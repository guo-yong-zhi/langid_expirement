Piyes, 1  temsil 2  ya da oyun; okunmaktan ziyade genellikle sahnelenmek üzere yazılmış, karakterler arasındaki diyaloglardan ve tasvirlerden oluşan tiyatro eseri. Bu eserin sahnelenmiş hâline de aynı adlar verilir. Bernard Shaw gibi bazı drama yazarları eserlerini yazarken, okunması veya sahnelenmesi arasında pek fazla tercih yapmamışlardır; yani okuyucunun da izleyici kadar zevk alabileceği eserler yazmaya gayret etmişlerdir.
Piyes kelimesi Türkçeye, Fransızcada "zihin ürünü" anlamına gelen ve daha çok tiyatro, opera gibi sahne sanatları için kullanılan pièce sözcüğünden geçmiştir. 1  Aslen avam Latincesindeki "pettia"  sözcüğünden gelen piece sözcüğü İngilizcede ise daha çok müzik eserleri için kullanılır. 3  Sözcük "şarkı" anlamındaki "parça" şeklinde Türkçeye de yerleşmiştir. 4 
Temsil sözcüğü ise Arapça kökenlidir 2  ve emsal  kökünden gelir.
