Urtkva Yorgi Kilisesi Merkez Gürcistan'ın Şida Kartli belediyesindeki Haşuri Belediyesinde yer alan, Urtkva köyünün kuzeyinde konumlanmış bir köy mezarlığının yanındaki kilisedir.
Bu salon tipi kilise 11,5 x 6,6 metrekare boyutlarındadır ve farklı boyutlardaki kireç taşlarıyla inşa edilmiştir. Biri güneyde diğeri ise kuzeyde olmak üzere iki girişi mevcuttur. Urtkva Yorgi Kilisesinin apsisi, tamamlanmamış bir dairedir, apsisin ekseninde ise bir tane pencere vardır. Bu pencerenin dışında kuzey duvarda iki tane, batı duvarda ise bir tane pencere bulunmaktadır.
Kilisenin iki kilometre güneyinde, 3,5 x 3,5 metrekare boyutlarında bir çan kulesi vardır. Erken feodal dönemde yapılmış olan çan kulesinin yapımında, topak taş ve tuğlalar kullanılmıştır. Kilisedeki kubbenin çökmesinden dolayı inşaat ciddi şekilde hasar görmüştür: yapıdan geriye sadece sütun tabanlarının üzerine inşa edilen sütunlar ve kemerler ayakta kalmıştır. Çan kulesinin kuzeyinde ve doğusunda topak taşlarından örülmüş çitler yer almaktadır.
2006 yılında, Gürcistan devlet başkanının kararnamesiyle, Urtkva Yorgi manastırı Gürcistan'ın Ulusal Öneme Sahip Kültür Anıtları listesine eklenmiştir. 1 
