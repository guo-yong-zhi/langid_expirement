Finn Erling Kydland  Norveçli ekonomist. 2004 yılında, Edward C. Prescott ile birlikte, Nobel Ekonomi Ödülü'nü kazanmıştır. Ödül nedeni "İş döngüsünün arkasındaki harekete geçiren gücün ve ekonomik politikanın çağa uyumu konularıyla dinamik makroekonomiye katkıları için" 1  diye açıklanmıştır. Günümüzde Kaliforniya Üniversitesi'nde ekonomi profesörü olarak görev yapmaktadır.
Kydland, altı kardeşin en büyüğü olarak Søyland, Gjesdal'daki aile çiftliğinde büyümüştür. 1968 yılında Norveç Ekonomi Okulu 'ndan mezun olmuş ve 1973'te Carnegie Mellon Üniversitesi'nde doktorasını tamamlamıştır. Doktorasını tamamladıktan sonra NHH'ye yardımcı doçent olarak dönmüştür. 1978 yılında Carnegie Mellon Üniversitesi'ne doçent olarak geçmiştir. O zamandan beri ABD'de yaşamaktadır.
Kydland, Liv Kjellevold ile 1968 yılında evlendi. Çiftin dört çocukları oldu; oğulları Jon Martin ve Eirik Thomas, kızları Camilla ve Kari . İkinci eşi ise Tonya Schooler'dır. 2 
