Marmaracık, Bursa ilinin Yenişehir ilçesine bağlı bir mahalledir.
Marmaracık adı savaştan sonra köye yerleşen Türkler tarafından konulmuştur. Marmara bölgesinde büyük etkiye sahip olduğundan  Küçük Marmara anlamında olan Marmaracık ismi verilmiştir. Ermenilerle Türkler arasında yapılan savaştan sonra bölgeyi terk eden Ermenilerin evleri hala ziyaret edilebilir durumdadır. Ermeni tekfurluğu konumundaki köyde bulunan iki bin yıllık çarşının kalıntıları da bölgenin en kalabalık yerleşim yeri olduğunu gösteriyor. 1  Bölgede böbrek taşına iyi geldiği söylenen kışın sıcak yazın soğuk akan su kaynakları mevcuttur. Eskiden bataklık olan Marmaracık göl yatağı kanallar açılarak kurutulmuş ve tarıma açılmıştır.  2 
Marmaracık : Bursa-Yenişehir karayolunun hemen güneyinde yer alan höyük, Marmaracık köyünün yaklaşık 3 km güneyindedir. Höyük yaklaşık olarak 100x5 m boyutlarındadır. Höyükte bulunan Neolitik Çağ’a ait Fikirtepe türü çanak çömlekler höyükteki en eski yerleşimin yaklaşık olarak MÖ 6000 yıllarında başladığını göstermektedir. Fikirtepe türü çanak çömlek parçalarının dışında höyükte, İlk Tunç Çağı’na tarihlenen Yenişehir ve İnegöl gri türlerinde ve II. Bin’e tarihlenen çanak çömlek parçaları da bulunmuştur. Höyük üzerinde yoğun olarak tarım yapılmaktadır ve bu amaçla açılmış bir tarla yolu arkeolojik tabakaları kısmi olarak tahrip etmiştir. 3  Olasılıkla Orta Anadolu'dan gelen ilk Neolitik Çağ topluluklarının Bursa'daki en eski yerleşimlerinden bir tanesi olan Marmamacık höyüğü, Yenişehir ovasının hemen güneybatısındaki konumuyla, doğal yolların üzerinde yer almaktadır.
Köyde her sene dede pilavı adında geniş katılımlı bir yemek ziyafeti verilir. koyün belli yemekleri bazlama, soğan böreği ve kuru fasulyesidir.
Bursa iline 33 km, Yenişehir ilçesine 19 km uzaklıktadır.
