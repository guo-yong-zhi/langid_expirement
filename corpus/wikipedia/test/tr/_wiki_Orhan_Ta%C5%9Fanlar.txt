Mustafa Orhan Taşanlar , Türk polis, bürokrat, vali, 1  eski İstanbul Emniyet Müdürü. 2 
Orhan Taşanlar 1949 yılında Merzifon'da dünyaya geldi. 1967'de Polis Koleji'ni, 1970'te ise Polis Enstitüsü'nü bitirdi. Komiser yardımcısı olarak olarak Hatay'da göreve başladı. 1973'te yedek subay olarak askerlik yaptı, ardından, komiser rütbesiyle Afyon ve Kütahya'da görev yaptı. Daha sonra Ankara'ya atandı, 1975'te başkomiser, 1979'da emniyet amiri, 1983'te şube müdürlüğü ve 1985'te emniyet müdür yardımcılığına yükseldi. 1990'da Emniyet Genel Müdürlüğü Araştırma Planlama Koordinasyon Dairesi uzmanlığına getirildi. Bu süreçte 1979'da Ankara İktisadi ve Ticari Bilimler Akademisi'ni bitirdi ve 1983 yılında Türkiye ve Ortadoğu Amme İdaresi Enstitüsü'nden yüksek lisans derecesiyle mezun oldu. 17 Nisan 1992'de İzmir, 30 Kasım 1993'te Ankara ve 4 Kasım 1995'te İstanbul emniyet müdürlüğü görevlerine getirilen Taşanlar, 9 Nisan 1996'da Bursa Valiliği'ne atandı. 30 Eylül 1999'da merkez valiliği görevine atandı. 3 
Metin Göktepe'nin 8 Ocak 1996 günü gözaltı sonrası polisler tarafından dövülerek öldürülmesinin olayının ardından, Göktepe'nin gözaltına alınmadığını ve duvardan düşerek öldüğünü ileri sürdü, 4  ancak daha sonra yaptığı açıklamalarda Göktepe'nin gözaltına alındığını kabul etti. 5 
Soner Arıkanoğlu'nun 1998'de yayımladığı Taşanlar'ın görevden alınacağı haberi üzerine dönemin Bursa Valisi Taşanlar haberin yayımlandığı BRT Ankara Temsilciliği'ni ve gazetenin bağlı bulunduğu Bayındır Holding Yönetim Kurulu Başkanı Kamuran Çörtük'ü aramış, ardından televizyonun Ankara Temsilcisi Nazmi Bilgin haberin doğruluğunu kontrol etmek gerekçesiyle Arıkanoğlu'na haberin kaynağını sormuştur. Arıkanoğlu, Bilgin'e haberin kaynağını aktardıktan sonra bu bilgi Taşanlar'a ulaşmış ve Taşanlar Emniyet Genel Müdürlüğü'ndeki söz konusu haber kaynağını arayarak tehdit etmiştir. Yaşanan süreç sonrası Soner Arıkanoğlu ve bağlı olduğu birimin müdürü Gürkan Zengin görevlerinden istifa etmişlerdir. Bu olay neticesinde Arıkanoğlu ve Zengin Metin Göktepe Gazetecilik Ödülünü kazanmıştır. 6  7  8 
İş insanı Erol Evcil ile yakın ilişkisi olduğuna dair haberler basına yansımıştır. 9  28 Şubat sürecindeki uygulamaları nedeniyle eleştirilere maruz kaldı 4 , Bursa'da isminin verildiği okulun adı 2014 yılında değiştirildi. 10 
