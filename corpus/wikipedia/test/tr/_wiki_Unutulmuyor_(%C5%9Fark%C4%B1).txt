"Unutulmuyor", Hande Yener'in dokuzuncu stüdyo albümü Teşekkürler'den  bir şarkı. Sinan Akçıl tarafından yazılıp bestelenmiştir. Düzenlemesi Akçıl ile Enver Günen'e aittir. Klibi, albümünün ikinci klibidir ve Şenol Korkmaz yönetmenliğinde Paris'te çekilmiştir. Müzik eleştirmenlerinden genellikle aynı tarzda eleştiriler toplamıştır; birçoğu şarkının altyapısını övmüştür. Albümünün en iyi şarkılarından biri olarak nitelendirilmiştir. Teşekkürler'in yayınlanması ile ilk kez dinlenen "Unutulmuyor", Kral TV ve Powertürk TV tarafından hazırlanan listelerin zirvesine ulaştı, Avrupa'da yayın yapan Euro Airplay Top 100 listesinin 80 numarasında yer aldı.
"Unutulmuyor" şarkısının söz ve müziği Sinan Akçıl'a aittir. Tamamı Akçıl tarafından yazılan Hande Yener şarkılarından biridir. Düzenlemesi Akçıl ile Enver Günen tarafından yapılmıştır. Prodüktörlüğü Polat Yağcı'ya aittir. 3 dakika 50 saniye sürer. Albüm sıralamasında ilk sırada yer alır. Nakarat kısmı "Üç kişi, beş kişi, on kişi, yordu çok herkesi aşk işi. Akıyor hayat ama bir kişi unutulmuyor." sözlerinden oluşur.
"Unutulmuyor", müzik eleştirmenlerinden genellikle aynı tarzda eleştiriler topladı. Radyocu Michael Kuyucu, şarkının sound ve düzenlemelerini takdir etti. 1  Bir diğer radyocu Mine Ayman, Yener'in şarkı sayesinde Akçıl'ın duygularına tercüman olduğunu yazdı. 2  Müzik eleştiri sitesi Gerçek Pop ise, "sonunu mutlu görmek değiliz" söz öbeğinin ne anlama geldiğinin sorgulandığına dikkat çekti. 3  Bir diğer müzik eleştiri sitesi Popüler Müzik Notları'da Gerçek Pop'a benzer bir yorumda bulunarak aynı söz öbeğini olumsuz yönde eleştirdi ve şarkının altyapısının sağlam olduğunu yazdı. 4  Milliyet Sanat yazarlarından Yavuz Hakan Tok, Hürriyet yazarlarından Onur Baştürk ve radyocu Olcay Tanberken de aynı söz öbeğini olumsuz yönde eleştirdi. 5  6  7  Ayrıca Tanberken, "Unutulmuyor"'un albümün çıkış parçası olarak seçilmesinin doğru bir tercih olduğunu söyledi. 7  Hürriyet tarafından düzenlenen Bumerang Ödülleri'nden En Sosyal Blog ödülü alan Deniz Can Kutlu ise, şarkının Apayrı  albümünün soundunu akıllara getirdiğini belirtti; sözlerin "oldukça çarpıcı ve kaliteli" olduğunu yazdı. 8 
Hande Yener'in Facebook sayfası, 9 Kasım 2011'de "Unutulmuyor" şarkısının klibinin yakın bir tarihte yayınlanacağını duyurdu, bir hafta sonra ise klip setinde çekilen bazı fotoğrafları paylaştı. 9  10  Klip, Şenol Korkmaz yönetmenliğinde Paris'te ve bir stüdyo içinde çekildi. 11  Ön hazırlıklar 1.5 ay sürdü ve şarkıcıya altı bayan dansçı eşlik etti. 11  Yener, dört farklı kıyafet ile çekimleri tamamladı. Klibin montajı ise üç gün içinde tamamlandı ve 22 Kasım 2011'de Poll Production'ın Facebook sayfası aracılığı ile gösterime girdi. 12  2012 yılı başında düzenlenen Gerçek Pop Müzik Ödülleri'nde En İyi Dans Video dalında adaylık aldı. 13 
Video klip, Yener ve tam arkasında bulunan dansçıların kollarını yukarı kaldırması ile başlar. Bu sahnede, arka plan mavidir ve yüzler gölgede kalır. Birkaç saniye sonra kamera yakınlaştığında yüzler belirginleşir. Sonraki sahnede şarkıcı kafasını eğer ve dansçılar arkadan başlarını yana doğru çıkarırlar. Peşinden Eyfel Kulesi gösterilir. Ardından tekrar dansçılar ekrana gelir. Bu sırada iç içe geçen görüntüler vardır ve şarkıcı aynalı kıyafeti ile belirir. "Bize hiç bakma, örnek değiliz." sözlerinin söylendiği kısımda Yener, yeşil ışıkların içinde kalır ve lazer ışıkları etrafını dolaşır. Devamında, Paris sokaklarında şarkı söylenmeye devam edilir. Bu sahnede üzerinde kırmızı bir kıyafet vardır. İlk sözlü bölüm bittikten sonra dans başlar. İkinci sözlü bölümde Paris sokaklarında geçen plan tekrar ekrana gelir. Burada çoğaltma efektleri kullanılır. Klibin sonlarına doğru tekrar dans sahneleri gösterilir. Son anlarda Yener, bir kulağını eliyle kapatarak diğer elini yukarı doğru yükseltir ve klip, başladığı andaki mavi arka planlı sahnenin bir benzeri gösterilerek sonlandırılır. 12 
Şarkının personel bilgileri Teşekkürler albüm kitapçığından alınmıştır. 14 
Teşekkürler albümünün yayınlanması ile ilk kez duyulan "Unutulmuyor", birçok radyo ve müzik televizyonu tarafından hazırlanan listelere giriş yaptı. Bunlardan Kral Pop TV ve Powertürk TV tarafından hazırlanan listelerde zirveye yerleşti. Avrupa'da yayın yapan Euro Airplay Top 100 listesinin 80 numarasında yer aldı. Bunların dışında, üç farklı listenin ilk on sıralaması içinde yer almayı başardı. Ayrıca, Kral Pop TV tarafından hazırlanan 2011 yıl sonu listelerinde yirmi birinci sırada aldı.
