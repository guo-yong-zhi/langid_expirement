
Nymphenburg Sarayı  Münih'in batısında Neuhausen-Nymphenburg bölgesinde bulunan Barok saray. Schlosspark Nymphenburg ve saraya bağlı park binaları ile birlikte bulunan alandır. Bu saray Avrupa'da bulunan büyük saraylar arasında yer almakta ve günümüzde en çok ziyaretçi alan saray konumundadır. kaynak belirtilmeli 
Bu saray, uzun zaman boyunca Wittelsbach ailesinin yazlık sarayı olarak kullanıldı. kaynak belirtilmeli 
Nymphenburg Sarayı, 1664 senesinde Elektör Ferdinand Maria tarafından eşi Adelheid von Savoyen'e oğlunun Max Emanuel doğumu dolayısı ile hediye olarak yapımına başlanmıştır. Max Emanuel daha sonraları sarayın genişletilmesinde büyük bir rol oynamıştır.
Kral I. Maximilian 1825 senesinde bu sarayda ölmüştür. Torununun oğlu olan Kral II. Ludwig 1845 senesinde burada doğmuştur. Kral II. Ludwig, 1863 senesinde Otto von Bismark ile bu sarayda görüşmüştür.
1918 senesinde gerçekleşen devrim ile Nymphenburg Sarayı kamu malı haline getirilmiş ancak Wittelsbach ailesine sınırlandırılmış oturma hakkı verilmiştir. İkinci Dünya Savaşında saray kompleksi uzun bir müddet zarar görmeden korunmuşsa da 1944'te savaşın son senesinde Alman Avcı Müzesi kısmı büyük ölçüde zarar görmüştür.
Saray günümüzde aşağıdaki müzelere ev sahipliği yapmaktadır:
Saray, bahçesi ve parkı Bavyera eyaletinde bulunan Münih şehri için çok önemli bir ekonomik faktör oluşturmaktadır. Sadece sarayın ana kısmı senelik 300.000'den fazla ziyaretçi tarafından ziyaret edilmektedir.
2004'ten beri sarayda "Nymphenburg Saray Konserleri" verilmekte ve açıldığından itibaren 35.000 dinleyici tarafından ziyaret edilmiştir.
