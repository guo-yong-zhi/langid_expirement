Polina Alexandrovna Korobeynikova  Rus buz patenci. 2011–12 Junior Grand Prix Finali üçüncüsüdür.
Korobeynikova'nın ailesi onu ilk olarak kayak sporuna daha sonra artistik patinaja yönlendirdi. 3  Çocukluğunda Eteri Tutberidze tarafından çalıştırılıyordu. Ancak Moskova'nın trafik sorunundan dolayı Tutberidze, evine daha yakın bir yerde çalışmasının daha uygun olduğunu belirtti. 3  Korobeynikova 2007 yılından bu yana Viktoria Volchkova ile çalışmaktadır. 4  2011 Rusya Artistik Patinaj Şampiyonası'nda büyükler düzeyinde 10. olmuştur.
Korobeynikova 2011–2012 sezonunda uluslararası düzeyde yarışmaya başladı.  2011–12 ISU Junior Grand Prix serisindeki ilk yarışması Brisbane, Avustralya'da dördüncü sırada yer aldı. Bir sonraki yarışması Brasov, Romanya'da gümüş madalya alarak ISU Junior Grand Prix Finaline katılma hakkı elde etti. Finalde Korobeynikova kısa programı beşinci , serbest programı üçüncü  sırada bitirerek genel toplamda bronz madalyayı aldı.
Korobeynikova, 2012 Rusya Artistik Patinaj Şampiyonasında 7. sırayı aldı. Onun üstünde yer alan dört patenci yaş olarak uluslararası düzeyde yarışmaya uygun olmadığında Avrupa Şampiyonasına gidecek Rusya takımına seçildi. Rusya şampiyonasından sonra Büyük Britanya'da yapılacak olan Avrupa şampiyonası için vizeyi zamanında alamaz ise yerine Sofia Biryukova gönderilecekti. 5 
Korobeynikova'nın uluslararası düzeyde büyüklerde ilk yarışması 2012 Avrupa Artistik Patinaj Şampiyonası idi. Elemelere katılıp serbest programını sunan sporcu içinde üçlü flip+üçlü toe loop kombinasyonunun olduğu 7 üçlü atlayış gösterek bu kısmı birinci sırada bitirdi ve kısa programda kayma hakkı elde etti. 6  Korobeynikova kısa programda 12. sırada, serbest programda 2. sırada yer aldı. Serbest programda üçlü flip+üçlü toe loop kombinasyonun da içinde bulunduğu yedi üçlü atlayışı sorunsuz şekilde yapıp en iyi teknik puana sahip sporcu oldu. 7  Serbest programı ikinci sırada bitirdiğinden küçük bir gümüş madalya alan Korobeynikova, genel toplamda podyumun 1.8 puan gerisinde dördüncü oldu. 8  Ksenia Makarova ve Alena Leonova'yı geçerek Rusya takımında en iyi sonucu aldı. 8 
