Duvarların Ötesi 1964 yapımı dramatik Türk filmidir. Senaryosunu Turgut Özakman'ın 1957'de yazdığı aynı adlı tiyatro eserinden Vedat Türkali, Turgut Özakman ve Orhan Elmas'ın birlikte uyarlayıp yazdıkları filmi Orhan Elmas yönetmiş, başlıca rollerinde Tanju Gürsu, Belgin Doruk, Erol Taş, Hayati Hamzaoğlu ve Danyal Topatan oynamışlardır. Tanju Gürsu'nun aynı zamanda yapımcısı olduğu filmin görüntü yönetmeni Turgut Ören'dir. Filmin müzikleri Nedim Otyam 'a aittir. Suç işlemiş bireylerin toplumla olan ilişkilerini anlatan bir filmdir.
Duvarların Ötesi, cezaevinden kaçmış bir grup mahkûmun rehin aldikları bir kızla birlikte sıkıştırıldıkları bir depodaki gerilim dolu saatlerini anlatir. Rehin aldıkları öğretmen kız, bu süreçte onların insan yönlerini de görür, onlara yardım etmek ister.
En İyi Yardımcı Erkek Oyuncu,Erol Taş
'FİLM HAKKINDA BİR NOT:' Yazar Engin Ardıç Akşam gazetesindeki  30.01.2007 tarihli köşe yazısında Duvarların Ötesi'nin,uyarlama senaryosunun Joseph Hayes’in kaleme aldığı, yönetmenliğini William Wyler ’ın yaptığı,başrollerini Humphrey Bogart ile Fredric March ’ın paylaştıkları “ Ümitsiz Saatler ” adlı filminden “gereğinden fazla esinlenildiğini öne sürmüştür. 1 
