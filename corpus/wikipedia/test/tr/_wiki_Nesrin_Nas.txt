Nesrin Nas , Türk ekonomist, akademisyen ve eski siyasetçi. 2009 yılında kapanan Anavatan Partisi'nin  5. genel başkanı ve TBMM 21'inci dönem ANAP İstanbul milletvekili.
İstanbul Nişantaşı Kız Lisesi'nde lise öğrenimini tamamladıktan sonra İstanbul İktisadi ve Ticari İlimler Akademisi İktisat-Maliye Bölümü'nde lisans öğrenimini tamamlamıştır. İngiltere'de Uluslararası Para Piyasaları ile ilgili etüt ve incelemeler yapmıştır. Türkiye'ye dönerek İstanbul Üniversitesi İktisat Fakültesi'nde Doktora Tezini vererek İktisat Doktora unvanını almıştır.
Çalışma hayatını Marmara Üniversitesi İktisadi ve İdari İlimler Fakültesinde 13 yıl öğretim görevlisi olarak sürdürmüştür. Bu süre zarfında ayrıca dünya gazetesinde Ekonomi Danışmanı olarak da hizmet vermiştir. Daha sonra üniversitedeki görevinden istifa ederek uluslararası finans kuruluşları Euromoney, DC Gardner ve Emerging Markets'in Türkiye temsilciliği ve Başbakanlık Sermaye Piyasası Kurulu Danışmanlığını yapmıştır.
11 Ekim 2003 tarihinde yapılan ANAP 8. Olağan Büyük Kongresi'nde, 711 delegenin oyuyla Genel Başkan seçilmiş 1  2  3  4  5  ve XXI. Dönem İstanbul milletvekilliği yapmıştır. 6 
Evli ve bir çocuk annesi olup, İngilizce bilmektedir.
