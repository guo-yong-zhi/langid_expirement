Erol Kavuncu  Türk siyasetçi, ilahiyatçı ve öğretmen.
1963 yılında Bayat, Çorum'da doğdu. İlköğrenimini Bayat ve İskilip'te, ortaöğrenimini Çorum İmam Hatip Lisesinde tamamladıktan sonra, Uludağ Üniversitesi İlahiyat Fakültesinden mezun oldu.
Kastamonu Taşköprü İmam Hatip Lisesi, İzmir Menemen Lisesi, İskilip İmam Hatip Lisesi, Çorum Fen Lisesi gibi eğitim kurumlarında öğretmen ve idareci olarak görev yaptı.
2012 yılında yurt müdürü olarak atandığı Çorum Kredi ve Yurtlar Kurumunda, 2016 yılında İl Müdürü olarak atandı. Çorum İHL'de MTTB ve Akıncılar Derneği Temsilciliği, İskilip Millî Gençlik Vakfı Başkanlığı, Eğitim Bir-Sen Çorum Şube Başkanlığı, Memur-Sen Çorum İl Başkanlığı, Çorum Kent Konseyi Genel Sekreterliği, Çorum MEM İl Danışma ve İl Eğitim Personeli Planlama Kurulu Üyeliği, Çorum Sivil Toplum Kuruluşlar Birliği  Yürütme Kurulu Üyeliği ve Eğitim Komisyonu Başkanlığı, 2010 12 Eylül Anayasa Referandumu Çorum Evet Platformu Genel Koordinatörlüğü, Ensar Vakfı Çorum Şube Başkanlığı gibi sivil toplum kuruluşlarında aktif görev aldı. 27. dönem Çorum milletvekili olarak meclise girdi.
İyi düzeyde Arapça ve İngilizce bilen Kavuncu, evli ve 3 çocuk babasıdır.
