The Music Man, Meredith Willson'ın 1957 tarihli aynı adlı Broadway müzikalinden uyarlanan 1962 Amerika yapımı müzikal filmdir. Robert Preston, tiyatro versiyonunda oynadığı başrolü bu filmde yeniden canlandırır ve oyuncu kadrosunda ayrıca Shirley Jones, Buddy Hackett, Hermione Gingold, Ron Howard ve Paul Ford' yer alır. Filmin yapımcılığını ve yönetmenliğini Morton DaCosta yapmıştır.
19 Haziran 1962'de Warner Bros. tarafından vizyona sokulan film, yılın en büyük hitlerinden biri oldu ve eleştirmenler tarafından büyük beğeni topladı. Besteci Ray Heindorf'ın En İyi Müzik dalında Oscar kazandığı film ayrıca En İyi Film de dahil olmak üzere altı Akademi Ödülü'ne aday gösterildi. Film ayrıca En İyi Sinema Filmi - Müzikal veya Komedi dalında Altın Küre Ödülü'nü kazandı. 2005 yılında, film, Kongre Kütüphanesi tarafından "kültürel, tarihsel veya estetik açıdan önemli" olarak Amerika Birleşik Devletleri Ulusal Film Arşivi'nde korunmak üzere seçildi. 2 
Film, 35. Akademi Ödülleri'nde bir ödül kazandı ve beş dalda daha aday gösterildi. 3  4  5 
