DoğrulukGörüldü
Costa Concordia , Costa Cruises şirketi tarafından 2004 yılında yaratılıp, 2012’ye kadar işletilen bir yolcu kruvaziyer gemisiydi. Concordia sınıfı yolcu gemilerinin ilkiydi ve yapımının ardından, benzer gemiler olan Costa Serena, Costa Pacifica, Costa Favolosa ve Costa Fascinosa ve Carnival Cruise Line gemileri de inşa edilmeye başlandı. Dünyada inşa edilen en büyük yolcu gemileri arasında olup o dönemki Costa filosunun en büyük gemisiydi.
11 Ocak 2012 tarihinde gemi 1 haftalık Batı Akdeniz turuna Sardinya adasındaki Cagliari'den başladı. Palermo'ya uğradıktan sonra 13 Ocak 2012 günü Costa Concordia, başkent Roma yakınlarındaki Civitavecchia'ya demirledi. Güneş battıktan sonra limandan ayrılıp Savona'ya doğru yol alan gemi, saat 21.45'te Tiren Denizi'nde Isola del Giglio'nun doğu kıyısının hemen dışındaki alçak sulara, selamlama için girdiği sırada büyük hacimli bir kayaya sürtündü ve gövdesi ağır hasar aldı. Gövdesinde oluşan bu 60m uzunluğa sahip dev yarık hattı, arka-alt tablasındaki bölümlere basınçlı deniz sularının girmesini sağladı. Kısa bir süre sonra motor dairesinin ve geminin elektiriğini dağıtan elektirik dairesinin tamamını sular altında bıraktı. Geminin gücü kesildi, karanlığa büründü. ~23.00 sularında genimi, kayalık bir su altı çıkıntısı üzerinde dengesiz bir pozisyonda yatmaya başladı.
Costa Concordia yolcularının tahliyesi altı saatten fazla sürdü ve gemide olduğu bilinen 3,229 yolcu ve 1,023 mürettebattan toplamda 32'si öldü. O sırada geminin Kaptanı Francesco Schettino, gemiyi gizlice terk etti. Olaydan sonra deniz kazasına neden olduğu, doğru zamanda yardım çağırmadığı ve gemisini erken terk edip insanların ölmesine sebebiyet verdiği için suçlu bulundu ve 16 yıl hapis cezasına çarptırıldı. Büyük çaba sonucu enkaz ancak olaydan iki yıl sonra kaldırılabildi ve daha sonra parçalara ayrılacağı Cenova limanına götürüldü. Söküm işlemi Haziran 2017'de tamamen sonlandırıldı.
