Goya Award for Best Supporting Actressd Пілар Бардем  — іспанська акторка театру, кіно та телебачення. Мати Хав'єра Бардема.
Марія дель Пілар Бардем Муньйос народилася 14 березня 1939 року у Севільї, Андалусія, в родині акторів Рафаеля Бардема  та його дружини Матильди Муньйос Сампедро . Її старший брат — режисер Хуан Антоніо Бардем . Її племінник — режисер і сценарист Мігель Бардем . Її тітки  — акторки Мерседес Муньйос Сампедро  та Гвадалупе Муньйос Сампедро . Її двоюрідні сестри — акторки Кончіта Бардем  та Лучі Сото .
Акторську кар'єру розпочала у 1960-х роках і з того часу активно грала у театрі, в кіно та на телебаченні. Її повна фільмографія налічує понад 130 робіт у фільмах та телесеріалах. 1995 року отримала премію Гойя як найкраща акторка другого плану за роль доньї Хулії у фільмі «Ніхто не розповість про нас, коли ми помремо» Агустіна Діаса Янеса. Ця ж роль принесла їй премію ACE у цій же категорії. 2004 року отримала номінацію на премію Гойя у категорії Найкраща акторка за роль Марії Самбрано у біографічній драмі «Люба Марія» Хосе Луїса Гарсії Санчеса. За цю ж роль отримала приз як найкраща акторка на Міжнародному кінофестивалі у Вальядоліді.
Відома також як громадська активістка, яка відстоює професійні права акторів, права жінок, протестувала проти рішення влади про відправку військ до Іраку 2003 року 6 .
2005 року видала автобіографічну книгу «La Bardem».
2008 року нагороджена Золотою медаллю за заслуги у галузі витончених мистецтв .
Пілар Бардем померла 17 липня 2021 року у Мадриді в 82-річному віці 7 .
1961 році Бардем вийшла заміж за Хосе Карлоса Енсінаса. У подружжя народились четверо дітей: син Карлос Бардем , дочка Моніка Бардем  та син Хав'єр Бардем , які усі також стали акторами . Шлюб тривав до смерті чоловіка 1995 року 8 .
