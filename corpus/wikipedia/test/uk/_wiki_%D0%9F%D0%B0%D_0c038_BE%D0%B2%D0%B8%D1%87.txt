Юрій Миколайович Патрикеєв   — російський і вірменський борець греко-римського стилю, олімпійський медаліст, триразовий призер чемпіонатів світу, чотириразовий чемпіон Європи, переможець кубку світу.	
Юрій Патрикеєв народився у Кірово-Чепецьку Кіровської області. Боротьбою почав займатися у 1986 році. Виступав за збірну Росії. До 2004 року тренувався у Михайла Маміашвілі. У 2004 році, після відходу з великого спорту Олександра Кареліна, в збірній вирішувався спір стосовно «першого номера», який би відстоював честь Росії на Олімпіадах. На роль «першого номера» претендували Юрій Патрикеєв і осетин Хасан Бароєв. Спір було вирішено в контрольній сутичці, в якій Патрікеєва визнали переможеним. Головним тренером російських борців був тоді Дзамболат Тедеєв, що був земляком Бароєва. Існувала думка, що Юрія видавили з команди, щоб звільнити місце для осетинського спортсмена. Після цього Хасан Бароєв поїхав на Олімпійські ігри 2004 року в Афінах, де став олімпійським чемпіоном. У 2005 році Юрій Патрикеєв емігрував до Вірменії і став виступати за її збірну. На літніх Олімпійських іграх 2012 року в Лондоні їм довелося зустрітися в першому ж поєдинку. Перемогу святкував Патрикеєв, вибивши Бароєва з подальших змагань. Але вже в наступному поєдинку Юрій програв іранському борцеві Баширу Бабаджанзаде і теж відправився до глядацького залу спостерігати за ходом турніру. За словами Юрія з Хасаном вони добрі товариші. А збірну Росії він залишив не через нього, а через неефективну систему підготовки спортсменів.
				
			
  Портал «Біографії»   Портал «Спорт»                       
