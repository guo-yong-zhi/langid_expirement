Роберт Макнот {.mw-parser-output .ts-comment-commentedText:not — шотландсько-австралійський астроном зі Школи астрономічних та астрофізичних досліджень Австралійського національного університету . Співпрацював із Девідом Ешером з Обсерваторії Арма.
Астероїд внутрішнього головного поясу 3173 Макнот, відкритий Едвардом Бовеллом на Станції Андерсон-Меса в 1981 році, за пропозицією Девіда Серджента був названий його першовідкривачем на честь Роберта Макнота 1  2 .
Роберт Макнот — активний відкривач астероїдів і комет; його називають «найуспішнішим у світі першовідкривач комет» 3 . Макнот брав участь в астрономічному огляді Siding Spring Survey  і працював з даними Уппсальського південного телескопа Шмідта 4 .
7 серпня 2006 року Макнот відкрив велику комету C/2006 P1 — найяскравішу комету за останні кілька десятиліть, яку спостерігачі в південній півкулі легко бачили неозброєним оком 5 . Вона отримала назву комета Макнота.
Огляд SSS був єдиним активним професійним дослідженням навколоземних об'єктів у південній півкулі. Він завершився у 2013 році після того, як закінчилося його фінансування 6 .
У 1990—1996 роках Роберт Макнот брав участь у роботі над Англо-австралійським оглядом навколоземних астероїдів  7 .
Макнот працював із камерою для відстеження супутників Університету Естона, спочатку біля Івшема , потім у Герстмонсо, а згодом у Сайдинг-Спрінг. У вільний час він успішно відстежує нові зорі, ідентифікує зображення переднових і незвичайних змінних зір на оглядових пластинах, визначає їхні положення, проводить астрометричні спостереження комет і малих планет, а також фотометричні спостереження комет і нових. Крім того, він проводить велику спостережну й обчислювальну роботу щодо метеорів, а також покрить малих планет.
У жовтні 2011 року, почасти внаслідок коливань обмінного курсу між австралійським і американським доларами, агенція НАСА була змушена припинити фінансування досліджень Роберта Макнота, здійснюваних у південній півкулі в рамках Каталінського огляду 8 , які раніше коштували 110 000 доларів на рік 9 , а в липні 2012 року припинити міжнародну співпрацю. За підрахунками Макнота, дослідження потребує 180 000 доларів на рік, крім того, потрібна невелика однократна сума на ремонт купола обсерваторії 8 . Кілька місяців проєкт тимчасово фінансував Австралійський національний університет, але наприкінці 2012 року він повідомив, що більше не в змозі підтримувати програму і що з січня 2013 року фінансування буде припинене 10 .
Загалом Роберт Макнот відкрив 82 комети.
Роберт Макнот відкрив 44 довгоперіодичні комети:
Роберт Макнот відкрив 26 короткоперіодичних комет:
Макнот є співвідкривачем таких комет:
Згідно з даними Центру малих планет станом на 2016 рік, упродовж 1975—2005 років Роберт Макнот став відкривачем або співвідкривачем 483 малих планет.
