«Авжеж!» — український літературно-мистецький журнал. Виходив у Житомирі із березня 1990 до листопада 1998. 
Заснований Житомирською обласною організацією Спілки журналістів України . 
Видавцями журналу були: видавничо-комерційне об’єднання «Газета «Житомирський вісник» , Житомирська обласна організація Спілки журналістів України , редакція газети «Прес-Форум» , «Клуб українських меценатів», фірма «Tit-a-Tit» , Василь Врублевський, Віктор Титов, Володимир Титов . 
Незмінним головним редактором журналу був Василь Врублевський. У 1990-92 існувала редакційна рада журналу . Заступником гол. редактора у 1991-92 був Гудзь Юрій. 
За роки видання на сторінках журналу видрукувано твори понад 200 авторів, здебільшого — представників т.з. «нової хвилі», що переважно до публікації в «Авжеж!» не друкувалися. Журнал не надавав переваги будь-яким літературним напрямам, серед його авторів — як авангардисти, модерністи, так і літератори-традиціоналісти.
Сприяв появі творів, що в силу різноманітних обставин не могли бути надруковані в офіційних виданнях «перебудовчого» періоду. На його сторінках виступали митці різних напрямів: від традиційних до авангардних .
Друкувалися твори «розстріляного відродження» та література діаспори.
Критика висвітлювала актуальні проблеми літературного процесу 1930-х, 1960-х, межі XIX—XX ст.
Чч. 1-3  виходили як альманах-журнальний додаток до газети «Житомирський вісник».
Загалом видано 41 число :
Окрім журналу, редакція видавала книжкову серію "Бібліотека журналу «Авжеж!», окремі книжки та збірники поезії та прози. Також діяло видавництво журналу «Авжеж!»
