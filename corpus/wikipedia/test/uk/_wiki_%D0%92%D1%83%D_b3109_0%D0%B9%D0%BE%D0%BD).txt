Ву́лиця Оста́па Вереса́я — вулиця в Деснянському районі міста Києва, місцевість Куликове. Пролягає від Мостищанської вулиці до Яворівського провулку .
Вулиця виникла в середині XX століття, мала назву Молдавський прову́лок. Сучасна назва на честь видатного українського кобзаря Остапа Вересая — з 1961 року 1 .
У 80-х роках XX століття під час знесення старої забудови селища Куликове та будівництва житлового масиву значно вкорочена  та офіційно ліквідована, оскільки планувалася під знесення. При цьому було ліквідовано всю забудову вулиці.
Однак до нашого часу збереглася частина вулиці у вигляді незабудованого проїзду, що сполучає між собою деякі збережені вулиці старої частини селища Куликове. Проте вулиця довгий час вулиця вважалася ліквідованою і навіть у довіднику «Вулиці Києва», надрукованому у 1995 році, потрапила у перелік зниклих. 2015 року вулицю було поновлено в реєстрі, повторно внесено на карти міста.
  Портал «Київ»                        
