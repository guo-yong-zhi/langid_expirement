Комета Енке  — короткоперіодична комета . Названа на честь Йоганна Франца Енке, який, вивчивши орбіти кількох комет 1786 , 1795 , 1805  і 1818 , прийшов висновку, що та сама періодична комета, і обчислив її орбіту. В 1819 р. Енке опублікував свої висновки і передбачив чергову появу комети в 1822 р. Як і інші комети, комета Енке від проходжень поблизу Сонця поступово руйнується. Діаметр комети за даними космічного апарату «Deep Impact» складав 4,8 км 1 . За іншими даними, з моменту відкриття комета Енке втратила 85 % маси і зараз має діаметр 2 км 2 . 2006 року Георгій Бурба висунув припущення, що зближення із Сонцем в 2007 році буде останнім в історії комети Енке: запас летких речовин вичерпається, комета перестане випускати газовий хвіст і перетвориться на невеликий астероїд 2 . Подібні припущення висловлювали й раніше: в 1994 3 , 2000 і 2004 роках 4 . Однак ці прогнози не підтвердилися. Комета рухається з прискоренням, викликаним реактивною силою викиду з ядра речовини 5  6 . Прискорення зменшується внаслідок виснаження запасів летких речовин в ядрі 5  6 .
Існує гіпотеза, що Тунгуський метеорит був уламком комети Енке 7  2 .
Астероїд 2004 TG10 може бути фрагментом комети Енке 8 .
