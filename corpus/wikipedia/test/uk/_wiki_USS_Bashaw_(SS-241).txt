«Башау» ) – підводний човен військово-морських сил США типу «Гато», котрий взяв участь у бойових діях Другої Світової війни.  
Човен спорудила компанія General Dynamics Electric Boat на верфі у Нротоні, штат Коннектикут. 9 січня 1944-го «Башау» покинув Кі-Вест , де провадив тренування, та вирушив на Тихий океан. 3 березня він прибув до затоки Мілн .
Всього човен здійснив шість бойових походів
10 березня 1944-го «Башау» вийшов із затоки Мілн та попрямував до району бойового патрулювання біля архіпелагу Палау . Тут 21 березня він випустив шість торпед по ремонтному судну Урагамі-Мару да досяг одного влучання. Пошкоджене судно відбуксирували до гавані Палау, де воно вже 30 березня було потоплене під час рейду авіаносної авіації. 27 квітня в районі за п’ятсот кілометрів на південний захід від Палау  «Башау» артилерією знищив траулер. 10 травня човен прибув до Брисбену на східному узбережжі Австралії.
27 травня 1944-го «Башау» вийшов для бойового патрулювання між Філіппінами та Молуккським архіпелагом. В кінці червня в районі за півтори сотні кілометрів на північний захід від острова Хальмахера  він потопив вантажне судно. У підсумку 16 липня човен прибув на острів Манус .
7 серпня 1944-го «Башау» попрямував до району бойового патрулювання на захід від острова Мінданао. У першій декаді вересня він потопив у морі Сулу вантажне судно. Наступного дня «Башау» артилерією знищив невелике каботажне судно. 4 жовтня човен знову прибув до Брисбену.
27 листопада «Башау» попрямував до району бойового патрулювання у Південнокитайському морі. Тут 21 листопада він атакував конвой та пошкодив судно Гесан-Мару. Невдовзі воно було повторно торпедоване підводним човном «Флаундер», після чого викинулось на берег острова Наньшан, де 23 листопада було остаточно зруйноване торпедою підводного човна «Гуавіна». У підсумку 31 грудня «Башау» завершив похід у Фрімантлі на західному узбережжі Австралії.
26 січня 1945-го «Башау» вийшов для бойового патрулювання у Південнокитайському морі в районі острова Хайнань та узбережжя Індокитаю. 21 лютого поблизу Хайнаню він разом з підводним човном «Флешер» потопив артилерією невелике каботажне судно. 27 лютого «Башау» знищив 3 сампани, при цьому один разом з тим же «Флешер». У середині першої декади березня «Башау» торпедував танкер. Судно продовжило свій шлях, проте човен після дев’ятигодинної погоні наздогнав його та потопив за сотню кілометрів на північний схід від Данангу. 6 березня біля узбережжя Індокитаю «Башау» знищив артилерією ще один сампан, а 12 березня прибув до бухти Субік-Бей на Філіппінах.
Тривав з 27 березня по 29 квітня 1945-го та завершився поверненням до Субік-Бей. Човен знову діяв біля Хайнаню та узбережжя В’єтнаму, проте не зміг збільшити свій бойовий рахунок. По завершенні походу «Башау» вирушив для ремонту на верфі Mare Island Navy Yard , з якої вийшов до Перл-Гарбору 13 серпня, лише за добу до капітуляції Японії. 1 
Вже у листопаді 1945-го човен вивели в резерв, проте у квітні 1951-го знову повернули на службу. Невдовзі «Башау» поставили на модернізацію та перекласифікували у «мисливця за підводними човнами» .
У 1962-му човен знову перекласифікували – на цей раз у допоміжну субмарину. 
В 1969-му «Башау» виключили зі списків флоту, а 4 серпня 1972 продали на злам .
