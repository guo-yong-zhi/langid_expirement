Космічна вулиця — вулиця у Соборному районі міста Дніпро.
Довжина вулиці — 3200 метрів.
Космічна вулиця починається у низовині Дніпра від кола на площі Перемоги від Набережної Перемоги й підіймається на південний захід по південній стороні Тунельної балки до верхнього плато, де упирається у Запорізьке шосе 1 . Внизу Космічна вулиця проходить давньою козацьким місцевістю Мандриківка, де у 1970-их роках були зведені радянські багатоповерхові житлові райони «Мандриківський» й частково «Лоцманський», що згодом були перейменовані радянською владою на честь 30-річчя перемоги СРСР над 3-ім Рейхом на житловий район «Перемога». Внизу вулиці зліва сформовані зони вищої освіти й клиничної медицина, й справа — розважальна зона в усті Тунельної балки, де влаштовані спортивні траси для автомобільних гонок й зимових видів спорту. Всередині вулиці, зліва, розташований радянський житловий масив «Сокіл-1». Після Соколу йде промислово-комерційна зона проспекту Праці й Запорізького шосе. За Запорізьким шосе, у яке упирається Космічна вулиця, розташовано житловий район «Тополя» у Шевченківському районі міста.
