Moctezumové  je rod původních předkolumbovských aztéckých vládců, dnes španělský vévodský rod. 1  
Rodokmen aztéckých vládců začíná Opocxtlim Ixtachuatzinem, jehož syn Acamapichtli byl v roce 1376 zvolen tlatoanim . Jeho potomek byl Moctezuma II. , 9. tlatoani Aztéků na území dnešního Mexika. Ten byl zajat španělským dobyvatelem Hernánem Cortésem a zabit při povstání svými poddanými. S princeznou Miahuaxochitlou měl syna Yahualicahuatzina, který byl pokřtěn Pedro a přivezen do Španělska. Jeho vnuk Pedro Moctezuma Thesifon de la Cueva byl jmenován španělským králem Filipem IV. v roce 1627 španělským hrabětem , přičemž titul byl dědičný primogeniturou. 2  Pravopis jména byl brzy zjednodušen na Moctezuma. 3  Nástupci Moctezumy II. v čele aztécké říše, Cuitláhuac a poslední domorodý vládce Cuauhtémoc, potomstvo nezanechali. 
V roce 1766 byl rod Karlem III. povýšen na španělské grandy 1. třídy. 2  
Ve 20. letech 19. století existovala obava, že se rodina bude ucházet o mexický trůn : tehdejší nositel titulu hrabě z Moctezumy žil od roku 1821 v Paříži bourbonských králů Ludvíka XVIII. a Karla X. S podporou francouzského ultra-royalistického hnutí přijel v říjnu 1826 do přístavu Le Havre, aby se vydal na francouzské fregatě Pallas do mexického přístavu Veracruz. Mezitím mu již v srpnu byl zrušen španělský hraběcí titul. 4 
Don Antonio Moctezuma y Marcilla de Teruel, Marqués de Tenebrón, 23. Conde de Moctezuma , 5  obdržel vévodský titul dědičný primogeniturou Duque de Moctezuma de Tultengo v roce 1865 od španělské královny Isabely II. 2  Zlepšením aristokratického titulu měl být dům Moctezumů jistým způsobem kompenzován za to, že rok předtím mexický trůn obsadil Habsburg, a ne  potomek Moctezumy II., tj. původní dynastie, nyní vyloučené španělským králem Karlem Habsburským. 6 
Don Juan José Marcilla de Teruel-Moctezuma y Valcárcel  je od roku 2014 šestým vévodou z Moctezumy a hlavou rodu. 6  
V tomto článku byl použit překlad textu z článku Moctezuma  na německé Wikipedii.
