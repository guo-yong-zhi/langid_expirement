Paša  byl v Osmanské říši titul pro vysoké úředníky a vojenské hodnostáře. Výraz pochází z perského pádišáh, tedy vládce. Území spravované pašou se nazývá pašalik či pašalík.
V hierarchii osmanské nomenklatury se nacházel nad titulem bej  a pod titulem vezír . Tento titul stál za jménem příslušného činitele. Pašové nosili jako odznak svého důstojenství  dva až tři koňské ohony . Titul paša byl v Turecku zrušen roku 1934 .
Významný byl mimo jiné i titul kapudan paša , odpovídající titulu velkoadmirál, který byl nejvyšší hodností námořnictva Osmanské říše. Kapudan paša, který byl zároveň členem tzv. divanu, tedy sultánovy rady, byl i guvernérem několika provincií říše . Tento titul byl roku 1876 změněn na ministra námořnictva.
K nejznámějším nositelům titulu paša patří např. Mustafa Kemal Atatürk, titulu kapudan paša dřívější korzár Chajruddín Barbarossa.
