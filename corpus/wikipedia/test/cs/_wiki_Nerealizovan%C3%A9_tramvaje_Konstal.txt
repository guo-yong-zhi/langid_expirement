Společnost Konstal byla tradičním polským výrobcem tramvají, jejichž výrobu zahájila v roce 1959. V průběhu let vzniklo také množství projektů tramvají, které nikdy nebyly ve skutečnosti realizovány nebo byly realizovány pouze částečně.
Projekt tramvaje 11N vznikl v Konstalu na počátku 50. let 20. století. Mělo se jednat o vozidlo konstrukčně navazující na československé tramvaje typu Tatra T1, vyrobené pro Varšavu. 1  Brzdy i všechny doplňkové funkce  měly byť řešeno elektrickými přístroji na pomocné napětí 24 V. Projekt byl opuštěn kvůli problémům s výrobou elektrické vyzbroje. 2 
Tramvaj 12N měla být zjednodušenou verzí tramvaje 11N, určenou pro další polská města. 1  Projekt byl opuštěn kvůli problémům s výrobou elektrické vyzbroje. 2 
Projekt tramvaje 103N vznikl v roce 1968. 103N měla vycházet koncepčně z československé tramvaje Tatra T5. Mělo se jednat o jednosměrný čtyřnápravový motorový tramvajový vůz. Tramvaj měla byť vybavena odporovou stykačovou regulací. Byl také navržen vlečný vůz 403N. 3 
V roce 1971 byl navržen projekt tramvaje 104N. Mělo se jednat o jednosměrný jednočlánkový motorový tramvajový vůz se dvěma dvounápravovými podvozky. V pravé bočnici se měly nacházet čtvery dveře. 3 
Konstal 107N byl projekt osminápravového kloubového motorového tramvajového vozu odvozeného z typu 105N. 2  
Mělo se jednat o jednosměrný čtyřnápravový motorový tramvajový vůz, jehož konstrukční řešení mělo vycházet z vozu Konstal 105N. 4 
Konstal 110N měla být obousměrná tříčlánková nízkopodlažní tramvaj vyráběná na základě licence poskytnuté německou firmou Adtranz. 3  Mělo se jednat o čtyřnápravový motorový tramvajový vůz. V pravé bočnici se měly nacházet troje dveře. Toto vozidlo mělo být určeno pro Varšavu, dopravní podnik ale toto řešení odmítl. 2  V letech 1993–1994 vznikla pouze vozová skříň, která mela byt použita pro odlišný projekt 110Nx. K realizaci ani jednoho vozu ale nedošlo. 5 
V 90. letech 20. století byly zpracovány návrhy dalších tramvají. 6 
