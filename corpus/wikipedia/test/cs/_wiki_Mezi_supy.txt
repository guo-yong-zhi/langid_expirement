Mezi supy  je společné označení Syna lovce medvědů  a Ducha Llana Estacada , dvou dějově souvisejících románů německého spisovatele Karla Maye. Oba romány vycházely nejprve na pokračování ve stuttgartském časopise Der Gute Kamerad  a již v roce 1890 následovalo jejich první společné knižní vydání pod názvem Die Helden des Westens . Pod novým společným názvem Unter Geiern vyšly oba romány  prvně roku 1914 v nakladatelství Karl-May-Verlag jako třicátý pátý svazek Sebraných spisů Karla Maye.
V Česku se společné jednosvazkové vydávání obou románů nevžilo a oba romány jsou vydávány zvlášť, většinou s odkazem na společný název. Zejména na konci Syna lovce medvědů bývá poznámka, že dobrodružství hlavních hrdinů  pokračuje v dalším románu.
V letech 1968–1969 vyšla jako příloha časopisu ABC  pod názvem Mezi supy zkrácená verze románu Satan a Jidáš.
