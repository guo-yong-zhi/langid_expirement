Třída Almirante Grau byla třída průzkumných lehkých křižníků peruánského námořnictva, postavená britskou loděnicí Vickers. Celkem byly postaveny dvě jednotky této třídy. Ve službě byly v letech 1907–1958. Po celou dobu služby představovaly největší a nejsilnější jednotky peruánského námořnictva. 1 
Dva křižníky této třídy postavila britská loděnice Vickers v Barrow-in-Furness. Do služby byly přijaty roku 1907. Křižník Almirante Grau byl vybaven jako vlajková loď. 1 
Jednotky třídy Almirante Grau: 2 
Křižník chránilo lehké pancéřování. Hlavní výzbroj tvořily dva 152mm kanóny Vickers, osm 76mm kanónů Vickers, šest 57mm kanónů Hotchkiss, dva 37mm kanóny Hotchkiss a dva 450mm torpédomety. Pohonný systém tvořilo deset kotlů Yarrow a dva čtyřválcové parní stroje s trojnásobnou expanzí Yarow o výkonu 14 000 hp, pohánějící dva lodní šrouby. Nejvyšší rychlost dosahovala 24 uzlů. Dosah byl 3276 námořních mil při rychlosti 10 uzlů. 1 
V letech 1923 a 1925 křižníky prošly opravou, při které byly jejich kotle upraveny pro spalování nafty. Zároveň byly vybaveny italským systémem řízení palby. V letech 1934–1935 byly vyměněny kotle. Roku 1936 byly zadní 76mm kanóny nahrazeny japonskými protiletadlovými 76,2mm kanóny typu 11. roku. 1 
