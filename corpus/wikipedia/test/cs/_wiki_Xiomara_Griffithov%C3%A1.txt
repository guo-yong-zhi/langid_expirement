Xiomara Yolanda Griffithová Mahónová  je bývalá venezuelská zápasnice – judistka.
Připravovala se v univerzitním klubu UCLA v Barquisimetu ve státě Lara pod vedením José Antonia Sanoji. Ve venezuelské ženské reprezentaci se pohybovala od konce osmdesátých let v polostřední váze do 61 kg. V roce 1992 se kvalifikovala na olympijské hry v Barceloně. V úvodním kole vyřadila na ippon technikou tani-otoši maďarskou naději Zsuzsu Nagyovou. Ve čtvrtfinále však nestačila na výborně připravenou Francouzku Catherine Fleuryovou, které podlehla v boji na zemi submisí. V následných opravách obsadila 7. místo.
V roce 1996 startovala na olympijských hrách v Atlantě. Ve druhém kole vyřadila Češku Michaelu Vernerovou na ippon strhem harai-makikomi z poloviny zápasu. Ve čtvrtfinále však byla nad její síla Belgičanka Gella Vandecaveyeová, která podlehla v boji na zemi submisí. V následných opravách obsadila 7. místo.
Od roku 1997 přestoupila do vyšší střední váhy do 70  kg. V roce 2000 se kvalifikovala na své třetí olympijské hry v Sydney, kde vypadla v úvodním kole po boji na zemi  s Italkou Ylenií Scapinovou. Vzápětí ukončila sportovní kariéru. Věnuje se trenérské práci.
