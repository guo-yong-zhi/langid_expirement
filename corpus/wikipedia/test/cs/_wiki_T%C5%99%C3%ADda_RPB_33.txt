Třída RPB 33 jsou pobřežní hlídkové čluny. Jejich uživateli jsou Senegal, Togo a Pobřeží slonoviny. 1  Mezi jejich úkoly patří hlídkování ve výlučné ekonomické zóně, průzkum, kontrola rybolovu, nebo potírání pašeráctví a terorismu. Do roku 2019 bylo objednáno osm plavidel této třídy.
Plavidla vyvinula francouzská loděnice Raidco Marine ve spolupráci s loděnicí Ufast v Quimper. Navázaly tak na zkušenosti s menšími plavidly RPB 20. 2  Samotné trupy plavidel navrhla britská společnost Camarc Design. 1  Stavbu provádí loděnice Ufast. 3 
Prvním uživatelem třídy se stal Senegal, který roku 2013 získal plavidlo Ferlo. V roce 2018 senegalské námořnictvo objednalo další dva kusy RPB 33. 4 
Jednotky třídy RPB 33: 1 
Plavidla mají trup ze sklolaminátu, nebo oceli a nástavbu z oceli, nebo hliníkových slitin . Na zádi je nesen jeden 6metrový rychlý inspekční člun RHIB. Výzbroj tvoří jeden 20mm kanón a dva 12,7mm kulomety. Pohonný systém tvoří dva diesely, každý o výkonu 1958 hp. 1  Nejvyšší rychlost dosahuje 30 uzlů. 3  Dosah je 1500 námořních mil při rychlosti 15 uzlů. 1 
