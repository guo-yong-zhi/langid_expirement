Sic  nebo sic! je upozornění čtenáře, že takto označený text je přesná citace, nikoli chyba . Latinské sīc je příslovce znamenající „takto“, „tak“, „právě tak“ a pochází z fráze sīc erat scriptum, „tak bylo napsáno“. 
V textu se obvykle uvádí v závorce, někdy ještě s vykřičníkem, a upozorňuje čtenáře, že nesprávný nebo neobvyklý pravopis, fráze, interpunkce, myšlenka nebo jiný předchozí jev je přesná reprodukce citovaného originálu, nikoli chyba přepisu, popřípadě má na danou formu nebo myšlenku upozornit a tak ji zdůraznit. Bývá vykládáno jako zkrácená forma fráze sic erat scriptum, tak bylo napsáno. Obvykle se sází kurzívou. Do hranatých závorek se vkládá zejména tehdy, když je nezbytné zdůraznit, že výraz není součástí citovaného textu . Hranaté závorky se užívají i tehdy, je-li to úzus v daném oboru.
Běžným příkladem mohou být citace historických textů nebo např. bibliografický záznam 1  .
Původce textu  upozorňuje, že v záznamu je uvedena iniciála G., která je správně opsána z titulního listu citované knihy, ovšem ilustrátorem byl E. Nardi .
Původce textu  upozorňuje na překlep ve slově pohledových v názvu příspěvku v týdeníku Obnova .
Sic může být užito, aby poukázalo, že neobvyklý, archaický, nářeční aj. výraz či obrat je napsán přesně, anebo upozornit na pravopisnou, gramatickou či věcnou chybu v citovaném textu:
Sic ve významu hle, pohleď, všimni si se užívá jako upozornění na důležitost některých pasáží textu. 2  Výraz užívají také např. publicisté, komentátoři, aby upozornili na rozporuplná tvrzení, neetické výroky atp. zdroj?] V takovém případě se pro zdůraznění rozporuplného tvrzení používá vykřičník, opět v hranatých závorkách.
