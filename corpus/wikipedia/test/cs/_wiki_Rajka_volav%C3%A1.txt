Rajka volavá  je pták z čeledi rajkovití, žijící v severovýchodní části ostrova Nová Guinea. Je dlouhá okolo 30 cm, převážně červenohnědě zbarvená. Samci mají horní část hlavy jasně žlutou. Žije v pralesích, živí se ovocem a hmyzem.
Vědecký název raggiana připomíná janovského šlechtice Francise Raggiho, mecenáše vědy. Domorodí Papuánci ptáka nazývají kumul.
Na rozdíl od jiných rajek je poměrně hojná. 2  Je národním ptákem Papuy Nové Guiney, je vyobrazena na státní vlajce i ve státním znaku. 3  Také ragbyová reprezentace Papuy Nové Guiney má přezdívku The Kumuls.
Jsou popsány čtyři geografické poddruhy rajky volavé:
Tento druh je chován v evropských zoo extrémně vzácně. Na jaře 2020 byl chován v pouhých třech zoo Evropy. Kromě Zoo Rotterdam a ptačího parku v německém Walsrode se jedná také o českou Zoo Praha. 4 
V Zoo Praha je tento druh chován od září 2019, kdy byli přivezeni dva samci z americké San Diego Zoo. 5  Rajky jsou v pražské zoologické zahradě chovány v zázemí. 4 
