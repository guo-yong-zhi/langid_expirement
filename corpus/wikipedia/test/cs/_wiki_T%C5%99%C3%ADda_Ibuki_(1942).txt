Třída Ibuki  byla rozestavěná třída těžkých křižníků japonského císařského námořnictva, označovaná též jako „křižníky A“  a projektovaná podle projektu C-46. 10  Vycházela z těžkých křižníků třídy Mogami , ze kterých převzala přibližnou siluetu a uspořádání hlavní baterie, a třídy Tone, ze které převzala pohonný systém. 11  Rozestavěny byly dvě jednotky této třídy. Ani jedna nebyla dokončena. Prototypová jednotka Ibuki měla být dokončena jako lehká letadlová loď, ale nepodařilo se ji dokončit. Druhá jednotka byla sešrotována brzy po založení kýlu.
Stavba dvou křižníků této třídy byla objednána v rámci programu z roku 1941. Prototypovou jednotku Ibuki stavěla loděnice v Kure. Po spuštění křižníku na vodu bylo rozhodnuto dokončit jej jako lehkou letadlovou loď. 12  Přestavbu prováděla loděnice v Sasebo. Práce byly přerušeny v březnu 1945. Plavidlo tehdy bylo hotovo z 80 %. 9 
Druhý křižník stavěla loděnice Micubiši v Nagasaki. Stavba byla zrušena nedlouho po založení kýlu. 12 
Jednotky třídy Ibuki:
Plánovanou výzbroj tvořilo deset 203mm kanónů ve dvoudělových věžích, které doplňovalo osm 127mm kanónů a šestnáct 610mm torpédometů. Pohonný systém měl mít výkon 152 000 hp. Nejvyšší rychlost měla být 35 uzlů. 12 
Plavidlo mělo hladkopalubové uspořádání. Hangár byl s letovou palubou spojen dvěma výtahy. Neseno bylo až 27 letadel. Plánovanou výzbroj tvořily čtyři 76mm kanóny, čtyřicet osm 25mm kanónů a čtyři protiletadlové raketomety. Pohonný systém tvořily čtyři kotle a parní turbíny o výkonu 72 000 hp, pohánějící dva lodní šrouby. Plánovaná nejvyšší rychlost dosahovala 29 uzlů.
