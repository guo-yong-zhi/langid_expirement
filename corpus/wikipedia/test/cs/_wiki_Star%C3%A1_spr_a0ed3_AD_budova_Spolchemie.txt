		výzkumně vzdělávací centrum
Stará správní budova Spolchemie je neogotická palácová stavba v Ústí nad Labem. 
Správní budovu si nechal tehdejší Rakouský spolek pro chemickou a hutní výrobu postavit v letech 1893–1895. Architektem je Robert Langs, který mimo jiné navrhoval pro společnost azylové domy nacházející se v bezprostřední blízkosti areálu. 1  Honosný styl budovy podle architekta Davida Vávry svědčí o aristokratickém vkusu jednoho z významných ředitelů Spolku, Maxe Schaffnera. 2  Ve stejném neogotickém stylu byl postaven i již zmíněný dělnický azyl nebo například ředitelská vila v ulici Velká Hradební. 3  Z interiérů je zachovalá schodišťová hala a jednací sály. Obsahují množství vyřezávaný neogotických detailů, obrazy tyrolského umělce Josefa Reinera, například zpodobnění správní rady v kostýmech z 16. století. 
Budova od svého postavení prošla málo stavebními zásahy. První vize se objevila již po postavení nové správní budovy Spolchemie, kdy měl být celkový výraz stavby modernizován. Nejvýraznější úpravou jsou půdní vestavby z 60. let s horizontálními okny. Po neúspěšném pokusu o prodej v roce 2016 zahájila společnost Unipetrol rekonstrukci celé budovy. 2  4  5  6  V roce 2017 byla prohlášena za kulturní památku. 7  V současnosti zde sídlí Unipetrol výzkumně vzdělávací centrum, a.s.
