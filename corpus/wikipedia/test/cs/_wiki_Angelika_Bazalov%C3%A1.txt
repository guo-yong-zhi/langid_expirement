Angelika Bazalová  je česká podnikatelka a bývalá novinářka a dramaturgyně, od roku 2019 členka Rady České tiskové kanceláře.
Vystudovala obor materiálové inženýrství na Vysoké škole báňské v Ostravě .
Začínala v roce 1992 jako regionální redaktorka v ostravské redakci České televize, kde působila i jako moderátorka a editorka do roku 1996. Následně v roce 1998 vyhrála výběrové řízení na redaktorku do české redakce BBC v Praze. Své působení v BBC ukončila v roce 2001 a přesunula se do České televize v Praze, kde začínala jako editorka zpráv. Později se stala hlavní editorkou večerní zpravodajské relace Události, po několika letech převzala vedení redakce ranního a dopoledního vysílání zpravodajského kanálu ČT24. Před svým odchodem v roce 2013 působila také jako šéfeditorka nově budované redakce Nových médií. 1  2 
Od března 2014 je jednatelkou a společnicí s vkladem ve firmě AngelService a od června 2018 pak i jednatelkou a společnicí s vkladem ve firmě JEN YES. 3  4 
Dne 16. října 2019 byla v tajné volbě zvolena Poslaneckou sněmovnou PČR členkou Rady České tiskové kanceláře. Nominovali ji Piráti, získala 131 hlasů . 5  6 
Angelika Bazalová žije v Praze, konkrétně v městské části Praha 6. 7 
