Podzol či podzoly  je označení pro vyluhovanou, neúrodnou půdu, která vznikla procesem podzolizace, 1  působením klimatických vlivů, zejména pak nadměrné vlhkosti vzduchu.
Je to způsobeno pronikáním vody ze shora dolů a postupným vyplavováním minerálních koloidních látek a humusu do nižších horizontů. Podzoly se nacházejí většinou ve výšce nad 800 m, v prostředí se silně kyselými srážkami, nebo tam, kde je voda následně okyselena prostředím opadanky  Podzol je nejrozšířenějším půdním typem subarktického pásu.
Podzolizace je složitý proces , ve kterém se minerální látky  mobilizují a vyplaví z A a E  půdních horizontů do B horizontu  spolu s huminovými kyselinami. 2  Prostřednictvím tohoto procesu se eluviální horizonty bělí nebo při obohacení humusem jsou šedé. Ve větší hloubce se ukládají do někdy až tvrdé až nepropustné vrstvy seskvioxidů  a organických sloučenin . K tomu dochází díky dvěma hlavním procesům:
Dominantnějším procesem by měl být prvně jmenovaný, tedy tvorba organických komplexů. Al a Fe se pak částečně vracejí zpět do horních horizontů díky biologickým procesům . Důležitou roli mohou hrát i anorganické kyseliny jako třeba kyselina dusičná. 3 
K podzolizaci dochází při nízkých hodnotách pH, tedy pokud je humus hodně kyselý . Podzolizace je spojena s výskytem vegetace s kyselým opadem nebo s některými mykorhizními houbami, 2  zpomalenou mineralizací díky chladnému a vlhkému klimatu, případně s extrémně chudým půdotvorným substrátem. K nejintenzivnější podzolizaci dochází v borových a smrkových lesích, pod kterými vzniká silná vrstva O horizontu . Může však probíhat i pod dubem a bukem, které mají také poměrně kyselý opad, ovšem ne vždy dostoupí tak daleko, abychom mohli mluvit o pravých podzolech. Důležitý je vliv matečné horniny pokud je kyselá, minerálně chudá, pak podporuje růst nenáročných jehličnanů, jež okyselení dále prohlubují. Na takovýchto půdách pak často roste hlavně bělomech sivý . 4 
