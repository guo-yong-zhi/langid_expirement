Johann Zeilberger  byl rakouský politik německé národnosti, v 2. polovině 19. století poslanec Říšské rady.
Jeho rodiče Josef a Anna Zeilberger byli majiteli statku v Kirchdorfu. Johann navštěvoval národní školu. Ve věku 17 let převzal správu statku ve Freinbergu u Pasova. V roce 1861 koupil s manželkou Josephinou hostinec Zum Bären v Steyru.Od roku 1873 byl majitelem hostince Zum rothen Krebs v Steyru. 1 
Byl veřejně a politicky činný. Patřil mezi zakladatele Katolického lidového spolku pro Horní Rakousy a členem spolku Katolické casino v Steyru. Zasedal zde v obecní radě. Od roku 1871 byl poslancem Hornorakouského zemského sněmu. 1 
Byl i poslancem Říšské rady , kam nastoupil v prvních přímých volbách roku 1873 za kurii venkovských obcí v Horních Rakousích, obvod Linec, Florian, Steyr atd. Mandát zde obhájil ve volbách roku 1879. Poslancem byl až do své smrti roku 1881. 5  V roce 1873 se uvádí jako Johann Zeilberger, majitel nemovitostí, bytem Steyr. 6  V roce 1873 zastupoval v parlamentu opoziční blok. 7  V roce 1878 zasedal v poslaneckém Hohenwartově klubu . 8  Jako konzervativec se uvádí i po volbách v roce 1879. 9 
Zemřel v červenci 1881. Podle některých zdrojů ve Vídni, 2  podle jiných ve Steyru. 3  4  Podlehl dlouhé nemoci, která ho v posledních dvou měsících upoutala na lůžko. 1 
