Dolní dutá žíla , je hlavní žíla přivádějící do srdce odkysličenou krev z dolní poloviny těla, tj. z dolních končetin, z pánve a dutiny břišní. Vzniká spojením společných kyčelních žil , probíhá retroperitoneálně podél páteře, vpravo od sestupné aorty, prochází bránicí skrz foramen venae cavae a vstupuje do srdce, kde ústí do pravé síně.
Dolní dutá žíla anastomosuje s vena azygos a žilními pleteněmi podél míchy. Žilní spojky mezi horní a dolní dutou žílou se nazývají kavokavální anastomózy.
Poznámka: Levá gonadální a levá nadledvinná žíla se obvykle vlévají do levé ledvinné žíly .
