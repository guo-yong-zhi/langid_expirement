Mistrovství světa juniorů ve sportovním lezení 2017  se uskutečnilo jako dvacátý pátý ročník 30. srpna - 10. září v Innsbrucku v lezení na obtížnost, rychlost, v boulderingu a poprvé také v kombinaci . 1  2 
Následující týden po tomto závodu se koná mistrovství Evropy juniorů v boulderingu ve středočeském městě Slaný.
Tento ročník závodů byl náročný jak pro závodníky, tak organizátory i doprovod reprezentací, většina jich zde tentokrát trávila dva týdny. Kromě kvalifikačních, semifinálových a finálových kol závodů v jednotlivých disciplínách, které zde podle kalendáře proběhly v pořadí bouldering, rychlost a obtížnost, ještě nejlepší závodníci  navíc závodili v jeden den finále ve všech třech disciplínách. Prakticky celá kvalifikace se lezla na skupiny, také dvě kvalifikační cesty na obtížnost, které se obvykle lezou dva dny, museli závodníci z organizačních důvodů zvládnout za jeden den. 3 
Závodníci z Japonska, Spojených států amerických a Ruska si z jednotlivých disciplín odvezli celkem 40 medailí. Z rakouských závodníků získal bronz pouze Jan-Luca Posch v boulderingu, nejvíce domácích finalistů bylo v kategorii A.
Pro kategorii A byly závody v kombinaci současně hlavní kvalifikací na letní olympijské hry mládeže 2018 v Buenos Aires. Z celkových výsledků závodníků kteří se účastnili všech tří disciplín, bylo v kategoriích juniorů a B vybráno 6 nejlepších lezců  a v kategorii A 20 nejlepších , kteří se v jeden den utkali o konečné pořadí v kombinaci. Pořadí v jednotlivých disciplínách se násobilo a zvítězili lezci s menším násobkem, případně rozhodoval násobek pořadí v kvalifikaci. 4  .
Pozn.: Pořadí z celkového umístění závodníků v jednotlivých disciplínách pro určení finalistů v kombinaci bylo proškrtané o závodníky, kteří se všech tří disciplín neúčastnili.
Nejvíce medailí v kombinaci získali Japonci a dvě zlaté také rakouští závodníci.
Jediným českým závodníkem ve finále byl devátý Ondřej Slezák v lezení na obtížnost v kategorii B. Do finále kombinace se nedostal žádný český lezec.
