Kamui Kobajaši   je japonský automobilový závodník, při GP Brazílie 2009 nahradil zraněného Tima Glocka u týmu Toyota F1, v současnosti testuje pro tým Scuderia Ferrari a závodí ve WEC za tým AF Corse. Kobajašimu se kvůli jeho častým incidentům říká Japonské Torpédo. zdroj?]
Na motokárách začal závodit v roce 1996 ve svých devíti letech. Ve své první sezoně vybojoval dobré 3. místo. Následujících sedm let získal 4 tituly mezi motokáristy a vyhrál Toyota SL All Japan Tournament Cadet Class series.
V roce 2004 se stal členem Toyota Driver Academy. Poté nastoupil do Formule Renault a absolvoval v ní závody v šampionátech Asie, Německa, Itálie a Holandska. Japonec dokázal vyhrát dva závody italské série. V dalším roce Kobajaši pokračoval v této formuli v Itálii a v evropském šampionátu. Se šesti výhrami v obou sériích se stal vítězem v obou mistrovstvích.
Pro rok 2006 přestoupil do Evropské formule 3, kde spolu s Paulem di Restou, Giedem van der Gardem a Sebastianem Vettelem závodil za tým ASM Formule 3. Ve své debutové sezoně získal umístění na stupních vítězů, dojel osmý v celkovém pořadí a stal se nejlepším nováčkem sezony.
Na začátku roku 2007 byl spolu s dalším japonským závodníkem Koheim Kiratem jmenován testovacím jezdcem Toyoty F1. Japonec dál zůstával v evropské sérii F3, získal dvě pódiová umístění v prvních čtyřech závodech. V 10. závodě v Magny-Cours získal své první vítězství. V celkovém pořadí skončil v poháru jezdců na 4. místě.
V roce 2008 udělal další krůček ve své kariéře, neboť byl uveden jako třetí jezdec týmu DAMS v Sérii GP 2. Ve druhém závodě již dokázal získat své první vítězstvím v tomto šampionátu. Celkově skončil šestnáctý. Závodil také v asijské sérii, kde obsadil 6. místo se 2 výhrami.
V roce 2009 pokračoval v GP 2. Vyhrál asijskou sérii díky dvěma vítězstvím. V sérii GP 2 obsadil opět 16. místo.
Od roku 2007 byl testovacím jezdcem týmu Toyota ve F1. V letech 2008 a 2009 byl jmenován oficiálním třetím a náhradním jezdcem japonského týmu.
V GP Japonska 2009 v pátečních trénincích nahradil německého závodníka Tima Glocka, který se necítil dobře. V kvalifikaci na velkou cenu Japonska Glock havaroval a lékaři mu nedoporučili závodit v další velké ceně. Kobajaši tedy debutoval v Grand Prix Brazílie 2009, kde po 11. místě z kvalifikace obsadil 10. místo v cíli. V posledním závodě sezóny se Kobajašimu, z 12. místa na startovním roštu se dokázal propracovat až na 6. pozici a získal tak pro Toyotu 3 body. Toyota byla jeho výsledkem a stylem jízdy ohromena  a uvedla, že by mohl Kobajaši v příští sezóně získat stálé angažmá.
Kamui Kobajaši podepsal 17. prosince 2009 smlouvu s týmem Sauber.
Kobajaši jezdil za tým Sauber až do roku 2012. Nejlepší výsledek zajel v Japonsku, kde se poprvé ve své kariéře dostal v závodě F1 na medailovou pozici. Další dobrý výsledek zajel v Německu a Španělsku, kde dojel na čtvrtém a pátém místě. V Austrálii a Abu Dhabi dojel na šestém místě. Bodoval také v Číně, Kanadě, Itálii a Brazílii.
V tomto článku byl použit překlad textu z článku Kamui Kobayashi na anglické Wikipedii.
Oficiální stránky
