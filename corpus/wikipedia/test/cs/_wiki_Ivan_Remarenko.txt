Ivan Remarenko nebo Ion Remarenco  je moldavský zápasník–judista, který od roku 2013 reprezentuje Spojené arabské emiráty.
Vrcholově se sportu věnoval v Kišiněvě, kde byl zařazen do programu sportovně talentované mládeže LIRPS . Připravoval se pod vedením Vasile Lucy a v začátcích kombinoval zápasy v judu a sambu. V moldavské judistické seniorské reprezentaci se pohyboval od roku 2009 ve střední váze. V roce 2012 dosáhl na evropskou kontinentální kvótu pro účast na olympijských hrách v Londýně, kde vypadl v prvním kole s Kirillem Děnisovem z Ruska. Od roku 2013 reprezentuje Spojené arabské emiráty a startuje v polotěžké váze do 100 kg. V roce 2016 se přímo kvalifikoval na olympijských hrách v Riu. Nezvládl však úvodní zápas proti lépe připravenému Alžířanu Lyesi Bouyacoubovi a skončil bez umístění.
Start za jinou zemi
V únoru 2013 byl odvolán trenér seniorské moldavské judistické reprezentace Vasilij Kolca . 1  Nový reprezentační trenér Vjačeslav Bakal  svolal na konec února sraz reprezentace, na který se nedostavilo 6 nejlepších judistů. Remarenko nesouhlasil s odvoláním a následoval Kolcu do Uzbekistánu na tréninkový kemp. Skupina uprchlíků následně vyjádřila vůli startu za jinou zemi z důvodu špatného financování moldavského sportu ministrem Oktavianem Cykou . Podle prezidenta moldavské judistické federace Vjačeslava Manolakiho  nedostalo moldavské judo od ministerstva sportu finanční podporu prakticky celou olympijskou sezonu 2012. 2  Ke startu za novou zemi moldavští sportovní uprchlíci nutně potřebovali svolení Moldavského judistické svazu, jinak by museli čekat dva roky. Veaceslav Manolachi byl později obviněn z přijetí úplatku 50 tisíc dolarů. O peníze se s ministrem sportu Octavianem Țîcou nerozdělil a do médii zapíral, že přestup judistů do Emirátů posvětil. 3 
V dubnu 2013 obdržel Remarenko od šajcha Muhammeda bin Zajída al-Nahjána pas Spojených arabských emirátů a poprvé se pod novými barvami představil na Asijském mistrovství. 4 
