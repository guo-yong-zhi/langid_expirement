Nocturnal Opera je druhé album skupiny Moi dix Mois.  1  Vyšlo 20. července 2004, tedy velice krátce po vydání jejich singlu Shadows Temple, který je i na tomto CD.
Album zahajuje krátký instrumentální prolog Immorality a instrumentálně též končí a to epilogem Silent omen.
Song Mad Ingrain, který původně vyšel na live DVD Dix Infernal ~Scars of Sabbath~, pod názvem MAd iNgrAin, je na Nocturnal Opera pouze jako intrumentálka. V původní live verzi obsahoval i kytarové sólo Many. Další skladby, které byly i na ~Scars of Sabbath~, jsou Vizard a Perish.
První limitovaná edice obsahuje:
~ Plakát coveru alba doplněný o dva řádky slov =
 Why didn't you show me the future? Love tied me, I got lost.
 Do you remember the promise & dream? The dream confused me, I lost myself.
~ Promo leták se stejným obrázkem.
~ Leták upozorňující na otevření zahraniční sekce Fanclub Mon†amour pro západní fanoušky.
~ Slipcase se speciálním cover artem.
28 stránkový booklet pak zobrazuje především Manu, jenž v něm vystupuje jako dvě osoby - upír v kostýmu z Shadow Temple a dáma v elegantním gotickém aristokratickém kostýmu.
Juka, Kazuno a Tohru jsou zachyceni pouze na jedné jediné fotografii, kde na sobě mají kostýmy ze Shadow Temple.
Moi dix Mois podepsali smlouvu s německým hudebním vydavatelstvím Trisol, které poté vydalo evropskou verzi Nocturnal Opera. Jedná se o speciální dvou diskovou limitovanou edici. První album je stejné jako v původní japonské edici, zatímco druhé obsahuje kolekci singlů Dialogue Symphonie, Pageant a Shadows Temple a jejich instrumentální verze. Současně jsou na CD jako bonus i 2 videa ke skladbám Unmoved a Perish, jedná se o záznamy z koncertů, které byly původně k vidění na DVD Europe Tour 2005 -Invite to Immorality-. Album má pak 2 booklety o 48 stranách. První brožura je plná fotografií a slov k písním z alba Nocturanal Opera. Druhá je zase zaměřená na tři původní singly, jež jsou obsaženy na druhém CD. 2 
