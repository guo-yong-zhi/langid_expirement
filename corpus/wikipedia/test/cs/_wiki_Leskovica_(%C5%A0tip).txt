Leskovica  je vesnice v Severní Makedonii. Nachází se v opštině Štip ve Východním regionu. 
Vesnice se nachází 27 km od města Štip, uprostřed svahů hory Serta, v nadmořské výšce 551 metrů. Silnice spojující Štip a Negotino se nachází 500 metrů za vesnicí. 
Zpevněná cesta napojená na hlavní tah končila před začátkem obce a po vesnici bývala pouze polní cesta. Teprve v roce 2014 byly cesty na hlavní ulici vyasfaltovány. 
Vesnicí dvakrát denně projíždí autobus do města Štip a Negotino. 
Na konci 19. století byla vesnice součástí Osmanské říše. Podle etnografa a spisovatele Vasila Kančova v roce 1900 žilo ve vesnici 759 obyvatel, z toho 544 byli Makedonci a 215 Turci. 
Během 20. století byla vesnice součástí Jugoslávie, konkrétně Socialistické republiky Makedonie. 
Podle sčítání lidu z roku 2002 žije ve vesnici 113 obyvatel, z toho 111 jsou Makedonci a 2 Srbové. 
V tomto článku byl použit překlad textu z článku Лесковица na makedonské Wikipedii.