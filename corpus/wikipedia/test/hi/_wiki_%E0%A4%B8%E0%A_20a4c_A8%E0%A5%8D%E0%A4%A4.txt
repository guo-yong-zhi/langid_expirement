
सआदाह​ प्रान्त  यमन का एक प्रान्त है। 1  2 
यह प्रान्त सउदी अरब की सीमा के साथ लगा है और पूरे यमन के सबसे अलग-थलग और निर्धन इलाक़ों में से एक है। यहाँ के अधिकतर लोग ज़ैदी हैं, जो शिया इस्लाम की एक शाखा है। वर्तमान में ज़ैदी विद्रोही गुटों और यमन के केन्द्रीय सरकार के बीच लड़ाईयाँ जारी हैं। यह झड़पें जून २००४ में एक ज़ैदी इमाम के सरकार-विरूद्ध प्रयासों से शुरू हुई। जून २००७ में युद्ध विराम और फरवरी २००८ में एक शांति समझौते पर हस्ताक्षर हुए लेकिन दोनों पक्षों ने एक-दूसरे पर समझौते के ख़िलाफ़ काम करने के आरोप लगाए हैं। मई २००८ तक अनुमानित ७७,००० को लड़ाई के कारण अपने घर छोड़ने पड़े थे। 3 
