कोलोरिआंग  भारत के अरुणाचल प्रदेश राज्य के कुरुंग कुमे ज़िले में स्थित एक शहर है जो उस ज़िले का मुख्यालय भी है। यह कुरुंग नदी के किनारे बसा हुआ है, जो सुबनसिरी नदी की एक मुख्य उपनदी है। कोलोरिआंग 1,000 मीटर  की ऊँचाई पर स्थित है और ऊँचे पर्वतों से घिरा हुआ है। 1  2 
कोलोरिआंग प्रान्तीय राजधानी ईटानगर से 257 किमी की दूरी पर है। राष्ट्रीय राजमार्ग 713 का उत्तरी छोर यहाँ स्थित है जो इसे दक्षिण में पालिन से होते हुए जोराम गाँव से जोड़ता है, जहाँ से राष्ट्रीय राजमार्ग 13 बहुत से अन्य स्थानों पर जाता है।
