Le tradition classic occidental es le reception del antiquitate classic greco-roman per culturas plu tardive, specialmente le Occidente post-classic, includente textos, objectos, ideas, institutiones, monumentos, architectura, artefactos cultural, rituales, practicas e sententias. Philosophia, pensamento politic e mythologia son tres exemplos major de como le cultura classic supervive e continua havente influentia. Le Occidente es un del numero de culturas vidite como havente un tradition classic, includente la indian, chinese, judaic e islamic.
Le studio del tradition classic differe del philologia classic, que cerca recuperar "le significatos que le textos antique habeva in lor contexto original". Illo examina ambe le effortios posterior per discoperir le realitates del mundo greco-latin e "malcomprensiones creative" que reinterpreta valores ideas, e modellos esthetic antique per uso contemporanee. Le classicista e traductor Charles Martindale ha definite le reception del antiquitate classic como "un processo de direction duple... in le qual le presente e le passato es in dialogo inter illes".
