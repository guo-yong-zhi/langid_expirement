			
Aarhus  es le secunde plus grande urbe in Danmark e es situate al costa est del peninsula Jutlandia presso le Vico de Aarhus al mar Kattegat. Il ha 256.018 habitantes .
Aarhus es un importante nodo ferroviari in Jutlandia.
Aarhus pote traciar su historia al annos 900, ma un perla de vitro del annos 700 indica que il pote haber habite habitation antea. Secundo le legenda le prime ecclesia esseva construite per le rege de conto de fees, Frode. Rege Harald Dente-blau faceva Aarhus le sede episcopal in 948. Secundo le legenda le reges Svend Estrids√∏n e Magnus le Bon se incontrava in un battalia naval foras de Aarhus in 1043. Circa 900 esseva construite un vallo circum le urbe pro scopos de defensa, dicite a esser usque 20 metros alte. Le monasterio dominican  esseva fundate 1221-1246, le monasterio de carmelitas  post 1438. Durante le annos 1600 Aarhus esseva occupate plure vices per germanos e svedeses. Post le battalia al urbe danese Kolding in 1849, Jutlandia esseva occupate per truppas prussian usque a Aarhus, e in 1853 le urbe esseva attaccate per cholera, e 213 habitantes moriva.
