 
Hans e Sophie Scholl, frequentemente indicate como fratre e soror Scholl , esseva membros del Rosa blanc, un gruppo de studentes de Munich qui esseva active in le movimento de Resistentia german non violente in Germania Nazi, super toto in le distribution de pamphletos contra le guerra e le dictatura de Adolf Hitler. In Germania de postguerra Hans e Sophie Scholl es recognoscite como symbolos del movimento de resistentia christian german contra le regime nazi totalitari. Ambes esseva executate in 1943 per guillotina al etate de 24 respectivemente 21 annos.
