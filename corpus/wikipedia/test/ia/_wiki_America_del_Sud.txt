America del Sud, Sudamerica, o America meridional es un parte del continente american, cuje territorio es situate inter le Oceano Atlantic e le Oceano Pacific, e le major parte in le Hemispherio Sud. Le lingua le plus parlate es le espaniol, sed le portugese e le francese es etiam parlate. America del Sud occupa 17,8 milliones de km2, que representa le 42 % del continente american e le 12 % del terras emergite del mundo. Iste territorio es habitate per le 6 % del population mundial.
