Цветана Кирилова Пиронкова е българска тенисистка. През 2010 г. става първата българка, която достига до полуфинал на Уимбълдън. Най-високата ѝ позиция в Световната ранглиста на WTA е 31 място, постигнато през септември същата година.
Спортист на годината на България за 2020 година. 1 
Пиронкова е родена на 13 септември 1987 г. в Пловдив, в спортно семейство. Бащата, Кирил Енчев, който също така е неин треньор, е републикански шампион по кану; майката, Радосвета Чинкова, е многократна медалистка по плуване. Пиронкова има брат и сестра; сестрата Eлисавета също играе тенис професионално, а техният брат, Енчо, е треньор в ТК „Локомотив“, както и спаринг-партньор на Пиронкова – той я придружава на повечето турнири, в които тя участва. Цветана е внучка на Енчо Пиронков – известен български художник.
Цветана Пиронкова тренира тенис от 4-годишна възраст, като първата ѝ ракета е подарена от Теодора Недева. 2  Успехите ѝ започват още от родния Пловдив. През 2000 г. тя става изгряващата звезда на България. На финала на държавното първенство за жени на закрито, Цветана Пиронкова стига до полуфинал. Следва добро представяне на редица турнири от календара на международната тенис асоциация. Понастоящем Цветана Пиронкова е неизменна част от българския отбор за Фед Къп. През 2006 г. българската надежда печели олимпийска стипендия и е обявена за тенисистка номер 1 на годината.
На 5 юли 2010 г. кметът Славчо Атанасов удостоява Цветана Пиронкова със званието почетен гражданин на Пловдив. 22-годишната тенисистка става най-младия почетен гражданин на Пловдив.
Избрана е за най-добра българска тенисистка на 2011 г. от Българска федерация по тенис. 3 
На 30 декември 2020 година е обявено, че Пиронкова е Спортист на годината на България за 2020 година, като според вота на спортните журналисти в страната, Пиронкова получила 732 точки, оставяйки зад себе си бореца Едмонд Назарян , боксьора Кубрат Пулев , самбистката Мария Оряшкова  и др. 4 
Победи над бившите номер : Ана Иванович, Винъс Уилиямс и Виктория Азаренка.
През януари 2014 г. Пиронкова достига до исторически първи финал в кариерата си. 10  На Апия Интернешънъл Сидни 2014 тя стартира от квалификациите, а след това побеждава последователно Кърстя, Лепченко, Ерани и се класира за полуфиналите. Там тя среща шестата в Световната ранглиста на WTA Петра Квитова и я надиграва с 6:4, 6:3, като по този начин става първата квалификантка в историята на турнира, достигнала финал в състезанието. 11  На финала побеждава с 2 – 0 сета Анджелик Кербер и завоюва първата си титла в професионалната си кариера, като постига осем последователни победи, три от които над тенисистки от Топ 10. На Открито първенство на Австралия 2014 тя достига до втори кръг, където отпада от поставената под номер 21 Саманта Стоусър. В Доха минава през квалификациите с победи над Виталиа Датченко от Русия и Александра Дюлгеру от Румъния. След това в основната схема, в първи кръг надиграва поставената под номер 11 Роберта Винчи от Италия, а във втори кръг беше спряна от Аника Бек от Германия. В Дубай Пиронкова отпада във втори кръг на квалификацията победена от поставената под номер 1 Южени Бушар от Канада. На турнира в Индиан Уелс отпада в първи кръг надиграна от Медисън Кейс. През годината Цвети постига 26 победи от всички турнири на които участва и завършва сезона на 38-о място в световната ранглиста.
Стартира сезона в Брийзбейн, Австралия, където губи в първи кръг от поставената под номер  Карла Суарез Наваро.
Пиронкова достига до полуфинал на турнира в Нотигнгам, ITF. Играе с Арина Радионова, 12  след 6 – 4 за Радионова се предава. В същия ден Пиронкова побеждава Ема Радокану със 7 – 5, 7 – 6. 13  Благодарение на успеха си Пиронкова печели 4473 долара от наградния фонд и общо 55 точки за световната ранглиста, с което събира 778 точки и се изкачва от 133-то до 102-ро място.
Цветана Пиронкова е омъжена за Михаил Мирчев. 14  Тенисистката е майка на едно дете, родено през 2017 г., 15  поради което пропуска сезон 2018 на Женската тенис асоциация.
