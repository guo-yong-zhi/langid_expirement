Необуздано сърце  е мексиканска теленовела, режисирана от Виктор Мануел Фульо и Виктор Родригес и продуцирана от Натали Лартио Нику за Телевиса през 2013 г. Сюжетът се базира на радионовелата La indomable, създадена от Инес Родена. 1 
В главните роли са Ана Бренда Контрерас и Даниел Аренас, а в отрицателните - Елисабет Алварес, Ингрид Марц, Исадора Гонсалес, Росио Банкелс и Рене Стриклер. Специално участие вземат Сесар Евора и първият актьор Игнасио Лопес Тарсо.
Марикрус Оливарес е красива, бедна и неграмотна млада жена, която живее с дон Рамиро, нейния дядо по майчина линия, и Соледад, глухата ѝ сестра, която Рамиро намира още като бебе. Марикрус пренебрегва, че истинското ѝ име е Мария Алехандра Мендоса Оливарес и че е дъщеря на милионера Алехандро Мендоса.
От друга страна имаме братята Мигел и Октавио Нарвае, чието ранчо е ипотекирано поради лошото управление на Мигел. Октавио пристига в ранчото, след като губи работата си, за да се опита да продаде земята, или поне тази част, която с право му се полага. Мигел не иска да продаде своя дял, тъй като без ранчото той и съпругата му, Лусия, ще останат без дом. Когато Октавио пристига в ранчото, той открива, че Еусебио, управителят на имота, малтретира Марикрус, тъй като се е опитала да открадне плодове от хасиендата. Октавио, като се има предвид ситуацията, защитава и предпазва Марикрус. От този ден той е запленен от красотата ѝ. Младият мъж се изразява открито срещу злото, с което Лусия, снаха му, се отнася към Марикрус. Лусия презира Марикрус заради социалните им различия. Ето защо, за да ѝ даде урок, Октавио решава да се ожени за скромната млада жена. Естер, братовчедката на Лусия, ѝ помага в тормоза над Марикрус. Марикрус получава най-големите унижения, но не се оставя и поставя на мястото си всеки, който я унижава.
Октавио получава предложение за работа като пилот в друга държава, която приема поради несъстоятелността, причинена от брат му. Но той не може да вземе Марикрус, затова решава да отиде сам, за да купи „малката къща“, която обещава на Марикрус. Но преди да си тръгне, той нарежда на Мигел да даде на Марикрус дяла от имота, който му се полага, а Мигел обащава да го направи. Въпреки това, Лусия поставя капан на Марикрус – принуждава младата жена да извади огърлица от кална локва със зъби, уверявайки я, че е принадлежала на майката на Октавио. След като се подлага на това унижение, Марикрус е обвинена от Лусия несправедливо, че е откраднала бижуто. Полицията я арестува. При нея в затвора ходят единствено дядо ѝ и Солита, които ѝ дават сили да продължи напред. През същото време, Октавио не знае за случилите се събития в дома си и изпраща пари и писма, които никога не достигат до Марикрус. Въпреки доброто си сърце, Марикрус се изпълва с омраза и негодувание срещу семейство Нарваес.
Когато Марикрус излиза от затвора, открива, че в къщата на дядо ѝ има огромен пожар, причинен от Еусебио, който е изнасилил Соледад и убил дон Рамиро. Това, което не знае Марикрус, е, че всичко е по заповед на Лусия. Младата жена отива в столицата със сестра си Соледад и двете започват работа като камериерки в къщата на баща ѝ Алехандро, макар че никой от тримата не подозира за връзката, която ги обединява.
Алехандро я прави дама от обществото и ѝ поверява управлението на бизнеса си, включително корабното казино, разположено в Исла Дорада. Марикрус трябва да се изправи пред Карола и Раиса, елегантни и амбициозни сестри, които живеят от богатството на Алехандро.
Тобиас, икономът на Алехандро, открива, че истинското име на Марикрус е Мария Алехандра Мендоса Оливарес. Алехандро е болен от сърце и решава да не ѝ признае истината за нейния произход, макар че Марикрус е разбрала, че той е баща ѝ.
По-късно, Мигел съобщава на брат си, че Марикрус е изчезнала след смъртта на дядо ѝ. Октавио пристига в корабното казино, за да се забавлява, но не може да забрави съпругата си. Това, което не си представя, е, че елегантната Алехандра Мендоса, собственичката на казиното, всъщност е съпругата му. Октавио започва връзка с нея, впечатлен от голямата прилика, която има с жена му. Малко по-късно, Марикрус забременява от съпруга си, но го пази в тайна и ражда красиво момиче. Скоро Алехандро се влошава и Марикрус решава да му признае, че е негова дъщеря, а малко след това Алехандро умира.
Марикрус продължава да играе с двойната си самоличност, докато Октавио си признава, че съжалява за това, че е изоставил съпругата си. Марикрус натрупва голямо състояние, с което купува имота на Нарваес, а също така и изпълнява голямото си желание да си отмъсти за униженията, на които е била подложена.
Част от актьорския състав:
Теленовелата стартира на 23 април 2014 г. по Диема Фемили и завършва на 5 декември. Ролите озвучават артистите: Лина Златева, Яница Митева, Таня Димитрова, Александър Митрев, Васил Бинев и Здравко Методиев. Преводач е Силвия Илиева, а тонрежисьор – Стефан Дучев. Режисьор на дублажа е Димитър Кръстев.
ВАЖНО: Този шаблон се отнася единствено до авторските права върху съдържанието на статията. Добавянето му не отменя изискването да се посочват конкретни източници на твърденията, които да бъдат благонадеждни. 
