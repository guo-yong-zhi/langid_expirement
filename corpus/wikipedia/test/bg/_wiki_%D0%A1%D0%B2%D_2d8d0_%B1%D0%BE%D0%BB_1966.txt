Световното първенство по футбол през 1966 година се провежда в Англия в периода от 11 юли до 30 юли. Световен шампион става Англия.
Четвъртфиналният мач между Англия и Аржентина и отстраняването от игра на капитана на аржентинския отбор Ратин с последвалата го седемминутна „сцена“, стават причината ФИФА да вземе решение за въвеждането на „индикатор“ за наложени лични наказания на играчите – използваните и до днес жълт и червен картон.
Полуфиналът между Англия и Португалия се счита за най-коректния мач в историята на световните първенства – френският съдия Швинт отсъжда първия фаул в мача в 22-рата минута. 1 
