Йосиас фон Валдек-Вилдунген  е граф на Валдек-Вилдунген и Пирмонт. Той е генерал-майор в Брауншвайг-Люнебург и от 1660 г. съ-регент във Вилдунген, по-късно и във Ветербург и в Ландау при брат му Христиан Лудвиг , управляващият граф на Валдек-Вилдунген.
Той е вторият син на граф Филип VII  фон Валдек-Вилдунген  и на графиня Анна Катарина фон Сайн-Витгенщайн , дъщеря на граф Лудвиг II фон Сайн-Витгенщайн  и графиня Юлиана фон Золмс-Браунфелс , дъщеря на граф Конрад фон Золмс-Браунфелс и графиня Елизабет фон Насау-Диленбург. 1  Внук е на граф Христиан фон Валдек-Вилдунген.
По-големият му брат Кристиан Лудвиг  става граф на Валдек и Пирмонт, а Йосиас граф на Валдек-Вилдунген и Пирмонт.
Йосиас започва да служи при курфюрст Фридрих Вилхелм фон Бранденбург, в регимената на чичо му Георг Фридрих фон Валдек-Айзенберг, където 1655 г. става полковник на инфантерията и през 1656 г. като генерал-майор се бие в битката при Варшава . След това служи малко в шведската войска. Като императорски генерал-фелдвахтмайстер участва в Турската война през 1663/1664 г., където е ранен от стрела пред Фюнфкирхен .
През 1663 г. Йосиас започва престоряването на готическия замък, построен през 1200 г. от граф Фридрих фон Цигенхайн от Тюрингия, в дворец Фридрихщайн в барок стил в Алт-Вилдунген.
През есента 1665 г. той е генерал-майор при херцог Георг Вилхелм фон Брауншвайг-Люнебург и поема командването на неговите войски. През късната есен 1668 г. той тръгва с 3300 люнебургски войници за Венеция, за да помага на Република Венеция в защитата на остров Крит от османите. На 28 март 1669 г. той пристига във Венеция и на 12 май на остров Крит. При обсадата на Кандия Йосиас е тежко ранен от граната на 6 юли 1669 г. и умира на 29 юли. Той е погребан първо в църкавата Св. Катарина в Кандия  и след това е преместен във Вилдунген. През 1962 г. той е погребан в гробницата на манастир Мариентал към Нетце.
Йосиас се жени на 26 януари 1660 г. в Аролзен, Хесен, за графиня Вилхелмина Кристина фон Насау-Зиген , най-малката дъщеря на граф Вилхелм фон Насау-Зиген-Хилхенбах  и графиня Кристина фон Ербах . Те имат децата:  2 
