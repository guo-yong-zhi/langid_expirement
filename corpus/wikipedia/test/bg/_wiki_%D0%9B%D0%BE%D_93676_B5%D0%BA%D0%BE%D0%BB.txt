Лорън Бекол , родена като Бети Джоуън Пърски   е американска актриса и модел, известна със своя характерен глас.  3  През 1999 г. Американският филмов институт включва Бекол под Номер-20 в класацията на най-големите жени звезди на класическото холивудско кино 4 .
Освен че се снима в киното, тя участва и в постановки на Бродуей, което ѝ носи награда Тони. Сред най-популярните ѝ филми са „Големият сън“ , „Кий Ларго“  и „Как да се омъжиш за милионер“ .
През 1996 г. получава Златен глобус и номинация за Оскар за най-добра поддържаща актриса за филма „Огледало с две лица“.
На 21 май 1945 г. тя сключва брак с Хъмфри Богарт, който е 25 години по-възрастен от нея, и остава женена за него до смъртта му през 1957 г. След това има кратка романтична връзка с Франк Синатра. Написала е две автобиографични книги, които излизат съответно през 1978 и 1994 г. Има син и дъщеря от Богарт и един син от актьора Джейсън Робардс.
Един месец преди да навърши 90, Бекол умира в Ню Йорк от инсулт.
