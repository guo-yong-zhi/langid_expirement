Ания Фундания Фаустина  е римлянка от 2 век, братовчедка на император Марк Аврелий и Фаустина Млада.
Произлиза от фамилиите Фундании и Ании. Дъщеря е на Фундания и Марк Аний Либон , който е син на Марк Аний Вер и Рупилия Фаустина. Баща ѝ е брат на Фаустина Стара  и на Марк Аний Вер, който е баща на император Марк Аврелий и Ания Корнифиция Фаустина. Роднина е и на император Траян. Сестра е на Марк Аний Либон 
Ания Фундания Фаустина се омъжва за патриция Тит Помпоний Прокул Витразий Полион, който е суфектконсул 150/151 г., консул 176 г. и легат в Долна Мизия , на Hispania citerior . През 167/168 г. Полион става проконсул на Азия. Той придружава Марк Аврелий в маркоманските войни и умира по това време . Двамата имат дъщеря Витразия Фаустина, която поръчва убийството на Комод през 181 или 182 г.
