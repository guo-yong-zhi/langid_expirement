Оппозиция 
Германският Бундестаг  е федералният парламент и съответно законодателният орган на Федерална република Германия. 
В държавното устройство на Германия той е единственият конституционен орган на федерацията, който се избира пряко от народа на цялата държава , съгласно чл. 20, ал. 2, изр. 2 от Основния закон във връзка с чл. 38 от Основния закон.
Законоустановеният брой на неговите членове, представляващи целия народ, е 598 съгласно чл. 1, ал. 1, изр. 1 от Федералния избирателен закон. Действителният брой на членовете може да е по-голям поради особености на избирателната система от смесен тип . 3  4  В 20-ия Германски Бундестаг след изборите от 2021 г. има рекорден брой мандати – 736, 5  което превръща Бундестага в най-големият демократично избран парламент в света, и вторият по големина сред всички след китайския. 6  Съгласно принципите на персонализираната пропорционална избирателна система, народните представители се избират на общо, пряко, свободно, равно и тайно гласуване в 299 федерални избирателни района. Избраните представители се наричат ​​депутати или членова на Бундестага.
Легислатурният период на Бундестага приключва по принцип след четири години или преди това с разпускането му. Членовете на германския Бундестаг могат да образуват парламентарни групи и по този начин се ползват със специален процедурен и организационен статут. Бундестагът се председателства от Президент на Германския Бундестаг . 7  Той представлява Бундестага навън и в страната, заемайки по протокол втората в държавната йерархия длъжност след Федералния президент и преди Федералния канцлер и Председателя на Бундесрата. 7  Настоящият президент на Бундестага е г-жа Бърбел Бас от Германска социалдемократическа партия. 7 
Германският Бундестаг се помещава в сградата на Райхстага в берлинския градски район Център от 1999 г. насам. Той поддържа и редица други функционални сгради за подпомагане на парламентарната работа. Сградата на Райхстага се охранява от специална Полиция на Германския Бундестаг, която е подчинена на президента на Бундестага. 8  9  7 
Освен Бундестага, който приема закони за цяла Гермния, всяка от 16-те германски федерални провинции има свой провинциален парламент, който гласува закони на провинциално ниво.
Бундестагът има множество задачи: 10  
На заседанията на парламентарните комисии се осъществява главната работа по подготвянето на законите. В хода на заседанията трябва да бъдат съгласувани политическата воля и експертните мнения и оценки в съответната област. На комисиите е възложен контролът на държавното управление, започвайки с комисията по външната политика и стигайки до комисията по бюджета.
ВАЖНО: Този шаблон се отнася единствено до авторските права върху съдържанието на статията. Добавянето му не отменя изискването да се посочват конкретни източници на твърденията, които да бъдат благонадеждни. 
