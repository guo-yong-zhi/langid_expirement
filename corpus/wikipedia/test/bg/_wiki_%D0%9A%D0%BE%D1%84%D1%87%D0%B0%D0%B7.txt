Кофчаз или Кофчас  е малък град, околийски център на околия Кофчаз, вилает Лозенград , Турция. Според оценки на Статистическия институт на Турция през 2018 г. населението на града е 644 души. 1 
Градът се намира в историко–географската област Източна Тракия, в западното подножие на Странджа, на 26 километра северно от вилаетския център Лозенград  и на 31 североизточно от Люлебургас.
През 19 век Кофчаз е българско село, център на нахия в Кърклисийска кааза на Одринския вилает на Османската империя. Според „Етнография на вилаетите Адрианопол, Монастир и Салоника“, издадена в Константинопол в 1878 година и отразяваща статистиката на мъжкото население от 1873 Кофча  има 220 домакинства и 1250 жители българи. 2  Според статистиката на професор Любомир Милетич в 1912 година в града живеят 50 български семейства или 227 души. 3 
В 1908 година следната дописка от Дерекьой е публикувана във вестник „Одрински глас“:
При избухването на Балканската война в 1912 година двама души от Ковчаз са доброволци в Македоно-одринското опълчение. 5 
Българското население на Кофчаз се изселва след Междусъюзническата война в 1913 година.
Изселници от Кофчаз образуват редица села в свободната част на Странджа като Росеново и др.
