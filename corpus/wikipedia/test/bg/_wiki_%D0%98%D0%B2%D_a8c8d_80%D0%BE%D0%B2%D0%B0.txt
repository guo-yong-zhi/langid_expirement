Ивана Герова Добревич е българска възрожденска учителка. 1 
Родена е в Копривщица. Дъщеря е на хаджи Геро Добрович-Мушек и жена му Стойка, сестра на просветните дейци Константин и Найден Герови и майка на Рада Киркович, която отглежда като самотна майка. Тя единственото грамотно момиче от дъщерите на хаджията. 2 Завършва образование в родния си град. В периода 1850 – 1861 г. 1  е първата жена учител в Копривщица. 3 
На 17 години се омъжва за пръв път, но след няколко години овдовява и остава с двете си деца Тодор и Геро, а и без никакви средства. Тодор със склонността си към духовен живот и изобразителното изкуство след време става иконописец и схимник монах в Света гора. Там и почива в пещера в пост и молитва, и с отречение от света носейки името Теодосий Схимник. 2 
Другият син на Ивана, Геро от малък става чирак при абаджиите, с които се отправя към Цариград, като постепенно се издига до калфа, а по-сетне и до самостоятелен търговец. На неговите завръщания в Копривщица се радва много неговата природена сестра Рада, заради хубвият армаган , който носел от странство и благата музика на неговата свирка. 2 
Научена на труд от строгият си баща Ивана изкарва прехраната на семейството с много усилия като плете чорапи за продан и тъче чужди платна. Въпреки трудностите и сиромашията намира време да чете на неграмотни мъже и жени псалтира за живи и мъртви, и да пише техните писма. 2 
В самотните и дълги зимни, копривщенски нощи често се утешава с пеене. Така стига като решение от безизходицата да се омъжи за втори път. Мъжът, който взима е известен и благосъстоятелен търговец на кенета и сукмани от града. Ивана не знае, че той е изпаднал несъстоятелност, и че голямата му къща ще бъде продадена заради неизплатени дългове. Така тя е изоставена от забягналия си във Варна мъж, отнесъл дори „пелеша“  на дъщеря си. Ивана пак остава сама с две малки деца – Атанас на година и половина и Рада на четиридесет дена. 2 
За да я подпомогне, нейният баща хаджи Геро около 1850 година я назначава за учителка на момичетата и я прибира да живее в училището. 2 
