Гъбавци  е бивше село в община Охрид на Северна Македония.
Гъбавци е било разположено северозападно от Охрид, в Гъбавския рид на пътя към Струга, в землището на село Долно Лакочерей. Местността продължава да се нарича Гъбавци. 1 
В 1974 – 1975 година при постройката на новия път Скопие – Кичево – Охрид край Гъбавци са открити късноантични и средновековни находки. 2 
В XIX век селото е чисто българско. В „Етнография на вилаетите Адрианопол, Монастир и Салоника“, издадена в Константинопол в 1878 година и отразяваща статистиката на мъжкото население от 1873 Гъбавци  е посочено като село с 6 домакинства и 23 жители българи, а Долно Гъбавци  – с 5 домакинства и 21 жители българи. 3 
Според статистиката на Васил Кънчов  от 1900 г. Гѫбавци е населявано от 30 жители, всички българи. 4 
В началото на XX век цялото население на Гъбавци  е под върховенството на Българската екзархия. По данни на секретаря на екзархията Димитър Мишев  в 1905 година в селото има 32 българи екзархисти. 5 
Селото запустява след Илинденско-Преображенското въстание.
При избухването на Балканската война в 1912 година един човек от Гъбавци е доброволец в Македоно-одринското опълчение. 6 
