1984 Голяма награда на Сан Марино е 4-то за Голямата награда на Сан Марино и четвърти кръг от сезон 1984 във Формула 1, провежда се на 6 май 1984 година на пистата Имола близо до град Имола, Италия.
След победата на Микеле Алборето в Золдер, Ферари окачват това представяне да продължи и в следващото състезание в Имола. Със само седмица между ГП на Белгия и ГП на Сан Марино, повечето отбори пристигнаха направо към Имола. Осела използваха шанса си да назначат Йо Гартнер, техният тест-пилот да карат втората кола на италианския отбор. Всъщност австриеца използва болида от предната година FA1E с 12-цилиндровия двигател на Алфа Ромео. Пиеркарло Гинзани, техният редовен пилот не се класира за състезанието, както и Аертон Сена след като горивното налагяне на неговия Толеман създаваше проблеми в събота, и отбора нямаше достатъчно време да оправи проблема.
Нелсън Пикет с неговия Брабам взе пол-позишън с време 1:28.517. Ален Прост се класира втори със своя Макларън-ТАГ на само една десета от времето на бразилеца. Кеке Розберг и Дерек Уорик са на втора редица, следвани от Ники Лауда, Рене Арну, Манфред Винкелхок, Еди Чийвър, Тео Фаби и Рикардо Патрезе. Победителят от преди седмица, Микеле Алборето е на разочороващата 13-а позиция.
За разлика от събота където времето е дъждовно, времето за неделя е сухо но с облаци. Както и в миналото състезание Розберг потегли лошо, както и Макларъна на Лауда. Прост поведе пред Пикет, Уорик и останалите към първия завой. Патрик Тамбей и Франсоа Есно имаха контакт помежду си и те напуснаха състезанието още преди края на първата обиколка. Еди Чийвър спря в бокса още в края на първата обиколка за смяна на задните гуми след контакт с Рено-то на Тамбей. Найджъл Менсъл напусна надпреварата след като излезе от трасето с неговия Лотус, вървейки 16-и. По същото време е и отпадането на Кеке Розберг с повреда по електрото. В края на 6-а обиколка класирането бе: Прост, Пикет, Уорик, Арну, Алборето, Винкелхок, Лауда, Фаби, Патрезе и Елио де Анджелис. Лауда измести Винкелхок от шестата позиция обиколка по-късно, след което изпревари и двете Ферари-та. Неговото състезание продължи до 15-а обиколка където двигателят го предаде. Алфа Ромео продължават с проблемите които ги съпътстват, след като Рикардо Патрезе отпадна с повреда по електрото, докато Чийвър се движеше в края на колоната. Прост се завъртя но продължи напреварата. Пикет и Уорик които планираха изкарат състезанието без пит-стоп не можаха да направят нищо за да се доберат до скоростта на французина. Арну спря в 21-вата обиколка и се отзова зад Тео Фаби, след като излезе от бокса. Междувременно Пикет който вървеше втори е изпреварен от Рено-то на Уорик. Алборето спря в бокса в 23-та обиколка, но не за смяна гуми, а за прибиране а болида му в бокса след проблем с един от ауспусите. Фаби мина на 4-то място пред Арну, преди французина да го изпревари в 31-вата обиколка. Андреа де Чезарис, който стартираше 12-и влезе в зоната на точките след отпадането на Алборето. Пикет си върна втората позиция от Уорик в 27-ата обиколка. Прост спря в края на 30-а обиколка за смяна на гуми, без промяна във водачеството. В края на 33-та обиколка, промени в топ 6 нямаше до 40-а обиколка където Арну мина пред Уорик за трето място. Йо Гартнер в своито първо състезание вървеше 15-и, преди да отпадне с повреда по двигателя. Брабам получиха тежък удар след като и Фаби и Пикет отпаднаха с един и същ проблем, а именно турбокомпресора. Де Анджелис мина на 3-та позиция след като изпревари де Чезарис и Уорик в последните обиколки. Двамата италианци остават без гориво, като Елио финишира 3-ти, а Андреа 7-и, след като е изпреварен от Уорик, Щефан Белоф и Тиери Бутсен.
С втората си победа този сезон, Ален Прост увеличи преднината си на 9 точки пред близкия преследвач Дерек Уорик, след четири кръга. Позицията на Белоф е дадена на Бутсен след дисквалификацията на Тирел по-късно през сезона, като това прати и Андреа де Чезарис в точките.
