Елизабет Натали „Бити“ Шрам   е американска актриса. Позната е с ролята си на Шарона Флеминг в „Монк“, за която е номинирана за Златен глобус в категорията Най-добра актриса в мюзикъл или комедия. Тя напуска сериала в средата на третия сезон, заявявайки, че от телевизията са решили „да поемат в различна насока с някои от персонажите“. MSNBC докладва, че „някои от актьорите от поддържащия състав, включително Шрам, Тед Ливайн и Джейсън Грей-Станфърд, се опитали да преговарят за условията по договорите си“ и също, че освобождаването на Шрам е доказателство за „строгите мерки на индустрията срещу актьорите, които искат повишение, но не са от основно значение за сериала“. 1  Трейлър Хауърд я замества в ролята на новата асистентка на Монк – Натали Тийгър. Шрам се връща към ролята си в един епизод от осмия и последен сезон на сериала 2 
