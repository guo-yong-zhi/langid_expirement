Луис Ваес де Торес  е испански мореплавател и пътешественик-изследовател.
През 1605 участва като капитан на „Алмиранта“, един от трите кораба в експедицията на Педро Фернандес де Кирос, отправена от испанския крал за търсене на легендарния Южен континент. След като се разделя с Кирос на 11 юни 1606 при неизяснени обстоятелства, изследва Новохебридските о-ви, открива остров Малекула  и се убеждава, че не са част от Южния континент, а група острови.
С двата отцепили се кораба „Алмиранта“ и „Три влъхви“ Торес се насочва на север и северозапад, пресича Коралово море и на 20 юли 1606 достига до югоизточния край на Нова Гвинея, като открива няколко острова в архипелага Луизиада, в т.ч. островите Росел , Тагула  и Басилаки . Въпреки възприетата по това време традиция да се плава покрай северния бряг на Нова Гвинея, Торес поема курс покрай южния бряг на острова и през септември открива цялото крайбрежие на залива Папуа. Между 9º – 10º ю.ш. и 143º – 144º и.д. открива островите Маланданса, Перос, Вулкан, Мансерате, Кантаридес в рифовете Уориор. На 3 октомври, на 10°41′ ю. ш. 142°11′ и. д.﻿ / ﻿10.683333° ю. ш. 142.183333° и. д.-10.683333, 142.183333, открива остров Принц Уелски и преминава през протока Индевър, между острова на северозапад и п-ов Кейп Йорк на югоизток, като по този начин открива протока Торес , разделящ Нова Гвинея на север от Австралия на юг. След това се насочва на северозапад, открива част от южното крайбрежие на Нова Гвинея до 141° и.д. на запад и южния бряг на п-ов Бомбарай между 135° и 132° и.д. Преминава през Молукските о-ви и през пролетта на 1607 пристига в Манила.
След пристигането си във Филипините Торес предава всички отчети, карти и дневници, които са дълбоко засекретени от испанците. Едва 150 години по-късно, през 1762, по време на Седемгодишната война, англичаните завземат Манила и откриват отчетите на Торес, от които ставя ясно, че той е първият европеец видял вероятно бреговете на Австралия. Английският хидрограф Александър Далримпъл публикува копия от отчетите му и предлага протокът между Австралия и Нова Гвинея да се нарече на негово име.
Неговото име носят:
