Диво сърце  е мексиканска теленовела, режисирана и продуцирана от Ернесто Алонсо за Telesistema Mexicano през 1966 г. Това е първата мексиканска телевизионна адаптация, създадена по едноименния роман от писателката Каридад Браво Адамс. 1 
В главните роли са Хулиса и Енрике Лисалде, а в отрицателните - Жаклин Андере и Енрике Алварес Феликс.
Историята се развива на карибския остров Мартиника, в началото на 20. век. Моника Молнар, дъщеря на графиня Де Молнар, става монахиня, разочарована, че найната сестра, Айме е напът да се омъжи за човека, когото обича - братовчед им, Ренато. Един ден Моника пристига, за да посети семейството си и разбира, че Айме има любовна авантюра с пирата-контрабандист Хуан дел Диабло. Тя веднага ги изобличава и заради отношението, което тя има към непристойното им поведение, получава прякора си „Света Моника“ от Хуан дел Диабло.
Тримата отиват в хасиендата „Кампо Реал“, собственост на Ренато. Той знае, че Хуан е незаконен син на баща му, и се стреми винаги за го защитава, без да знае, че той е любовник на годеницата му и че го мрази. Не след дълго, Ренато започва да подозира Айме в изневяра и започва да я следи, мислейки си, че ще я хване с Хуан. За да избегне трагедията, Моника е готова на всичко. Когато Ренато вижда тримата в хасиендата, си мисли, че тази, който е любовница на Хуан, е Моника и затова я принуждава да се омъжи за него.
След сватбата Моника моли Хуан да я върне в манастира, но той я отвежда на лодката си, впускайки се в приключенско пътуване из Карибско море. По време на пътешествието тя постепенно оставя страха, който изпитва към Хуан, зад себе си и започва да опознава добрите черти, които той притежава, като се влюбва в него. Това пътуване отвежда двамата към бреговете на истинската любов.
Премиерата на Диво сърце е през 1966 г. по Canal 2.
ВАЖНО: Този шаблон се отнася единствено до авторските права върху съдържанието на статията. Добавянето му не отменя изискването да се посочват конкретни източници на твърденията, които да бъдат благонадеждни. 
