Илия Наумов Цървенков е български революционер, деец на Вътрешната македоно-одринска революционна организация. 1 
Цървенков е роден в Прилеп, в Османската империя, днес Северна Македония. Син е на видния деец на Прилепската българска община и лидер на казанджийския еснаф Наумче Цървенков. 2  Илия изоставя казанджийството и се занимава с търговия с добитък, в която успява и натрупва солидно богатство. Цървенков пътува много из Империята и в околните свободни балкански държави, което разширява кръгозора му. 1  Цървенков започва да се се занимава и с революционна дейност. В 1874 година се свързва с действащия в района на железопътната линия Градско-Демир капия хайдутин Ильо Марков и Цървенков събира пари в Прилеп за подкрепа на четата му, които му предава в Присадския проход. 3  В 1895 година Цървенков е избран за касиер на околийския комитет на ВМОРО в родния си град. 4  5 
Негов внук е комунистическият функционер Кръсте Цървенковски. 6 
