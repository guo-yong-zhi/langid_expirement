Николай Ишков е български актьор и продуцент.
Роден е на 27 февруари 1962 г. в гр. Варна.
Завършва ВИТИЗ „Кръстьо Сарафов“ през 1987 г. в класа на доц. Богдан Сърчаджиев със специалност „Актьорско майсторство за куклен театър“
Между 1987 – 1989 г. е актьор във Вариететен театър гр. Габрово и работи с режисьора Вили Цанков.
От 1990 г. е продуцент, лицензиран към Националния филмов център.
Финансира специализация по компютърна анимация в Париж на режисьора Златин Радев.
През 1992 г. продуцира два филма в Колумбия:
През 1993 г. съвместно с испанската телевизия , „CITURNA“ , CANAL 4  заснема „Надутият свят на Фернандо Ботеро“ 2  – филм за световноизвестния художник и скулптор Фернандо Ботеро.
Същата година е учредител и председател на Фондация „Авансцена“, която от своя страна е съучредител и основател на Фондация „Сцена на кръстопът“, създадена с цел да развива международния театрален фестивал в Пловдив.
През 1993 г. продуцира, като първи български независим продуцент, спектакъла „Дон Кихот“, с режисьор Александър Морфов в Народен театър „Иван Вазов“
През 1994 г. продуцира пълнометражния игрален филм „Клането на петела“  с режисьор Андреас Пандзис.
Същата година става президент  на Футболен клуб „Спартак“ , а от 1997 г. до 2004 г. и негов собственик. 3 
През 1995 г. организира и провежда „Театрални празници Плевен’95“ под мотото „Иван Радоев и българското в българския театър“, театрален фестивал в памет на големия поет и драматург Иван Радоев.
През 1996 г. Фондация „Авансцена“ става член на „Международния институт за средиземноморски театър“ със седалище в Мадрид.
Същата година организира и провежда „Театрални срещи София’96“, международен симпозиум, посветен на диалога между балканските театри. Фондация „Авансцена“ започва работа по селекционирането и издаването на десетте най-добри български пиеси за всички времена. Фондация „Авансцена“ поставя началото на създаване на световен театрален портфейл от нови театрални произведения с цел репертоарното и художествено подпомагане на българските театрални трупи.
През 1997 г. организира и провежда „Театрални срещи Пловдив’97“, международен театрален фестивал.
През 2008 г. продуцира спектакъла „Колекцията“ по Харолд Пинтър в Театрална работилница „Сфумато“
Между 2005 – 2013 г. е Директор връзки с обществеността на консорциум „Титан“ Бургас, водеща фирма за България в областта на сметосъбирането и сметоизвозването.
В периода 2014 – 2017 г. е директор на Зала „Арена Армеец София“
Като председател на Фондация „Авансцена“ получава Награда за качество и съвършенство от „Дирекцията за световна бизнесинициатива“ в Испания.
