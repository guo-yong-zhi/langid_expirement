Дистанционно управление е метод на управление, който се използва за контрол от разстояние на машина или битов електроуред. Управлението се осъществява чрез специално за целта електронно устройство или жично , или безжично чрез предаване на сигнали от човек. В ежедневието „дистанционно управление“ или само „дистанционно“ се използва като съкращение на „пулт за дистанционно управление“ в потребителската електроника, но понятието има много по-широк обхват и се използва в науката и технологиите при всички случаи, когато е необходимо управление от човек на машина, разположена на разстояние.
За осъществяване на дистанционното управление е необходима съвместимост между предаващия източник на сигнала в пулта за управление и приемника в отдалечената машина. Връзката може да се осъществява чрез радиовълни, инфрачервени лъчи, лазерни лъчи, безжична мрежа и др. За правилно тълкуване на командите, задавани от потребителя чрез пулта към изпълняващото командите устройство е необходимо създаването на код за съответната команда, който обикновено се залага фабрично от производителя на устройството. Това налага и голямото разнообразие от различни пултове за дистанционно управление.
Още през XIX век много изследователи работят по проекти за дистанционно управление: прототипи за управление на оръжия  предлагат Джон Луис Лей , Джон Ериксон  и др., а първото практически управляемо торпедо  е патентовано от Луис Бренан  и носи неговото име. 1  2  През 1898 г. Никола Тесла демонстрира управление на лодка от разстояние с патентована от него насочваща радиосистема, която се опитва да предложи на американската армия, но получава отказ. 3 
Най-често пултовете за дистанционно управление се използват за задаване на команди от разстояние към телевизори или други битови електронни уреди като стерео уредби и DVD плеъри. Пултовете за тези устройства обикновено са малки, безжични, преносими обекти, с бутони по корпуса, служещи за нагласянето на различни настройки, като телевизионен канал, номер на песен и сила на звука. Конструктивно се състоят от неголяма кутия с електронна схема, бутони за управление и източник на захранване. Всъщност при по-голямата част от модерните устройства дистанционното управление съдържа всички възможни видове функции и настройки на характеристики за даденото устройство, докато върху самото него са поставени бутони единствено за най-важните и основни контролни функции. Някои по-скъпи модели управление използват и гласови команди.
Повечето дистанционни пултове комуникират със съответното си устройство чрез инфрачервени лъчи, а част от тях посредством радиосигнали. Устройствата обикновено са захранвани от малки AAA или АА батерии.
В промишлеността дистанционното управление намира приложение за контрол на подемни машини  и машини, работещи в животозастрашаваща за оператора среда. То също може да осъществява и комуникация между отделните части на една и съща машина, като това спестява разходи за връзка чрез проводници. Дистанционното управление в случая се изпълнява изцяло чрез радиовръзка или с безжична лан мрежа.
Съвременните хобита като авиомоделизъм и автомоделизъм използват широко контрол с дистанционно управление.
ВАЖНО: Този шаблон се отнася единствено до авторските права върху съдържанието на статията. Добавянето му не отменя изискването да се посочват конкретни източници на твърденията, които да бъдат благонадеждни. 
