Велика  е село в околия Малък Самоков, вилает Лозенград , Турция. Според оценки на Статистическия институт на Турция през 2018 г. населението на селото е 376 души. 1 
Селото се намира в историко–географската област Източна Тракия, в планината Странджа, на 7 километра западно от град Малък Самоков .
В 19 век Велика е село във Визенска и Малкотърновска кааза на Османската империя. През на 60-те години на 19 век за известно време жителите на Велика приемат униятството. Според някои данни през март 1862 година в Беллика униатски са 50 къщи в селото. По-късно селото се връща в лоното на православието. През 70-те години на 19 век в селото функционира българско училище, което е повод за спорове между българската и гъркоманската партия. 2 
Според „Етнография на вилаетите Адрианопол, Монастир и Салоника“, издадена в Константинопол в 1878 година и отразяваща статистиката на мъжкото население от 1873 Велика  е село във Визенска каза с 55 домакинства и 272 жители българи. 3  Според статистиката на професор Любомир Милетич в 1912 година в селото живеят 104 български екзархийски семейства или 529 души. 4 
При избухването на Балканската война в 1912 година трима души от Велика са доброволци в Македоно-одринското опълчение. 5 
Българското население на Велика се изселва след Междусъюзническата война в 1913 година. 66 семейства се заселват в село Потурнак, днес Велика, Бургаска област, 17 – в населената местност Ембелец , 7 – в Русокастро, 5 – в Сеймен, както и на други места. 6 
