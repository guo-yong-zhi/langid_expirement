„Абага р“  е първата българска печатна книга, която съдържа елементи от новобългарския език, отпечатана на кирилица 4  и хърватски . 5  Съставена и издадена в Рим през 1651 г. от бъдещия никополски католически епископ Филип Станиславов в чест на легендарния цар Абгар V Уккама. Книгата представлява молитвеник за нуждите на католическата църква в България. 4  От „Абагар“ днес са запазени 17 екземпляра, един от които е в България, в Националната библиотека „Св. св. Кирил и Методий“. 4  3 
Състои се от 5 листа. Текстът, отпечатан само върху едната страна на листовете, е на кирилица и има няколко илюстрации. Съдържа апокрифни молитви 3  и разкази с религиозен характер в разрез с католическите догми. Това принуждава Конгрегацията на пропагандата в Рим да премълчи своята фирма като издателство. В езика на „Абагар“ се вмъкват някои новобългарски елементи, 3  личи и влиянието на сърбохърватския език. Полиграфически е оформен с оглед да се носи „наместо силни мощи“. Страниците са оформени в 4 колони, има и илюстрации /ксилогравюри с изображения на светци/. Заглавието, с което е известна книгата, идва от включеното апокрифно послание на едеския цар Абагар  до Иисус Христос. 3  Според древно предание Иисус го излекувал чрез силата на Божието слово и чрез Убрус – кърпа с образа на Христос. Този текст, смятан за апокрифен още през IV век, заляга в основата на множество амулетни  текстове разпространявани из цяла Европа. Другите апокрифи са също с амулетен характер  Отпечатан е и кратък католически требник, в основата на който стои т.нар. на латински Ordo Matrimonij, т.е. чин за брак.
В края на книгата е поместено послесловието на автора, който се нарича „епископ на Велика България“. 2  Филип Станиславов споменава в този послеслов кога и къде е отпечатана творбата. 1 
„Абагар“ е съставен преди всичко за нуждите на католическата пропаганда сред българските павликяни и е насочен срещу определени елементи от тяхната религиозна доктрина, опитвайки се да ги примири с католицизма. Самата форма на книгата – амулет, съдържащ текст и икони – от една страна се обръща към традиционното почитане на словото от павликяните, а от друга е насочено срещу отхвърляното от тях като идолопоклонство почитане на материални предмети, кръста и иконите. По подобен начин изображенията не включват сцени на Разпятието, а само икона на свети Константин и Елена с три кръста на заден план. 6 
Книгата е предназначена да се носи като амулет „наместо силни мощи“, във вид на свитък, навит около кръста или около лявата ръка. 
Абагар е отпечатан анопистографски на пет големи хартиени листа с широчина 44,5 см и височина 33,5 см. Шрифтът му носи белезите на босненската кирилица и е изработен от известния френски гравьор Робер Гранжон   по поръчка на папа Григорий XIII. Книгата е украсена с девет гравюри, рязани на дърво, с размер 6,5×10 cm, разположени между отделните текстове. Без първата, те са дело на майстор славянин, по недоказани предположения.
