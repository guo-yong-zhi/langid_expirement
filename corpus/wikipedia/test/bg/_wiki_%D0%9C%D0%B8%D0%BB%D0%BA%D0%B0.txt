Милка  е известна марка шоколадови изделия, която от 2012 година се произвежда от Mondelēz International . Продава се в стандартната форма и опаковка за шоколад, но и в разнообразие от други форми, включително специални коледни и великденски такива.
На 17 ноември 1825 г., швейцарският шоколаден майстор Филип Сюшар , отваря собствена сладкарница в Ньошател, където продава десерт собствено производство, наречен „chocolat fin de sa fabrique“ и започва масовото производство на шоколадите през следващата година.
През 1901 година компания Сушард регистрира името на марката Милка. Според официалния интернет сайт на марката, името е комбинация от думите „MILch“ и „KAkao“, които са немските думи за „мляко“ и „какао“ – основните съставки на шоколада. 1  В същото време хърватски източници твърдят, че името е резултат на адмирацията на Сюшар към Милка Тернина  известна оперна певица по онова време.
Шоколадовите десерти от марката са в опаковки с характерен лилав цвят.
През 1970 година компанията Сушард се слива с Tobler и така се появява Interfood. Сливането с Jacobs Coffee Company през 1982 година създава Якобс Сушард. Крафт Фуудс придобива по-голямата част от Якобс Сушард, включително Милка, през 1990 година и прави характерната лилава опаковка законна част от марката в рамките на Европа. През октомври 2012 г. бизнесът на Kraft, свързан с храни и десерти , се превръщат в Mondelēz International.
Освен характерния лилав цвят и лого, марката има добре и познат символ-талисман – лилава крава, с бели шарки и бяла глава. Още на опаковката през 1901 година е изобразена крава, която се появява и на билборд реклами от 1950 година нататък.
Първата рекламна кампания, включваща жива, боядисана в лилаво крава, е дело на агенция Young & Rubicam през 1972 година.
Днес кравата Милка носи и камбана, завързана за врата си, и обикновено е показвана сред алпийски планини или поляни. 2 
Днес шоколадите се произвеждат на множество локации, включително в:
Милка се продава в различни форми и вкусове, които се предлагат в различни страни.
