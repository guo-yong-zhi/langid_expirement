Герхард I фон Олденбург-Вилдесхаузен също Герхард I фон Хамбург-Бремен  от фамилията на графовете на Олденбург-Вилдесхаузен, е епископ на Оснабрюк  и архиепископ на Хамбург-Бремен . Той е последният, който до смъртта си има титлата архиепископ на Хамбург.
Той е вторият син на граф Хайнрих I фон Олденбург  и съпругата му Салома фон Гелдерн , дъщеря на граф Герхард II фон Гелдерн и Ермгард фон Цутфен. Брат е на граф Хайнрих II фон Олденбург-Вилдесхаузен  и на Ото I фон Олденбург , епископ на Мюнстер. Чичо е на Вилбранд , епископ на Падерборн  и Утрехт . 1  2 
След смъртта на епископ Арнолд фон Берг-Алтена  Герхард е избран от домкапитела на Оснабрюк за епископ. Той поддържа Хоенщауфените и това води до конфликти с крал Филип Швабски и император Ото IV. На 30 октомври 1210 г. Герхард е избран от домкапитела на Бремен за архиепископ. Едва през 1216/1217 г. той може наистина да поеме тази служба и остава епископ на Оснабрюк.
През 1215 г. при коронизацията на Фридрих II той асистира като епископ на Оснабрюк, след това обаче се нарича архиепископ. След него архиепископ на Бремен и Хамбург става Герхард II фон Липе, епископ на Оснабрюк става Адолф фон Текленбург.
