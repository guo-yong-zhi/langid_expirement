Majstrovstvá Južnej Ameriky v basketbale žien 1981 boli v poradí 18. majstrovstvá Južnej Ameriky v basketbale žien, ktoré organizovala Juhoamerická basketbalová konfederácia . Konali sa v Lime, v Peru v dňoch od 24.   31. októbra 1981, za účasti 7 tímov. Peru bolo organizátorom juhoamerického šampionátu žien piatykrát, keď predtým hostilo toto podujatie v roku 1950, 1958, 1972 a 1977. Zápasy sa odohrali v aréne Ginasio Amauta. Druhý titul v rade a desiaty celkovo získala Brazília, ktorá sa v jedinej hranej skupine umiestnila pred domácim Peru a Kolumbiou. Bronzová Kolumbia získala svoju prvú medailu.
Tieto majstrovstvá zároveň slúžili ako kvalifikácia juhoamerických družstiev na Majstrovstvá sveta 1983, ktoré organizovala Brazília. Kvalifikovalo sa na ne iba víťazné družstvo.
