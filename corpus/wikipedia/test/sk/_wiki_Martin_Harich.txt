Martin Harich  je slovenský spevák.
Jeden z najaktívnejších slovenských hudobníkov novej generácie, ktorý odštartoval svoju kariéru v Československej Superstar, kde sa dostal až do finále.   
Od roku 2011 má na konte 5  albumov v rodnom jazyku a 1 EP  v angličtine.  
V roku 2016 sa dostal do semifinále najprestížnejšej speváckej súťaže sveta - "The British X-Factor", kde mu po jeho výkone tlieskal aj porotca Simon Cowell.  
2 x reprezentoval Slovensko na festivale Carpathia Rzeszów, kde skončil so svojou skladbou Under the lamps na 1. mieste, o rok neskôr sa mu to isté podarilo v súťaži YOUTHVISION v azerbajdžanskom Baku.  
7 rokov moderoval svoju hudobnú reláciu CZ/SK  v hudobnej televízií Óčko.  
Ako 18-ročný podnikol pešiu púť do Santiago de Compostela, ktorá sa stala základom pre jeho nahrávku "Pátram" a inšpirovala ho k nomádskemu životu, ktorý Martin vyznáva dodnes. Na cestách nahral dokonca kompletný album , neskôr na ostrove Malta vzniká jeho prvé autorské EP BLUE - v anglickom jazyku. Počas pandémie COVID-19 v roku 2020 nahral v záhradnom domčeku intímny album Tulák, ktorý vznikol vďaka crowdfundingu. Nahrávka obsahuje 7 skladieb, z ktorých každá vznikala presne 1 deň.      
Popri vlastnej tvorbe Martin účinkoval v 4 muzikáloch:  
Matúš Čák Trenčiansky - Cassia - Košice 
Chyť mě jestli na to máš  - DJKT - Plzeň  
Mária Terézia - Divadlo Nová scéna v Bratislave  
Jozef a jeho zázračný farebný plášť - DJKT - Plzeň    
Medzi Martinove najúspešnejšie skladby patrí Fight for you, Posledná pieseň, Čo potom, Chocolate, Marilyn Monroe, Rowing across the ocean alebo novinka Simple song, ktorú skladal počas svojej 2-týždňovej karantény na Bermude.      
Počas pandémie v roku 2020 Martin stihol vydať 2 albumy v 2 jazykoch.     
V týchto dňoch komponuje hudbu do pripravovaného muzikálu "A Christmas Carol"  v Spojených štátoch amerických.      
So spevom začal vo folklórnom súbore. Neskôr začal vystupovať so svojím otcom, ktorý bol bubeník, naučil sa sám hrať na gitare a postupne aj na klavíri. Jediný nástroj, ktorý Martin naozaj vyštudoval, sú bicie.  
Martin sa po prvýkrát objavil na televíznej obrazovke už v roku 2009 - v detskej talentovej súťazi  Minitalent show, kde so svojím spolužiakom Marekom Masarikom odohrali vlastnú pieseň O nás + baladu Angels od Robbieho Williamsa za doprovodu Mariána Čekovského.   
Prvé 3 roky po úspechu v Československej Superstar bol lídrom kapely Musitany Hope s Petrom Parimuchom , Marekom Masarikom ,   Michalom Bartánusom  a Viktorom Mydlom . V rokoch 2012, 2013 a 2014 v tejto zostave odohrali každý rok vyše 100 koncertov v rámci Slovenska a Česka. 
Objav roka - Legendy nočního proudu
Spevák roka - Hudební ceny TV Óčko
Videoklip roka  - Hudební ceny TV Óčko
Rzeszów Carpathia Festival - 1. miesto za najlepšiu autorskú skladbu "Under the lamps"
Youth Vision Azerbaijan Baku - 4. miesto za najlepšiu autorskú skladbu "Under the lamps"
TOP 3 Ceny SOZA 2021 - Najúšpešnejší mladý autor 
