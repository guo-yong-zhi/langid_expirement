Kométa Biela alebo Bielova kométa  bola periodická kométa prvýkrát pozorovaná v roku 1772 a identifikovaná ako periodická v roku 1826 Wilhelmom von Bielom. Naposledy bola pozorovaná pri rozpade v roku 1852, a jej pozostatky existovali nejaký čas v podobe meteorického roja.
Prvýkrát bola zaznamenaná v roku 1772 Charlesom Messierom. Jean-Louis Pons ju pozoroval v roku 1805, ale nespoznal ju. Wilhelm von Biela ju pozoroval 27. februára 1826 počas perihélia, vypočítal jej obežnú dráhu a zistil že je periodická s periódou 6,6 rokov. V tom čase to bola tretia známa periodická kométa po Halleyovej a Enckeho kométe.
Pri je priblížení v roku 1846, bola pozorovaná pri rozpade na dve časti, tieto časti boli znovu pozorované v roku 1852 vo vzájomnej vzdialenosti 1,5 miliónov míľ. Časti kométy sa znova objavili v rokoch 1859, 1865 a 1872. 27. novembra 1872 sa uskutočnil meteorický roj . Bol to dátum, keď obežná dráha Zeme skrížila dráhu kométy. Tieto meteority sa stali známymi ako Andromedidy. Tieto zvyšky kométy boli pozorované ešte v 19. storočí až sa nakoniec úplne vytratili. 
Kométa 207P/NEAT je pokladaná za zvyšok kométy 3D/Biela z dôvodu rovnakej obežnej dráhy.
Biela bola občas pokladaná za zdroj dopadov meteoritov na Zemi. 
