Arshile Gorky, rodným menom Vosdanig Manoug Adoian  bol americký maliar arménskeho pôvodu, predstaviteľ abstraktného expresionizmu.
Dátum jeho narodenia je neisté. Sám uvádzal rôzne roky, najčastejšie 1902 a 1904. 1  Narodil sa v dedine Khorgom na brehu Vanského jazera v Osmanskej ríši. Roku 1908 jeho otec utiekol do Spojených štátov amerických a zvyšok rodiny nechal v meste Van.
Roku 1915 utiekol aj s matkou a tromi sestrami počas arménskej genocídy na územie spadajúce pod Rusko. Roku 1920 odišiel do USA, kde sa stretol s otcom; jeho matka zomrela v predchádzajúcom roku v dôsledku vyhladovania. Tu si zmenil svoje doterajšie meno Vosdanig Manoug Adoian na Arshile Gorky a označoval sa za gruzínskeho šľachtica; inokedy tvrdil, že je príbuzný ruského spisovateľa Maxima Gorkého. 2  Hoci študoval na niekoľkých školách, na žiadnej z nich nevydržal príliš dlho a jeho jediným vzdelaním bolo navštevovanie galérií. 3  
Od roku 1946 sa v jeho živote začali objavovať rôzne problémy, vyhorel mu ateliér, bola mu diagnostikovaná rakovina, poranil sa pri autonehode a opustila ho manželka s deťmi. To všetko viedlo k tomu, že sa Arshile Gorky v júli 1948 obesil. 4 
