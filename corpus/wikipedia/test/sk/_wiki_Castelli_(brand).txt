Castelli je talianska značka športového oblečenia a doplnkov. Sídli vo Fonzaso v Benátsku . Castelli sa špecializuje na cyklistické a triatlonové oblečenie. Produkty značky Castelli charakterizuje logo predstavujúce bieleho škorpióna vo vnútri červeného kruhu. 1 
V 1876 si Gianni Vittore otvoril malú dieľnu v Miláne, kde ručne vyrábal oblečenie nielen pre obchodníkov, ale aj milánsky baletný súbor a onedlho aj slávne futbalové tímy ako Miláno a Juventus. Medzi jeho zákazníkov patril aj Alfredo Binda, niekoľkonásobný víťaz Giro d'Italia. 1 
V roku 1935 sa k Giannimu pripojil Armando Castelli a v tom istom roku sa rozhodol kúpiť spoločnosť, pre ktorú pracoval a udržať si klientelu Gianniho Vittoreho, vrátane Gina Bartaliho a Fausta Coppiho. 1  
Castelli postupne rozšírilo výrobu zásobovaním rôznych tímov a v nasledujúcich rokoch nosili oblečenie Castelli aj najväčšie hviezdy cyklistiky ako Louison Bobet, Rik Van Looy a Jacques Anquetil alebo spomínaný Alfredo Binda. 1 
V roku 1948 sa narodil Maurizio, Armandov syn, a už od útleho veku bol uchvátený športovým oblečením a učil sa jeho výrobe v dielni svojho otca. Avšak vzájomne si nerozumeli a ich cesty sa rozišli. Tradicionalistické spôsoby otca sa stretli s tvorivosťou syna, a tak dal Maurizio v roku 1974 život vlastnej spoločnosti, ktorú nazval Castelli a zvolil si škorpióna za svoj znak. 1 
V roku 1977 predstavil cyklistické šortky z Lycry, teda revolučného elastického materiálu, v tom čase používaný len lyžiarmi. Táto syntetická látka sa v cyklistickom obleční používa dodnes. Maurizio, inšpirovaný úspechom šortiek Lycra, pokračoval v uplatňovaní svojich schopností v cyklistike. Šampióni ako Eddy Merckx, Bernard Hinault, Francesco Moser, Giuseppe Saronni, Ercole Baldini a Silvio Martinello si pre svoje preteky vybrali oblečenie Castelli. Maurizio bol priekopníkom sublimačného farbenia, ktoré umožnilo mať farby, logá a grafiku na technickej tkanine. 9. novembra 1979 bol Castelli ocenený zlatým Diskobolusom, prestížnym ocenením od Corriere dello Sport - Stadio. 1 
V roku 1981 obliekol Maurizio svojich cyklistov do tyrkysových šortiek z Lycry, keď v tom čase boli povolené len čierne šortky, takže jazdci sa objavili na štartovacej čiare a vytvorili nečakanú explóziu farieb, no nakoniec si museli šortky aj tak vymeniť.
Koncom 80. a začiatkom 90. rokov bola spoločnosť Castelli chvíľu oficiálnym dodávateľom dresov pre Tour de France a Giro d'Italia. 1 
V roku 1995 Maurizio Castelli náhle zomrel vo veku 47 rokov na infarkt počas cyklo výstupu na Cipressu. V roku 1996 na olympijských hrách v Atlante mala Paola Pezzo oblečenú cyklistickú súpravu Castelli a vyhrala s ňou zlatú medailu v horskej cyklistike. Spoločnosť Castelli bola prvou značkou, ktorá sa pustila do výlučne dámskej kolekcie pre cyklistiku. V roku 1997 Castelli spôsobil revolúciu v cyklistickom sedadle a dal život Progetto Y. 1 
Rok 1999 znamenal návrat Castelliho k profesionálnej cyklistike so španielskym tímom ONCE-Deutsche Bank. V nasledujúcom desaťročí obliekalo Castelli hviezdnych jazdcov ako Laurent Jalabert, Carlos Sastre a Andrea Peron, ale aj mnohé známe tímy ako Roslotto, Refin Ceramiche, Tenax, Tinkoff a Saunier Duval. 1 
V roku 2003 sa Giordano Cremonese, prezident Manifattura Valcismon, materskej spoločnosti značky Sportful, rozhodol kúpiť Castelli a presťahovať ho z Rosate do Fonzaso. Spoločnosti fungujú dodnes z rovnakého sídla. 1 
V roku 2009 sa Castelli stala súčasťou dodávateľských značiek Cervélo TestTeam, medzi ktoré patrili okrem iného Carlos Sastre, Thor Hushovd a Heinrich Haussler . Rok 2017 značí pre Castelli ďalší dôležitý úspech - spoločnosť sa totiž stala oficiálnym sponzorom tímu Sky, ktorý sa neskôr v roku 2019 premenoval na tím Ineos . V roku 2018 spolu podpísali zmluvu o sponzorovaní dresov Giro d'Italia na štyri roky.  2 
V roku 2020 oznámili, že firma ukončila svoje sponzorstvo s tímom Ineos a začala sponzorovať Deceuninck–Quick-Step od roku 2022. 3 
