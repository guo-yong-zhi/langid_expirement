Chaotická rotácia zahŕňa nepravidelnú a nepredvídateľnú rotáciu astronomického telesa. Na rozdiel od pravidelnej rotácie, nepravidelná rotácia nemusí mať pevnú os ani periódu. Z dôvodu zachovania momentu hybnosti sa u telies, ktoré nadobudli hydrostatickú rovnováhu takáto rotácia nevyskytuje. Rovnako teleso, ktoré je dobre izolované od gravitačného vplyvu iných telies nemôže mať nepravidelnú rotáciu. Tá je iba výsledkom interakcií v rámci systému obiehajúcich telies, podobných tým ktoré sa spájajú s dráhovou rezonanciou. Telesá u ktorých bola pozorovaná chaotická rotácia sú mesiac Saturna Hyperión a mesiace Pluta Nix a Hydra.
