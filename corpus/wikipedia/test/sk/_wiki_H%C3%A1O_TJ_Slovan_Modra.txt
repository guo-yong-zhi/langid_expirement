HáO TJ Slovan Modra  je slovenský hádzanársky klub z Modry. Vznikol v roku 1954. Oddiel mužov je účastníkom najvyššej domácej súťaže   extraligy, do ktorej vstúpil ako víťaz 1. ligy prvýkrát v roku 2012. 1  Ženský oddiel bol účastníkom 1. ligy, po sezóne 2011/12 prerušil svoju činnosť a obnovil ju až v roku 2018. Klub má okrem seniorských tímov aj dorastenecké a žiacke tímy. Medzi známych odchovancov klubu patria aj dlhoroční reprezentanti Slovenska ako Katarína Dubajová či Juraj Nižnan.
