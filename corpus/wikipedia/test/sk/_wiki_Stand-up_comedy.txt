
Stand-up comedy je forma komédie charakteristická živým a sólovým vystúpením komika pred jeho obecenstvom. Hlavným nástrojom komédie je verbálny prejav a obvykle pozostáva z rozprávania vtipov a vtipnej interpretácie najrôznejších tém a udalostí v živote ľudí a spoločnosti. Niekedy slúži ako priestor pre spojenie humoru so sociálnou kritikou. Obvyklým dejiskom vystúpení sú kluby, bary a divadlá, aj keď výber miesta konania nepodlieha z hľadiska definície žánru žiadnym obmedzeniam. Medzi najznámejších predstaviteľov tohto žánru patria George Carlin a Richard Pryor. Na Slovensku medzi najznámejších stand up komikov patria komici zo Silné reči Stand-up Comedy Show ako Jano Gordulič, Simona Salátová, geniálny komik Dano Čistý, Michael Szatmary, Tomáš Hudák, Joe Trendy, Gabo Žifčák a ďalší. Vlastnú a drsnejšiu stand-up show "TEMNÉ KECY" mali aj Ivo "Ladižo" Ladižinský a Jerry "Veľmajster" Szabó.
V roku 2015 sa tento žáner prvýkrát predstavil na festivale Kremnické gagy v Kremnici. Riaditeľ festivalu Ján Fakla pri tom poznamenal: „Slovenskí stand-upisti konečne pochopili, že nemôžu zabávať len vulgarizmami a prvoplánovým humorom. Pripravujú sa oveľa lepšie a vybrali sme skupinku tých najzaujímavejších. Je to dnes obľúbený žáner, kedysi ich volali ľudoví rozprávači. Poskytli sme im priestor a uvidíme, ako to zaberie.“ 1 
