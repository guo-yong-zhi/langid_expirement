Občan Kane  je filmový debut vtedy 25-ročného Orsona Wellsa. Film má v podstate jednoduchý dej, sústredený okolo osoby tlačového magnáta Charlesa Fostera Kanea, ktorý krátko pred smrťou vysloví iba jedno slovo „rosebud“ . Celým filmom sa potom nesie rozprávanie o zisťovaní významu tohto slova. 
Welles vo filme použil nové postupy a niektoré scény natáčal bez zostrihania. Sústredil sa na akcie, pracoval so svetlom a pri natáčaní použil takzvanú žabiu perspektívu.
Keďže mediálny magnát William Randolph Hearst sa domnieval, že dej filmu je o ňom, rozpútal proti nemu negatívnu kampaň, a aj vďaka nej film prerobil 150 000 dolárov. Z deviatich nominácií na Oscara v roku 1941 nakoniec získal iba jeden za scenár. Napriek tomu sa zapísal do zlatého fondu filmografie ako jeden z najlepších filmov v histórii kinematografie.
