Cheirisofos  bol starogrécky sochár. 1  2 
Cheirisofos, málo známy sochár z Kréty, tvoril v staršej dobe, 2  podľa niektorých odborníkov pravdepobne už v 7. storočí pred Kr. 1   Z antických autorov nám správu o ňom zanechal len Pausanias, ktorý na svojich cestách po gréckom svete, počas návštevy arkádskej Tegey, videl jeho dielo: „Neďaleko odtiaľ sú dve svätyne Dionýza, oltár Korin a chrám Apolónov s pozlátenou sochou. Vytvoril ju Cheirisofos, rodom Kréťan, nepoznáme však jeho vek a učiteľa. Daidalov pobyt u Minoa v Knóse umožnil Kréťanom na dlhú dobu slávu v spracovaní drevených sôch. Vedľa Apolóna stojí Cheirisofos vytvorený z mramoru.“ 3  
Antickí Gréci si dobrých sochárov vážili a celkovo sa vysoko hodnotila každá vynikajúca práca i umenie a i v tom najmenej známom obore mohol najlepší pracovník dosiahnúť zvečnenie svojho mena. Preto nebolo nič neobvyklé, že Cheirisofos, tvorca Apolóna v Tegey, stál stvárnený z mramoru vedľa svojho diela. 4 
