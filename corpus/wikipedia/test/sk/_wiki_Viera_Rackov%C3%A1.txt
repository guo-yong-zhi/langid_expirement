Viera Racková  bola česko-slovenská speváčka a pedagogička 
Študovala hru na klavíri na hudobnej akadémii v Bratislave  a v Brne , kde následne pôsobila ako učiteľka hry na tento nástroj. Od roku 1945 sa začala uplatňovať ako speváčka populárnej hudby. Bola prvou kmeňovou speváčkou orchestra Gustava Broma. Často účinkovala a nahrávala s orchestrom Karla Vlacha a orchestrom Juraja Berczellera. Po vydaji za známeho českého zabávača Jiřího Štuchala spievala naďalej pod svojim dievčenským menom. 
Počas štúdia v Bratislave si vybudovala pozitívny vzťah k slovenčine a v rokoch 1945-1957 patrila ku garnitúre speváčok, ktoré pravidelne nahrávali piesne slovenských autorov. Vystupovala tiež v rôznych zábavných programoch a estrádach. Okrem iného aj v legendárnej bratislavskej Tatra revue. Vystupovala aj v zahraničí, hlavne v bývalej Nemeckej demokratickej republike  a v Poľsku. Bola častým hosťom hudobno–zábavných programov česko-slovenskej televízie. Koncom 60. rokov sa postupne z hudobnej scény vytratila. Jej najväčším hitom bola pieseň Lavička v jasmínu.
SP a EP
