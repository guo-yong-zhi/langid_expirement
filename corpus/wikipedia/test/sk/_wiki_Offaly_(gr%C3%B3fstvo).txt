Offaly  Uíbh Fhailí, angl.  je írske grófstvo, ktoré leží vo vnútrozemí Írska v provincii Leinster. Podľa sčítania uskutočneného v roku 2011 má grófstvo 76 687 obyvateľov. 1  Je pomenované podľa starovekého kráľovstva Uí Failghe a v minulosti bolo známe ako kráľovské grófstvo. Sídlom grófstva je mesto Tullamore, ktoré je 26. najväčšie mesto v Írsku.
Grófstvo Offaly leží vo vnútrozemí Írska. Po západných hraniciach grófstva tečie rieka Shannon. Cez grófstvo je vedený Grand Canal, ktorý spája Dublin s riekou Shannon, do ktorej sa vlieva práve v grófstve Offaly.
Offaly je osemnáste najväčšie z 32 írskych grófstiev , pričom počtom obyvateľov je 24. najväčšie. Z 12 grófstiev v Leinsteri je piate najväčšie rozlohou a desiate najväčšie počtom obyvateľov. Najvyšší vrch grófstva, Arderin, dosahuje nadmorskú výšku 527 m n. m.
Offaly susedí so siedmimi írskymi grófstvami: s grófstvom Roscommon na severozápade, Westmeath na severe, Meath na severovýchode, Kildare na východe, Laois na juhu, North Tipperary na juhozápade  a s grófstvom Galway na západe.
Podľa sčítania 2011 z populácie staršej ako 3 roky  ovládalo írčinu 38,7 % . 1  Necelá tretina z nich  írčinu používa iba v školstve, kde je vyučovanie írčiny povinné. 1 
