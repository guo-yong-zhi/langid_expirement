Ing. Erika Jurinová  1  je slovenská pedagogička a politička. V rokoch 2010   2018 bola poslankyňou NR SR za strany SaS a OĽaNO. 2  Od roku 2017 pôsobí ako županka Žilinského kraja, stala prvou župankou na Slovensku vôbec. 3  4 
Jurinová absolvovala stredoškolské vzdelanie v rokoch 1985   1989 na Strednej odevnej škole v Trenčíne. 5  Následne v rokoch 1989   1994 vyštudovala odbor odevníctvo na Vysokej škole strojnej a textilnej v Liberci. 5  Tu rovnako v rokoch 1993   1994 absolvovala aj doplňujúce pedagogické vzdelanie. 5 
Po skončení štúdia pracovala v rokoch 1994   2002 ako učiteľka odborných predmetov na Spojenej škole v Námestove. 5  Následne v rokoch 2003   2010 pôsobila ako vedúca redakcie v regionálnych novinách Oravsko v rámci spoločnosti regionPRESS s.r.o., patriacej Igorovi Matovičovi, od roku 2007 jeho manželke Pavlíne. 5  6 
V parlamentných voľbách v roku 2010 bola zvolená vďaka preferenčným hlasom na kandidátke strany SaS spolu s ďalšími troma členmi občianskeho združenia  za poslankyňu Národnej rady Slovenskej republiky. 7  Prekrúžkovala sa z stoštyridsiatehodeviateho na piate miesto na kandidátke strany. 8  V októbri 2011 spoločne so stranou SaS nepodporila premiérku Ivetu Radičovú pri hlasovaní o eurovale, po ktorom vláda padla. 9  Spolu s Matovičom, Feckom a Viskupičom bola členkou prípravného výboru a zakladajúcou členkou politickej strany OĽANO, ktorá vznikla v novembri 2011. 10 
Po parlamentných voľbách v roku 2012 sa stala podpredsedníčkou parlamentu za hnutie OĽaNO. V roku 2016 bola opäť zvolená do Národnej rady a bola predsedníčkou Výboru NR SR pre ľudské práva a národnostné menšiny.
K 5. januáru 2018 sa vzdala poslaneckého mandátu kvôli zvoleniu za predsedníčku Žilinského kraja. 11 
Za stranu OĽaNO a s podporou SaS a KDH kandidovala na post predsedu Žilinského samosprávneho kraja v krajských voľbách v roku 2017. 12  Vo voľbách porazila dovtedajšieho župana Juraja Blanára  o takmer 14%. 13  Získala 82 034 hlasov  14  a stala sa vôbec prvou župankou na Slovensku. 3  4 
Erika Jurinová bola podrobená kritike za svoje ultrakonzervatívne postoje a činy ako napríklad pozvanie exorcistu do svojej kancelárie v Žilinskom samosprávnom kraji 15 , alebo za hlasovanie za zákon, ktorý by znamenal odňatie slobody na 5 až 12 rokov pre ženy, ktoré by podstúpili umelé oplodnenie. 16  Jurinová tiež vyjadrila v pléne parlamentu súhlas s poslancom Štefanom Kuffom, ktorý vo svojom vystúpení nazval homosexualitu perverznosťou, vyslovil sa proti ochrane homosexuálov a na ich adresu povedal, že by im bolo lepšie keby im zavesili mlynský kameň na krk a hodili ich do vody. Jurinová na toto vystúpenie reagovala slovami „súhlasím s tým čo hovoril“. 17 
