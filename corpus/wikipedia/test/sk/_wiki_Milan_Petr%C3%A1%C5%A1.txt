Prof. Dr. Milan Petráš, CSc.  1  bol slovenský teoretický fyzik. 2  1 
Detstvo prežil v Zamagurí vo Veľkej Frankovej a na strednú školu chodil v Kežmarku. Vysokoškolské štúdiá absolvoval na Prírodovedeckej fakulte UK v Bratislave . 3  V rokoch 1952 až 1955 bol ašpirantom na Matematicko-fyzikálnej fakulte Karlovej univerzity v Prahe. Po návrate do Bratislavy začal pracovať ako odborný asistent na Katedre fyziky PriF UK. V roku 1958 nastúpil do novozriadeného Laboratória  fyziky PriF UK. Od roku 1959 bol kandidátom vied a od roku 1980 profesorom teoretickej fyziky. V rokoch 1967 až 1977 riadil Ústav fyziky a od roku 1975 bol vedúcim Katedry teoretickej fyziky PriF UK .
Vo vedeckej oblasti sa zaoberal hlavne fyzikou elementárnych častíc. Na prelome 50. a 60. rokov 20. storočia v spolupráci s docentom Ľubomírom Hrivnákom založili seminár z teoretickej fyziky. Z tohto seminára vzniklo viacero prác o silných interakciách. Za práce o potenciálovom rozptyle a o teórii silných interakcií získal v roku 1969 Štátnu cenu Klementa Gottwalda. Od konca šesťdesiatych rokov sa zaoberal najmä základnými otázkami teórie elementárnych častíc, hlavne problematikou vybudovania konzistentnej kvantovej elektrodynamiky vychádzajúc z predstáv o štruktúre leptónov.
