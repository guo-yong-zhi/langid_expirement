Krásna Hôrka je miestna časť Tvrdošína.
Miestna časť ležiaca na juhozápadnom okraji Tvrdošína na pravom brehu rieky Orava. Geomorfologicky leží na okraji celku Oravská kotlina 1 . Geologicky tvoria podložie hlavne celky bradlového pásma, v menšej miere na juhovýchode aj centrálnokarpatského paleogénu 2 .
Pôvodne samostatná obec, známa od 15. storočia. Vznikla počas valašskej kolonizácie. V roku 1974 pripojená k mestu Tvrdošín.
Cez Krásnu Hôrku prechádza cesta I. triedy č. 59 a rovnako aj železničná trať č. 181 Kraľovany – Trstená. V obci je osobná železničná stanica.
Súradnice: 49°19′25″S 19°32′46″V  /  49,323708°S 19,54618°V  / 49.323708; 19.54618
