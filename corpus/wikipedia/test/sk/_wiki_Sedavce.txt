Sedavce 1   je rad mnohoštetinavých obrúčkavcov. Ich telo je rozlíšené na viac častí s odlišne formovanými parapódiami . Hltan je bez čeľustí a nie je vyliačiteľný. 
Patria sem detritofágne až saprofágne druhy morského dna, kde žijú v chodbách alebo v rúrkovitých schránkach, ktoré sú produktom epidermu. Na pobreží európskych morí je bežná Serpula vermicularis. Je dlhá asi 5 cm, žije v nepravidelne stočených rúrkach na skalách a ulitách, inkrustovaných CaCO3. Veľmi hojný druh Lanice conchilega je dlhý 30 – 40 cm a žije v rúrkach, zlepených z piesku. Podobne žije aj asi 10 cm dlhá Owenia filiformis v Stredozemnom mori. Veľkým druhom je až 60 cm dlhá Arenicola marina olivovozelenej farby. K nápadným druhom patrí Spirographis spallanzanii, na hlave má veniec farebných tentakúl. Dokáže sa bleskurýchle vtiahnuť do rovnej rúrky z pseudochitinózneho sekrétu. Často ho chovajú v morských akváriách.
