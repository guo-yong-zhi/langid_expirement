The Pros and Cons of Hitch Hiking je koncepčný album bývalého basového gitaristu skupiny Pink Floyd, Rogera Watersa vydaný v máji, 1984. Je to jeho prvý sólový projekt po jeho odchode zo skupiny. Na nahrávaní tohto albumu s ním spolupracovali aj Michael Kamen a Eric Clapton.
Témou albumu sú sny muža o manželskej nevere počas krízy stredného veku. Tieto sny prebiehajú medzi 4:30 až 5:12 nad ránom.
Projekt The Pros and Cons of Hitch Hiking bol Watersom ponúknutý skupine Pink Floyd ako alternatíva k projektu The Wall. Členovia skupiny sa vtedy rozhodli pre The Wall. Jediným, kto považoval The Pros and Cons... za lepší bol vtedajší manažér Steve O’Rourke. Obidva menované nápady sa dajú považovať za Watersove osobné spovede, je teda logické, že tento album bol neskôr po rozpade skupiny vydaný ako jeho sólové dielo.
Grafickým dizajnom The Pros and Cons of Hitch Hiking bol znovu poverený karikaturista a ilustrátor Gerald Scarfe, ktorý je známy aj ako grafik projektu The Wall. Scarfe je autorom karikatúr členov skupiny použitých pre koncertnú šnúru a Rogerovej karikatúry dlhonosého psa menom Reg, hlavnej postavy premietanej počas vystúpení Pros and Cons of Hitch Hiking tour.
Predmetom sporu s niektorými feministickými skupinami bol holý zadok modelky Linzi Drew na obale albumu. Preto boli vydané edície  s cenzurovaným aj necenzurovaný obrázkom.
V roku 1984 sa vydal Roger Waters s Ericom Claptonom na koncertné turné po USA, ktoré boli všetky vypredané. Na začiatku koncertu hrali niekoľko skladieb z repertoáru skupiny Pink Floyd, v druhej polovici koncertu hrali skladby albumu The Pros and Cons of Hitch Hiking.
Roger Waters príbeh The Pros and Cons Of Hitch Hiking opisuje takto:
Posteľ v byte na predmestí niekde blízko Londýna. V televízore hrajú časť z televízneho seriálu Shane. Manželka, Američanka, zobudí svojho anglického manžela, ktorý sa prehadzuje v zlom sne. 
Hovorí mu :“ „Vstávaj, to sa ti iba snívalo...“ 
Muž sa pýta: „Čo?“ 
Ona odpovedá: „Sníva sa ti...“. 
Muž potom nesúvisle mrmle o svojom sne. Manželka ho tíšivo posiela spať.
Manžel znovu zaspáva, jeho sen pokračuje. Spolu s manželkou cestujú autom po Európe. Je cítiť neurčité napätie. Európske myslenie je scvrknuté do spomienok na fašizmus. Hranice sú nebezpečným miestom. Právo je prelietavý kamarát. Zoberú dvoch stopárov: nádherné dievča a zakukleného teroristu. Manžel prekoná strach a začne dvoriť dievčaťu. Zrazu sa ich bežný rodinný sedan zmení na Lamborghini so zelenou metalízou. Dievča je z toho ohromené, idú sa na ňom previezť. Muž ju začne zvádzať, keď jeho túžbu zrazu premohne strach.
Ochromený strachom sa zrazu objaví naspäť doma na predmestí. Vo vlastnom byte je napadnutý skupinou arabských teroristov. Je rozzúrený nad svojou bezmocnosťou.
Malý hotelík s výhľadom na rieku Rýn. Muž a dievča spolu večerajú. Zoberie ju so sebou hore do izby, objedná raňajky, zamkne dvere, zmocní sa jej...
Keď muž dosiahne v sne svoje, zobudí znovu svoju manželku. Jeho manželka nie je spokojná. On je nadržaný. Ona ho pošle preč a ide znovu spať. On si líha do postele zlomený a zlostný. „Omrvinky z krvavých hrianok“, recituje si potichu. „Hej dievča,  zahoď krížik a poďme mať spolu záchvat sexuálnej revolúcie“... zaspí a sníva o riešeniach svojich manželských problémov. Vrátia sa do krajiny, z ktorej pochádza jeho manželka a budú tam žiť s ňou. Ona bude spokojná. Budú spolu šťastní...
Pokus sa nevydaril. Cez pokusy a trápenie sebadôvery pár sa rozpadá. Ona sa potom zamiluje do „kamaráta z východu“. Rozchádzajú sa.
Muž zostal sám. Stopuje autá. Zastavil mu tirák. 
„Nazdar chlapče, chceš aby som ťa zobral..? Nasadni.“
Muž nasadne a bedáka o svojich starostiach pred vodičom kamióna. Vodič je rád, že sa môže baviť o sexuálnych problémoch, chvíľu ho ľutuje. Potom ako mu náš hrdina ovracia všetko v aute vrátane jeho krásne vyleštených kovbojských čižiem, vyhodí ho von z auta.
Situácia sa neustále zhoršuje.
Čašníčka so zlatým srdcom vidí, ža náš hrdina verí v život a lásku a sympatizuje s ním. On sa prebúdza.
Keď sa náš hrdina prebudí zo zážitkov, vyjasňuje sa mu. Cíti sa sám na celom svete.Má už odpoveď?
Vo chvíli je všetko temné. Náš hrdina dostáva strach. Siaha okolo seba, dotkne sa manželkiných vlasov. Manželka nespí. On ju ľúbi...
Album nahrala skupina The Bleeding Hearts Band v tomto zložení 
Album - Billboard 
Oficiálna stránka fanklubu Rogera Watersa
