Pod Bukovinami  je názov vrchu v pohorí Volovské vrchy, krajinnom celku Slovenského rudohoria. 2  Leží nad obcou Stará Voda, približne 12 km severovýchodne od Rožňavy. 3  
Nachádza sa v strednej časti pohoria, v geomorfologickom podcelku Zlatý stôl. 2  Leží v Košickom kraji, v okrese Gelnica a na katastrálnom území obce Smolník. 4  Najbližšími sídlami sú južne situovaná Úhorná, východne leží Smolník a Smolnícka Huta, severovýchodne Stará Voda a Švedlár a severozápadne Henclová. 3 
Pod Bukovinami leží v hrebeni, vedúcom z Bielych skál  na Zlatý stôl . Východne sa nachádza Veľký Vtáčí vrch , Malá Hekerová  a Malý Suchý vrch , južne Hekerová , Biele skaly  a Okrúhly chrbát , západne Ramzová , Tri chotáre , Skalisko  a Žobrácka poľana  a severne Suchý vrch , Jamina , Veľké sedlo , Zlatý stôl , Kobyliar  a Drahov . 5  Oblasť patrí do povodia rieky Hnilec, kde vodu zo západných častí odvádza potok Stará voda a z východných svahov Bystrý potok. Vrcholovou časťou vedie značený turistický chodník. 3  
Vrchol pokrýva nesúvislý, miestami riedky lesný porast 1 , ktorý umožňuje len veľmi obmedzený rozhľad. Ten výrazne obmedzujú aj vyššie okolité hrebene a vrcholy, preto z vhodných lokalít je možné pozorovať najmä okolité vrcholy pohoria, Slanské vrchy, malú, východnú časť Nízkych Tatier a prihraničné vrchy severného Maďarska. 6 
