हबशी अथवा हबेशा  हे भूतपूर्व अ‍ॅबिसिनिया देशातील, म्हणजे सध्याच्या इथिओपियातील एक वांशिक समाज आहे. 
मध्ययुगात महाराष्ट्रात पूर्व आफ्रिकेतून आलेल्या आफ्रिकी लोकांना हबशी या समूहवाचक नावाने, तर त्यांच्यातील प्रमुखांना "सिद्दी" या नावाने उल्लेखले जाई. आफ्रिकेतून आलेल्या या समाजाची बहुसंख्या असलेली काही खेडी कोकणात अजूनही आहेत. भारतीय शासन त्या समाजाची गणना आता अनुसूचित जाती-जमातींमध्ये करते.
