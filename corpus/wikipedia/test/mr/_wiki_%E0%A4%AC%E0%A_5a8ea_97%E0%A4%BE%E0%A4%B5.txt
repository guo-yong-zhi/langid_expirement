बोरगाव हे महाराष्ट्रातील रायगड जिल्ह्यातल्या कर्जत तालुक्यातील उल्हास नदीची  उपनदी असलेल्या पोसरी नदीच्या काठावरील निसर्गसौंदर्याने नटलेले गाव आहे. गावाच्या पश्चिमेस, गावातील लोकांच्या श्रमदानाने तयार झालेल्या कळंब-बोरगाव ह्या तीन मैलांच्या रस्त्याच्या कडेला, वेशीजवळ, गावाचे ग्रामदैवत टाकोबाचे देऊळ आहे. देवळात   गणपती, तसेच घोड्यावर स्वार असलेले टाकोबा यांची दगडावर कोरलेली शिल्पे आहेत. गावकऱ्यांच्या परंपरागत समजुतीनुसार टाकोबा घोड्यावर स्वार होऊन गावाचे रक्षण करतात. गावाच्या पूर्वेस मारुतीचे मंदिर आहे, दरवर्षी हनुमान जयंतीला मारुतीची पालखीतून मिरवणूक काढली जाते.
 बोरगाव हे भारतातील महाराष्ट्र राज्यातील मध्य कोकणातील रायगड जिल्ह्यातील कर्जत तालुक्यातील एक गाव आहे.
पावसाळ्यात येथे भरपूर प्रमाणात पाऊस पडतो आणि हवामान समशीतोष्ण राहते. हिवाळ्यात येथील हवामान थंड असते व सकाळी धुके पडते. उन्हाळ्यात हवामान उष्ण असते. पावसाळ्यात येथे भातशेती, नागलीशेती केली जाते.
