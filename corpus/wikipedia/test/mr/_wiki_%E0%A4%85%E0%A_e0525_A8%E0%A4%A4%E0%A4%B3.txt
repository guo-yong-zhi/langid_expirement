अल्माटी आंतरराष्ट्रीय विमानतळ    हा मध्य आशियामधील कझाकस्तान देशाच्या अल्माटी शहरामधील प्रमुख विमानतळ आहे. अल्माटीच्या १५ किमी ईशान्येस स्थित असलेला अल्माटी विमानतळ कझाकस्तानमधील सर्वात वर्दळीचा विमानतळ आहे. कझाकस्तानची राष्ट्रीय विमान वाहतूक कंपनी कझाकस्तान एरवेजचे मुख्यालय व वाहतूकतळ येथेच आहे.
१९३५ साली बांधण्यात आलेला हा विमानतळ सोव्हिएत राजवटीदरम्यान एक प्रमुख विमानतळ होता. तुपोलेव तू-१४४ ह्या जगातील पहिल्या स्वनातीत विमानाची एकमेव प्रवासीसेवा मॉस्को ते अल्माटी विमानतळादरम्यान चालू करण्यात आली होती.
