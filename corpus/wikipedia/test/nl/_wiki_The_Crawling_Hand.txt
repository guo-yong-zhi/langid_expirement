The Crawling Hand is een Amerikaanse film uit 1963. De hoofdrollen werden vertolkt door Rod Lauren, Peter Breck, en Alan Hale. De regie was in handen van Herbert L. Strock.
Een ruimtecapsule raakt in problemen en stort neer in zee. Bij de crash komt de astronaut die in de capsule zat om. Het enige wat van hem wordt teruggevonden is zijn arm, die aanspoelt op het strand.
De arm wordt gevonden door een tiener. De arm lijkt echter onder controle te staan van een soort buitenaardse macht, en oefent een enorme aantrekkingskracht uit op de tiener. Daarbij lijkt de arm moordlustige neigingen te hebben.
De film werd bespot in de televisieserie Mystery Science Theater 3000. Daarnaast was hij te zien op The Canned Film Festival.
