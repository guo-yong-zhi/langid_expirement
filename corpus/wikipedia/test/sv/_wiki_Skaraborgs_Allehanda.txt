Skaraborgs Allehanda  är en dagstidning som utges i Skövde sedan 1884. Den politiska tendensen angavs som frisinnad eller liberal fram till 1913, därefter moderat eller borgerlig fram till 1951, bondeförbundet eller centerpartistisk fram till 1961, därefter åter borgerlig fram till 1984 och sedan dess moderat.
Tidningen utkom två dagar i veckan fram till 1941 och var sedan tredagarstidning fram till 1964, fyradagarstidning 1965–1968 och har därefter varit sexdagarstidning. Upplagan låg runt 20 000 exemplar fram till omkring 1910, då den började falla och nådde under 10 000 exemplar vid slutet av 1950-talet. Därefter steg upplagan åter kontinuerligt fram till 1980-talets början och har sedan dess pendlat mellan 23 000 och 27 000 exemplar.
Bland tidningens redaktörer kan nämnas Gustaf Sjöberg .
