Namahala si Slobodan Milošević  bilang Pangulo ng Serbia  mula 1989 hanggang 1997 at bilang Pangulo ng Republika Federal ng Yugoslavia mula 1997 hanggang 2000. Pinangunahan din niya ang Partido Sosyalista ng Serbia mula sa pagkakatatag nito noong 1990. Naging pangulo siya nang sinabi niya at ng kaniyang mga tagasuporta na kailangang baguhin ang Konstitusyon ng Yugoslavia ng 1974 dahil sa di-umano'y pinagkaitan nito ng kakayahan ang Serbia na labanan ang rebelyon ng mga Albanian sa lalawigan ng Kosovo.
Sa panahon ng pamamahala niya bilang pangulo ng Serbia at ng Republika Federal ng Yugoslavia, nagkaroon ng maraming pagbabago sa konstitusyon ng Serbia na nagalis ng maraming kapangyarihan sa mga nagsasariling probinsya ng Serbia. Sa panahon ng 1990s, naganap ang pagkakawatak-watak at digmaang sibil sa Yugoslavia, ang pagbuo sa Republika Federal ng Yugoslavia ng Serbia at Montenegro, ang Dayton Agreement na nagpatigil sa Digmaan sa Bosnia, hanggang sa mapatalsik siya sa puwesto noong 2000.
Sa kalagitnaan ng pambobomba ng NATO sa Yugoslavia noong 1999, kinasuhan siya ng International Criminal Tribunal for the former Yugoslavia 1  ng mga krimen, kasama ang genocide at mga krimen laban sa sangkatauhan sa Bosnia, Croatia, at Kosovo.
Nagbitiw si Milošević sa puwesto dahil sa kilos-protesta dahil sa maanomalyang halalan noong Setyembre 24, 2000. Inaresto siya noong Marso 31, 2001 dahil sa mga alegasyon ng katiwalian, pag-abuso sa kapangyarihan, at sa pagnanakaw sa kaban ng bayan. 2  3  Dahil sa kawalan ng ebidensya, natigil ang imbestigasyon, ngunit pinadala siya ni Zoran Đinđić sa International Criminal Tribunal for the former Yugoslavia  upang mahatulan may kinalaman sa mga krimen na nangyari noong panahon ng digmaang sibil.  4  Sa simula ng 
Kinondenia ni Milošević ang paglilitis dahil hindi ito itinatag nang may suporta ng United Nations General Assembly; hindi siya tumaggap ng abogado para sa kaniyang depensa.  5  Si Milošević mismo ang nagsalita para sa kaniyang sarili sa loob ng limang taon ng paglilitis, na natapos ng walang hatol dahil namatay siya noong Marso 11, 2006.  6  Noong 2007, idineklara ng International Court of Justice  na walang ebidensiya para sabihing may kinalaman si Milošević sa lansakang pagpatay na isinagawa ng mga Bosnian Serbs noong Digmaan sa Bosnia. Ngunit, nilabag ni Milošević ang Genocide Convention dahil hhinayaan nilang maganap ang mga lansakang pagpatay sa Bosnia. 7  8 
