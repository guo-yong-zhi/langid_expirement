Ang Miss World 1958 ay ang ikawalong edisyon ng Miss World pageant, na ginanap sa Lyceum Ballroom, Londres, Reyno Unido noong 13 Oktubre 1958.
Pagkatapos ng kompetisyon, kinoronahan ni Marita Lindahl ng Pinlandiya si Penelope Coelen ng Timog Aprika bilang Miss World 1958. 1  2  Ito ang kauna-unahang tagumpay ng Timog Aprika sa kasaysayan ng kompetisyon. Nagtapos bilang first runner-up si Claudine Auger ng Pransiya, habang nagtapos bilang second runner-up si Vinnie Ingemann ng Dinamarka. 3  4 
Mga kandidata mula sa 20 bansa at teritoryo ang lumahok sa kompetisyong ito. Pinangunahan ni Eric Morley ang kompetisyon.
Ang mga kalahok mula sa 20 mga bansa at teritoryo ay napili upang lumahok sa kompetisyon. Tatlong kandidata ang nailuklok upang kumatawan sa kanilang bansa/teritoryo matapos maging runner-up sa kanilang pambansang kompetisyon, o napili sa isang casting process.
Nakatakdang lumahok sa edisyong ito si Miss Belgium 1958 Michele Gouthals upang kumatawan sa kaniyang bansa. 5  Gayunpaman, hindi ito nakasali sa kompetisyon dahil pinili muli ng Miss Belgium si Miss Belgium 1957 Jeanne Chandelle upang kumatawan sa Belhika dahil nagkaroon ito ng Asian Flu sa kasagsagan ng Miss World 1957 at nagpakita na lamang ito sa araw ng koronasyon.
Unang sumali sa edisyong ito ang bansang Brasil, at bumalik ang mga bansang Noruwega na huling sumali noong 1953 at Turkiya na huling sumali noong 1956. Hindi sumali ang mga bansang Australya, Austrya, Ehipto, Gana, Lupangyelo, Luksemburgo, Pinlandiya, at Tunisya sa edisyong ito. Dapat sanang sasali si Hanni Ehrenstrasser ng Austrya, subalit hindi na ito maaaring sumali dahil nanalo na ito bilang Miss Europe 1958. 6  Papalitan sana siya ni Elisabeth Schübel-Auer, ngunit hindi na ito nakasali dahil kakulangan sa preparasyon. Hindi nakasali sina Leila Saas ng Ehipto at Janet Ohene-Agyei Boateng ng Gana dahil sa kakulangan sa badyet. Hindi nakasali sina Hjördís Sigurvinsdóttir ng Lupangyelo, Lydie Schmit ng Luksemburgo, Pirkko Mannola ng Pinlandiya, at Denise Orlando ng Tunisya dahil sa hindi isiniwalay na dahilan. 7 
Dapat sanang sasali si Krystina Zylówna ng Polonya, subalit hindi ito pinayagan ng kaniyang pamahalaan.
Ilang pagbabago ang inimplementa sa edisyong ito. Ang bilang ng mga semi-finalist sa edisyong ito ay ibaba sa anim mula sa pito noong nakaraang edisyon. Ang anim na semifinalist ay napili sa pamamagitan ng paunang kompetisyon na ginanap sa araw ng pinal na kompetisyon na binubuo ng swimsuit at evening gown competiton.
20 kandidata ang lumahok para sa titulo.
