Si Makoto Ogawa  ay isang mang-aawit na Hapones, na kabilang sa grupong Morning Musume.
Bago maging mang-aawit si Makoto, siya ay kasapi sa isang pang-modelong ahensiya at gumawa ng iilang mga palathala, kabilang dito ay ang mga anunsiyo para sa kaligtasan ng mga matatanda kapag sasakay sa mga sasakyan. Siya din ay naging modelo para sa mga make-up at mga produktong pambuhok.
Taong 2001 naging miyembro si Makoto sa grupong Morning Musume, pagkatapos siyang piliin ni Tsunku sa audition na tinawag na "LOVE AUDITION 21." Naging kasapi siya sa panglimang henerasyon, kasama sina Ai Takahashi, Asami Konno, at Risa Niigaki.
Nang dumating ang taong 2002, inilagay siya sa subgroup na Pucchi Moni, kung saan niya nakasama ang kamiyembrong si Hitomi Yoshizawa at isang miyembrong taga-Coconuts Musume na si Ayaka Kimura. Pagkatapos siya ihalili sa subgroup na ito, inilagay rin siya sa shuffle group na Happy 7, isang grupo para sa taong iyon.
Isang taon ang nakalipas, noong nahati ang Morning Musume sa dalawang bahagi, inilagay siya sa grupong Morning Musume Otomegumi. Bukod dito, iniligay siya ulit sa isang shuffle group sa taong ding iyon. Ang subgroup na ito ay tinawag na SALT 5.
 Ang lathalaing ito  ay isang usbong. Makatutulong ka sa Wikipedia sa pagpapalawig nito.
