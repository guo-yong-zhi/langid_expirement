Ang pandemya ng COVID-19 sa Cambodia ay bahagi ng patuloy na pandemyang pandaigdig ng coronavirus disease 2019  na dulot ng severe acute respiratory syndrome coronavirus 2 . Nakita ang unang naangkat na kaso sa Cambodia sa Sihanoukvillev noong Enero 27, 2020. 2  Bagaman, nakumpirma ang ilang bilang ng mga inaangkat na kaso at transmisyon sa direktang mga kontak noong buong 2020, walang nakitang pampamayanang transmisyon hanggang Nobyembre 29, 2020. 3  Noong Hulyo 2021, Phnom Penh ang pinakaapektadong lalawigan na may mayoryang impeksyon at kamatayan. Banteay Meanchey ang ikalawang may pinakamataas na bilang ng impeksyon, habang ang Kanda naman ang may ikalawang pinakamataas na bilang ng namatay. 4  
Pinumunuan ang tugon sa kalusugang pampubliko ng Ministeryo ng Kalusugan na may suporta mula sa Sentro ng Estados Unidos para sa Pag-iwas at Pagkontrol ng Sakit, Pandaigdigang Organisasyon sa Kalusugan at Institut Pasteur du Cambodge. 5  6  7  Naging sentro sa istratehiyang pagpigil ang pagbabakas ng mga kontak, pagkukuwarantenas, pagsasala ng mga dumadating, 8  9  10  pagmemensahe sa publiko tungkol sa kalinisan, pagdidistansiyang panlipunan, at pagsusuot ng pantakip sa mukha. 11  Sang-ayon sa ulat ng Pandaigdigang Indeks ng Seguridad ng Kalusugan noong 2019, nakapuwesto ang Cambodia sa ika-89 sa kabuuang 185 bansa ayon sa kanilang kahandaan para sa pagsiklab ng nakakahawang sakit. 12 
Mabagal ang paunang tugon ng Cambodia - noong panahon ng inisyal na pagsiklab sa Tsina, naipakilala ang kakaunting paghihigpit sa internasyunal na paglalakbay, hindi nailikas ang mga mamamayan ng Cambodia mula sa Wuhan at minaliit ni Punong Ministro ang banta. 13  14  Pinahintulot ng Cambodia ang mga pasehero ng barkong MS Westerdam na bumaba noong Pebrero pagkatapos tinanggihan na pumasok sa ibang bansa. 15  16  17  Simula noong Marso habang lumalaganap ang pandemya sa buong mundo, naitatag ng Cambodia ang pambansang komite sa pagtugon, 18  na ipinakilala ang pagbabawal sa mga dumadating, 15  19  sinara ang mga institusyong pang-edukasyon, paggawaan ng damit at mga lugar ng libangan, 20  21  22  at kinansela ang mga pangunahing publikong araw ng pahinga. 23  24  Naipasa ang isang kontrobersyal na Batas ng Estado ng Emerhensiya noong Abril 2020 subalit hindi naipatupad. 25  Tinapos ang karamihan sa mga pagbabawal noong Setyembre. 26  Noong Nobyembre, muling binalik ang ilang pagbabawal sa Phnom Penh at libu-libong mga kawani ng pamahalaan ng Cambodia at mga kontak ang sumailalim sa kuwarantenas kasunod ng isang-araw na pagdalaw ng Ministeryo ng Ugnayang Panlabas na si Péter Szijjártó ng Unggaria, na nagpositibo pagkatapos dumating sa Bangkok. 27  9  Noong Nobyembre 29, natuklasan ang unang kumpol ng transmisyong pampamayanan sa Phnom Penh, 28  na pinaghihinalaang pumasok ang bayrus sa bansa noong Oktubre at kumalat na hindi natutuklasan. 29  Nagsimula ang bansa sa programa ng pagbabakuna at natuklasan ang pinakamataas na pagsiklab noong Pebrero 2021 30  31  na inakalang may kaugnayan sa isang paglabag sa kuwarantenas sa Phnom Penh na nagdulot sa mga pagsiklab sa mga lugar na may panggabing buhay. 32  Naiulat ang unang kamatayan noong Marso 11, 2021. 33  Habang kumalat ang baryanteng B.1.1.7 sa mga pamilihan at paggawaan ng damit ng kabisera, isang curfew sa kalaunan ang nagpatibay sa unang lockdown o pagsasara ng bansa sa buong Phnom Penh at Takhmau noong Abril 2021 habang binalaan ng WHO ang sistema ng pangangalaga ng kalusugan ng Cambodia na nasa panganib na matabunan. 34  35  Pinakilala ng mga panlalawigang awtoridad sa ibang lugar ang mga pagbabawal habang nagaganap ang mga pagsiklab. 36 
Pinuri ng Pandaigdigang Organisasyon ng Kalusugan ang tugon ng Cambodia noong hanggang Hulyo 2020 at ang pagtanggap nito ng MS Westerdam. 37  38  Kabilang sa kritisimo ang pagmamaliit ni Punong Ministro Hun Sen ng panganib ng isang pagsiklab noong unang yugto ng pandemya, 16  39  14  13  pag-uusig sa mga kritiko 40  25  at ang pamamaraan ng pagsubok at pagmamatyag, partikular sa mga masikip na piitan. 41  6  42  May grabeng epekto ang pandemya sa ekonomiya, kapansin-pansin ang mga sektor ng turismo, 43  44  at mga sektor ng damit, 20  45  na may taya sa pangmatagalang pagtaas sa kahirapan, utang at kawalan ng trabaho. 46  47  48 
Noong Enero 12, 2020, kinumpirma ng Pandaigdigang Organisasyon ng Kalusugan  ang isang  novel coronavirus na dulot ng isang sakit sa baga sa isang kumpol na mga tao sa Lungsod ng Wuhan, Lalawigan ng Hubei, Tsina na naiulat ng WHO noong Disyembre 31, 2019. 49  50 
Mas mababa ang rasyo ng pagkatamay ng mga kaso ng COVID-19 kaysa SARS noong 2003, 51  52  subalit mas malaki ang transmisyon, na may isang mahalagang kabuuang namatay. 53  51 
