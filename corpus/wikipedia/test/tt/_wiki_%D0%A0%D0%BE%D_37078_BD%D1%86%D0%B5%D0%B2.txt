Роман Солнцев , рус. Солнцев Роман Харисович  — язучы, драматург, шагыйрь, җәмәгать эшлеклесе. ССРБ язучылар берлеге әгъзасы . Россия язучылары берлеген нигезләүчеләрнең берсе, рәистәше . ССРБ Югары шурасы депутаты . «День и ночь» журналының  баш мөхәррире . Халыкара ПЕН-үзәк әгъзасы. Рус телендә иҗат итә. РСФСР атказанган мәдәният хезмәткәре.
1939 елның 21 маенда Татарстан АССР Минзәлә районы Күзкәй авылында әфисәр гаиләсендә туган. Балачагы һәм үсмерчагы Минзәлә районының Бикбау һәм Иске Матвеевка  авылларында уза 1 . Казан дәүләт университетының физика-математика факультетын, А.М. Горький исемендәге Әдәби институт каршындагы югары әдәби курсларны тәмамлаган. 1961 елдан Красноярскида яши. Озак еллар Себердә геология-төшерү партияләрендә радиометрчы булып йөри, Красноярск дәүләт политехника институтында физикадан укыта, төрле газеталарда журналист булып эшли. 1964 елдан һөнәри язучы. 1990 елларда Красноярск край администрациясендә эшләп ала.
Утыздан артык проза һәм шигырьләр китабы авторы. Әсәрләре 1955 елдан басылып килә. Язучы башта үзен шигърият өлкәсендә таныта. Беренче шигырьләрендә хис-тойгыларга урын киң итеп бирелә, аларга көн кадагына суга торган темалар хас була. Алга таба лирикасы тирәнәя төшә, фәлсәфигә әйләнә, әхлак мәсьәләләре алга куела 2 . «Кояшлы яңгыр»  исемле беренче шигырьләр җыентыгы 1961 елда дөнья күрә. Зур гына  шигырьләр тупланмасы 1962 елда  «Юность» һәм «Смена» журналларында  басыла. «Шигырьләр»  исемле беренче китабы 1964 елда Мәскәүдә «Молодая гвардия» нәшриятында чыга. Соңрак та шигырь китаплары күп басыла: «Ел боҗралары» , «Гомуми булмаган дәфтәр» , «Мәңгелек урманнар» , «Теге көз» , «Кызгылт  күлмәк» , «Ачык төстәге күзле кош» , «Ак ботак»  һ.б.
Проза өлкәсендә укучылар һәм тәнкыйтьчеләрнең игътибарын җәлеп иткән әсәрләре: «Яхшы кешене яклау көне» , «Утынга ягыласы көймә» , «Ике сереңне сөйләү» , «Чит ил кешеләре» , «Пычак» , «Төнге азатлык» , «Ярымтаркалыш» , «Булмаган йорт»  һ.б. повестьлары.
Драматургия өлкәсендә дә эшли. Пьесалары буенча спектакльләр Мәскәү , Ленинград, Красноярск һ.б. шәһәрләрнең театрларында куела. Драматургның «Ана һәм ул»  пьесасы буенча «Мине шулай истә калдырыгыз» ,  автор сценарие буенча «Күкләрдә тукталу»   фильмнары төшерелә. «Торможение в небесах» фильмы Страсбургта узган халыкара кинофестивальдә  Гран-при ала  4 .
2003 елда әтисенең көндәлекләренә нигезләнеп, «Җәһәннәм-оҗмах иле»  романы яза. Шул ук елны Чаллыда  «Ватанга хат»  шигырьләр җыентыгы басыла.
Язучының әсәрләре маҗар, инглиз, алман, татар, чуаш һ.б. телләргә тәрҗемә ителгән.
2007 елның 17 апрелендә Красноярскида вафат. Шәһәрнең Бадалык зиратында Дан аллеясында җирләнгән.
Хатыны Галина Николай кызы
Романтик был, живого норова.
Родня мне: русичи, татаре...
Сгорел, как верный пес, которого
Не отцепили при пожаре.
