Martin John Kemp
10 października 1961 Islington 
wokal, gitara basowa, syntezator
pop, pop-rock, biały soul, jazz, swing, nowa fala, funk, synth pop
aktor, reżyser, muzyk, prezenter telewizyjny
od 1972
PolyGram, EMI, SlipStream, Sony BMG, Chrysalis Records
Martin John Kemp  – brytyjski aktor i muzyk, współzałożyciel i basista grupy muzycznej Spandau Ballet, powstałej w 1979 roku.
Urodził się w Islington w Londynie jako syn Eileen i Franka Kempów. Mając osiem lat zaczął brać lekcje aktorstwa w szkole teatralnej Anna Scher Children’s Theatre po drugiej stronie ulicy jego domu rodzinnego. Uczęszczał do Rotherfield Junior School i Central Foundation Boys' School. W wieku od 11 do 14 lat wystąpił w ponad 30 różnych produkcjach telewizyjnych, w tym w Jackanory , The Tomorrow People  czy Dixon of Dock Green , a także filmie BBC A Picture of Katherine Mansfield z Vanessą Redgrave  i Jeremym Brettem  oraz dramacie BBC Two The Glittering Prizes  z Tomem Conti i Nigelem Haversem.
W 1978 roku Martin dołączył do szkolnego zespołu swojego brata Gary’ego Kempa jako basista. Rok później grupa przyjęła nazwę Spandau Ballet i stała się jednym z najbardziej fascynujących zespołów lat 80., dzięki hitom na rynku, sprzedaży płyt i klasycznym popowym brzmieniom takim jak „True” czy „Gold”.
Rodzeństwo wystąpiło razem również w filmie gangsterskim Bracia Kray , gdzie Martin grał osławionego kryminalistę z East Endu, Ronalda „Ronniego” Kraya, a Gary był jego bratem Reginaldem „Reggie” Krayem.
14 listopada 1988 na rajskiej wyspie Saint Lucia Martin Kemp poślubił swoją dawną dziewczynę Shirlie Holliman, byłą wokalistkę wspierającą grupę Wham! i współtwórczynię duetu pop Pepsi & Shirlie. Para poznała się przez George’a Michaela. Mają córkę Harley Moon  i syna Romana .
W połowie lat 90. wyleczył się z dwóch zagrażających życiu nowotworów mózgu. Powrócił na szklany ekran jako morderca Steve Owen w operze mydlanej BBC One EastEnders .
