CORONA 9008, CORONA C-8, Agena A 1055, Corona 11, FTV – 1055
1960-004A
S00032
 Stany Zjednoczone
CIA, USAF
KeyHole-1
Thor Agena A
Vandenberg Air Force Base
169 km
546 km
91,69 min
80°
15 kwietnia 1960 20:30:37 UTC
26 kwietnia 1960
walca
dł. 5,85 m; śr. 1,52 m
3850 kg
Discoverer 11  – amerykański satelita technologiczny. Stanowił część tajnego programu CORONA.
Statek miał sprawdzić działanie techniki wystrzeliwania, napędu, komunikacji i pracy na orbicie. W pełni zadziałał system kamer, m.in. dzięki zmianie rodzaju filmu z opartego na acetonie na oparty na poliestrze. Również baterie działały bez zarzutu, jednakże nie chciały uruchomić się silniczki sterujące, które miały skierować satelitę w odpowiednią stronę, przygotowując kapsułę do wejścia w atmosferę. W rezultacie nigdy jej nie odzyskano. Następnym razem zastąpiono silniczki rakietowe zbiorniczkami ze sprężonym azotem i usunięto sprzęt fotograficzny, żeby zrobić miejsce dla jeszcze większej liczby przyrządów. 
Awaria ta pociągnęła za sobą osobistą interwencję Zastępcy Dowódcy Sztabu Sił Powietrznych, generała Curtisa LeMaya, w zakładach Lockheeda. Domagał się podjęcia nadzwyczajnych kroków korekcyjnych i osobistego nadzoru kierownictwa Lockheeda nad eliminacją usterek. Lockheed zarządził dalsze testy w komorach środowiskowych i loty diagnostyczne kapsuł.
Statek przenosił także eksperyment TOD-3 , najpewniej na potrzeby programu TRANSIT.
