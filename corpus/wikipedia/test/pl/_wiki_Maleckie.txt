 Polska
Beskid Mały, Karpaty
861 m n.p.m.
Maleckie  – szczyt w Beskidzie Małym. Znajduje się w grzbiecie oddzielającym dolinę Kocierzanki od doliny Isepnicy, pomiędzy Jaworzyną  a Wielką Cisową Grapą . Stoki zachodnie opadają do doliny Isepnicy, południowo-wschodnie do doliny Kocierzanki.
Maleckie znajduje się w niewielkiej odległości od zwornikowego szczytu Wielkiej Cisowej Grapy, natomiast w południowo-zachodnim kierunku do Jaworzyny biegnie długi i niemal poziomy grzbiet. Znajduje się na nim płytkie wcięcie Przełęczy Cisowej . Grzbietem tym biegnie szlak turystyczny. Maleckie jest całkowicie porośnięte lasem, niewielkie polanki znajdują się tylko po północnej i zachodniej stronie szczytu.
W górnej części stoków wschodnich jest rezerwat przyrody Szeroka. Jego granica biegnie granią od Przełęczy Cisowej przez Maleckie i Wielką Cisową Grapę po Przysłop Cisowy.
Widok na Maleckie z grzbietu Magurki Wilkowickiej
Widok z wzniesienia Studniska
