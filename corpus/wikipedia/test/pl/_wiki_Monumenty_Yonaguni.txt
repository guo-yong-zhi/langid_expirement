Monumenty Yonaguni  lub Podwodne ruiny wyspy Yonaguni  – podwodne struktury kamienne odkryte w 1985 roku przez nurka, przewodnika wycieczek podwodnych, Kihachirō Aratake. Poszukiwał on nowych miejsc dogodnych do obserwacji rekinów. 
Kamienne struktury znajdują się w pobliżu wyspy Yonaguni, położonej ok. 120 km na wschód od Tajwanu, w archipelagu Riukiu należącym do japońskiej prefektury Okinawa.  Pseudonaukowe teorie powstania monumentów łączą te zagadkowe struktury z fikcyjnymi cywilizacjami, takimi jak Mu. Większość badaczy uznaje je za powstałe naturalnie.
