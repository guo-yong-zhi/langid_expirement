Państwowe Zakłady Tele- i Radiotechniczne , zwyczajowo Dzwonkowa – zlikwidowane państwowe przedsiębiorstwo zajmujące się produkcją sprzętu tele- i radiotechnicznego, urządzeń sygnalizacyjnych, dźwiękowych, radiowych. 
PZT utworzono w 1931 w wyniku włączenia Państwowej Wytwórni Łączności do Państwowej Wytwórni Aparatów Telegraficznych i Telefonicznych  i zmiany jej nazwy na Państwowe Zakłady Tele- i Radiotechniczne w Warszawie.
Siedziba przedsiębiorstwa znajdowała się przy ul. Grochowskiej, pierwotnie nr 30, a po odwróceniu numeracji tej ulicy  nr 341
PZT posiadały osobowość prawną i kierowane były zgodnie z „zasadami gospodarki handlowo-przemysłowej”. Według statutu, zadaniem przedsiębiorstwa było wytwarzanie i naprawa aparatów i urządzeń z dziedziny elektrotechniki i mechaniki precyzyjnej, zarówno dla celów cywilno-administracyjnuch, jak i wojskowych. PZT zajmować się miało również dystrybucją swoich produktów. Ponadto miały zapewnić zdolność produkcji w warunkach mobilizacji na wypadek wojny. Podlegały Ministrowi Poczt i Telegrafów. 
Zwyczajowa nazwa Dzwonkowa nawiązywała do dzwonków wytwarzanego w przedsiębiorstwie sprzętu telefonicznego.
PZT, wykorzystując możliwości wynikające z połączenia PWATT i PWŁ, stały się przedsiębiorstwem nowoczesnym. Ich produkcja zapewniała wojsku niezbędny sprzęt, przede wszystkim radiostacje polowe , aparaty telefoniczne i nasłuchowe. Ważnym odbiorcą produkcji był polski zarząd pocztowo-telekomunikacyjny. W latach 1928-1930 zakłady wyprodukowały 350-400 radiostacji dywizyjnych RKD w latach 1919-1939 wyprodukowały ogółem: 19 tys. aparatów telefonicznych, 2600 łącznic polowych, 1700 radiostacji i odbiorników. PZTiR zatrudniały w 1934 r. 1300 pracowników, a w 1939 r. 3300.
Przedsiębiorstwo produkowało sprzęt na licencjach zagranicznych , ale znaczną część artykułów stanowiły urządzenia polskie. Za sprawą szczególnej troski Ministra Poczt i Telegrafów Ignacego Boernera, PZT odniosły również sukces na rynku konsumenckim, kontynuowały produkcję Detefonu, a największym uznaniem w kraju i za granicą cieszyły się odbiorniki radiowe serii „Echo“ . Do ważnych osiągnięć PZT należy także najnowocześniejsze w ówczesnej Europie wyposażenie warszawskiej międzynarodowej centrali telefonicznej. PZT mieściły się w Warszawie, przy ul. Grochowskiej, a pod koniec lat 30. otworzyły swoje zakłady filialne w COP.
W sierpniu 1944 cały park maszynowy i wyposażenie zakładów zostały wywiezione, a budynki zaminowane i wysadzone przez Niemców w powietrze.
Do organów PWATT zaliczono:
Działalność PZT Ministerstwo Poczt i Telegrafów reaktywowało 1 maja 1945 r. Na przełomie lat 1949/1950 zakłady przekształcono w Zakłady Wytwórcze Urządzeń Telefonicznych im. Komuny Paryskiej . 
Powstały także nowe zakłady, o tym samym skrócie – Państwowe Zakłady Teletransmisyjne  z siedzibą przy ul. Marsa 56 w Warszawie.
