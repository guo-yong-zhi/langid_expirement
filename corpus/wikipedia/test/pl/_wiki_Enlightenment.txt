Enlightenment  – menedżer okien dla środowiska X Window System, który może być używany samodzielnie lub wraz ze środowiskami graficznymi takimi jak GNOME  czy KDE. Jego głównym autorem jest programista i grafik Carsten Haitzler . Wydany na licencji BSD.
Enlightenment znany jest z dużych możliwości konfiguracji oraz atrakcyjnej grafiki i efektów specjalnych. Dostępne są  niezwykle dopracowane pod względem graficznym tematy pulpitu  oraz statyczne i animowane tła pulpitu.
Menedżer dostępny jest w dwóch liniach – wydanej w 2000 roku, stabilnej DR16 oraz rozwojowej DR17. Kod następnej serii, DR17 , jest napisany od początku i bazuje na silnie zmodularyzowanych bibliotekach EFL . DR17 ma być samodzielną powłoką graficzną, przeznaczoną dla szerokiej gamy urządzeń od urządzeń wbudowanych do stacji roboczych.
Powłoka graficzna to określenie twórców Enlightenment. Oznacza ono, że poza zarządzaniem oknami program wykonuje też inne funkcje, ale nie jest tak rozbudowany jak środowiska graficzne w rodzaju KDE czy GNOME, dla których powstają często duże aplikacje. Podobne do niego są środowiska Xfce czy Window Maker.
Enlightenment również posiada swój menedżer logowania – Entrance. Jest to efektownie wyglądający odpowiednik bardziej znanych menedżerów logowania takich jak XDM, GDM czy KDM.
Z Enlightenment domyślnie korzystają następujące dystrybucje GNU/Linuksa: Elive, OpenGEU, OzOS, Maryan Linux, Yellow Dog Linux, gOS, Ebuntu, Pentoo, Macpup oraz Bodhi Linux.
Pierwsza wersja Enlightenment została udostępniona przez Rastera  dnia 30 października 1996.
Enlightenment jest aktywnie rozwijany od ponad dekady, ostatnia wersja uznawana za stabilną to E19 19.1.
Wersja 0.17, nazywana także DR17 albo E17, była rozwijana przez 12 lat – od grudnia 2000 roku do 21 grudnia 2012. Została pisana od podstaw i zaprojektowana aby być pełnoprawną powłoką systemową, bazującą na nowych bibliotekach Enlightenment Foundation Libraries .
Najważniejsze funkcje:
Głównym założeniem projektu jest umożliwienie użytkownikowi maksymalnej możliwej konfigurowalności środowiska okien. Enlightment umożliwia konfigurację i modyfikację niemal każdego aspektu powłoki graficznej, a także dostarcza sporej gamy efektów specjalnych.
DR17 jest nadal bardzo aktywnie rozwijany i zmieniany, ale główne cechy pozostają niezmienne:
