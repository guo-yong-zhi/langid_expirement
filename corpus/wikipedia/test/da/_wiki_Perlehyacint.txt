Perlehyacinth  er en slægt med ca. 20 arter, som er udbredt i Nordafrika, Mellemøsten, Kaukasus og det sydlige Europa. Det er flerårige, urteagtige planter, der danner et ægformet løg med brune yderskæl. Der dannes 2-7 grundstillede blade pr. år. De er tykke med ensfarvet grønne bladsider, parallelle bladribber og hel rand. Blomsterne er samlet i en endestillet klase på et særligt, bladløst skud. De nederste blomster i standen er midre, anderledes farvede og sterile. De normale blomster er regelmæssige og 3-tallige med rør- eller krukkeformet sammenvoksede blosterblade, der oftest er blå. Frugterne er trerummede kapsler med seks sorte frø.
