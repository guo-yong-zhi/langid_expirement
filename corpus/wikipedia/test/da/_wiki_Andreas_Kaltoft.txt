† Kampe .
Andreas Kaltoft  er en dansk fodboldspiller, der spiller for Vendsyssel FF.
Kaltoft steg i graderne i 2. divisionsklubben B.93. Herfor fik han den 1. november 2016 sin debut, da han i en alder af 16 år blev skiftet ind i sidst i en kamp mod Nykøbing FC, som blev vundet 3-2. Det gjorde ham til den yngste spiller til at få seniordebut for B.93 siden 1920. 2 
Kaltoft tiltrak siden interesse fra Superligaklubben Brøndby IF, der resulterede i, at han skrev under på en ungdomskontrakt med klubben. 3  Et år senere skrev han under på en aftale 1. divisionsklubben Vendsyssel FF gældende frem til sommeren 2020. Han blev hentet til klubben på en fri transfer. 4  Det medførte, at han blev genforenet med den tidligere holdkammerat Emmanuel Ogude, som han spillede med i B.93. I sommeren 2018 skiftede også den tidligere B.93-spiller Sebastian Czajowski til den nordjyske klub. Ved udgangen af sin første sæson i klubben hjalp han klubben med at kvalificere sig til at spille i Superligaen fra 2018-19-sæsonen 5  og fik sin debut i Superligaen i en kamp mod AaB i juni 2018. Han scorede sit første mål i Superligaen den 16. september 2018 i en 1-1-kamp mod Hobro IK. 6 
I midten af august 2020 skrev han under på en kontraktforlængelse med Vendsyssel FF, således parterne havde papir på hinanden frem til sommeren 2021. 7 
