Povl Benedikt Olrik  var en dansk billedhugger.
Povl Olrik kom oprindeligt i snedkerlære. Han er uddannet fra Københavns Tekniske Skole og Kunstakademiet.
Olrik arbejdede især med træ, men lavede også værker i gips og bronze. Blandt hans værker kan nævnes prædikestolen til Tåstrup Kirke, alterkorset til Nivå Kirke 1  samt alterbilledet til Christiansø Kirke. 2  Han lavede også flere gravmæler, blandt andet til politikeren Vilhelm Lassen.
Endvidere lavede han en del egentlige skulpturer. Han havde værker på Charlottenborg adskillige gange i begyndelsen af det 20. århundrede samt et par gange på Kunstnernes Efterårsudstilling, ligesom han bidrog til Landsudstillingen i Aarhus i 1909.
Povl Olrik var søn af billedhuggeren Henrik Olrik og dennes hustru Hermina Valentiner og dermed bror til Dagmar, Hans, Axel, Eyvind, Jørgen Olrik og Benedicte Brummer .
Han blev i 1905 gift med Harriet Ernesta Marie Hansen , datter af skovfoged Søren Hansen og Louise Løhr.
