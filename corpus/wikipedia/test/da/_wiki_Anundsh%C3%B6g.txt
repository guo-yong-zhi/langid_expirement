Anundshög  er en gravhøj nær Västerås i Västmanland. 1  Den har en diameter på 60 m og er omkring 9 m høj, og det er dermed den største i Sverige. 1 
Dateringen på gravhøjen variere fra bronzealderen til jernalderen. 2  Et ildsted under den er blevet dateret til mellem 210 og 540 ved hjælp af kulstof 14-datering.
Nogle historikere har associeret gravhøjen med den legendariske kong Bröt-Anund, mens andre mener at dette er uhyre spekulativt. Navnet skulle angiveligt være taget fra den store runesten på stedet,  den centrale sten i en række på 15 stykker lang gravhøjen. De blev genrejst i 1960'erne og markere tilsyneladende retningen til Eriksgata. På inskriptionen på runestenen står:
+ fulkuiþr + raisti + stainn + þasi + ala + at + sun + + sin + hiþin + bruþur + anutaR + uraiþr hik + runaR
"Folkvid rejste alle disse sten efter sin søn Heden, Anunds bror. Vred ristede runerne." 3 
For foden af gravhøjen er der to store skibssætninger, der er placeret i forlængelse af hinanden, og de er henholdsvis 51 m og 54 m lange. 3  Der har været tingsted på området og skibsætningerne bliver associeret med denne funktion. 4 
Skibssætning.
Anundshög runesten, Vs 13.
Runesten og linjen af sten markerer Eriksgata.
Koordinater: 59°37′50″N 16°38′41″Ø  /  59.63056°N 16.64472°Ø  / 59.63056; 16.64472
