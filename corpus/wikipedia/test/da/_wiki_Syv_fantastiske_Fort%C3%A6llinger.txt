Syv fantastiske Fortællinger ) er en samling fortællinger skrevet af Karen Blixen og udgivet under pseudonymet Isak Dinesen i USA i april 1934 og i England i september samme år. Bogen blev udgivet i Danmark den 25. september 1935 i Danmark under Karen Blixens navn.
Som det ofte er tilfældet med Karen Blixens forfatterskab foregår fortællingerne ikke i hendes samtid, men udspiller sig i aristokratiske kredse i 1800-tallet. Temaet er mennesket og dets skæbne, forholdet mellem mandligt og kvindeligt samt forholdet mellem liv og kunst. Med mange lag og symboler betyder hver fortælling andet og mere end det, den umiddelbart fortæller. Det betyder, at der kræves fantasi og forestillingsevne at trænge til bunds i historierne og forstå deres egentlige indhold.
Genremæssigt kaldes de syv fortællinger fantastiske, fordi de ikke er naturalistiske, men knytter sig til fantasiens univers og genren magisk realisme.
