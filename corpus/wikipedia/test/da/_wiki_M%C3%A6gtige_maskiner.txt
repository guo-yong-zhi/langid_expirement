Mægtige maskiner - på hjul og larvefødder er tv-serie for små børn, der er instrueret af Henrik Selin Lorentzen bestående af 13 afsnit. Hvert afsnit, på 6 minutter stykket, omhandler de maskiner, der arbejder på byggepladser og på veje. Det drejer sig om: gravemaskine, giraflift, betonkanon, tårnkran, fræser, sorteringsmaskine, wiremaskine, lastbil, stribemaler, borerig, kædegraver, piloteringsmaskine og asfaltmaskine. Hvert afsnit består af rolige billeder, der tager børnene helt tæt på maskinerne, mens de arbejder, og en fortællerstemme, der forklarer, hvordan maskinerne fungerer. I hvert afsnit er der også en lille quiz og en sang om den enkelte maskine. 1  Sangene er skrevet af Kristian Eidnes Andersen og Kristian Humaidan . Afsnittene bliver speaket af Morten Lorentzen.
