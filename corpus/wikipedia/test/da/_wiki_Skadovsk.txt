Skadovsk  er en havneby ved Sortehavet i Kherson oblast  i det sydlige Ukraine. Det er administrationsby i Skadovsk rajon . Skadovsk er hjemsted for administrationen af Skadovsk hromada, en af Ukraines hromadaer. 2  Byen har en befolkning på omkring 17.344 . 3 
Afstanden til byen Kherson er 94 km.  Den nærmeste jernbanestation er Kalanchak, 94 km fra Skadovsk.
Som følge af Ruslands invasion af Ukraine i 2022 har byen været besat af Rusland siden 2022.
Byen blev grundlagt i 1894 af Sergey B. Skadovsky, medlem af Statsrådet i Taurida guvernementet under Det Russiske Kejserrige. Skadovskij var hydrobiolog og biokemiker. 4 
Byen var oprindeligt en søhavn, hvorfra hvede, uld og pelse blev sendt til Frankrig, Tyskland og andre europæiske lande. Det oprindelige område bestod af en Tatarsk fiskerby Ali-Agok  og de arealer, som Skadovsky ejede. Han og hans kone er begravet i Skadovsk.
Under Ruslands invasion af Ukraine 2022 trængte russiske væbnede styrker ind i Skadovksk i marts 2022. 5  Få minutter efter at russerne var trængt ind i byen, kom byens indbyggere ud til en demonstration med ukrainske flag og opfordrede besættelsesstyrkerne til at trække sig ud.  6  Den 12. marts erklærede byens borgmester, at de russiske angribere havde forladt byen. 7  Den 13. marts trængte russiske tropper igen ind i byen og indsatte sig ved en legeplads i udkanten af byen.  8  Den 16. marts blev Skadovsks borgmester, Oleksandr Yakovlev, tilbageholdt af russisk militær. 9  Ifølge  Ukrayinska Pravda' blev der samme dag afholdt en fredelig demonstration med krav om løsladelse af byens ledelse.  9  Det blev hævdet, at russiske tropper brugte tåregas og åbnede ild for at sprede demonstrationen. 9  Ukrayinska Pravda havde ingen oplysninger om ofre. 9 
Tigeren Yulia
Solnedgang Skadovsk
Offentlig strand
Bådmole
Administrationsbygning
Lokalhistorisk museum
Katedral
