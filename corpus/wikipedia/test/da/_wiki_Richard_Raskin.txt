Richard Raskin  er dansk-amerikansk lektor emeritus, dr.phil. 1  ved Aarhus Universitet, redaktør og manuskriptforfatter, 2  der har opstillet syv parametre til analyse af kortfilm. 3  4 
Raskin har en bachelorgrad fra Dartmouth College fra 1961 og blev i 1967 ph.d. i fransk litteratur fra Johns Hopkins University, hvor han underviste 1963-1965, med afhandlingen Forms of role-playing in the poetry of Tristan Corbière. I 1972 flyttede han til Danmark med sin kone og to børn og blev i 2002 dansk statsborger. 5 
Han blev i 1972 ansat i en stilling som lektor i afdelingen for romanske sprog ved Aarhus Universitet, hvor han har undervist siden – fra 2017 som emeritus – i både kulturhistorie, informations- og mediestudier 6  og senest ved Institut for Kommunikation og Kultur. 1  Raskin blev i 1982 tildelt doktorgraden på baggrund af disputatsen The Functional Analysis of Art: An approach to the social and psychological functions of literature, painting and film. 1  I 1994-1996 var han prodekan ved Det Humanistiske Fakultet. 5  7  Siden 2013 har han undervist på VIA University College, og tidligere ved blandt andet Howard University og Columbia University. 5 
Raskin har i løbet af sin karriere udgivet adskillige bøger, og hans artikler er udgivet i en lang række internationale tidsskrifter, Zeitschrift für Kunstgeschichte, Film History, Folklore, Canadian Journal of Film Studies, Journal of Media Practice og Minerva: An Internet Journal of Philosophy. 6  Han er et efterspurgt jurymedlem 2  ved internationale kortfilmfestivaler i Frankrig, Belgien, Holland, Indien og Danmark og holder ofte foredrag ved filmskoler og festivaler, og er grundlægger og redaktør af P.O.V. – A Danish Journal of Film Studies 6  og Short Film Studies, som han også er hyppig bidragyder til. 5 
