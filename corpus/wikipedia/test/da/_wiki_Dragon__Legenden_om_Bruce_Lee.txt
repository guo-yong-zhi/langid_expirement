Dragon: The Bruce Lee Story er en amerikansk biografisk actiondrama- og kampsportfilm fra 1993 baseret på skuespilleren og kampsportlegenden Bruce Lees liv. Filmen er skrevet og instrueret af Rob Cohen og har Jason Scott Lee, Lauren Holly og Robert Wagner i hovedrollerne.  Dragon: Legenden om Bruce Lee var dedikeret til Brandon Lee, der døde 2 måneder tidligere mens han optog sin sidste film, The Crow.
Filmen blev godt modtaget af kritikerne og blev en moderat publikumssucces.
En biografisk film om kampsportlegenden Bruce Lee, som hovedsageligt handler om hans liv fra han startede karrieren i USA og til hans død. Gennem hele filmen kæmper han psykologisk med mareridt hvor han konfronterer en ond dæmon  i sort samurai-rustning, der hjemsøger ham. Han starter sin karriere i San Francisco i Californien.
Filmen blev godt modtaget af kritikerne, noget som genspejles i at den har fået så meget som 82% på Rotten Tomatoes . 1  Den amerikanske filmkritiker Roger Ebert gav den 2,5 af 4 stjerner. 2 
Filmen indtjente $63,5 millioner på verdensbasis, heraf $35 millioner i USA. 3  Produktionsomkostningerne var på $14 millioner. 4 
