von Eggers er en tysk adelsslægt. Slægten lever i Danmark, men er ikke naturaliseret. ‘Eckers’ er en gren af den Mecklenburgske slægt, med dertilhørende eget våbenskjold. 
Navnet Eggers er gammelt i Hamborgs patriciat; allerede 1286 træffes i Hamborg en rådsherre og foged Johan Eggers, der opstilles som stamfader for en i Mecklenburg, Hannover, Holsten og Sønderjylland udbredt slægt. Den holstenske linjes stamfader
magister Henning Eggers , sognepræst i Süderau, var fader til landskriver i Meldorf, justitsråd Hans Hinrich Eggers , hvis søn, konferensråd Heinrich Friedrich von Eggers  til Sarlhusen, der var administrator af Grevskabet Rantzau, 1790 blev optaget i adelstanden af kejseren. Han var fader til de tre brødre, geografen og historikeren Heinrich Peter von Eggers , juristen og forfatteren Friedrich Ludwig von Eggers  og nationaløkonomen, overpræsident i Kiel, konferensråd Christian Ulrich Detlev von Eggers  til Gaarz og Rosenhof m.m., der 1806 blev optaget i rigsfriherrestanden.
Denne sidste var fader til politimester i Slesvig by, rigsfriherre Oluf Friedrich  von Eggers , blandt hvis sønner var dyrlægen, rigsfriherre Oluf Christian Tønnis von Eggers 
og botanikeren, rigsfriherre Heinrich Franz Alexander von Eggers , der var fader til forfatterinden, rigsfriherreinde Olga Antoinette Eggers .
