Tobias Rahim Secilmis Hasling 1  , også kendt som Tobias Rahim, Toby Tabu 2  eller Grande, 3  er en dansk-kurdisk sanger 4  og digter. 
Han er født og opvokset i Aarhus med sin mor, men har siden boet i blandt andet Ghana og Sydamerika. 4  5  Han har boet 2 år i et slumkvarter i storbyen Cali i Colombia, hvilket har haft stor indflydelse på hans musikalske udtryk. 6 
Rahim var den ene halvdel af reggaeton-duoen Camilo & Grande, der udgav deres debut-EP i 2015, han gik solo i 2016. 3  7 
Han udgav i 2017 den selvbetitlede solo-EP Tobias Rahim. 2  I 2020 udgav han albummet National Romantik 2021 med numre som "Jesus", "Borderline" og "Sang til Siri". 8 
I 2021 satte han et nøgenbillede til salg som Danmarks første NFT med titlen "Den Neo Skandinaviske Mand". 5  Det blev solgt for 2,9 eth, 9  der på daværende tidspunkt svarede til omkring 34.000 kr. kilde mangler 
Han var desuden en af deltagerne i den femte sæson af TV 2s underholdningsprogram Stormester.
I 2021 udgav han singlen "Stor mand" sammen med Andreas Odbjerg. 7  Sangen vandt prisen "P3 Lytterhittet" til P3 Guld samme år.
Han har udgivet to singler med Burhan G; "Burhan G"  og "Dans" . 7 
I oktober 2022 udgav han sit tredje album  "Når sjælen kaster op", hvoraf det sidste nummer Alive Alive Alive var tilbageholdt med forklaringen "udkommer hvis verden blir klar".
I november 2022 udkom også hans første digtsamling “Drømmene maler virkeligheden”, der blev udgivet af Politikens Forlag. 10 
Når man lige ser Tobias Rahim ved første øjekast, tænker man, han passer perfekt ind i , men så begynder han at synge, og så gudhjælpemig om ikke han også har følelser – det er jo helt vildt.
