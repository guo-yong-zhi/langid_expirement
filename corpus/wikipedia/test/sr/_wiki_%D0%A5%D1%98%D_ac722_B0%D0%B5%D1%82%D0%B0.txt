Хјорхјан Данијел де Араскаета Бенедети  професионални је уругвајски фудбалер који игра у средини терена на позицији офанзивног везног играча.
Де Араскаета је продукт фудбалске школе екипе Дефенсор спортинг из Монтевидеа, где је започео са фудбалским тренинзима као четрнаестогодишњи дечак. Као професионалац дебитовао је за први тим Дефенсора у септембру 2012. у првенственој утакмици уругвајског шампионата. Своју прву сезону у првенству уругваја окончао је са признањем за најбољег дебитанта сезоне. У дресу Дефенсора провео је три сезоне, а потом у јануару 2015. потписује четворогодишњи уговор са бразилским Крузеиром вредан 4 милиона евра. 
За сениорску репрезентацију Уругваја дебитовао је 8. септембра 2014. у пријатељској утакмици са Јужном Корејом, а прву такмичарску утакмицу одиграо је на турниру Копа Америка 2015. против селекције Јамајке. 
Селектор Оскар Табарез уврстио је де Араскаету на списак репрезентативаца за Светско првенство 2018. у Русији, где је дебитовао као стартер већ на првој утакмици свог тима против Египта играној 15. јуна 2018. године.
 ФК Крузеиро
