Алицја Бахледа-Цуруш  мексичко-пољска је глумица и певачица. Глумила је у филмовима Трговина људима , Ундина  и Пан Тадеуш .
Бахледа-Цуруш је рођена 12. маја 1983. године у мексичком граду Тампико , као ћерка Лидије и Тадеуша Бахледе-Цуруша. Отац јој је у то време био геолог и радио у Мексику. Адам Бахледа-Цуруш, њен стриц, бивши је градоначелник пољског градића Закопана .
Алицја Бахледа је одрасла у Пољској. Средњу школу је завршила у Кракову, где је постала полиглота . Похађала је часове клавира и волела веома да плеше и пева. Освојила је неколико награда на дечјим фестивалима. У ТВ програму Tęczowy Music Box 1995. године је проглашена „најталентованијим соло извођачем”. Касније је снимила неколико албума и две касете. Потписала је уговор са америчко-француском кућом Universal Music Group и издала ЦД са песмама посебно написаним за њу. Убрзо након овога је почела да наступа и на позорници, а прва позоришна представа јој је била Pilot i Książę у театру Гротеска.
Ишла је на Националну академију балета у Кракову  и Музичку вокалну катедру Националне академије у Кракову . 1  Студирала је и на Позоришном и филмском институту Лија Стразберга на Менхетну . 1  Успевала је да успешно повеже филмски ангажман и студије; јуна 1998. године је у Кракову добила признање за најбоље оцене.
На телевизији, Бахледа се први пут појавила 1995. године у филму Миколаја Грабовског по имену Zwierzoczłekoupiór. Након овог филма је играла у Wrota Europy — филму Јержија Војчика из 1999. године, те Syzyfowe prace — филму Павела Коморовског из 2000. године.
Када је имала 15 година, Бахледа је добила своју прву главну улогу — у филму Пан Тадеуш , који је режирао пољски двоструки оскаровац и најславнији припадник пољске филмске школе Анджеј Вајда . Изабрана је као најбоља од неколико стотина Пољакиња које су хтеле да добију улогу. Четири године након овога, 17. фебруара 2002. године, добила је улогу у пољској сапуници Na dobre i na złe ; играла је улогу Ане, студентице прве године медицине.
Бахледа се потом почела појављивати у неколико мејнстрим филмова ван Пољске, укључујући немачки филм Летња олуја  о пунолетству. Када се вратила у Мексико снимила је трилер Трговина људима , потресну причу о искоришћавању белог робља у којој је као главна улога глумила поред Кевина Клајна. Након овога је у Европи играла Јеврејку у историјској драми Der geköpfte Hahn, чија се радња одвија током Другог светског рата у Трансилванији . Следећи филм који је снимила била је љубавна драма по имену Ундина , која говори о ирском рибару који мисли да је уловио митолошку фоку-човека која се зове шелки.
Бахледа-Цуруш је глумила краљицу Пољске у историјском драмском филму пољско-италијанске продукције Битка код Беча , те главну улогу очајне Сигне у америчком филмском трилеру по имену Девојка је у невољи .
Члан је Европске филмске академије.
Први јавни наступ је имала са шест година, а прве кораке у вокалној  каријери направила је у Studiu Teatru Muzyki и Tańca Elżbiety Armatys. 2 
Телевизију Пољске је представљала на много фестивала у другим државама: Хрватска , Немачка , Бугарска , Италија  и Летонија .
Такође је наступала и на Уницефовом конгресу у Кракову.
Након великог успеха са синглом Marzyć chcę , Алицја Бахледа је постала веома популарна на пољској музичкој сцени. Албум Klimat је издала на ЦД-у 22. октобра 2001. године, за продукцију Universal Music Polska.
Марта 2002. изашао је Бахледин додатни сингл за албум Klimat, насловљен Nie pytaj denies pytaj mnie.
Алицја Бахледа је као 19-годишњакиња отишла у Сједињене Америчке Државе. Прво је ишла на часове глуме на институту Лија Стразберга у Њујорку, а потом се преселила у Лос Анђелес.
У Немачкој се 6. јуна 2002. године појавила у филму Михаела Гутмана по имену Herz im Kopf, где је играла главну улогу Пољакиње из Кракова која тражи посао у Немачкој. На овом пројекту је сарађивала са младим немачким глумцем Томом Шилингом. За овај филм је први пут отпевала песму на немачком, Ich verlier mich gern in dir, и то за промотивни клип.
Почасни грађанин родног Тампика је постала 12. маја 2008. године, док је у Ирској са Колином Фарелом снимала филм Ondine режисера Нила Џордана. Џордан ју је изабрао за филм јер је инсистирао на томе улогу за овај лик добије нека непозната и публици необична глумица. Снимајући овај филм, Фарел и Бахледа су се заљубили и након тога венчали. 3 
Хенри Тадеуш Фарел, син Алицје Бахледе и ирског глумца Колина Фарела, рођен је 7. октобра 2009. године у Лос Анђелесу . 4  5  Крштење је било 29. децембра 2009. године у римокатоличкој Цркви Похођења Блажене Девице Марије у Кракову. Објављено је да су се Фарел и Бахледа развели дана 15. октобра 2010. године, а недуго након тога развод је и званично био потврђен. 3 
Награде које је освојила Алицја Бахледа на музичким такмичењима у Пољској:
