Шарлот Ремплинг  је енглеска глумица. У каријери дугој скоро 50 година наступила је у филмовима на енглеском, француском и италијанском језику. Године 2001. додељен јој је Орден Британске империје, а 2002. и француски Орден Легије части. 1  2 
Филмску каријеру започела је 1965. и од тада је значајне улоге остварила у филмовима Џорџи , Сумрак богова , Ноћни портир , Збогом, моја драга , Сећања на звездану прашину , Пресуда , Анђеоско срце , Војвоткиња  и Средиште олује .
Четири пута је била номинована за награду Цезар, за изведбе у филмовима Само двапут се умире , Испод песка , Базен  и Леминг , а 2001. године освојила је почасног Цезара. 3  Године 2012. била је номинована за награду Еми за изведбу у мини-серији Неспокојна. Награђена је Сребрним медведом и Наградом европске филмске академије за најбољу глумицу за тумачење главне улоге у филму 45 година 2015. 4  5  За ову улогу добила је своју прву номинацију за Оскара. 6 
Од 1978. до 1998. године била је у браку са француским музичаром Жан-Мишел Жаром са којим има сина.
Овај биографски чланак везан за глумца је клица. Можете допринети Википедији тако што ћете га проширити.