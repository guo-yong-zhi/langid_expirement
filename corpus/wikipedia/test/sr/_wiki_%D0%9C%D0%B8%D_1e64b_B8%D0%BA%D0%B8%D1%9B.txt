Миливоје Мушикић  српски је фудбалер.
Мушикић је своју фудбалску каријеру започео у редовима Могрена. Касније је прешао у Грбаљ, док је први део такмичарске 2013/14. провео у Арсеналу из Тивта. 3  Почетком календарске 2014, Мушикић је приступио београдском БАСК-у, а за тај клуб је током две године наступао у Српској лиги Београда. Нешто касније, постао је члан екипе Јединства из Ужица, са којојм се такмичио у Српској лиги Запад. 4 
Током зимске паузе у сезони 2016/17, Мушикић је постао члан Бачке из Бачке Паланке. Недуго затим уступљен је шидском Радничком, где је играо до краја такмичарске године у Српској лиги Војводине. 6  7  8  Пред почетак наредне сезоне у Првој лиги Србије, 9  прешао је у Пролетер из Новог Сада, где се задржао током првог дела исте, док је у наставку био члан ЧСК Пиваре из Челарева. 1  По испадању тог клуба из такмичења по окончању сезоне, Мушикић се лета 2018. вратио у Црну Гору и приступио ОФК Петровцу. 10  Почетком наредне године, Мушикић је постао члан Јединства из Сурчина. 11 
