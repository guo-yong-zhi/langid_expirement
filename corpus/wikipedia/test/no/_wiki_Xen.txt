Xen er et fiktivt parallelt univers i videospillserien Half-Life.
Det parallelle universet Xen er i begynnelsen av Half-Life kun en verden der forskere fra den gigantiske, underjordiske forskningsbasen Black Mesa gjør eksperimenter iført den beskyttende drakten HEV-suit. Senere i historien åpner det seg en ukontrollert portal fra Xen nede i Anamolous Materials Lab, en seksjon av Black Mesa, hvor livsformer fra Xen rømmer inn i vårt univers. Black Mesa blir infisert av fiendtlige Xen-livsformer, og forskere, sikkerhetsvakter og annet personell må komme seg ut av basen for å ikke miste livet.   Denne hendelsen hvor Black Mesa ble invandert av Xen markeres som The Black Mesa Incident.
I Half-Life 2 har forskjellige livsformer fra Xen spredd seg rundt over verden, og Combine bruker dem trolig som et våpen, siden raketter fylt med Headcrabs blir skutt ned forskjellige steder for å hindre menneskene å komme seg ut av byene. Et eksempel er byen Ravenholm, som før var en helt vanlig by, men nå er infisert av Zombier på grunn av løslatelse av Headcrabs.
I Half-Life 2: Episode 1 blir det klargjort at også Combine har vanskeligheter med livsformer fra Xen, når man møter Headcrabs som har satt seg på hodet til Combine Soldiers istedenfor mennesker, populært kalt Zombine.
Xen slik det framstilles i det første Half-Life er et univers helt forskjellig fra vårt. I Xen virker det som om verden i hovedsak bare er en mørk himmel, hvor "øyer" av konkret masse svever fritt rundt. Xen er preget av et eget økosystem, hvor det lever planter og dyr som ikke finnes i vår dimensjon. Vel å merke seg er at tyngdekraften i Xen går nedover, og kun er litt redusert, selv om det ikke finnes noen kjerne som tyngdekraften trekkes mot. Dette viser at Xen bygger på andre lover for fysikk enn det vår dimensjon gjør.
Headcrab eller hodekrabbe på norsk, er den vanligste livsformen fra Xen og er også en ofte forekommende fiende i både Half-Life og oppfølgeren Half-Life 2. Headcrabs er på størrelse med et hode. Den har fire gripetentakler under med en form for munn i midten som den sluker hodet til mennesker med og dermed gjør menneskene om til Zombier, et fenomen i Half-Life.
Vortigaunt, kalt Alien Slave i Half-Life, er en intelligent rase fra Xen som har en humanoid kroppsform med tre armer, to ben og et hode. Vortigaunts kan bruke en grønn stråle fra hendene sine til å forsvare seg. I Half-Life var Vortigaunts fiender, men i Half-Life 2 har de blitt dine allierte.
Barnacle er en enkel livsform som oftest blir funnet i taket med en tunge hengende ut av munnen. Barnacle har ingen lemmer og består kun av et stykke kjøtt med en munn.
Kun sett i den originale Half-Life-serien, er Houndeye en grunnleggende fiende. De opptrer gjerne i grupper, og kan utstøte en form for sjokkbølger rundt seg.
Bullsquid er også en livsform som bare er inkludert i den første Half-Life-serien. Bullsquid er noe større enn Houndeye, og spytter klumper med slim som et prosjektil mot potensielle motstandere 
Antlion er en livsform lignende en bille på størrelse med et menneske. De holder seg stort sett på bakken, men flyr av og til overraskende mot ofre og angriper med bitt. Antlions lever trolig under bakken, og om en skulle tråkke i sanden i nærheten av der de bor, vil de komme opp og angripe.
Antlion Guard er en overrase blant Antlions. Skapningen er på størrelse med to biler stablet oppå hverandre, og den er en adskillig sterkere fiende enn sine undersåtter.
I Half-Life 2: Episode 2 treffer man en Antlion Guard med en grønnaktig tone, som blir referert til som "The Guardian". Denne skapningen bevokter eggkammeret til Antlion-rasen. Den utskiller en gift hver gang man blir truffet av den.
Bare funnet nede i hulene der Antlions vokser og klekkes ut av egg, men på tross av det en kraftig fiende. Antlion Worker er en hvit underrase Antlions, og kan utstøte klumper med trolig etsende syre.
Portal: Videospill