Helmelk er kumelk der fløten ikke er fjernet. Helmelk må ifølge Melkevareforskriften ikke være oppblandet med separert eller på annen måte helt eller delvis skummet melk. 1  Dette gir en fettprosent på rundt 3,8 prosent, men denne kan variere noe avhengig av blant annet fôr og sesong.
Til tross for definisjonen har Tine siden slutten av 2011 hatt tillatelse til å fjerne fett fra helmelken. Det er foreslått å endre forskriften til å la helmelk betegne all melk med fettprosent 3,5 eller høyere. Med dette regelverket kan fettinnholdet i helmelken standardiseres til et fast nivå. 2 
Vanligvis blir melken homogenisert og pasteurisert. Slik melk kalles også H-melk .
