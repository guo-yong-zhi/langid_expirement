Buckhurst Hill er en landsby i distriktet Epping Forest i Essex, England. Den er i praksis en forstad til London, og ligger nær grensen til Londonbydelen Redbridge. 
Jernbanen kom dit i 1856, og stedet tiltrakk seg mennesker i middelklassen som gav det et viktoriansk preg. Mange av innbyggerne er pendlere, og stedet betjenes av Londons undergrunnsbane fra Buckhurst Hill undergrunnsstasjon. Siden 1996 har stedet vært et eget verdslig sogn. I henhold til folketellingen av 2011 bor det 11 380 innbyggere på stede. 1 
Den første historiske omtale av Buckhurst Hill er fra 1135 da det ble gjort en referanse til «La Bocherste», som i årene senere utviklet seg til «Bucket Hill», i opprinnelig betydning en høyde dekket av bøktrær. 2 
