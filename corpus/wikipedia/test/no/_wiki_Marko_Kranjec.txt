Marko Kranjec  er en slovensk økonom og bankmann, som siden 2007 har vært sentralbanksjef i Slovenias bank. Han sitter også Den europeiske sentralbanks «Governing Council», og er en forkjemper for lav inflasjon. 2 
Han er utdannet ved økonomisk fakultet ved Universitetet i Ljubljana i 1964. Han var ansatt samme sted fra 1965 til 1968, og tok også sin doktorgrad  der i 1975. Han har også vært professor ved universitetet siden 2002. 3 
Han har jobbet for både Slovenias største bank, Ljubljanska Banka, OECD og Verdensbanken. Fra 1990 til 1991 var han den nye republikken Slovenias første finansminister. Han var visesentralbanksjef fra 1991 til 1997, da Mitja Gaspari var sentralbanksjef, og etter dette ble han Slovenias ambassadør til EU. Her deltok han i samtalene som ledet fram til Slovenias EU-medlemskap i 2004. Han var ambassadør fram til 2002.
I juni 2007 ble han utnevnt til sentralbanksjef, for en periode på seks år. Han kom da fra en stilling som visepresident i representantskapet i det farmasøytiske selskapet Krka. 4 
