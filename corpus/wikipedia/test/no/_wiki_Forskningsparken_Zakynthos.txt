Forskningsparken Zakynthos  er et norsk-gresk samarbeid mellom Norges miljø- og biovitenskapelige universitet  og Τεχνολογικό Εκπαιδευτικό Ίδρυμα Ιονίων Νήσων , foruten gresk myndigheter og næringsliv på den greske øya Zakynthos i Det joniske hav. 1  2 
Formålet er å legge tilrette for forskning, undervisning og formidling av kunnskap om vann og biologisk avfall på Zakynthos. Bakgrunnen for samarbeidet er at Zakynthos preges av redusert grunnvannskvalitet på grunn av forsaltning, store kalksteininnslag og reduksjon av grunnvannsnivået. Kildene til forurensningen skyldes sjøvannsinntrengning på grunn av overforbruk av vann i de kystnære områdene, gjødsel fra landbruket, deponering av ubehandlet avfall og en mangelfull håndtering av kloakk. Dessuten har man sett en kvalitetsreduksjon av overflatevannet som i hovedsak skyldes ukontrollerbare utslipp av ubehandlet avfall fra olivenpressene.
Forskningsparken Zakynthos er fysisk lokalisert på den økologiske gården Therianos, hvor det skal installeres et teknologisk demonstrasjonsfelt for kildeseparering, avløp med splitting av gråvann og svartvann til bruk i undervisning, forskning og formidling innen bærekraftig infrastruktur og separasjonsteknikk.
