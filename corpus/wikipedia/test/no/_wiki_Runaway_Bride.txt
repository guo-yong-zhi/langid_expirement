Runaway Bride er en amerikansk romantisk komediefilm fra 1999 med Julia Roberts og Richard Gere i hovedrollene.
Maggie Carpenter  er en livlig og attraktiv ung kvinne som har hatt en rekke mislykkede relasjoner. Maggie, som er nervøs for å gifte seg, har etterlatt seg en lang sti av forlovede. Hun har forlatt tre menn ved alteret på bryllupsdagen deres, og har derfor blitt berømt med det tvilsomme kallenavnet «The Runaway Bride». I New York skriver avis-journalisten Ike Graham , en artikkel om Maggie som inneholder flere fakta-feil, som ble fortalt til ham av en mann han møtte i en bar og som Ike senere får vite var en av Maggies tidligere forlovede. Ike blir sparket fra avisen for ikke å ha bekreftet kildene sine, men han prøver å skrive en mer grundig artikkel om Maggie i et forsøk på å gjenopprette sitt omdømme. 
Ike reiser til Maryland, hvor han finner Maggie som bor sammen med sin familie og hennes fjerde forsøk på å bli gift. Den fjerde brudgommen, Bob Kelly , er en fotballtrener ved den lokale skolen som ofte bruker sportsanalogier. Da Ike prøver å møte vennene, familien og hennes tidligere kjærester, blir Maggie frustrert og føler at historien om henne blir feil igjen. Ike prøver å samarbeide med Maggie om den nye historien sin, og de to vokser nærmere hverandre jo mer tid de tilbringer sammen. Ike innser at Maggie hele tiden prøver å justere sine egne interesser for å etterligne sine forlovede for å behage dem. En av hennes tidligere forlovede likte speilegg best, så Maggie sier at hun også liker speilegg. Men en annen forlovede likte omelett best, så Maggie sa at hun også liker omelett. 
Like før bryllupet mellom Maggie og Bob, prøver Ike å forsvare Maggie fra å bli latterliggjort av familien og gjestene deres, og Maggie går sin vei i forlegenhet. Bob og Ike samarbeider med å hjelpe Maggie med å håndtere nervøsiteten hennes før bryllupet. Bob går oppover midtgangen sammen med Maggie, og Ike står fremme ved alteret som brudgommen. Bob får henne frem til alteret hvor Ike og Maggie deler et lidenskapelig kyss og innrømmer sine følelser for hverandre, til Bobs ergrelse. Som et resultat, slår han Ike i ansiktet før han stormer ut av kirken. Etterpå foreslår Ike at han og Maggie burde gifte seg ettersom bryllupet allerede er planlagt. Men på bryllupsdagen får Maggie kalde føtter igjen, og hun etterlater Ike alene ved alteret. Ike løper etter henne, men Maggie forsvinner. 
Ike flytter tilbake til New York, og Maggie prøver å finne seg selv, blant annet ved å prøve forskjellige typer egg for å finne ut hva hun faktisk liker best. Maggie dukker uventet opp utenfor Ikes leilighet en kveld. Maggie forklarer at hun stakk av fra sine tidligere bryllup fordi de andre mennene hun var forlovet med bare likte hvordan de trodde hun var, og ikke hvordan hun egentlig var. Under bryllupet med Ike stakk hun av, selv om han virkelig forsto henne, så forstod hun ikke seg selv. Ike og Maggie gifter seg i en liten privat seremoni, og Maggie bemerker at hun aldri likte store bryllup-seremonier. Til slutt rir Ike og Maggie vekk på en hest, og alle sammen feirer det faktum at Maggie endelig fikk giftet seg. Den siste scene viser Maggie og Ike som leker sammen i snøen, som vise at forholdet deres er sterkt og godt etter bryllupet.
