Dunkirk er en engelskspråklig krigsfilm fra 2017, skrevet og regissert av Christopher Nolan. Fionn Whitehead, Tom Glynn-Carney, Jack Lowden, Harry Styles, Aneurin Barnard, James D'Arcy, Barry Keoghan, Kenneth Branagh, Cillian Murphy, Mark Rylance og Tom Hardy spiller hovedrollene. Filmen handler om Operasjon Dynamo under andre verdenskrig, da over 300 000 britiske og franske soldater i 1940 ble evakuert fra Dunkerque i Frankrike over Den engelske kanal til sikkerhet i Storbritannia.
Nolan forteller historien fra tre ulike perspektiv: gjennom hendelser på stranda, på havet og i lufta. Manuset inneholder lite dialog, og Nolan forsøker å skape spenning i detaljene, gjennom bilder, klipp og musikk. Innspillingen begynte i Dunkerque i mai 2016. Filmen inneholder mange ikke-digitale spesialeffekter, blant annet bruk av en mengde statister og tidsriktige fartøy og fly.
Den britiske soldaten Tommy  prøver å komme seg om bord en redningsbåt, og sammen med Gibson  gjemmer de seg på moloen. Når de endelig kommer om bord i en redningsbåt blir den torpedert, og de må svømme tilbake til land. De slår seg sammen med en skotsk soldatgruppe og finner en forlatt båt. De håper å kunne bruke den som skip når tidevannet stiger. Plutselig begynner tyske soldater å bruke skipet som målskive, og når tidevannet til slutt stiger, er det for mange hull i skroget til at skipet kan holde seg flytende. Alex  anklager Gibson for å være en tysk spion og foreslår at de bør kaste han ut. Tommy forsvarer han, men det kommer for en dag at Gibson egentlig er en fransk soldat som har tatt på seg identiteten til en død engelskmann. Soldatene kommer seg ut av båten, men Gibson hekter seg fast og drukner. De blir omsider plukket opp av Dawsons båt og vender tilbake til England.
Royal Navy ber private båteiere om å delta i evakueringen. Herr Dawson  er villig til å delta, men foretrekker å styre skipet sitt selv. Han drar mot Dunkerque sammen med sønnen Peter  og tenåringen George . George har et håp om å gjøre noe verdifullt i livet sitt og drømmer om en egen artikkel i lokalavisen. Mannskapet redder en skjelven soldat fra et ubåtangrep , men han nekter å dra tilbake til Dunkerque. Han forsøker å ta styringen på skipet og slår til George ved et uhell slik at han faller i dørken. Han blir kraftig skadet og mister synet. Når båten ankommer Dunkerque redder de mange soldater, blant annet Alex og Tommy. Etter en stund får Peter vite at George har dødd. Han lyver og forteller soldaten fra ubåtangrepet at George har det fint. Når de kommer hjem forteller Peter lokalavisen om Georges bidrag til krigen, og han blir hyllet som en ung helt i en egen artikkel på forsiden.
Tre britiske Spitfire-piloter er på vei til Dunkerque. Skvadronlederen blir skutt ned av et tysk fly, og Farrier  tar kommandoen. I et nytt luftangrep blir flyet til Collins  hardt skadet, og han blir nødt til å lande i havet. Collins blir senere plukket opp av Dawsons båt. Farrier ankommer etter hvert Dunkerque og skyter ned et tysk fly som truer evakueringen. Reservetanken går tom, og Farrier må nødlande på tyskkontrollert område. Der blir han tatt til fange av tyskerne.
En rekke fartøy som deltok i evakueringen i 1940 er også med i filmen, blant annet lystbåten Moonstone. Flere eldre britiske og nederlandske marinefartøy ble ombygget og brukt i filmen for å inneha diverse roller. Det norske fredede veteranskipet MS «Rogaland» har en sentral rolle i filmen som hospitalskip. 3 .
