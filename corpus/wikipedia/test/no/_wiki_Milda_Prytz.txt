Milda Dorothea Prytz  var en norsk kjemiker og den femte norske kvinne med doktorgrad fra norsk universitet. 1  Hun var ekspert på uorganisk kjemi.
Etter oppvekst i Bergen og Gloppen tok hun examen artium 1910 i Bergen og en eksamen som farmasøyt 1913  2  3  og som apoteker 1916 i Kristiania. Fra 1918 var hun vitenskapelig assistent for professor Heinrich Jacob Goldschmidt  ved Kjemisk institutt . Fra 1918 til 1948 var hun amanuensis, og hadde i denne tiden flere opphold utenlands, som hos Frederick George Donnan ved University College London 1922–1923, hos Niels Bjerrum ved Landbohøjskolen i København 1927, hos Gerhart Jander ved Ernst-Moritz-Arndt-Universität Greifswald i 1935, og hos Arne Ölander ved Stockholms universitet 1947. 
I 1925 ble hun dr.philos. ved Universitetet i Oslo på en avhandling om Bidrag til azofarvestoffenes reduktionskinetik . Hun søkte på et ledig dosentur samme sted i 1930. 4  Hun søkte igjen i 1936 på et ledig dosentur, 5  men tapte for svenskfødte Haakon Kristian Haraldsen  som hadde fått sin doktorgrad i 1932. Da Haakon ble professor i 1947 ble det Milda som fra 1949 kunne overta og fortsette som dosent inntil hun ga seg i 1957 og ble etterfulgt av den kjente Sven Furberg  fra Sande, som var senere sentral i oppdagelsen av DNA.  Prytz publiserte både lærebok og internasjonale artikler, ofte sammen med en som het Th. Østerud, mye innen polarografi, en elektrokjemisk analysemetode for å bestemme uorganiske eller organiske stoffer som ble utviklet av den nobelprisvinnende tsjekker Jaroslav Heyrovský fra 1922 og utover. Ellers fortsatte hun fra 1957 å jobbe litt for Farmasøytisk institutt  og Yrkeshygienisk institutt. 
Hun var datter av den nordlandske prest Frederik «Fritz» Prytz  som tjente i Leith da hun ble født og fikk fornavnene etter mora, Milda Dorothea Olsen . Broren Anton Frederik Winter Jakhelln Prytz  fikk fornavnene etter faren og ble en kjent politiker  og forretningsmann. Milda ble ikke gift og bodde med søsteren mens foreldrene bodde borti gaten. 1 
