Langvingejordfly  er en sommerfugl som tilhører familien nattfly . Den forekommer nord til Nordland i Norge. 1 
Et middelsstort til ganske stort , lyst gråbrunt eller gulbrunt nattfly. De kjennes vanligvis lett igjen på størrelsen kombinert med at det går en kraftig, svart, kileformet flekk ut fra nyremerkets ytterkant, utenfor denne er det to innoverrettede, svarte pileflekker. Ellers har forvingen er mørk strek som strekker seg ut fra roten  og et smalr svartkantet nyremerke. Bakvingen er hvitaktig, tynt skjellkledt og delvis gjennomsiktig, med en perleaktig glans, brune årer og brun bestøving langs ytterkanten.
Larven er lysbrun, kort og trinn.
Det er en vandrende art som enkelte år dukker opp i store mengder. Det er usikkert om den formerer seg hos oss. Larvene lever i bakken på røttene av ulike urter. De voksne sommerfuglene kan dukke opp når som helst mellom mars og november, men hyppigst i august–oktober da bestandene lenger sør i Europa er store.
Arten er et betydelig skadedyr i jord- og hagebruk i litt varmere strøk over så godt som hele Jorden. Larvene kan angripe røttene på så ulike kulturplanter som kål, soyabønner, bomull, mais, jordbær, tomater og vinranker.
Langvingejordfly er nokså nær en kosmopolitt, det vil si at den finnes over hele Jorden. Den er vanlig i varme og varm-tempererte områder, men fordi den vandrer mye dukker den også ofte opp nord og sør for disse områdene. I Norge er den funnet nord til Nordland.
