De forlatte barna er en roman av Margit Sandemo fra 1976. Originalens tittel var De övergivna barnen. Den ble publisert som føljetong i en rekke ukeblader i Norden, før den ble utgitt som bok nr. 24 i serien «Margit Sandemos beste føljetonger». I Andesfjellene blir en elv endret i sitt løp, slik at man kan utvinne mineraler fra fjellet. Indianere som bor i landsbyer under fjellet blir ikke advart i tide, og en rekke mennesker dør som følge av flommen den nye elven skaper. På en liten plantasje høyt opp i Andesfjellene er 7 små barn sperret inne og fanget. Hit kommer Kiron, villmarksmannen som ikke skyr noe, men som har flyktet fra hovedstaden, da han oppdager at kjæresten hans, Susann er gravid. Ved en feiltakelse kommer han til indianerlandsbyen, og berger barna. På veien tilbake med 7 små barn, mer eller mindre syke og dødende, endrer han oppfatning om mange ting, og kan ikke komme tilbake i tide til Susann, og barnet hun bærer på.
