Jean-Marc Nattier  var en fransk rokokkomaler av portrett og landskap. Han er særlig kjent for kvinneportretter.
Jean-Marc Nattier var sønn av portrettmaleren Marc Nattier og av miniatyrmaleren Marie Courtois. Selv ble han opplært opp av faren og en morbror, allerefe 18 år gammrl ble han opptatt i det franske kunstakademi. trenger referanse  25 år gammel ble han viden kjent for å ha laget tegningene til noen populære kobberstikk. trenger referanse 
I 1715 reiste han til Amsterdam og møtte tsar Peter den store, og malte portretter av flerer av hoffolkene. Han malte tsarinaen i Haag og tsaren i Paris. På tsarens oppdrag malte han også en fremstilling av slaget ved Poltava. Et tilbud fra tsaren om å bli med til Russland takket han nei til. Det satte tsaren lite pris på, og lot være å betale for portrettene av seg og gemalinnen. 8 
De neste årene arbeidet Nattier også med landskapsmaleri. I 1720 ble han en av dem som gikk dundrende konkurs etter den økonomiske statskollapsen i Frankrike da John Laws banksystem spilte falitt. trenger referanse 
Dermed måtte han konsentrere seg om det langt mer lukrative portrettmaleriet. Han ble offisielle portrettist for familien d'Orléans og i 1748 portrettmaler ved kong Ludvig XVs hoff. trenger referanse  Gjennom flere tiår var han portrettmaler for den franske elite, med kongefamilien på toppen.
Litt eller litt vakte han til live igjen en gammel sjanger, nemlig det allegoriske portrett. trenger referanse  Der innsatte han en levende person som han portretterte i en guddom fra Olympen eller som en rent allegorisk skikkelse. Denne formen for portrett tiltalte kong Ludvig XIs hoffdamer, blant annet fordi den tillot at eventuelle uskjønnheter hos modellen på upåfallende vis rett og slett kunne utelates. trenger referanse  Slik ble han samtidig oppfinneren av det såkalte portrait histoiré. trenger referanse  Et godt eksempel er hans portrett av den kongelige maitresse Madame de Pompadour som Diana.
Nattier er kjent for sine forfinede, men godt gjenkjennelige portretter av unge kvinner, samt for å ha skapt mote med å benytte en klassisk bakgrunn i portrettene. trenger referanse  Hans maleri har et følsomt og vart uttrykk, med en forkjerligghet for blåaktige fargetoner. trenger referanse  Han utmerket seg som en meister i å gjengi glansen i forskjellige typer av tøyer. trenger referanse 
Malerier av Nattier henger blant annet i Eremitasjen i St. Petersburg, Louvre, Versailles, Wallace Collection i London og Condémuseet i Chantilly.
