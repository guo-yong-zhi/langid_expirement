Hallgeir Pedersen  er en norsk jazzmusiker  og komponist. 
Han vokste opp i Finnmarksbygda Øksfjord. Hans første jazzgruppe var «Alta Jazz Trio», som han festival-debuterte med på Varangerfestivalen i 1995. Deretter spilte han sammen med bassist Dag Erik Pedersen i trioen til den rumenske pianisten Constantin Tanase . 
I 1998 startet han Bebop Guitars med gitarkollega Øystein Norvoll. Gruppa ble valgt til å representere Nordnorsk Jazzforum på deres 25-årsjubileum, hvor de bl.a spilte på Festspillene i Nord-Norge i 1999. Pedersen ble oppdaget av NRKs jazzguru Erling Wicklund, som produserte Pedersens første helaftens radio konsert med Bebop Guitars live fra Nordland Musikkfestuke i Bodø for NRK P2, Jazzklubben samme år. Han ble i jazzpressen etter dette ofte referert til som – «Norges bebop konge på gitar» og «Fantomet fra Øksfjord». 2 
Fra 1999 ledet han sin egen Hallgeir Pedersen Trio med Trond Sverre Hansen  og Konrad Kaspersen  og deltok blant annet på Trondheim Jazzfestival. Trioen spilte inn sin første plate , West Coast Blues  på klubben Blå i Oslo. Utgivelsen høstet god kritikk i blant annet jazztidsskriftet: Orkesterjournalen  og det amerikanske magasinet Just jazz Guitar . Her tolkes egne komposisjoner, samt låter av Wes Montgomery og Kenny Burrell. Pedersen var også i 2002 første mottaker av Randi Hultins minnepris. På trioens andre plate, Wistful  tolkes bl.a hans ballade, Theme for Thorgeir, dedikert til, Thorgeir Stubø. Bluero , innspilt i Rainbow Studio med Jan Erik Kongshaug bak spakene, var trioens tredje utgivelse. 
Trioen deltok med synthgruppa Bol i NRK radios bidrag til EBU, Jazz jorda rundt i 2003. Denne konserten ble kringkastet til 18 land. Bjørn Alterhaug har siden plata Wistful, vært trioens faste bassist. Trio-utgaven, Pedersen/Alterhaug/Hansen, mottok Norsk kulturråds ensemblestøtte i 2005, spilte på Moldejazz samme år, samt Vossajazz i 2006.
Hallgeir Pedersen har vært solist med en rekke ensembler, blant annet med Norsk Universal Orkester i 2003 , med Jubileums-varitéet på Kongsberg jazzfestival i 2004 og har spilt med den samiske artisten Iŋgor Ántte Áilu Gaup på den sjøsamiske festivalen Riddu Riđđu . Han har medvirket på flere av trompetist Tore Johansens prosjekter, bl.a som medlem av Tribute til Lars Gullin . Hallgeir Pedersen ble valgt til å representerte Norge på International Bebop Guitar-meeting, i 2006, sammen med en rekke utenlandske gitar-kolleger, bl.a Louis Stewart , Martin Taylor  og Randy Johnston .
Andre prosjekter som Pedersen er leder for er Pedersen/Rosengren Quartet, som har eksistert siden 2003. Dette er et samarbeide med den svenske saksofon-giganten, Bernt Rosengren. Ensemblet spilte bl.a på Nordlysfestivalen, Nattjazzen og Oslo Jazzfestival i 2003. På siste turné-runde i 2006, ble den finske altsaksofonisten Jukka Perko, invitert inn i besetningen på bestilling fra Dølajazz. Hallgeir Pedersen har også inngått et samarbeide om en kvartett med pianisten, Ivar Antonsen. Pedersens internasjonale turnévirksomhet strekker seg bla.a fra Russland, Sverige, Ukraina og USA. Oktoberutgaven i 2004 av Orkesterjournalen  skrev følgende: -Långt uppe i nordnorska Finnmark finns det lilla samhället Øksfjord. Där bor 30-
årige gitarristen Hallgeir Pedersen. Han tilhör kvalitativt sett världseliten på 
sitt instrument. Så enkelt är det. Mens Moldejazz i sitt program for år 2005, beskrev Pedersen som - jazzgitarist av aller ypperste format, med særpreget spillestil. 3 
Hallgeir Pedersen var vinneren av Stubøprisen, 2007.
I 2010 og 2011 var Hallgeir Pedersen musikalsk leder for The Groove Valley Jazzcamp I Beiarn.
Portal: Jazz