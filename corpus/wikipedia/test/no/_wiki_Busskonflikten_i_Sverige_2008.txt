Busskonflikten i Sverige 2008 var en arbeidskonflikt som fant sted 1. til 15. juli 2008 mellom Svenska kommunalarbetareförbundet og Bussarbetsgivarna, som mislyktes med å oppnå en kollektivavtale for bussjåfører i Sverige. Konfliktet berørte blant annet faglige krav om forkortet arbeidstid, lønnsøkninger og rett til fast ansettelse. Bussjåførenes avtaler var en av de siste som ikke ble fornyet under denne runden med forhandlinger.
LOs ordførende, Wanja Lundby-Wedin, mente at bussjåførene hadde hengt igjen i lønnsutvikling sammenlignet med andre bransjer: «Kommunal streiker for at bussjåførene skal få hva alle andre allerede har fått - verken mer eller mindre». 1  Bussarbetsgivarna mente imidlertid at deres tilbud var på linje med den generelle lønnsutviklingen, at bussjåførene er blant de best betalte i Kommunalarbetareförbundet, og pekte på at de allerede hadde gått med på kravet om at alle midlertidige ansettelser automatisk skal gå over til faste ansettelser etter to år. 2  Konflikten ble avsluttet på kvelden 15. juli, da partene hadde kommet til enighet, og en treårig avtale ble underskrevet. En planlagt streik i Skåne ble dermed droppet, og busser tatt ut i forbindelse med streiken andre steder i Sverige ble igjen satt i trafikk. Streiken varte i femten dager, fire dagers opphold inkludert.
En omfattende streik brøt ut i Stockholms län 1. juli klokken 00.01. Da Bussarbetsgivarna tilbød nye forhandlinger 4. juli, begynte bussene å rulle igjen. Etter sammenbrudd i forhandlingene varslet Kommunalarbetareförbundet om ny streik fra og med 10. juli. Streiken rammet lokalbusser i Stockholms län, regionale busser og flybusser, totalt om lag 60 ruter. Busselskapet Veolia Transport svarte med lockout i Norrbottens og Vesternorrlands län. Streiken omfattet 1500 bussjåfører og lockouten om lag 70 personer. 3 
Fagforbundet hevdet opprinnelig at om ingen framskritt skjedde i forhandlingene, skulle også bussjåførene i Skåne  fra 15. juli også tas ut i streik, og sjåførene i Swebus Express og Säfflebussene samt Flygbussarna fra 18. juli. Streiken i Skåne ville innebære at 90 % av alle linjebusser ville ligge nede. 4  Kommunalarbetareförbundet unntok trafikk til og fra Skavsta lufthavn fra streiken. 3  Etter å ha møtt til forhandlinger 14. juli oppnådde man et midlertidig utkast til en ny avtale, og den planlagte streiken i Skåne ble utsatt til natt til 17. juli. Tirsdag 15. juli ble det meddelt at dersom partene aksepterte avtalen, skulle de møtes på kvelden klokken 22.00, 5  noe som også skjedde. Tirsdagskvelden ble det avholdt en pressekonferanse der partene gjorde kjent at de hadde kommet til enighet og hadde skrevet under en ny treårig tariffavtale. 6 
Avtalen omfatter om lag 500 virksomheter og omtrent 18 000 ansatte. 7 
Konflikten berørte en rekke forhold angående svenske bussjåførers arbeidsforhold. Kommunalarbetareförbundet sammenfattet sine hovedkrav i følgende punkter:
Ved konfliktens utbrudd var hovedregelen angående døgnhvilen at den skulle være minst 11 timer. Denne hovedregelen kunne imidlertid innskrenkes tre ganger i uken, slik at døgnhvilen ble minst ni timer. Det var ikke tillatt å redusere den anbefalte døgnhvilen  med mere enn seks timer per uke.
Bussarbetsgivarna ville ikke imøtegå kravene til det fulle, men svarte på følgende måte:
Den endelige avtalen slår fast at 11 timers døgnhvile gjelder for ruter under 50 km , med enkelte mindre vesentlige unntak; at rammetiden for linjer under 50 km begrenses til 13 timer, med unntak av skoleskyss; at det blir lettere å gå over fra ansettelse ved behov til en generell midlertidig ansettelse og fra midlertidig ansettelse til fast stilling; samt at lønnen forhøyes i tre etapper med ett års mellomrom. 9 
