Solwesi er en by i Zambia. Antall innbyggere har vært vanskelig å verifisere, men en kilde opererer med 3 900  innbyggere  1 , noe som nok gjelder bykjernen . Men andre kilder 2  opererer med 22 000 husstander, dvs. nærmere 100 000 mennesker. Solwesi er hovedstaden i Nordvest-provinsen. 
Byen ligger på 1 299 moh. i Nordvest-provinsen i Zambia, 232 km vest for Kitwe.
Byen har omfattende gruvevirksomhet. Hvorav dagbruddet «Kansanshi Mine» er det største, med 1 105 ansatte.
Det finnes supermarked i kjeden Shoprite og bensinstasjon.
En mørk blå ametyst kjent som Solwesi ametyst kommer herfra.
Solwesi er ikke knyttet til det zambiske jernbanenettet, men på grunn av de omfattende satsinger i Kansanshi dagbruddet foreligger det planer om å forlenge jernbanene-nettet til Zambia Rail fra Chingola til Solwesi. Kostnadene er beregnet til 250 millioner dollar. 3 
Riksvei T5 kommer fra Chingola, den har fast dekke, asfalt, men er i dårlig stand  med mye slaghull. Fra Solwesi går det grusvei nordover til Kongo . Videre går det grusvei vestover mot Angola, riksvei T5, , og grusvei sørover til byen Zambesi, riksvei M8. Begge veistrekninger anbefales ikke kjørt i regntiden og aldri uten  firehjulstrekk.
Som alle andre gruvebyer i Zambia har også Solwesi egen flystripe, med en rullebane på 1 341 meter. Det er ikke regulære ruteflyvninger på denne. 
