Strictly Come Dancing er en britisk danseprogram og talentkonkurranse som har gått på BBC1 siden 2004. I denne programserien konkurrerer dansende par, hvert bestående av en kjendis og en profesjonell danser, mot hverandre. De blir vurdert av et dommerpanel, mens TV-seerne kan ringe inn og stemme på sine favorittpar. Det paret med færrest stemmer går ut og får dermed ikke delta i den videre konkurransen. Programmets hovedfokus ligger på selskapsdans.
Serien er blitt eksportert til flere land, blant annet USA som Dancing with the Stars og Norge som Skal vi danse.
