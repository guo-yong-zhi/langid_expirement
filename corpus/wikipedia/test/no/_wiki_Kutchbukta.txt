Kutchbukta  er en bukt i Arabiahavet langs vestkysten av India, i delstaten Gujarat, og kjent for sitt ekstreme, daglige tidevann. Maksimumsdybden i Kutchbukta er 122 meter. Bukten er ca. 180 km lang og skiller Kathiawar-halvøya fra fastlandet Kutch i Gujarat, og strekker seg i en nordøstlig retning. Rukmavati-elven munner ut i Arabiahavet i nærheten.
Økonomisk sett blir bukten brukt som en naturlig havn, særlig av oljeindustrien med verdens største raffineri beliggende i Jamnagar. En stor oljeterminal finnes også i Kandla.
