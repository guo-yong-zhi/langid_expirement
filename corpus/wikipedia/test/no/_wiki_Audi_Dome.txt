Audi Dome er en flerbrukshall i Sendling-Westpark i Bayern i Tyskland. Hallen har 6700 sitteplasser og åpnet i 1972 som basketballarena under sommer-OL i München. Arenaen bar da navnet Olympische Basketballhalle, men byttet i 1974 navn til Rudi-Sedlmayer-Halle, etter presidenten i Det bayerske idrettsforbundet. 
I 2011 skiftet arenaen navn til Audi Dome, etter hallens hovedsponsor. Hallen er hjemmearena for baskeballklubben FC Bayern München. 
Audi Dome var arena da Tyskland arrangerte Eurovision Song Contest 1983.
