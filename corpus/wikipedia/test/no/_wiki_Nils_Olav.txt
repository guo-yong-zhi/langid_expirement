Nils Olav  er en kongepingvin med tilhørighet i  Edinburgh Zoo i Skottland. Han ble i 2016 forfremmet til brigader 1 .
Historien om Nils Olav starter alt i 1913, da nordmannen Edward Theodore Salvesen , sønn av Christian Salvesen, ga en kongepingvin i gave til Edinburgh Zoo og donerte penger, slik at dyrehagen kunne utvikle sin egen kongepingvinkoloni.
Da Hans Majestet Kongens 3. Gardekompani besøkte Edinburgh Military Tattoo i 1961 for et drillstevne, 2  ble en løytnant med navn Nils Egelien veldig interessert i Edinburgh Zoos pingvinkoloni. Da Garden nok en gang kom tilbake til Edinburgh i 1972, arrangerte Nils Egelien slik at troppen kunne adoptere en pingvin. Pingvinen som de adopterte ble gitt navnet Nils Olav til ære for Nils Egelien, og Kong Olav V.
Nils Olav ble tildelt militærgraden visekorporal og har etter dette blitt forfremmet hver gang Garden har deltatt på Edinburgh Military Tattoo. I 1982 ble han forfremmet til korporal og så forfremmet til sersjant i 1987. Nils Olav døde kort etter denne forfremmelsen.
Arvtageren fikk navnet Nils Olav II, en to år gammel stedfortreder. Han ble forfremmet til stabssersjant i 1993. Og den 18. august, 2005, ble han forfremmet til Honourable Regimental Sergeant Major, 3  den høyeste underoffisersgraden i Skottland. Han ble også den første pingvinen til å bære denne tittelen i den norske hæren.
I samme tidsrom ble en 1,2 meter høy bronsestatue, utført av billedhuggeren Øystein Bernhard Mobråten fra Kongsberg gitt i gave til Edinburgh Zoo. Statuens inskripsjon anerkjenner Garden og Edinburgh Military Tattoo. Det står også en tilsvarende statue ved Huseby leir i Oslo.
I forbindelse med 3. Gardekompani sitt bidrag under Edinburgh Military Tattoo fredag 15. august, 2008, ble Nils Olav II slått til ridder, av den britiske generalmajoren Euan Loudon. Pingvinen tituleres nå sir Nils Olav. 4 
En tredje pingvin, Nils Olav III, tok over navnet et sted mellom 2008 og 2016. Ved 3. Gardekompani sitt besøk til Edinburgh i 2016 ble Nils Olav forfremmet til brigader i en seremoni som over 50 medlemmer av garden deltok i. trenger referanse 
