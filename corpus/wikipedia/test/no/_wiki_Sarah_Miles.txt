Sarah Miles  er en britisk teater- og film skuespillerinne. 
15 år gammel begynte Miles å studere ved Royal Academy of Dramatic Art i London. I 1962 kom filmdebuten som tidlig utviklet skolejente som forfører rektor i filmen Likevel dømmes du, der hun spilte mot Laurence Olivier. Miles ble sett på som en av britisk films mest lovende skuespillerinner på 1960- og 1970-tallet og ble nominert til en Oscar for sin rolle i filmen Ryans datter i 1970.
Sarah Miles er også kjent for å drikke sin egen urin. I over tretti år har hun fulgt andre berømte tilhengere av urinterapi, så som Gandhi og Nero, for å holde seg sunn og frisk. 4 
Miles var gift med den britiske dramatikeren Robert Bolt i to perioder, fra 1967 1975 og 1988 1995. Han både skrev og regisserte filmen Lady Caroline Lamb der hun spilte hovedrollen.
