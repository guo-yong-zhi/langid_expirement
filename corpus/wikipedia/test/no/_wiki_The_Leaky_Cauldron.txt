The Leaky Cauldron er en Harry Potter-fanside. Den inneholder nyheter, fora og en podcast de kaller «PotterCast». Den nåværende redaktøren for siden er Melissa Anelli, en journalist for Staten Island Advance.
J.K. Rowling, forfatteren av Harry Potter-bøkene, har priset The Leaky Cauldron på sin hjemmeside, og gitt den sin «Fan Site Award». Etter lanseringen av Harry Potter og Halvblodsprinsen inviterte Rowling Anelli  til sitt hjem i Edinburgh i Skottland for at de skulle få intervjue henne. 1  Nettsiden mottar også informasjon fra andre viktige kilder i Harry Potter-verdenen, slik som Arthur A. Levine Books, Bloomsbury og Warner Bros.
I tillegg til nyheter og diskusjonsfora, inneholder The Leaky Cauldron intervjuer, omtaler og annen informasjon og underholdning. Nettsiden er medlem av «Flumnettverket», et nettverk som består av en del sider som omhandler Harry Potter.
En av nettsidens mest karakteristiske trekk innen Harry Potter-sider er veldedighetsarbeidet den driver med. Den stifter regelmessig nye fond for å øke verdens lese- og skriveferdigheter, et prosjekt som ble startet i 2002. The Leaky Cauldron holder en veldedighetsinnsamling et par ganger i året, og har samlet inn mer enn $30 000 til dags dato.
Portal: Litteratur