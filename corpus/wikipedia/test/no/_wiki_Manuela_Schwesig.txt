Manuela Schwesig  er en tysk politiker fra Sozialdemokratische Partei Deutschlands . Hun ble 4. juli 2017 utnevnt som ministerpresident i delstaten Mecklenburg-Vorpommern. 7  Hun var fra 2013 til 2017 Tysklands minister for familie, eldre, kvinner og ungdom.
Schwesig vokste opp i småbyen Seelow, i Brandenburg. Hennes far var låsesmed og moren statistiker. etter abitur ved Gymnasium Seelow studerte hun fra 1992 til 1995 ved Fachhochschule für Finanzen i Königs Wusterhausen, der hun tok diplomeksamen i finansøkonomi. 8  
Schwesig var fra 2009 minister for arbeid, likestilling og sosialsaker i delstaten Mecklenburg-Vorpommern. Hun ble 13. november 2009 valgt som en av fem stedfortredende ledere i SPD i Tyskland. Manuela Schwesig ble i forbindelse med valget i 2009 oppnevnt som medlem av Frank-Walter Steinmeiers kompetanseteam. 9  Ved valget i 2013 fikk hun en tilsvarende posisjon i kanslerkandidat Peer Steinbrücks kompetanseteam, med ansvar for kvinne- og familiepolitikk, utvikling av Tysklands østlige deler, demografi og inkludering. 10 
