Paramore er et amerikansk band som ble dannet i Franklin, Tennessee i 2004 av Hayley Williams , Josh Farro , Jeremy Davis  og Zac Farro . Gruppa gav ut sitt første album, All We Know Is Falling, i 2005, og deres andre album, Riot!, i 2007, som solgte til platina i USA og gull i England og Irland. Deres tredje album, Brand New Eyes, ble utgitt 29. september 2009. I desember 2010 sluttet gitaristen Josh Farro og trommeslageren Zac Farro i bandet, og mistet Jeremy Davis i november, 2015. I januar 2017 hadde det blitt offisielt at trommeslager Zac Farro, var tilbake i bandet.
I 2002 flyttet Hayley Williams fra Meridian i Mississippi til Franklin, Tennessee. Hun var da tretten år gammel. I Franklin møtte hun brødrene Josh og Zac Farro på et ukentlig tilleggskurs for elever som ellers fikk hjemme-undervisning. 8  9  Like etter at hun kom til Franklin begynte hun å ta sangtimer hos Brett Manning. 10  Før de dannet Paramore var Williams og bassist Jeremy Davis med i et funk cover band som het The Factory, mens Farro-brødrene på sin side øvde sammen etter skoletid. 8  11  De andre medlemmene av bandet som skulle bli til Paramore var skeptiske til å ha Williams som vokalist,"på grunn av de der jente-greiene". Men siden de var gode venner begynte Williams å skrive sanger til dem. 12  I 2004 ble bandet dannet av Josh Farro (gitar), Zac Farro (trommer), Jeremy Davis (bassgitar) og Hayley Williams (vokal), 13  og senere bl kWilliams nabo 8  Jason Bynum, som spilte rytmegitar).
Ifølge Williams hentet de navnet Paramore fra pikenavnet til moren til en av bandets første bassister. 14  Da bandet fant ut at av homonymet paramour betyr «hemmelig elsker» bestemte de seg for å bruke navnet som band-navn, men stave det Paramore. 12 
Den første sangen bandet skrev sammen var «Conspiracy», som senere ble brukt på debutalbumet deres, All We Know Is Falling.
I de neste årene opptrådte de på spillesteder utenfor Nashville-området, blant annet på festivaler som Purple Door og på Warped Tour. John Janick, en av grunnleggerne av plateselskapet Fueled by Ramen, fikk tak i noen av demoene til Paramore og dro til en Taste of Chaos opptreden i Orlando, Florida for å se bandet opptre. Etter en privat opptreden på et varehus for et fåtall tilhørere, ble bandet signert til plateselskapet i april 2005. 15 
Paramore reiste tilbake til Orlando, men rett etter at de var tilbake bestemte Davis seg av private årsaker for å forlate gruppa. De andre medlemmene begynte å spille inn bandets første plate. De skrev sangen «All We Know» med utgangspunkt i at Davis hadde sluttet i bandet. Senere bestemte de seg for å gjøre debutalbumet All We Know Is Falling til et konseptalbum. Albumcoveret gjenspeiler også Paramores sorg over at Davis forlot bandet; Williams har uttalt at «sofaen  som ingen sitter på og skyggen som går bort, dreier seg om Jeremy som skal til å forlate oss, og oss som føler at vi står igjen med et tomrom.» 15  Innspillingen av All We Know Is Falling tok bare tre uker.
Før de skulle ut på turné ble John Hembree  ansatt for å erstatte Davis. 16   Etter å ha vært ute av Paramore i fem måneder kom Davis tilbake, fordi de andre bandmedlemmene ba ham om det, og han tok da tilbake plassen sin fra Hembree. 17  All We Know Is Falling ble utgitt 24. juli 2005, og nådde etter hvert 30.-plass på Billboard's Heatseekers Chart. Paramore sendte ut «Pressure» som deres første singel, med en video laget av Shane Drake. I juli ble «Emergency» utgitt som den andre singelen. Regissør var igjen Shane Drake. I desember 2005 sluttet Bynum i bandet, og ble erstattet av gitaristen Hunter Lamb. 9  Den tredje singelen, «All We Know», ble utgitt med begrenset sendetid. Videoen består av en samling av live-opptredener og backstage-klipp.
I 2007 forlot Lamb bandet fordi han skulle gifte seg. Paramore fortsatte som kvartett. Bandet begynte å spille inn sitt andre studioalbum, Riot!, i januar 2007. Albumet var ferdigprodusert i mars, og uten Lamb ble Josh Farro nødt til å spille begge gitarstemmene på albumet. 18 
Senere ble Lamb midlertidig erstattet med gitarist Taylor York, som hadde spilt i band med Farro-brødrene før de to møtte Williams. 8  Paramore spilte inn Riot! i New Jersey sammen med produsent David Bendeth. De gav ut albumet 12. juni 2007. Riot! ble rangert på Billboard 200 som nummer 20, og på UK-listene som nummer 24. Det ble solgt 44,000 eksemplarer i USA bare i løpet av den første uken. Navnet «riot» ble valgt fordi det betyr «et plutselig utbrudd av ukontrollerte følelser», og det var et ord som «oppsummerte det hele». Singlene og musikkvideoen på albumet heter «Misery Business», «Hallelujah», «Crushcrushcrush» og «That's What You Get». Før innspillingen av musikkvideoen til «That's What You Get» i februar 2008, kunngjorde de at de avlyste seks konserter av personlige årsaker. Williams skrev på bandets nettside at «pausen vil gi bandet en sjanse til å komme seg vekk og løse sine personlige problemer». MTV.com rapporterte at fans av Paramore spekulerte om fremtiden til bandet og at det gikk rykter om at problemene hadde startet tidligere samme måned da Josh Farro ga uttrykk for sitt sinne over at pressen var så opptatt av Hayley Williams. 19 
Paramores sang «Decode» er hovedsingelen for filmen Twilight, som bygger på en roman av samme navn. Den andre sangen de laget for soundtracket heter «I Caught Myself». 20 
Bandet begynte å spille inn videoen til «Decode» den 13. oktober 2008. «Decode» ble gitt ut 1. oktober 2008 på den offisielle Paramore fanklubben og Stephenie Meyers hjemmeside. 21 
Videoen hadde premiere 3. november.
25. november 2008 gav Paramore ut konsertalbumet, The Final Riot!. Albumet inneholder en bonus-DVD som inneholder en full konsert fra Chicago, og en eksklusiv dokumentar bak scenen. 22 
I januar 2009 ble Josh intervjuet av musikkmagasinet Kerrang! om deres tredje album: «Vi skal prøve å spille det inn i Nashville. Jeg tror det vil bli inspirerende for oss å skrive sangene der, og hvis vi spiller det inn der kan vi sove i våre egne senger også, i stedet for på hoteller slik vi gjør 300 dager av året ellers! Vi er ikke sikre ennå på hvem som skal produsere albumet. Vi jobbet med Rob Cavallo på 'Decode', og det funket bra, men vi ser oss om og vil ikke bestemme oss før vi har en god del sanger og vet hva vi ser etter. Vi er veldig fornøyd med live-sounden vår, og vil ha en produsent som klarer å fange opp den». 23 
21. januar 2009 ble det kjent at Paramore og The Sounds skulle delta på No Doubts sommerturné. Den skulle starte i mai 2009, og konsertene skulle holdes på amfiteatre og arenaer rundt om i USA og Canada.
I mars 2009 begynte Paramore å skrive sanger til sitt tredje studioalbum, kalt Brand New Eyes. 23. mars 2009 drog de til et studio i Hidden Hills, California for å spille det inn. Produsent var Rob Cavallo. Cavallo var kjent for å ha produsert Paramores sang «Decode», samt album for band som Green Day, Avril Lavigne, Less Than Jake og My Chemical Romance. Den 28. april 2009 meldte MTV at deres tredje album var ferdig innspilt og ville bli gitt ut den 29. september 2009. «Ignorance» ble gitt ut 7. juli som den første singelen fra Brand New Eyes.
"A couple of months ago, Josh and Zac let us know they would be leaving the band after our show in Orlando last Sunday. None of us were really shocked. For the last year it hasn't seemed as if they wanted to be around anymore. We want Josh and Zac to do something that makes them happy and if that isn't here with us, then we support them finding happiness elsewhere. But we never for a second thought about leaving any of this behind."Josh og Zac Farro bestemte seg for å forlate Paramore etter turneen. De resterende medlemmene ville fortsette bandet uten brødrene.
Alternative Press og andre musikk-kritikere har sagt at bandet i stor grad kan takke sin sceneopptreden for populariteten. Alternative Press sa også at Williams «har mer karisma enn sangere som er dobbelt som gamle som henne, og bandet hennes ikke er så helt borte de heller». 24  Sangeren John Mayer roste Williams sin stemme i et blogg-innlegg i oktober 2007, der han kalte henne «det store oransje håpet»; "oransje" henspilte på hårfargen hennes. 25  På grunn av sin kvinnelige frontfigur har Paramore blitt sammenlignet med Kelly Clarkson og Avril Lavigne; én anmelder avfeide denne sammenligningen som «fullstendig grunnløs». 26  27  Kritikeren Jonathan Bradley konstaterte ved én anledning at «Paramore angriper musikken med smittende entusiasme ». Han fortsatte imidlertid: «det er ikke store forskjellen mellom Riot! og noen av de bedre sangene til Kelly Clarkson og Avril Lavigne». 28  En av NMEs musikk-anmeldere uttalte sammenlignet musikken til Paramore med «No Doubt  » og «Kelly Clarkson's villeste drømmer». 29  Williams har på sin side uttalt at bandet ikke bare er «et band med en jente som frontfigur» men et band som lager «musikk for at folk kan ha glede av den, ikke for at folk kan snakke om seksualiteten min». 30 
Paramore har sagt at liker band som Fall Out Boy, Hanson, Panic! at the Disco, Blink-182, Death Cab for Cutie, Jimmy Eat World, Chicago, MewithoutYou, Sunny Day Real Estate, 31  og Thrice and New Found Glory. Wilis Presley, the Shirelles, the Angels, the Ramones, Blondie, Aaliyah, Robert Smith fra The Cure og Etta James. H er artister som Williams er musikalsk påvirket av, ifølge henne selvun har også sagt at Pbramore ønsker å utviklenseg i samme retning som d som U2, «som er massværejøor som g hva de vil, skriver hva de vil og som står for noe», Jimmy Eat World, «som aldri skuffer fansen sin», og No Doubt, «som har gjort fantastiske ting». 31 
Paramores bandmedlemmer er kristne, og i et intervju med BBC sa Josh Farro at «troen vår er veldig viktig for oss. Det er klart at den også preger musikken vår, for hvis man tror på noe, så vil alt man gjør preges av ens syn på verden. Men vi driver ikke med dette for å holde prekener, vi driver med det fordi vi elsker musikk.» 32 
Studioalbum
EP-er
DVD-er
