Hornbeer er et dansk mikrobryggeri som holder til på en gård i utkanten av Sæby i den nordlige delen av Lejre kommune.
Bryggeriet ble etablert 7. mai 2008 og drives av ekteparet Jørgen Fogh Rasmussen – bror til tidligere statsminister Anders Fogh Rasmussen – og Gundhild Rasmussen. Bryggeriet brant imidlertid ned i august samme år, og ølet måtte brygges hos andre bryggerier inntil det høsten 2009 var installert et nytt bryggerianlegg. 1 
Jørgen Fogh Rasmussen er bryggerimester, mens Gundhild Rasmussen tegner etikettene til de mange bryggene. Ølbetegnelser og etiketter gjenspeiler iblant en god porsjon humor, og kan for enkelte fremstå som litt gimmickaktige. Det dreier seg imidlertid om høyst respekterte representanter for en rekke forskjellige øltyper. Det fremstilles også en rekke varianter med tilsetninger.
Hornbeer ble kåret til årets beste danske bryggeri av organisasjonen Danske Ølentusiaster i 2009 , 2010 og 2011. 2 
