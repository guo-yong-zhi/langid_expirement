Bickershawfestivalen var enkeltstående friluftskonserter, som fant sted på Heron Lodge Farm Bickershaw Lane i Manchesterdistriktet, , fredag 5. mai, lørdag 6. mai og søndag 7. mai 1972.
Næringslivet i området hjalp til med finansieringen. Hovedarrangør og festivalhøvding var Jeremy Beadle. I tillegg til rockeorkestrene var det også stupeoppvisning ned i et forholdsvis lite plastbasseng, klovner og folk i teaterkostymer, mens Donovans opptreden ble ledsaget av solodans fra en kvinnelig bakgrunnsdanser.
Etter et voldsomt regnskyll i dagene før festivalen tok til, sto hele teltcampen under vann. Det kom også flere mindre regnbyger i løpet av helgen. Under festivalen foregikk det utstraktsalg av brukte billetter til halv pris fra dem som alt var kommet innenfor gjerdene. Selv billettørene var behjelpelige med slikt gjensalg, eller lot være å sjekke billettene, slik at folk kunne strømme fritt innenfor portene. Dermed tapte arrangørene store deler av inntektene. Etter at de hadde fått forskuddsvis betaling forlot i tillegg det meste av vaktstyrkene arenaen allerede første dag. Ettersom ingen av organisatorene fant seg uleilighet til å vaske og tørke av scenegulvet var snart hele podiet dekket av gjørme.
Blant publikum var tenåringen Joe Strummer, senere frontfigur i . Han har omtalt festivalen som den mest skjellsettende konsertopplevelsen han noen sinne har hatt. Spesielt godt husket han den nattlige opptredenen til Captain Beefheart. En ung Elvis Costello var også tilstede, og mintes at han sto til anklene i søla, fullstendig forbløffet over det fem timer lange settet til Grateful Dead. Det var der og da han bestemte seg for å sette sammen sitt eget band. Som 16 åring reiste dessuten den senere rockebiografen Mick Middles til Bickershaw på mopeden sin, kun for å få med seg søndagens konsert med Grateful Dead.
Dette er så langt eneste gang Bickershaw har blitt brukt til konsertformål, men 35 år senere gikk Chris Hewitt igang med å utarbeide planer for en ny festival i samarbeid med arrangørene av Deeply Vale festivalen. Festivalen skulle hete Bickershaw Deeply Vale og skulle holdes på nøyaktig samme sted. Bickershaw Deeply Vale 2007 skulle gått av stabelen fredag 29. juni og vart til søndag 1. juli 2007, men Hewitt så seg nødt til å avlyse den på grunn av sønnens sykdom, . Hewitts 23 år gamle sønn, Tom Hewitt, var nemlig etter en større kirurgisk operasjon blitt lagt i respirator.
I første omgang ble festivalen utsatt til 2008, men det synes ikke å ha vært aktivitet på festivalens hjemmesider siden november 2007.
I juli 2007 utga Ozit Morpheus Records DVD-en Bickershaw Festival 1972. Rare Festival Footage , regissert av Chris og Tom Hewitt. DVD-en har utvalgte konsertopptak, dokumentarklipp fra festivalcampen og nye intervjuer. Dessverre må det ha vært sparsomt med gode filmopptak fra 1972, så store deler av opptredenene er bildelagt med svart/hvitt fotografier. Både fotografiene og de samme dokumentariske filmsnuttene vises flere ganger. Med større oppfinnsomhet i bruken av originale fotos kunne nok det historiske minne- og memoarproduktet vært langt bedre.
Andre artister som deltok i Bickershawfestivalen var; Dr. John , Flamin' Groovies, Sam Apple Pie, Brotherhood of Breath, Hawkwind, Neophonic Symphony Orchestra, Linda Lewis, The Pacific Gass and Electric, Mike Westbrook Band, Brinsley Schwarz , Al Stewart, Stackridge, Joe's Light, Haydock Brass Band, Jonathan Kelly, Chees and Chong og Wishbone Ash.
DVD-en inneholder også intervju med Jerry García fra Greatful Dead), og nye intervjuer med flere som tok del i arrangementet dengang:
Arrangør, og senere fjernsynsvert, Jeremy Beadle, ble i 2001 utnevnt til medlem av Order of the British Empire for veldedighetsarbeid. Han døde av lungebetennelse 30. januar 2008.
