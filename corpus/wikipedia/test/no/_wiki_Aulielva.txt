Aulielva er ei elv i Tønsberg kommune i Vestfold og Telemark. Den dannes av samløpet mellom Merkedamselva og Storelva et par kilometer nord for Sem, og renner deretter i sørøstlig retning. Elva bryter gjennom raet ved gården Auli. Nordvest for Tønsberg renner elva ut i sjøen, innerst i Byfjorden, ved Ilene naturreservat. Aulielva er 4,8 km lang. 1 
Elva har rikelig med stor sjøørret og moderate mengder smålaks. Fra 1980-åra har det vært bever i og ved Aulielva. trenger referanse 
Aulielva uttales lokalt med to tykke l-er og to æ-lyder – ævliælva – og ordet er en morsom språktest for ferdigheten til å lage lyden tykk L. 
Aulivassdraget drenerer store deler av kommunene Holmestrand, Sandefjord og Tønsberg. Vassdraget er Vestfolds nest største med et nedbørfelt på 364,59 km² og en middelvannføring ved munningen på 5,92 m³/s. 2  Regnet fra Storelvas kilder vest for Holmsvannet er vassdragets totale lengde 41,8 kilometer. 2 
Lista under inneholder de største elvene i vassdraget. Hver linje inneholder elvas navn og hvor den munner ut. Sideelver er innrykket i forhold til hovedelva. Sideelver er listet i den rekkefølge de munner ut i hovedelva, regnet fra munningen til kilden.
Aulielva tilbyr flere gode fiskemuligheter og elven inneholder mange spennende arter. Noen av fiskeartene som lever i elven er blant annet gjedde, abbor, ål, ørret, sjøørret og laks.
