Mathilde Adelheid Ott  var en norsk operasangerinne.
Adelheid Ott var datter av agent Johan Christian Julius Ott og Alfhild Salvesen, og oldebarn av eidsvollsmannen Lars Johannes Irgens. 2  
I 1890-årene studerte Ott under Thorvald Lammers.  3  I Norge ble hun mest kjent for sin tolkning av Susanna i Figaros bryllup. 4  
I 1900 ble Ott omtalt som en ung kunstnerinne som hadde slått forbausende hurtig og godt igjennom.  5  Samme år ble hun engasjert ved Staatsoper Berlin til rollene Philine i Ambroise Thomas' opera Mignon, Nedda i Pagliacci, Micaëla i Carmen og Rosina i Barbereren i Sevilla.
Adelheid Ott emigrerte til USA, der hun bosatte seg i Galveston. Der ble hun i 1916 gift med cellisten Carl Singer. 6 
