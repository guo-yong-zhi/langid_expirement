Mohammed Fellah  er en norsk tidligere fotballspiller og nåværende fotballagent. 2 
Fellah er oppvokst på Holmlia i Oslo
Mohammed Fellah ble tatt opp fra U-gruppa i juli 2006 som førsteårs junior. Fellah er kjent som en offensiv midtbanespiller med gode basisferdigheter, lavt tyngdepunkt, et presist venstrebein og godt blikk for spillet. Fellah spiller gjerne sentralt på midtbanen, men blir også brukt som venstrekant eller spiss.
Fellah er Oslo-gutt og kom til Vålerenga som 14-åring fra Holmlia. Han er født i Norge med foreldre fra Marokko og er dermed aktuell for begge landenes landslag. Han har spilt aldersbestemt landslagsfotball for Norge og har vært sentral i flere årsklasser. Høsten 2006 spilte han på G18-landslaget sammen med klubbkamerat Glenn Roberts og var med på å sende Norge videre i EM-kvalifiseringa.
Fellah leverte en god 2006-sesong for reservelaget i 2. divisjon der han var Vålerengas mest benyttede spiller. Gode prestasjoner på andrelaget gjorde ham aktuell for A-lagspill, og i september debuterte han med scoring i 5-1-seieren mot Fredrikstad etter bare to minutter i sin Eliteserie-debut, da han scoret med sin første berøring på ballen for Vålerengas A-lag. Senere grep han sjansen da han fikk tillit i Royal League. I løpet av turneringa spilte han seg inn på førstelaget og startet de to siste kampene sentralt på midtbanen.
Mohammed Fellah var elev ved Wang Toppidrett som mange andre unge spillere hos Vålerenga.
Mohammed Fellah pådro seg en alvorlig skade da han brakk leggen under en U18-landskamp mot Tyrkia 24. august 2007. Årsaken til skaden var en hårreisende tofotstakling fra en tyrkisk spiller. Skaden holdt han ute i mange måneder.
Fellah startet sin første A-lagskamp siden beinbruddet i 2007 mot Verdal i 1. runde av NM 2009. Vålerenga avanserte med 6-1. Fellah scoret et mål og hadde tre målgivende pasninger.
Fellah ble i august 2020 beskyldt for rasistisk hets i forbindelse med offentliggjøring av innhold fra en privat meldingslogg fra Instagram der en kvinne utsettes for sexistisk og rasebasert sjikane fra en brukerkonto tilhørende Mohammed Fellah. 3 
