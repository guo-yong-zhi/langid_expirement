Hans Eleonardus Møller  var en norsk jurist, politiembetsmann og politiker for Høyre. 2 
Møller tok juridisk embetseksamen i 1886. Han var noen år sakførerfullmektig i Skien, før han i 1889 blei overrettssakfører i Porsgrunn, et virke han hadde livet ut. Fra 1899 til 1932 var han aktor i Bamble sorenskriveri og fra 1921 til 1932 forsvarer i Gjerpen sorenskriveri. Han var flere ganger konstituert som magistrat og politimester i Porsgrunn og som sorenskriver i Gjerpen. I 1923–1925 var han statsrevisor. 2 
Møller hadde ei rekke kommunale verv i Porsgrunn, herunder som medlem av bystyret fra 1898 til 1931 og viseordfører 1914–1916. Han hadde styreverv i flere banker og industribedrifter. 2 
I valgperioden 1916–1918 var han på Stortinget fra bykretsen Porsgrunn. Han var medlem av justiskomiteen. 2 
Bestefaren med samme navn var stortingsrepresentant for Bratsberg amt i fire perioder, mens oldefaren Jacob Aall møtte på riksforsamlinga i 1814 som representant for Nedenes amt. 2 
