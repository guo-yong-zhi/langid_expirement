Gloss  er en russisk film fra 2007, regissert av Andrej Kontsjalovskij. 1  2 
Galja, en ung arbeider ved en fabrikk i den fattige provinsen, drømmer om å bli en vellykket modell. En dag forlater hun sine alkoholiserte foreldre, og sin voldelige kjæreste, for å reise til Moskva. Hun ender opp med å bli ansatt som syerske. Under et av showene deres får hun muligheten til å delta som modell, men samme kveld får hun sparken.
Deretter begynner hun som assistent ved et eksklusivt byrå, som forsøker å arrangere ekteskap for velstående menn og attraktive modeller i Moskva. Galja, som bare tenker på sin egen karriere og tjene mest mulig penger, avanserer etter hvert i denne luksus-verden, og vil gjøre alt som står i hennes makt for å nå sine mål.
