China Blues hemmelige netter  er en amerikansk, erotisk thriller fra 1984 regissert av Ken Russell. Hovedrollen spilles av Kathleen Turner, mens sentrale biroller spilles av Anthony Perkins og Annie Potts.
Filmen ahndler om Joanna, som lever et dobbeltliv – på dagen designer og på natten kynisk prostituert som heter China Blue. Hun omgis av to «frelsere»: den forskrudde presten Peter og den unge, gifte, seksuelt frustrerte Bobby.
China Blues hemmelige netter ble en kommersiell flopp og innbrakte bare $2,9 millioner på kino i USA. Den havnet på en 128-plass over de mest innbringende kinofilmene i USA i 1984. 1 
Den fikk laber mottakelse av kritikerne, noe som gjenspeiles av at den kun har oppnådd bare 36 % på Rotten Tomatoes. 2  Leonard Maltin gav den 2 av 4 stjerner. 3 
Kathleen Turner vant prisen for beste skuespillerinne ved Los Angeles Film Critics Association Awards, og en lignende pris ved spanske Premios Sant Jordi de Cinematografía. 4 
