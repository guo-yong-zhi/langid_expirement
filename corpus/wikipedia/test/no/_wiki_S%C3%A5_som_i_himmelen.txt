Så som i himmelen er en svensk film fra 2004.
En verdensberømt dirigent, Daniel Daréus, vender tilbake til sin hjembygd i Norrland for å leve tilbaketrukket i en periode grunnet stress. Etter hvert påtar han seg å hjelpe til med å få skikk på det lokale kirkekoret. I koret synger Lena, som han forelsker seg i.
Så som i himmelen er regissert av Kay Pollak. Det var hans første film siden Älska mig fra 1986.
Filmen hadde premiere 3. september 2004. Den ble årets mest sette film i Sverige i 2004, og spilte inn nesten 90 millioner svenske kroner.
Melodien «Gabriellas sång», som framføres i denne filmen, er senere blitt noe nær en klassiker.
