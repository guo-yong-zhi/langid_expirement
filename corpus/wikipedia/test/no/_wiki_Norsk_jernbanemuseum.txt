Norsk jernbanemuseum er Norges nasjonale jernbanemuseum. Det er ett av verdens eldste jernbanemuseer og ble etablert på Hamar i 1896, noe som også gjør Norsk jernbanemuseum til Norges eldste tekniske museum. Dagens lokalisering er den tredje i byen. Første plassering av museet var i ett rom i 2. etg. over venterommet i dagens stasjonsbygningen på Hamar. i 1912 måtte museet pakkes ned.  Etter noe diskusjon om plassering reåpnet man i 1930 i bydelen Disen, hvor Jernbaneskolen lå. Her åpnet museet med en liten park, med stasjonsbygninger. Rullende materiell var også nå kommet med i samlingen. I 1956 flyttet man til nybygget administrasjons- og utstillingsbygning i Rosenlundvika ved Domkirkeodden. I 2003 åpnet en ny administrasjons- og utstillingsbygning på Martodden - i nordenden av museumsparken.
Norsk jernbanemuseum er en egen etat underlagt Samferdselsdepartementet, og etatsstyres av Jernbanedirektoratet. 
Utstillingene innendørs  i den hovedbygningen omfatter gjenstander, modeller og illustrasjoner fra norsk jernbanehistorie, videovisning, PC-spill, animasjonsfilmer, reiseplanlegger og jernbaneprosa- og musikk. Friluftsmuseet/museumsparken er åpent kun i perioden juni til september.
Museet har en unik samling gjenstander og materiell fra den norske jernbanehistorien. I museumsparken finnes blant annet Norges eldste stasjonsbygning   Kløften stasjon  samt stasjonsbygningene fra Bestum , Ilseng  og Kjellingmo/Killingmo . 
Lokomotiv- og vognhallene inneholder en historisk samling lokomotiver og vogner helt fra jernbanens tidligste år i Norge. Blant annet er ett av Norges største damplokomotiv – Dovregubben samt kongevogner og annet historisk materiell utstilt. Museumsparken er anlagt med skinnegang, signaler, stasjonsbygninger, lokomotivhall, åpen restaurantvogn til bruk for publikum, hvilebrakke for banemannskap, Narvesens første aviskiosk og banevokterbolig . I sommersesongen kjøres «Tertittoget»  og minitoget «Knertitten»  i museumsparken.
Norsk jernbanemuseum har et spesialbibliotek for norsk jernbanevirksomhet og en rikholdig fotosamling. Fotosamlingen omfatter et stort antall bilder fra rundt 1860 og frem til i dag. Samlingen dokumenterer jernbanens anlegg og drift i Norge og bildene er tatt av mange forskjellige fotografer, både profesjonelle, jernbanens ansatte og privatpersoner. Deler av samlingene er publisert på Digitalt museum.
Museet ble tilknyttet Dovrebanen med et sidespor langs Birkebeinervegen for transport av materiell i 1996, ved at Norcems sidespor fra 1959 ble forlenget.
Store deler av museets samling av rullende materiell  er deponert hos andre. Museet eier storparten av den museale materiellparken ved både Urskog-Hølandsbanen og Setesdalsbanen; samt mange av de museale trekkaggregatene ved Krøderbanen.
Museet har to operative togsett som kan kjøres på det nasjonale jernbanenettet. Det ene er : "Karettoget" med damplokomotivet Caroline  fra 1861 og karetvogner fra 1880-1890-tallet og "Stålvogntoget" som trekkes enten av et diesellokomotiv av type di 3  eller av et elektrisk lokomotiv av type el 11  eller el 13  og som for øvrig består av vogner i fra 1960-tallet.
