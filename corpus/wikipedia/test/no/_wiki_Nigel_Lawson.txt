Nigel Lawson, baron Lawson av Blaby,  var en britisk journalist og politiker for Det konservative parti.
Nigel Lawson nedstammet fra en liberal jødisk familie. Hans far var en velstående råstoffmegler. Bestefaren Gustav Leibson innvandret fra den lettiske del av Det russiske keiserdømme, og ble britisk statsborger i 1914. I juni 1925 endret han slektsnavnet til «Lawson». 9  
Etter å ha gått på Westminster School og Christ Church College i Oxford begynte Nigel Lawson på sin karriere som finansjournalist. I 1961 ble han en av redaktørene i søndagsavisen The Sunday Telegraph. Fra 1966 til 1970 var han redaktør i tidsskriftet The Spectator. 
Han var konservativ representant for Blaby i Leicestershire fra 1974 til 1992. Han var finansminister i Margaret Thatchers regjering fra juni 1983 til oktober 1989. Han var energiminister fra 1981 til 1983 og deretter finansminister igjen. På begge ministerposter var Lawson en av de viktigste eksponentene for Thatchers politikk med privatisering av flere nøkkelindustrier. Han stod bak lavere inntektsskatt og deregulering av børsen, noe som var med på å gjøre London et viktig globalt finansdentrum. Det førte til en økonomisk vekst som ble kalt Lawson-boomen . 10 
Lawson forlot Underhuset i 1992 og satt deretter i Overhuset i 30 år fram til 2022. 10  
Han var leder for Det konservative parti mellom 1997 og 2001. Han ble adlet i 1992. 
I november 2011 presenterte Lawson sitt syn på en ordnet avvikling av euro. 11 
Han forble aktiv i politikk som formann for Conservatives for Britain, en bevegelse i det konservative parti som arbeidet for at Storbritannia skulle forlate EU, og var en fremtredende kritiker av EU. 12  Han var også formann for tenketanken The Global Warming Policy Foundation. 12  og var en aktiv tilhenger av Vote Leave, en organisasjon som førte valgkamp for Storbritannias uttreden av EU opp til folkeavstemningen om Storbritannias EU-medlemskap i 2016. 10 
Lawsons annet ekteskap ble oppløst i 2012. Senere hadde han en relasjon med Tina Jennings, visiting fellow på St Antony's College i Oxford. 13 
Som pensjonist bodde Lawson dels i en leilighet i London, dels i et nyklassistisk våningshus på landet i Vic-Fezensac i departementet Gers i Frankrike. 13  14  Han støttet dem som ville gjennomføre Brexit, og i 2018 hevdet flere massemedier at han hadde søkt om å få permanent oppholdstillatelse i Frankrike. 15  16  I 2019 uttalte han imidlertid at han fortsatt betalte skatt til Storbritannia og at han ville selge sitt hus i Frankrike. 17 
Lawson var far til seks barn, blant annet av Nigella Lawson, matskribent og berømt kokk, 10  Dominic Lawson, journalist, og Tom Lawson, rektor for Eastbourne College.
Han døde 3. april 2023 i en alder av 91 år. 18 
