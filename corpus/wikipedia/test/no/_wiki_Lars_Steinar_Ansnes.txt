Lars Steinar Ansnes  er en norsk journalist, redaktør og sakprosaforfatter.
Han gikk Møre og Romsdal distriktshøgskole, Volda og begynte i 1977 som journalist for Romsdalsposten i hjemkommunen Surnadal. I 1979, 23 år gammel, etablerte han lokalavisen Indre Nordmør. 1  2 
Han var redaktør i Stjørdalingen fra 1982 til 1984, deretter redaksjonssekretær, senere redaktør og disponent i Fylket i Molde. Fra 1995 til 1996 var han redaktør i TV-Romsdal. 1  2 
I 1996 ble han redaktør i Aura Avis i Sunndal. 1  2  Han gikk av med pensjon høsten 2020. 2 
Han har innehatt en rekke tillitsverv innenfor kultur, idrett og pressens organisasjoner i Møre og Romsdal.
Ansnes har sammen med Torbjørn Polden og Erling Myrbostad gitt ut fem bøker: Kvenndalen med Kvennbøtæla og Engjamarka , Søyådalen - utmarkshistorie frå Eidet , Under Skarfjellet - bind 1 , Under  Skarfjellet - bind 2  og Under Skarfjellet - bind 3 .
I 2016 ble de tre forfatterne tildelt Kleivaprisen. Samme år fikk Ansnes Sunndal Mållags Målblomst, og i 2018 ble han tildelt Nordmøre Mållags målpris for 2017. 
