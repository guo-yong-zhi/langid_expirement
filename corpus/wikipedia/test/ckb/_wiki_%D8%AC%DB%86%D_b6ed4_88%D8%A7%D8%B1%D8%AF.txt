جۆوان وودوارد  خانمەکتەر، بەرھەمھێنەر و چاکوانێکی ئەمریکییە. لە ماوەی ژیانی پیشەگەرییدا، بووەتە براوەی کۆمەڵێک خەڵات لەوانە، یەک جار خەڵاتی ئۆسکار، سێ جار خەڵاتی ئێمی پرایم تایم، ھەروەھا سێ جاریش خەڵاتی گۆڵدن گلۆب. ١ 
لە ساڵی ١٩٥٥، جۆوان بۆیەکەمینجار لە فیلمی تا سێ بژمێرە و نزابکە  دەرکەوت. بۆ ساڵی دواتر لە فیلمی ماچێک پێش مردن  دەرکەوت. لە سێیەم فیلمیدا لە ساڵی ١٩٥٧، بە بەشداریکردنی بە ڕۆڵی سەرەکی لە فیلمی سێ ڕوخسارەکەی ئێڤی  ناوبانگی زیاتر بەربڵاوبوویەوە، بەھۆی فیلمەکەوە بووە براوەی خەڵاتی ئۆسکار بۆ باشترین خانمەکتەر، خەڵاتی گۆڵدن گلۆب بۆ باشترین خانمەکتەر لە ڕۆڵی دراما، خەڵاتی ڕیڤیوی بۆردی ناشنال بۆ باشترین خانمەکتەری بەدەستھێنا، ھەروەھا پاڵێوراوکرا بۆ خەڵاتی بافتا.
لە ماوەی کارکردنی لە فیلمەکانیدا، جۆوان چوار پاڵاوتنی ئۆسکار، دە گۆڵدن گلۆب، چوار بافتا، ھەروەھا نۆ پاڵاوتنی بۆ خەڵاتی ئێمی پرایم تایم وەرگرت.
لە سەرەتادا جۆوان لە پەیوەندیدا بوو لەگەڵ نووسەری ئەمریکی گۆری ڤیدال، ٢  دەگوترا ئەوان مارەبڕی یەکتری کراون، بەڵام جۆوان ئەوەی ڕەتکردووەتەوە و ڕایگەیاند کە ئەوە پەیوەندییەکی تاک لایەنە بووە، خودی گۆری کەسێکی ھاوڕەگەزخوازە. ٣ 
لە ٢٩ی کانوونی دووەمی ١٩٥٨، جۆوان ھاوسەرگیری لەگەڵ ئەکتەر و دەرھێنەری ئەمریکی پۆل نیومان کرد، ھاوسەرگیرییەکان تاکوو ساڵی ٢٠٠٨ بە مردنی پۆل بەردەوام بوو، بەیەکەوە سێ منداڵیان ھەبوو. ٤  ٥  ٦ 
