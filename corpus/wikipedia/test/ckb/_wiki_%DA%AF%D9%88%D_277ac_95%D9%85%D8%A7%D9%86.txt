گوڵڕیز قەھرەمان  سیاسەتوان و ئەندام پەرلەمانی نیوزیلاندە. گوڵڕیز بە ڕەچەڵەک کورد و ئێرانییە. ئەو ھەروەھا نووسەر و چالاکی بواری پەنابەران و مناڵانە. قەھرەمان یەکەم پەنابەر بووە کە ھەڵبژێردراوە بۆ پەرلەمانی نیوزلەندا.
گوڵڕیز قەھرەمان لە دایکێکی کورد و سوننی ١  ٢  و باوکێکی شیعە لە دایکبووە و بە مناڵی لە مەشھەد ژیاوە. لە ساڵی ١٩٩٠دا، لەدوای کۆتایی شەڕی ئێران و عێراق، قەھرەمان و خێزانەکەی ئێرانیان بەجێ ھێشتووە و داوای پەنابەرییان کردووە لە وڵاتی نیوزیلاند. لەوێ قەھرەمان خوێندنی زانکۆی تەواو کردووە. دواتر لە زانکۆی ئۆکسفۆرد ماستەری لە بواری مافدا وەرگرتووە.
قەھرەمان ئەندامی حیزبی سەوزی ئەوتێیارەوا نیوزلاندە . گوڵڕیز چەند جار لایەنگریی خۆی لە پەنابەران، کەمینەکان و خەڵکی خۆجێیی نیوزلاند پیشان داوە. ھەروەھا لەگەڵ نووسەری کورد بێھرووز بووچانیدا دیداری کردووە لە کاتی ھاتنیدا بۆ نیوزلاند. ٣ 
