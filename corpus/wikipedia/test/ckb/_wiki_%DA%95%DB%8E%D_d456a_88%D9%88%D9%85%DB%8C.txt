ڕێکخراوەی ناحکوومی  ڕێکخراوێکە کە بە شێوەیەکی گشتی لە چوارچێوەیەکدا خۆی دەسەلمێنێ کە سەربەخۆ بێت لە حکومەت. ١  بەڵام ڕۆڵێکی زۆر گرنگی ھەیە لە پەیوەندیی کۆمەڵگە و حکوومەتدا. لێکۆڵینەوەکان ئاماژە بەوە دەکەن کە ڕێکخراوە ناحکومییەکان متمانەیەکی بێ هاوتایان هەیە لەلایەن خەڵکانەوە، کە دەکرێت بکرێنە ئامرازێکی بەکەڵک بۆ گرینگیدان بە کاروباری کۆمەڵگاو لایەنە حکومەتی پەیوەندیدار. ٢  هەرچۆنێک بێت، ڕێکخراوە ناحکومییەکان دەتوانن ئەو کۆمەڵەیە بن کە وەکو پاڵپشتێک بن بۆ ڕێلخراوی تر وەک . ٣  ٤ ڕێکخراوە ناحکومییەکان جیادەکرێنەوە لە ڕێکخراوە نێودەوڵەتیەکان و ڕێکخراوە لۆبیەکان.
زۆرینەی ڕێکخراوە ناحکوومییەکان، سوودنەخواز و سەربەخۆن لە دامودەزگاکانی حکومەت بەڵام یارمەتی دارایی لەلایەن حکومەت وەردەگرن. ئەو ڕێکخراوانە بە شێوەیەکی ئاسایی دامەزراوەیەکی سوودنەویستن وە زۆربەی چالاکیەکانیان لە بواری مرۆڤدۆستی یان زانستە کۆمەڵایەتیەکاندا دەرخسێنن هەروەها  خزمەتگووزاری تر بە کۆمەڵەگە لەخۆ دەگرن وەکو یانەکان وهاوشێوەکانی وە خزمەتگوزاری پێشکەش بە ئەندامەکانیان و خەڵکانی تر دەگەیەنن.
زاراوەی NGO بە واتای خۆی بەکارنەهێنرێت، وە هەندێ جار بە هاوواتا لەگەڵ واتای ڕێکخراوی کۆمەڵگەی شارستانی  بەکاردەهێنرێت، کە ئەمیش هەر دامەزراوەیەکی رێکخراو کە لەلایەن هاوڵاتیانەوە دابمەزرێت. ٥  لە هەندێک وڵاتدا، ڕێکخراوە ناحکومییەکان بە ڕێکخراوی قازانج نەویست ناسراوە، هەندێک جار پارتە رامیاریەکان و سەندیکاکانی بازرگانیش بە ڕێکخراوە ناحکومییەکان هەژمار دەکرێن. ٦  ڕێکخراوە ناحکومییەکان پۆلین دەکەین بەپێ ی  جۆری چالاکیەکان ڕێکخراوە ناحکومییەکان ئەنجامی دەدەن، وەک چالاکیەکانی لەبواری مافی مرۆڤ، پاراستنی بەکاربەری کاڵا، ژینگەپارێزی، تەندروستی، یان گەشەسەندن؛ وە  ئاستی جێ بەجێ کردن و چالاکی رێکخراوەکە ئەنجام دەدات: لە چوارچێوەی ناوخۆیی بێت و ناوچەیی بێت و نەتەوەیی بێت، یان نێودەوڵەتی بێت. ٧ 
ڕووسیا لە ساڵی ٢٠٠٨دا نزیکەی ٢٢٧،٠٠٠ هەزار رێکخراوی ناحکومی هەبوو. ٨  وە هندستان لە ساڵی ٢٠٠٩ مەزەندە دەکرێت نزیکەی ٢ ملیۆن رێکخراوی ناحکومی هەبێت، ٩   ١٠  ئەمریکا بەراورد بەم دوو وڵاتە نزیکەی ١.٥ ملیۆن رێکخراوی ناحکومی هەیە. ١١  
ڕێکخراوە ناحکومییەکان ئامانجی ئەندامەکانیان  بۆ کۆمەڵگە ئەمانەن : باشترکردنی ژینگە، هاندانی چاودێری مافەکانی مرۆڤایەتی، باشترکردنی خۆشگوزەرانی زینکەوتووان، یان نوێنەرایەتی کردنی دۆزێک. وە ئامانجەکانیان کۆمەڵێک کێشەی فراوان دەگرنە خۆ. ئەوان دەکرێ کۆمەکی ڕێکخراوە ناحکومیە ناوخۆییەکان و دامەزراوەکان و پڕۆژەکان بکەن وخشتەی پرۆژە دابڕێژن. ١٢ 
ڕێکخراوە ناحکومییەکان بەم شێوەیە پۆلێن دەکرێن:
١- ئاڕاستەکردن، نمونە، جۆری ئەو چالاکیەی ڕێکخراوە ناحکومییەکان ئەنجامی دەدات وەک چالاکیەکانی لە بارەی مافەکانی مرۆڤ: پاراستنی بەکاربەر، ژینگەپارێزی، تەندروستی یان گەشەسەندن.
٢- ئاستی کارکردن، کە ئاماژەیە بۆ ئەو قەبارەیەی کە ڕێکخراوێک لەسەری کاردەکات: ناوخۆیی، ناوچەیی، نیشتمانی، یان نێودەوڵەتی.
ڕێکخراوە ناحکومییەکان وەک جێبەجێکار و گۆرانکار و هاوبەشکار کار دەکەن. وە کاری گوزەرانی زانیاری دەکەن بۆ دابینکردنی کەلوپەل و خزمەتگوزاری بۆ کەسانێک کە تووشی کارەساتی سروشتی بوونە وە زیانیان بەرکەوتوە، وە ئەوان توانای گۆڕانکاریان هەیە و هاوبەش دەبن لەگەڵ ڕێکخراوەی ترەوە بۆ چارەسەرکردنی کێشەکان و چارەسەرکردنی پێداویستیە مرۆییوکان. ڕێکخراوە ناحکومیەکان شێوازی هەمە جۆرن، بەشێکیان بە شێوەیەکی سەرەکی گروپی داکۆکیکارن و وە بەشی تر بەرنامە و چالاکی ئەنجام دەدەن. ڕیکخروی ئۆکسفام، کاری گرنگی پێدانی کۆمەڵگە لەلایەن هەژاریەوە، لەوانە دابین کردنی کەلوپەل و پێداویستی و شارەزایی پیشەیی بۆ هەژاران بۆ بەدەستهێنانی خواردن و ئاوی خواردنەوە، سەکۆی دۆکۆمێنتی دۆزینەوەی ڕاستی و داکۆکی  پێدانی یارمەتی یاسایی بۆ قوربانیانی پێشێلکاریەکانی مافی مرۆڤ.
