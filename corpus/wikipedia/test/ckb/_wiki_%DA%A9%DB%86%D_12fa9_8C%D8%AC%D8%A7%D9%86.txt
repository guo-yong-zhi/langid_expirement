کۆماری دیموکراتی ئازەربایجان یەکەم کۆماری دیموکراتی عەلمانی بوو لە جیھانی تورک و موسڵماناندا. ١  کۆماری دیموکراتی ئازەربایجان لەلایەن ئەنجومەنی نیشتمانی ئازەربایجان لە تفلیس لە ٢٨ی ئایاری ١٩١٨ دوای ڕووخانی کۆماری فیدراڵی دیموکراتی ترانسقەفقاز دامەزرا و لە ٢٨ی نیسانی ١٩٢٠دا بوونی نەما. ٢  سنوورە دامەزراوەکانی لە باکوورەوە لەگەڵ ڕووسیا و لە باکووری ڕۆژاوا لەگەڵ کۆماری دیموکراتی جۆرجیا و لە ڕۆژاوا لەگەڵ کۆماری ئەرمەنستان و لە باشوورەوە لەگەڵ ئێران بوو. ژمارەی دانیشتووانەکەی نزیکەی ٣ ملیۆن کەس بووە. ٣  گەنجە پایتەختی کاتی کۆمار بوو بەو پێیەی باکوو لەژێر کۆنترۆڵی بەلشەفییەکان بوو. ناوی «ئازەربایجان» کە حیزبی پێشەنگی موساوات وەری گرت، بە ھۆکاری سیاسی ٤  ٥ ، پێش دامەزراندنی کۆماری دیموکراتی ئازەربایجان لە ساڵی ١٩١٨، تەنیا بۆ ناسینەوەی ناوچەی تەنیشت باکووری ڕۆژاوای ئێرانی ھاوچەرخ بەکاردەھێنرا. ٦  ٧  ٨ 
