এই নিবন্ধটি ইংরেজি ভাষায় লেখা হয়েছে। নিবন্ধটি যদি ইংরেজি ভাষার ব্যবহারকারীদের উদ্দেশ্যে লেখা হয়ে থাকে তবে, অনুগ্রহ করে নিবন্ধটি ঐ নির্দিষ্ট ভাষার উইকিপিডিয়াতে তৈরি করুন। অন্যান্য ভাষার উইকিপিডিয়ার তালিকা দেখুন এখানে।
পবিত্র রোম সাম্রাজ্য  মধ্য ইউরোপে ৯৬২ থেকে ১৮০৬ সাল পর্যন্ত অস্তিত্বশীল ছিল। এর শাসনকর্তা ছিলেন পুণ্য রোমান সম্রাট বা হলি রোমান সম্রাট। মধ্যযুগ এবং আদি-আধুনিক যুগে সম্রাজ্যের রূপ বেশ পরিবর্তিত হয়, সম্রাটদের ক্ষমতা কমতে থাকে এবং বাড়তে থাকে রাজপুত্র বা প্রিন্সদের ক্ষমতা। শেষ শতকে এসে একে কেবল কিছু সার্বভৌম অঞ্চলের জোট ছাড়া আর কিছু বলা যেতো না।
সম্রাজ্যটির কেন্দ্র ছিল জার্মানিতে, যাকে তখন জার্মান সম্রাজ্য বলা। জার্মানি এবং আশপাশের কিছু অঞ্চল নিয়ে এই কেন্দ্র গঠিত হয়েছিল। স্বর্ণযুগে এই সম্রাজ্যের অধীনে ছিল ইতালীয় সম্রাজ্য এবং বুর্গুন্ডি সম্রাজ্যের মত বড় বড় অঞ্চল। অধিকাংশ সময় জুড়ে সম্রাজ্যটির মধ্যে কয়েক শত উপ-বিভাগ ছিল, যেমন প্রিন্সিপালিটি, ডুকি, কাউন্টি, মুক্ত রাজকীয় শহর  এবং অন্যান্য ডোমেইন।
৯৬২ সালে অটো ১ জার্মানির সম্রাট ঘোষিত হন, অনেকের মতে তিনিই প্রথম পুণ্য রোমান সম্রাট যাকে জার্মান ভাষায় বলা হতো রোমিশ-ডয়চার কাইজার। অবশ্য রোমান সম্রাটের পদবী প্রথম আনুষ্ঠানিকভাবে দেয়া হয়েছিল শার্লেমাইনকে। অটো ছিলেন এই অংশের প্রথম সম্রাট যিনি পূর্বতন কারোলিনজিয়ান রাজবংশের সদস্য ছিলেন না। ৬ 
শেষ পুণ্য রোমান সম্রাট ছিলেন ফ্রান্সিস ২, যিনি ১৮০৬ সালে নেপোলীয় যুদ্ধের সময় সম্রাজ্যের বিলুপ্তি ঘোষণা করেন। এর আগে ১৫১২ সালে বর্তমান জার্মানির কোলোনে অনুষ্ঠিত একটি রাজকীয় ডায়েটে  সম্রাজ্যের নাম পরিবর্তন করে রাখা হয়েছিল জার্মান জাতিসমূহের পুণ্য রোমান সম্রাজ্য । ৭ 
আধুনিক ইউরোপের অনেকগুলো রাষ্ট্র এবং অঞ্চল এক সময় এই সম্রাজ্যের অধীনে ছিল। এর মধ্যে রয়েছে: জার্মানি , অস্ট্রিয়া , চেক প্রজাতন্ত্র, সুইজারল্যান্ড, লিশটেনস্টাইন, নেদারল্যান্ড, বেলজিয়াম, লুক্সেমবার্গ, স্লোভেনিয়া , পূর্ব ফ্রান্সের অনেকগুলো অঞ্চল , উত্তর ইতালি  এবং পশ্চিম পোল্যান্ড ।
