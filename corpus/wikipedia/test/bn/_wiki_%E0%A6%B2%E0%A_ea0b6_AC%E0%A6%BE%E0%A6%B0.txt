ললিতা পবার  ১  ছিলেন একজন অতিপ্রজ ভারতীয় অভিনেত্রী। হিন্দি, মারাঠি এবং গুজরাটি চলচ্চিত্রের ৭০০ টিরও বেশি ছবিতে অভিনয় করে তিনি চরিত্রাভিনেত্রী হিসাবে খ্যাতি অর্জন করেছিলেন, সেখানে তিনি ভালজি পেন্ধারকরের তৈরি নেতাজি পালকর , নিউ হানা পিকচার্সের সেন্ট দমজী, ভি. এস খন্দকার রচিত নবযুগ চিত্রাপতের অমৃত এবং ছায়া ফিল্মসের গোরা কুম্ভর এর মতো জনপ্রিয় চলচ্চিত্রে অভিনয় করেছেন। তাঁর অভিনীত অন্যান্য স্মরণীয় ছবির মধ্যে আছে আনাড়ি , শ্রী ৪২০ এবং মিস্টার অ্যান্ড মিসেস ৫৫, এবং রামনন্দ সাগরের টেলিভিশন মহাকাব্য ধারাবাহিক রামায়ণের মন্থরার চরিত্রে অভিনয়। ২ 
১৯১৬ সালের ১৮ এপ্রিল ভারতের মহারাষ্ট্র রাজ্যের নাশিক জেলার য়েবলাতে একটি রক্ষণশীল পরিবারে পবার জন্ম গ্রহণ করেন। ৩  জন্মের সময় তার নাম ছিল আম্বা লক্ষ্মণ রাও সাগুন। তার বাবা লক্ষ্মণ রাও শাগুন ছিলেন এক ধনী সিল্ক এবং সুতা পণ্যের ব্যবসায়ী। ৪  তিনি রাজা হরিশচন্দ্র  ছবিতে নয় বছর বয়সে তার অভিনয় জীবন শুরু করেছিলেন এবং এবং পরবর্তীকালে নির্বাক চলচ্চিত্রের যুগ এবং ১৯৪০ এর দশকে মুখ্য ভূমিকায় অভিনয় করেন, তাঁর জীবনের শেষ অবধি সাত দশক ব্যাপী তার কর্মজীবন বিস্তৃত ছিল।
তিনি একটি নির্বাক চলচ্চিত্র কৈলাশ  এ সহ-প্রযোজনা এবং অভিনয় করেন এবং পরবর্তীতে ১৯৩৮ সালে একটি সবাক্ চলচ্চিত্র দুনিয়া কেয়া হ্যায় প্রযোজনা করেন।
১৯৪২ সালে জঙ্গ-ই-আজাদী সিনেমার একটি দৃশ্যের অংশ হিসাবে অভিনেতা মাস্টার ভগবান তাকে সবলে চড় মারেন। নতুন অভিনেতা হওয়ার কারণে তিনি দুর্ঘটনাক্রমে তাকে খুব জোরে চড় মারেন, যার ফলে মুখে পক্ষাঘাত এবং বাম চোখের শিরা ফেটে যায়। তিন বছর চিকিৎসার পরে, তাকে ত্রুটিযুক্ত বাম চোখ ফেলে দিতে হয়েছিল; এইভাবে তাকে মুখ্য ভূমিকায় অভিনয় ত্যাগ করতে হয়, এবং চরিত্রের ভূমিকায় পরিবর্তিত করতে হয়েছিল, যাতে পরবর্তী জীবনে তিনি খ্যাতি অর্জন করেন। ৫ 
তিনি বিশেষ করে মায়ের ভূমিকায়, বিশেষত খারাপ মায়ের বা শ্বাশুড়ীর ভূমিকায় অভিনয় করেন। তার বিখ্যাত অভিনয় হলো রাজ কাপুরের সাথে আনাড়ি  ছবিতে কঠোর অথচ দয়ালু মিসেস এল. ডি’সা এর চরিত্রে। হৃষীকেশ মুখোপাধ্যায়ের পরিচালনায় তিনি আজীবন অভিনয় করেছেন, ৬  যার জন্য তিনি ফিল্মফেয়ার শ্রেষ্ঠ পার্শ্ব অভিনেত্রীর পুরস্কার লাভ করেছেন। এবং প্রফেসর  চলচ্চিত্রে কঠোর মায়ের ভূমিকায় যে প্রেমে পড়েন এবং রামানন্দ সাগরের টেলিভিশন ধারাবাহিক রামায়ণে কুটিল কুব্জা দাসী মন্থরার ভূমিকায় অভিনয় করেন। ১৯৬১ সালে তিনি ভারত সরকারের ভারতীয় চলচ্চিত্রের ফার্স্ট লেডি হিসাবে সম্মানিত হন। ৫ 
তাঁর প্রথম বিয়ে গণপাত্র পবারের সাথে হয়েছিল, যা তাঁর ছোট বোনের সাথে সম্পর্কের পরে নষ্ট হয়ে যায়। পরে তিনি বোম্বের অম্বিকা স্টুডিওর চলচ্চিত্র প্রযোজক রাজপ্রকাশ গুপ্তকে বিয়ে করেন। ৭  তিনি ১৯৯৮ সালের ২৪ ফেব্রুয়ারি পুনের আউন্ডেতে মারা যান, সেখানে তিনি কিছুকাল থেকে বাস করছিলেন।
