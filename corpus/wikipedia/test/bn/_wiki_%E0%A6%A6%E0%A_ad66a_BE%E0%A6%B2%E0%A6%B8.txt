দি অরিজিনালস একটি আমেরিকান টেলিভিশন সিরিজ। এর সম্প্রচার শুরু ২০১৩-১৪ টেলিভিশন সিজনে দ্য সিডব্লিউতে। দি অরিজিনালস দ্য ভ্যাম্পায়ার ডায়রিসের একটি স্পিন-অফ। সিরিজ প্রিমিয়ারটি দ্য ভ্যাম্পায়ার ডায়রিসের পরে সম্প্রচারিত হয়  বৃহস্পতিবার, অক্টোবর ৩, ২০১৩। এক সপ্তাহ পরে অক্টোবর ৮, ২০১৩তে এটি এর নিয়মিত সময়, মঙ্গলবারে স্থানান্তরিত হয়। ১ 
দ্য সিডব্লিউ ১৩ ফেব্রুয়ারি, ২০১৩ সালে সিরিজটি দ্বিতীয় মৌসুমের জন্য নবায়ন করে। দ্য সিডব্লিউ ১১ জানুয়ারি, ২০১৪ সালে সিরিজটি তৃতীয় মৌসুমের জন্য নবায়ন করে। ২ 
দি অরিজিনালস দ্য ভ্যাম্পায়ার ডায়রিসের একটি স্পিন-অফ যা মিকেলসন সহোদর ক্লাউস , এলাইজা  এবং রেবেকাকে  ঘিরে আবর্তিত। ২০১৩ সালের ২৫ এপ্রিল সম্প্রচারকৃত ব্যাকডোর পাইলটে প্রকাশিত হয় যে ওয়্যারউলফ হেইলি  ক্লাউসের বাচ্চার মা হতে চলেছে। সিরিজটি শুরু হয় অরিজিনালদের ১৯১৯ সালের পর প্রথমবারের মত নিউ অরলিন্স শহরে প্রত্যাবর্তনের মাধ্যমে। শহরটি তারা প্রথমে তৈরি করা সত্ত্বেও তাদের প্রতিশোধপরায়ণ বাবার হাত থেকে রক্ষা পেতে তারা পালিয়ে যায়। তাদের অনুপস্থিতিতে ক্লাউসের শিষ্য মার্সেল  শহরের ক্ষমতা গ্রহণ করে। ক্লাউস সিদ্ধান্ত নেয় যে মার্সেলকে সরিয়ে শহরের ক্ষমতা তাদের দখল করতে হবে এবং শহরকে ভ্যাম্পায়ার, ওয়্যারউলফ এবং ডাইনিদের মধ্যকার যুদ্ধ থেকে রক্ষা করতে হবে।
