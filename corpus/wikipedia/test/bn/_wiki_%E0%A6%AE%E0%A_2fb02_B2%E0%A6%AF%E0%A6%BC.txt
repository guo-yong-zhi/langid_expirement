মরিয়মনগর বালিকা উচ্চ বিদ্যালয় বাংলাদেশের চট্টগ্রাম জেলার একটি শিক্ষাপ্রতিষ্ঠান।
প্রতিষ্ঠানটি চট্টগ্রাম জেলার রাঙ্গুনিয়া উপজেলার অন্তর্গত মরিয়মনগর ইউনিয়নের ৪নং ওয়ার্ড মরমপাড়ায় অবস্থিত। ১ 
১৯৬৮ সালে বিদ্যালয়টি প্রতিষ্ঠিত হয়। জনাব আলহাজ্ব সাইফুল হক তার স্ত্রী জনাবা আলহাজ্ব নেশা বেগম-এর দানকৃত জমির উপর এ বিদ্যালয়টি প্রতিষ্ঠা করেন। ১৯৭৫ সালে সর্বপ্রথম এ বিদ্যালয় থেকে বোর্ড পরীক্ষায় অংশগ্রহণ করে এবং ১৯৮৪ সালের ১ এপ্রিল বিদ্যালয়টি এমপিও ভুক্ত হয়। ১ 
বিদ্যালয় পরিচালনার জন্য জনাব আলহাজ্ব আবুল কাশেম চিশতীকে সভাপতি করে ১১ জন বিশিষ্ট একটি পরিচালনা পরিষদ রয়েছে। ১ 
বিদ্যালয়ের প্রধান শিক্ষক জনাব মোহাম্মদ নুরুল হক। এছাড়া আরো ১১ জন অভিজ্ঞ শিক্ষকমণ্ডলী এ বিদ্যালয়ে কর্মরত আছেন। ১ 
বিদ্যালয়ে ২টি দ্বিতল ভবন রয়েছে। এতে প্রধান শিক্ষকের কার্যালয়, শিক্ষক মিলনায়তন এবং শ্রেণীকক্ষ সহ মোট ১৩টি কক্ষ রয়েছে। ১ 
এটি একটি বালিকা মাধ্যমিক বিদ্যালয়। বর্তমানে আড়াই শতাধিক শিক্ষার্থী এ বিদ্যালয়ে অধ্যয়নরত আছে। ১ 
২০১৭ সালের এসএসসি পরীক্ষায় পাশের হার ৬৩.১৬% এবং ২০১৬ সালের জেএসসি পরীক্ষায় পাশের হার ৮৫%। ১ 
