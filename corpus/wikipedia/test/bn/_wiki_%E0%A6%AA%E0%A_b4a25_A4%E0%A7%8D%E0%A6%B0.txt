প্রবাহচিত্র বলতে এক ধরনের রেখাচিত্রকে বোঝায় যেটির দ্বারা কোনও কর্মপ্রবাহ বা প্রক্রিয়াকে উপস্থাপন করা হয়। একে ইংরেজিতে ফ্লোচার্ট  বলে। একটি প্রবাহচিত্রকে একটি কলনবিধি-র  একটি রেখাচিত্রমূলক উপস্থাপন হিসেবে সংজ্ঞায়িত করা যায়, যেখানে কলনবিধি হল ধাপে ধাপে কোনও বিশেষ কাজ সম্পাদনের পন্থা। একটি প্রবাহচিত্রে এই ধাপগুলিকে বিভিন্ন ধরনের বাক্স জাতীয় প্রতীকের মাধ্যমে প্রদর্শন করা হয়, এবং ধাপগুলির ক্রম বা অভিমুখ দেখানোর জন্য ঐ বাক্সগুলির মধ্যে তীরচিহ্ন বসানো হয়। এই রেখাচিত্রভিত্তিক উপস্থাপনটি কোনও প্রদত্ত সমস্যার জন্য একটি আদর্শ বা মান সমাধানটিকে চিত্রিত করে। প্রবাহচিত্রগুলিকে পেশাদারি কাজ ও গবেষণার বিভিন্ন ক্ষেত্রে কোনও প্রক্রিয়া বা কর্মসূচি বিশ্লেষণ, নকশাকরণ, নথিভুক্তকরণ বা ব্যবস্থাপনার কাজে ব্যবহার করা হয়। ১  
যেমন পরিগণকীয় নির্দেশনা পূর্বলিখন তথা কম্পিউটার প্রোগ্রামিংয়ের ক্ষেত্রে প্রবাহচিত্র দেখে সহজেই বোঝা যায় প্রদত্ত পূর্বলেখ বা প্রোগ্রামটি কীভাবে কাজ করে। 
কম্পিউটার প্রোগ্রামিংয়ের ক্ষেত্রে একটি আদর্শ প্রবাহচিত্র প্রোগ্রাম সহজ করে তোলে, প্রোগ্রামের ভুলত্রুটি সংশোধনে সহায়তা করে, বৃহৎ প্রোগ্রাম ছোট আকারে লিখতে সাহায্য করে, গ্রামের উন্নয়ন সাধনে সহায়তা করে এবং বাস্তব সমস্যা চিত্রের মাধ্যমে প্রকাশ করতে সাহায্য করে।
প্রবাহচিত্র তৈরির সময় প্রচলিত প্রতীক চিহ্ন ব্যবহার করতে হয়, যেমন তীর চিহ্ন দিয়ে প্রবাহচিত্রের ধারাবাহিকতা বোঝাতে হয়, মন্তব্য যুক্ত করতে হয়, চক্রের পরিমাণ কমিয়ে আনতে হয়। প্রবাহচিত্রে দক্ষতা বাড়াতে সব ধরনের প্রোগ্রামের ভাষা ব্যবহার করা যাবে।
কম্পিউটার বিজ্ঞানের ক্ষেত্রে প্রবাহচিত্রগুলি নিম্নরূপ। 
কম্পিউটার/ সিস্টেমে চলমান উপাত্ত/তথ্যের আদান-প্রদানের প্রবাহ দেখাতে যে প্রবাহচিত্র ব্যবহৃত হয় তাই সিস্টেম প্রবাহচিত্র।
কম্পিউটারের বিভিন্ন প্রোগ্রাম লিখতে যে প্রবাহচিত্র ব্যবহৃত হয় তাই প্রোগ্রাম প্রবাহচিত্র নামে পরিচিত।
বর্তমানে প্রবাহচিত্রে অনেক প্রতীক চিহ্ন ব্যবহার করা হয় । তবে কিছু প্রতীক আছে যা সব প্রবাহচিত্রে ব্যবহার করা হয়।  
 ২  ৩  
