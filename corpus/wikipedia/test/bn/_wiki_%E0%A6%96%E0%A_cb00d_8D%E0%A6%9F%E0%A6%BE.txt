খারা দুপাট্টা বা খাদা দুপাট্টা  হলো ভারতীয় উপমহাদেশের হায়দ্রাবাদি মুসলিম বধূদের ঐতিহ্যবাহী বিয়ের পোশাক। এটি একটি কুর্তা , চুরিদার  এবং একটি ৬-গজের দুপাট্টা  সমন্বিত একটি বিস্তৃত বিবাহের পোশাক। ১ 
সতেরো শতকের গোড়ার দিকে, মুঘল সম্রাজ্ঞী নুর জেহান তুর্কি ও পারস্যের কারিগরদের ভারতে আমন্ত্রণ জানান এবং একটি বিশেষ পোষাক তৈরি করান, যা শুধুমাত্র মুঘল সম্ভ্রান্ত মহিলাদের পরিবারের সদস্যদের জন্য ছিল। দুপাট্টা বা দোপাট্টা কারুশিল্প মুঘল বংশধরদের বিশেষভাবে প্রসংশিত করে। যখন মুঘল গভর্নর নিজাম-উল-মুলক হায়দ্রাবাদের উপর তার স্বায়ত্তশাসন ঘোষণা করে, তখন নিজামের পরিবারের বেগমরা খারা দুপাট্টা তৈরির জন্য মুঘলদের সৃজনশীল শৈলী পরিবর্তন করে। যা পরবর্তীতে হায়দ্রাবাদের সাধারণ বাসিন্দারা পরিধান করত। চৌমহল্লা প্রাসাদের মন্টেজ গ্যালারিতে নিজাম বেগমের জীবনধারার রাজকীয় পোশাক প্রদর্শন করা হয় যার মধ্যে খারা দুপাট্টা রয়েছে। ২ 
কখনও কখনও কুর্তা একটি দীর্ঘ, হাল্কা হাতাবিহীন ওভারকোট বা একটি ছোট কোটি ও একটি বোলেরো-সদৃশ কোমরের সাথে পরা হয়। নববধূরা মাথার উপর একটি ম্যাচিং ঘুনঘাট  পরেন।
দোপাট্টা সাধারণত জালের মতো উপাদান দিয়ে তৈরি এবং জারদোজির কাজ দিয়ে নকশা করা হয়। দোপাট্টার সীমানায় মসলা বা সূচিকর্ম করা সোনালি মোটিফ সহ একটি ফিতার সীমানা রয়েছে।
স্বাভাবিক সহগামী গহনা হলো:
দোপাট্টার মাঝখানের একেবারে উপরের অংশ দিয়ে দোপাট্টাটি চুড়িদারের পিছনের দিকে আটকানো হয়। দোপাট্টাটি উভয় প্রান্তে ভাঁজ করা অ্যাকর্ডিয়ন প্লিটের মতো, যা একটি রূপককাঠি দিয়ে বাম কাঁধে বাঁধা হয়। দোপাট্টার খোলা প্রান্তের অংশ ডান কাঁধের নিচে এবং ডান কনুইয়ের ভিতরে পরা হয়।
