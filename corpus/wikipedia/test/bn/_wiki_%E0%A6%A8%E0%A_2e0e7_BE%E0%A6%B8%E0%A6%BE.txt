নূরিয়া ইসলামিয়া আলিম মাদ্রাসা বাংলাদেশের চট্টগ্রাম জেলার একটি আলিয়া মাদ্রাসা। প্রতিষ্ঠানটি চট্টগ্রাম জেলার সীতাকুণ্ড উপজেলার কুমিরা ইউনিয়নে অবস্থিত। ১  মাদ্রাসার দাখিল ও আলিম শ্রেণী বাংলাদেশ মাদ্রাসা শিক্ষাবোর্ডের অধীনে পরিচালিত হয়।
১৯৬৯ সালে মাদ্রাসাটি প্রতিষ্ঠিত হয়। মাওলানা মোহাম্মদ নুরুল আবছার সীতাকুন্ড মাদ্রাসাটি প্রতিষ্ঠা করেন এবং মাদ্রাসার জন্য জমি দান করেন শাহসুফি মোহাম্মদ বদিউজ্জামান। ১  প্রতিষ্ঠাকাল থেকে ২০১৯ সালের ডিসেম্বর পর্যন্ত আমৃত্যু নূরিয়া ইসলামিয়া আলিম মাদ্রাসার পরিচালনা-ব্যবস্থাপনার সার্বিক দায়িত্ব পালন করেছিলেন তার ছেলে মাওলানা মোহাম্মদ শামসুল ইসলাম।
মাদ্রাসা পরিচালনার জন্য ইসলামী বিশ্ববিদ্যালয় কুষ্টিয়ার সাবেক উপাচার্য ড. মুহাম্মদ ইনাম উল হক-কে সভাপতি করে ১১ জন বিশিষ্ট পরিচালনা পরিষদ রয়েছে। ১  মাদ্রাসার অধ্যক্ষ মাওলানা মোহাম্মদ নুরুন্নবী জেহাদী। ১ 
মাদ্রাসার মূল ভবনটি একটি চারতলা ভবন। ১  এ প্রতিষ্ঠানে সহ-শিক্ষা ব্যবস্থা রয়েছে। এ মাদ্রাসায় আলিম  পর্যায় পর্যন্ত শিক্ষালাভের সুযোগ রয়েছে। বর্তমানে ছয় শতাধিক শিক্ষার্থী অধ্যয়নরত আছে। ১ 
বিগত বছরের পাশের হার ৯৬%। প্রত্যেক বছর এ প্রতিষ্ঠান থেকে আলিম, দাখিল, জেডিসি ও ইবতেদায়ী সমাপনী পরীক্ষায় কৃতিত্বের সাথে শিক্ষার্থীরা ফলাফল করে আসছে। ১ 
