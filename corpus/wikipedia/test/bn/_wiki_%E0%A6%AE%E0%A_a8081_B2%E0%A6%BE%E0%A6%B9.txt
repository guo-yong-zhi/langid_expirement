মোহাম্মদ বায়তুল্লাহ  ১  ছিলেন বাংলাদেশের একজন খ্যাতনামা রাজনীতিবিদ। তিনি ১৯৭২ সাল থেকে ১৯৭৫ সাল পর্যন্ত বাংলাদেশের জাতীয় সংসদের ১ম ডেপুটি স্পিকার হিসেবে দায়িত্ব পালন করেন। ১ 
মোহাম্মদ বায়তুল্লাহ ১৯২৭ সালের ২ ফেব্রুয়ারি তারিখ নওগাঁ জেলার শালেবাজ গ্রাম জন্ম গ্রহণ করেন।
মোহাম্মদ বায়তুল্লাহ ১৯৪৩ সালে কীর্ত্তিপুর উচ্চ বিদ্যালয় থেকে ম্যাট্রিকুলেশন ও ১৯৪৫ সালে রাজশাহী গভর্নমেন্ট কলেজ থেকে আই.এ. এবং ১৯৪৭ সালে একই কলেজ থেকে বি.এ. পাশ করেন। ১৯৪৯ সালে তিনি ঢাকা বিশ্ববিদ্যালয় থেকে রাষ্ট্রবিজ্ঞানে এম.এ. এবং ১৯৫৩ সালে একই বিশ্ববিদ্যালয় থেকে এলএলবি ডিগ্রি লাভ করেন।
মোহাম্মদ বায়তুল্লাহ ছাত্রজীবনেই রাজনীতিতে অংশগ্রহণ করেন। তিনি ১৯৪৮ সালে ভাষা আন্দোলনের প্রাথমিক পর্যায়ে আন্দোলনে সক্রিয় অংশগ্রহণ করেন। ১৯৬৯ সালে তিনি নওগাঁ মহকুমা আওয়ামী লীগের সভাপতি এবং রাজশাহী জেলা আওয়ামী লীগের সহ-সভাপতি নির্বাচিত হন। মোহাম্মদ বায়তুল্লাহ ১৯৭০ সালের নির্বাচনে রাজশাহী-৩ আসনে থেকে জাতীয় পরিষদের সদস্য নির্বাচিত হন। মুক্তিযুদ্ধের সময় তিনি বাঙালিপুর  যুব ক্যাম্পের ক্যাম্পপ্রধান হিসেবে দায়িত্ব পালন করেন। স্বাধীনতার পর ১৯৭২ সালের ১২ নভেম্বর তিনি জাতীয় সংসদের ডেপুটি স্পিকার নির্বাচিত হন। ও স্বাধীন বাংলাদেশের সংবিধান প্রণয়ন কমিটিতে সদস্য হিসাবে দায়িত্ব পালন করেন।। ২  তিনি বাংলাদেশের জাতীয় সংসদের প্রথম ডেপুটি স্পিকার হিসাবে দায়িত্ব পালন করেন। ১  ১৯৭৩ সালে জাতীয় সংসদ নির্বাচনে তিনি সংসদ-সদস্য নির্বাচিত হন এবং সংসদের ডেপুটি স্পিকার নির্বাচিত হন।
১৯৭৫ সালে বঙ্গবন্ধু শেখ মুজিবুর রহমান কর্তৃক বাকশাল গঠন করা হলে তিনি কেন্দ্রীয় কমিটির ৩৫ নং সদস্য হিসাবে তাতে অন্তর্ভুক্ত হন। ৩ 
মোহাম্মদ বায়তুল্লাহ ৭ মে ১৯৮৬ সালের তৃতীয় জাতীয় সংসদ নির্বাচনে বাংলাদেশ আওয়ামী লীগের প্রার্থী হিসেবে নওগাঁ-৩ আসন থেকে সংসদ সদস্য নির্বাচিত হন।
বায়তুল্লাহ ৯ মার্চ ১৯৮৭ সালে মৃত্যু বরণ করেন।
