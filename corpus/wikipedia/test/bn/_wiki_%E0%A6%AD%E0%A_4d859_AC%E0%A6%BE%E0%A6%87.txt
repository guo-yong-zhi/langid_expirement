ভি. তেজস্বিনী বাই হলেন মহিলা কাবাডি খেলায় ভারতের প্রতিনিধি। তিনি কুয়াংচৌতে ২০১০ এশিয়ান গেমসের স্বর্ণপদক জয়ী কাবাডি দলের একজন সদস্য ছিলেন। ১  ২  ৩  ২০১৪ সালে দক্ষিণ কোরিয়ার ইনছনে অনুষ্ঠিত এশিয়ান গেমসে তেজস্বিনীর অধিনায়কত্বে খেলে ভারতীয় মহিলা কাবাডি দল স্বর্ণপদক জয় করে। ৪ 
তেজস্বিনী কর্নাটক রাজ্যের বেঙ্গালুরুর বাসিন্দা। তিনি যখন অষ্টম শ্রেণীতে পড়তেন তখন থেকেই তাঁর মনে কাবাডির প্রতি আগ্রহ জন্মায়। ৫  তেজস্বিনী তাঁর নিজের শহরে হঠাৎ করেই একটি কাবাডি ক্রীড়া প্রতিযোগিতা দেখার সুযোগ পেয়েছিলেন এবং তারপর থেকে আর তিনি পিছনে ফিরে তাকাননি। তিনি প্রথমে স্কুল, তারপর কলেজ এবং তারপর জেলার হয়ে খেলেছেন। তেজস্বিনী তাঁর পিতার অপরিহার্য সমর্থন পেয়েছিলেন যা তাঁকে সাফল্যের চূড়ায় পৌঁছাতে সাহায্য করেছিল। ৬ 
বেশ কিছু বছর ধরে সাফল্যের সঙ্গে কাবাডি খেলার পর, তেজস্বিনী একজন আদর্শ কাবাডি খেলোয়াড় হিসাবে পরিচিত। তিনি সব অবস্থানেই খেলতে পারেন । দলের জন্য বোনাস পয়েন্ট আনার জন্য তিনি পরিচিত। এখন তিনি ভারতীয় রেলে চাকরি করেন। ৫ 
তেজস্বিনী বাই দুবারের এশিয়ান গেমসের স্বর্ণপদক বিজয়ী। তিনি ২০১১ এবং ২০১৪ এশিয়ান গেমসে ভারতের হয়ে সোনা জিতেছিলেন। কাবাডিতে তাঁর অবদানের জন্য তিনি ২০১১ সালের ২৯শে আগস্ট মর্যাদাপূর্ণ অর্জুন পুরস্কারে ভূষিত হন। ৭  ২০১৮ সালে তেজস্বিনী বাই ভারতীয় মহিলা কাবাডি দলের প্রধান কোচ হিসেবে নিযুক্ত হন। ৬ 
তেজস্বিনী এবং তার স্বামী ২০২১ সালের ১লা মে কোভিড-১৯ রোগে আক্রান্ত হন। যদিও তিনি বাড়িতে সুস্থ হয়ে ওঠেন, কিন্তু তাঁর স্বামী নবীন ১১ই মে মারা যান। ৮ 
ক্রীড়াবিদদের জন্য পণ্ডিত দীনদয়াল উপাধ্যায় জাতীয় কল্যাণ তহবিলের আর্থিক সহায়তা প্রকল্প থেকে তাঁর জন্য দুই লাখ টাকা সাহায্য অনুমোদিত হয়।  কোভিড-১৯ অতিমারীর মধ্যে প্রাক্তন আন্তর্জাতিক ক্রীড়াবিদ এবং কোচদের সহায়তা করার জন্য ভারতের ক্রীড়া কর্তৃপক্ষ, ভারতীয় অলিম্পিক অ্যাসোসিয়েশন এবং যুব বিষয়ক ও ক্রীড়া মন্ত্রক  যৌথভাবে এই উদ্যোগ নিয়েছে। ৯ 
তেজস্বিনী বলেছিলেন যে তিনি কর্ণাটক ক্রীড়া কমিটির সদস্য এবং প্রাক্তন অর্জুন পুরস্কারপ্রাপ্ত হোন্নাপ্পা গৌড়ার কাছ থেকে এই উদ্যোগ সম্পর্কে জানতে পেরেছিলেন। তিনি তাঁর সন্তানের ভবিষ্যত সুরক্ষিত করার জন্য এই অর্থ বিনিয়োগ করতে চান। ১০ 
