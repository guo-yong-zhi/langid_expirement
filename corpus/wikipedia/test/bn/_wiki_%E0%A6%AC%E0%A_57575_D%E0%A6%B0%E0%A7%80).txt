বীণা , যিনি বীণা কুমারী নামেও পরিচিত, তাঁর আসল নাম তাজৌর সুলতানা। তিনি ছিলেন একজন ভারতীয় অভিনেত্রী।
১৯২৬ সালের ৪ঠা জুলাই বীণা ব্রিটিশ ভারতের বেলুচিস্তান এজেন্সির কোয়েটায় জন্মগ্রহণ করেন। জন্মের সময় তাঁর নাম ছিল তাজৌর সুলতানা। ১   ২  কোন এক সময়ে, তাঁর পরিবার লাহোরে স্থানান্তরিত হয় এবং সেখানেই বসবাস করতে থাকে।  ১ 
তিনি ১৯৪৭ সালে জুনাগড়ে অভিনেতা-নায়ক আল নাসিরকে বিয়ে করেন এবং তাঁদের দুই সন্তান ছিল। আল নাসির ভোপালের একটি রাজপরিবারের সদস্য ছিলেন এবং ইতিমধ্যেই বিবাহিত ছিলেন, প্রথমে তাঁর বিয়ে হয়েছিল অভিনেত্রী মীনা শোরের সঙ্গে এবং তারপরে মনোরমার সঙ্গে। তাঁরা দুজনে একসঙ্গে কয়েকটি ছবিতে কাজ করলেও তাঁদের ছবিগুলো বক্স অফিসে একেবারেই জনপ্রিয় হয়নি। আল নাসির ১৯৫৭ সালে টিটেনাসের কারণে মারা যান। ১   ২ 
দেশ বিভাজনের পূর্বে বীণা চলচ্চিত্রে নায়িকা চরিত্রে অভিনয় শুরু করেন। প্রায় ষোল বছর বয়সে গরিব এবং গাওয়ান্ধি  ছবি দিয়ে চলচ্চিত্রে তাঁর আত্মপ্রকাশ ঘটে। গরিব উর্দুতে এবং গাওয়ান্ধি পাঞ্জাবিতে নির্মিত হয়েছিল। গাওয়ান্ধির পরিচালক ছিলেন মেহবুব খান। ২  গরিব,ছবিতে  তিনি লতার ভূমিকায় অভিনয় করেছিলেন এবং গাওয়ান্ধিতে তিনি নায়ক শ্যামের বিপরীতে নায়িকার ভূমিকায় অভিনয় করেছিলেন। তিনি দেশ বিভাজনের পূর্বে হিন্দি এবং উর্দু চলচ্চিত্রে অভিনয়ের জন্য পরিচিত হন। তাঁর অভিনয়ের প্রথম বছরগুলিতে তিনি নাজমা , ফুল  এবং হুমায়ূনের  মতো চলচ্চিত্রে অভিনয় করেছিলেন। ভারত বিভাজনের আগে তাঁর শেষ চলচ্চিত্র ছিল রাজপুতানি , যেখানে তিনি একটি পার্শ্ব চরিত্রে অভিনয় করেছিলেন। তিনি ১৯৪৭ সালে দেশভাগের পর ভারতে থাকার সিদ্ধান্ত নেন এবং ১৯৪০-এর দশকের মাঝামাঝি থেকে শেষের দিকে, ১৯৫০, ১৯৬০, ১৯৭০-এর দশক এবং ১৯৮০-এর দশকের শুরুতে অভিনয় করেন। তিনি হালাকু , চলতি কা নাম গাড়ি , কাগজ কে ফুল , তাজমহল , দো রাস্তে  এবং পাকিজার  মতো বড় প্রযোজনাগুলিতে অভিনয় করেছিলেন। রাজিয়া সুলতান  মুক্তির পর তিনি ১৯৮৩ সালে অবসর গ্রহণ করেন। এই শেষ ছবিতে তিনি সম্রাজ্ঞী শাহ তুরখানের চরিত্রে অভিনয় করেছিলেন। ২ 
অবসর নেওয়ার ২১ বছর পর ২০০৪ সালের ১৪ই নভেম্বর বীনা দীর্ঘস্থায়ী অসুস্থতায় ভুগে ৭৮ বছর বয়সে বম্বেতে মারা যান। ৪১ বছরের  কর্মজীবনে তিনি ৭০টিরও বেশি কাহিনী চিত্রে অভিনয় করেছিলেন। ২ 
