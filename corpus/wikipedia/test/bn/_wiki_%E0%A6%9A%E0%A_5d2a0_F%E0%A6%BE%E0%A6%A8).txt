চুরুং  একটি মঙ্গলগ্রহ পরিভ্রামক যান। এটি মঙ্গলগ্রহে প্রেরিত চীনা মহাকাশ অভিযান থিয়েনওয়েন-১-এর একটি অংশ। থিয়েনওয়েন-১ যানটিকে ২০২০ সালের ২৩শে জুলাই পৃথিবী থেকে উৎক্ষেপণ করা হয়। যানটি ২০২১ সালের ১০ই ফেব্রুয়ারি মঙ্গলগ্রহ প্রদক্ষিণকারী কক্ষপথে প্রবেশ করে। পরিভ্রামকসহ অবতরক যানটি ২০২১ সালের ১৪ই মে তারিখে মঙ্গল গ্রহপৃষ্ঠে সফলভাবে কোমল অবতরণ করে। ৬  এর ফলে চীন বিশ্বের তৃতীয় দেশ হিসেবে  মঙ্গলগ্রহপৃষ্ঠে সফলভাবে কোমল অবতরণ করতে এবং সেখান থেকে যোগাযোগ স্থাপন করতে সক্ষম হয়। ৭  ২০২১ সালের ২২শে মে তারিখে সর্বজনীন সমন্বিত সময় অনুযায়ী ২টা বেজে ৪০ মিনিটে চুরুং পরিভ্রামক যানটিকে সফলভাবে অবতরক যান থেকে মোতায়েন করা হয়। ৮ 
চুরুং থিয়েনওয়েন-১-এর অংশ হিসেবে ২০২০ সালের ২৩শে জুলাই সর্বজনীন সমন্বিত সময় অনুযায়ী ১২টা বেজে ৪১ মিনিটে ওয়েনছাং মহাকাশযান উৎক্ষেপণ কেন্দ্র থেকে উৎক্ষেপণ করা হয়। ৯  এটি ২০২১ সালের ১৪ই মে তারিখে মঙ্গল গ্রহপৃষ্ঠের ইউটোপিয়া প্ল্যানিটিয়া সমভূমিতে অবতরণ করে। অবতরণের জন্য এটি একটি বায়ুখোলক, প্যারাশুট, ও পশ্চাদমুখী-রকেট  ব্যবহার করে। ১০ 
সৌরশক্তিতে চালিত পরিভ্রামক যানটিতে ছয়টি চাকা আছে। এটির পূর্বপরিকল্পিত চলনক্ষম আয়ু ৯০ মঙ্গলদিবস । পরিভ্রামক যান ও এর অবতরণ মঞ্চটির সম্মিলিত ওজন ২৪০কেজি, এবং এটির উচ্চতা ১.৮৫মিটার। ১০ 
পরিভ্রামক যানটির অভিযানে যে কাজগুলি সম্পন্ন করার পরিকল্পনা রয়েছে, সেগুলি নিম্নরূপ: ১১ 
চীনের জাতীয় মহাকাশ প্রশাসন ২০২১ সালের ১৯শে মে তারিখে মঙ্গল গ্রহপৃষ্ঠ থেকে চুরুংয়ের প্রেরিত আলোকচিত্রগুলি প্রথমবারের মতো প্রকাশ করে।  ১২ 
পরিভ্রামক যানটি ছয়টি বৈজ্ঞানিক সরঞ্জাম বহন করছে: ১০  ১১ 
২০২১ সালের ২৪শে এপ্রিল তারিখে চীনের জাতীয় মহাকাশ প্রশাসন আনুষ্ঠানিকভাবে ঘোষণা দেয় যে পরিভ্রামক যানটির নাম হবে "চুরুং" । আগুন ও আলোর সাথে সম্পর্কিত চীনা পৌরাণিক চরিত্র চুরুংয়ের নামে এই নাম রাখা হয়। ১৪  ২০২১ সালের ২০শে জানুয়ারি থেকে ২৮শে ফেব্রুয়ারি পর্যন্ত ইন্টারনেটে অনুষ্ঠিত একটি উন্মুক্ত ভোটদান প্রক্রিয়াতে নামটি নির্বাচন করা হয়। চুরুং নামটি ৫ লক্ষের বেশি ভোট পেয়ে ১ম স্থান অধিকার করেছিল। ১৫  কিছু চীনা মন্তব্যকারীর মতে চুরুং নামটি 
"চীনের আন্তঃনাক্ষত্রিক অভিযানের অগ্নিশিখা প্রজ্জ্বলন এবং নক্ষত্রসমূহ অনুসন্ধান ও মহাবিশ্বের অজানা রহস্যগুলি উদ্ঘাটনে চীনা জাতির দৃঢ়সংকল্পের প্রতীক।" ১৬ 
