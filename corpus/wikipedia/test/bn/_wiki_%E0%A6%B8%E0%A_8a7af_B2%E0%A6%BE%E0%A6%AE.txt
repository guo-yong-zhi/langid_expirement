মেজর জেনারেল মোঃ সাফিনুল ইসলাম, এনডিসি, পিএসসি  একজন অবসরপ্রাপ্ত বাংলাদেশি জেনারেল এবং বাংলাদেশের সীমান্তরক্ষী বাহিনী বর্ডার গার্ড বাংলাদেশের সাবেক মহাপরিচালক। ১ 
মোঃ সাফিনুল ইসলাম ২৫ জুন ১৯৮৪ সালে বাংলাদেশ মিলিটারি একাডেমিতে যোগদান করেন এবং ২৭ জুন ১৯৮৬ সালে ইনফ্যান্ট্রি কোরে কমিশন লাভ করেন। তিনি দেশে ও বিদেশে বিভিন্ন প্রফেশনাল কোর্সে অংশগ্রহণ করেন। তিনি ডিফেন্স সার্ভিসেস কমান্ড এন্ড ষ্টাফ কলেজ এবং ন্যাশনাল ডিফেন্স কলেজ, মিরপুর এর একজন গ্র্যাজুয়েট। তাছাড়া তিনি যুক্তরাষ্ট্র হতে ইনফ্যান্ট্রি অফিসার্স এ্যাডভান্স কোর্স, সৌদি আরব হতে স্টাফ কোর্স ও আরবী ভাষা কোর্স সম্পন্ন করেন। তিনি জাতীয় বিশ্ববিদ্যালয় হতে মাষ্টার্স ইন ডিফেন্স ষ্টাডিজ  ডিগ্রী অর্জন করেন। ১ 
১৯৮৪ সালের ২৫ জুন মোঃ সাফিনুল ইসলাম বাংলাদেশ মিলিটারি একাডেমিতে যোগদানের মাধ্যমে কর্মজীবন শুর করেন।  ২৭ জুন ১৯৮৬ সালে ইনফ্যান্ট্রি কোরে কমিশন লাভ করেন। মোঃ সাফিনুল ইসলাম সামরিক কর্মজীবনে স্টাফ, প্রশিক্ষক ও কমান্ড পর্যায়ে বিভিন্ন গুরুত্বপূর্ণ দায়িত্ব পালন করেন। তিনি স্টাফ পর্যায়ে একটি ইনফ্যান্ট্রি ব্রিগেডের ব্রিগেড মেজর, প্রতিরক্ষা গোয়েন্দা মহাপরিদপ্তরের কাউন্টার ইন্টেলিজেন্স ব্যুরোর পরিচালক এবং আর্মড ফোর্সেস ডিভিশন  এর মহাপরিচালক হিসেবে দায়িত্ব পালন করেন। তিনি প্রশিক্ষক হিসেবে স্কুল অব ইনফ্যান্ট্রি এন্ড ট্যাকটিক্স, সিলেট এর ইন্সট্রাক্টর, এনসিও’স একাডেমির সিনিয়র ইন্সট্রাক্টর এবং ডিফেন্স সার্ভিসেস কমান্ড এন্ড স্টাফ কলেজ, মিরপুর এর ডাইরেক্টিং স্টাফ হিসেবে দায়িত্ব পালন করেন। তিনি কমান্ড পর্যায়ে একটি ইনফ্যান্ট্রি ব্যাটালিয়নের অধিনায়ক, একটি ব্যাটেল গ্রুপ এর কমান্ডার এবং দুইটি ইনফ্যান্ট্রি ব্রিগেডের কমান্ডারের দায়িত্ব পালন করেন। তিনি জাতিসংঘ শান্তি রক্ষা মিশনের পর্যবেক্ষক হিসেবে ইরাকে নিয়োজিত ছিলেন। ১ 
মেজর জেনারেল মোঃ সাফিনুল ইসলাম ২৮ মার্চ ২০১৮ তারিখে বর্ডার গার্ড বাংলাদেশের  এর মহাপরিচালক হিসেবে যোগদান করেন। ১  ২  ১৭ ফেব্রুয়ারি ২০২২ পর্যন্ত তিনি বিজিবির মহাপরিচালকের দায়িত্ব পালন করেন। 
