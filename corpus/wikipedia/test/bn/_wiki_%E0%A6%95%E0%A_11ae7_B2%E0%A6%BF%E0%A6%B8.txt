কোয়াভ্যানজানে ওয়ালিস  ২  ৩  হলেন একজন মার্কিন অভিনেত্রী ও লেখিকা। তিনি নাট্যধর্মী চলচ্চিত্র বিস্টস অব দ্য সাউদার্ন ওয়াইল্ড  চলচ্চিত্রে হাশপাপি চরিত্রে অভিনয়ের জন্য পরিচিতি লাভ করেন। ৪  এই কাজের জন্য তিনি সর্বকনিষ্ঠ অভিনেত্রী হিসেবে শ্রেষ্ঠ অভিনেত্রী বিভাগে একাডেমি পুরস্কারের মনোনয়ন লাভ করেন এবং তিনি একাডেমি পুরস্কারে মনোনীত একবিংশ শতাব্দীতে জন্মগ্রহণকারী প্রথম ব্যক্তি। ৫  ৬ 
২০১৪ সালে ওয়ালিস অ্যানি চলচ্চিত্রের পুনর্নির্মাণে অভিনয় করেন, যার জন্য তিনি সেরা সঙ্গীতধর্মী বা হাস্যরসাত্মক চলচ্চিত্র অভিনেত্রী বিভাগে গোল্ডেন গ্লোব পুরস্কারের মনোনয়ন লাভ করেন।
২০১৭ সালে তার রচিত দুটি বই - শাই অ্যান্ড এমি স্টার ইন ব্রেক এন এগ এবং আ নাইট আউট উইথ মামা প্রকাশিত হয়। তিনি পরবর্তীতে আরও দুটি বই – শাই অ্যান্ড এমি ড্যান্সি প্যান্টস এবং শাই অ্যান্ড এমি স্টার ইন টু দ্য রেসকিউ প্রকাশ করেন।
ওয়ালিস ২০০৩ সালের ২৮শে আগস্ট লুইজিয়ানা অঙ্গরাজ্যের হুমা শহরের জন্মগ্রহণ করেন। তার মাতা কোয়ালিন্ড্রেয়া ওয়ালিস  একজন শিক্ষিকা এবং পিতা ভেনিয়ে ওয়ালিস সিনিয়র একজন ট্রাক চালক। ৭  তার এক বোন ও দুই ভাই রয়েছে, তারা হলেন কোয়ানিকেকিয়া, ভেয়োন ও ভেনিয়ে জুনিয়র। ২  ৮  ৯  তার নাম "কোয়াভেনজানে" তার পিতামাতার নামের প্রথমাংশ "কোয়াভেন"-এর সমন্বয়ে গঠিত এবং সোয়াহিলি শব্দ জিনি অর্থ "পরী"। ১০ 
