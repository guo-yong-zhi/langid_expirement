অলুপ রাজবংশ  ৩  ছিল ভারতের একটি প্রাচীন রাজবংশ। এই রাজবংশ শাসিত রাজ্যটির নাম ছিল ‘অলবখেদ অরুসসির’ এবং এই রাজ্যের বিস্তার ঘটেছিল অধুনা কর্ণাটক রাজ্যের উপকূলীয় জেলাগুলি জুড়ে। ৪  সমৃদ্ধির শিখরে থাকাকালীন অলুপরা একটি স্বাধীন রাজ্য শাসন করত। পরবর্তীকালে তারা বনবাসীর কদম্বদের সামন্তে পরিণত হয়। আরও পরে দক্ষিণ ভারতের পরিবর্তিত রাজনৈতিক প্রেক্ষাপটে তারা চালুক্য, রাষ্ট্রকূট ও হৈসলদের সামন্ত হিসেবেও রাজ্য শাসন করে। উপকূলীয় কর্ণাটক অঞ্চলে তাদের প্রভাব প্রায় ১২০০ বছর স্থায়ী হয়েছিল। ৩  প্রমাণ পাওয়া যায় যে, অলুপদের মধ্যে মাতৃতান্ত্রিক উত্তরাধিকার প্রথা  চালু ছিল। কারণ, অলুপ রাজা সোয়িদেবের পরে তাঁর ভাগ্নে কুলশেখর বঙ্কিদেব  রাজা হয়েছিলেন। ৫  
