পূজা বাত্রা হলেন একজন ভারতীয় অভিনেত্রী এবং মডেল। তিনি ১৯৯৩ সালে ফেমিনা মিস ইন্ডিয়া ইন্টারন্যাশনালের খেতাব অর্জন করেছেন।
পূজা বাত্রা ভারতের উত্তর প্রদেশের ফৈজাবাদে সেনা কর্নেল রবি বাত্রা এবং মিস ইন্ডিয়ায়  অংশগ্রহণকারী নীলম বাত্রার ঘরে জন্মগ্রহণ করেছিলেন। ২  ৩  তিনি যখন ছোট ছিলেন তখন তিনি তাঁর বর্ধিত পরিবারের সাথে লুধিয়ানায় বসবাস করতেন। ৪  স্কুলে থাকাকালীন, তিনি একজন ক্রীড়াবিদ ছিলেন এবং ২০০ ও ৪০০ মিটার দৌড় প্রতিযোগিতায় অংশগ্রহণ করতেন। ৩ 
তিনি পুনের ফার্গুসন কলেজ থেকে অর্থনীতি বিষয়ে স্নাতক সম্পন্ন করেছেন ৩  ৫  ৬  এবং পুনের সিমবায়োসিস থেকে বিপণন বিভাগে এমবিএ করেছেন। ৫  ৬  তাঁর দুই ভাই আছে। ৫  তিনি মাত্র ১৮ বছর বয়সে ১৯৯৩ সালে মিস এশিয়া প্যাসিফিকের তৃতীয় রানার-আপ হয়েছিলেন। ৭ 
অল্প বয়সেই তিনি আংশিক সময়ের চাকরি হিসেবে মডেলিং শুরু করেছিলেন। তিনি লিরিল সাবানের বিজ্ঞাপনে একজন মডেল হিসেবে উপস্থিত হওয়ার জন্য সবচেয়ে বেশি পরিচিত ছিলেন। ৮  তিনি প্রথম ভারতীয় মডেল হিসেবে ভারতে হেড অ্যান্ড শোল্ডারের মুখপাত্র হয়েছিলেন। তিনি প্রায় ২৫০-এরও বেশি মডেলিং অনুষ্ঠান এবং বিজ্ঞাপনে অংশ নিয়েছেন। ১৯৯৩ সালে মিস ইন্ডিয়া এশিয়া-প্যাসিফিকের মুকুট পাওয়ার পরে তিনি খ্যাতি অর্জন করেছিলেন। ৯  এর ফলস্বরূপ তিনি ভারতের শীর্ষ মডেলদের একজন হয়ে উঠেন। তিনি ভারত এবং বিদেশে প্রায় ২৫০-এরও বেশি ফ্যাশন অনুষ্ঠানের র‌্যাম্পে হেঁটেছেন। ৬  তিনি 'পরাগ শাড়ীস' এর একজন মুখপাত্র। ১০ 
বিরাসত ফিল্ম স্টুডিওর সাথে একটি চুক্তি করার পূর্বে, তাঁর পড়াশোনা শেষ করার জন্য, তিনি অনেক প্রস্তাব প্রত্যাখ্যান করেছিলেন। ১৯৯৭ সালে তিনি বিরাসত নামে তাঁর প্রথম চলচ্চিত্রটির জন্য স্বাক্ষর করেছিলেন। এই চলচ্চিত্রটিতে তাঁর অভিনয়ের জন্য তিনি ভাই নামক আরেকটি জনপ্রিয় চলচ্চিত্রে অভিনয়ের সুযোগ পান। ১১  তিনি হাসিনা মান জায়েগী, দিল নে ফির ইয়াদ কিয়া এবং কঁহি পেয়ার না হো যায়েসহ ২০টিরও বেশি চলচ্চিত্রে কাজ করেছেন। ঐতিহাসিক মহাকাব্যের ওপর নির্মিত তাজমহল: অ্যান ইটার্নাল লাভ স্টোরিতে তিনি অভিনয় করেছেন; যেটি ২০০৪ সালে কান চলচ্চিত্র উৎসবে প্রদর্শন করা হয়েছিল। ১২  তিনি নয়ডার আন্তর্জাতিক চলচ্চিত্র ও টেলিভিশন ক্লাবের এশিয়ান একাডেমি অফ ফিল্ম অ্যান্ড টেলিভিশনের আজীবন সদস্য।
১৯৯৫ সালে আসাই নামক চলচ্চিত্রের একটি বিশেষ চরিত্রে অভিনয়সহ তিনি সর্বমোট তিনটি মালয়ালম চলচ্চিত্র এবং দুটি তামিল চলচ্চিত্রে অভিনয় করেছেন। ১৩  বাত্রা বেশ কয়েকটি মঞ্চ নাটকে অভিনয় করেছেন। দেশে এবং দেশের বাইরে সকল স্থানেই তিনি তাঁর অভিনয়ের মাধ্যমে দর্শকের মন জয় করেছেন। সকল স্থানেই তাঁর অভিনয় সমালোচকদের দ্বারা প্রশংসিত হয়েছে। তিনি লস অ্যাঞ্জেলেসে ২০০৯ একাডেমি পুরস্কার প্রদান অনুষ্ঠানে উপস্থিত হয়েছিলেন, যেখানে তিনি বিরাসতএ তাঁর সহ-অভিনেতা অনিল কাপুরের সাথে দেখা করেছিলেন।
