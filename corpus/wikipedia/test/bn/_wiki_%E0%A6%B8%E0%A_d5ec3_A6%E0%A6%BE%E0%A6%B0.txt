সুধাংশু শেখর হালদার  ছিলেন বাংলাদেশ আওয়ামী লীগের একজন রাজনীতিবিদ, মুক্তিযোদ্ধা ও সাবেক সংসদ সদস্য। ১  ২  তিনি ১৯৭৯ সালের দ্বিতীয় ও ১৯৯১ সালের পঞ্চম জাতীয় নির্বাচনে সংসদ সদস্য নির্বাচিত হয়েছিলেন। ৩  ৪ 
সুধাংশু শেখর হালদার পিরোজপুর জেলায় জন্মগ্রহণ করেন। তার স্ত্রী সাধনা হালদার নবম জাতীয় সংসদের মহিলা আসন ৩২ থেকে মনোনীত সংসদ সদস্য ছিলেন।
সুধাংশু শেখর হালদার ১৯৬৮ সালে আইয়ুব বিরোধী আন্দোলনে এবং ১৯৮২, ১৯৮৩, ১৯৮৫ সালে হুসেইন মোহাম্মদ এরশাদের সামরিক শাসন বিরোধী আন্দোলনে সক্রিয় অংশ গ্রহণ করায় তিনি গ্রেফতার হন। তিনি ১৯৭৯ এবং ১৯৯১ সালে পিরোজপুর ১ আসন থেকে সংসদ সদস্য নির্বাচিত হন। ১৯৮০ সালে বিবিসি তাকে উপমহাদেশের শ্রেষ্ট পার্লামেন্টারিয়ান হিসেবে স্বীকৃতি দেয়। ১৯৮১ সাল থেকে আমৃত্যু তিনি বাংলাদেশ আওয়ামী লীগ কেন্দ্রীয় কমিটির সদস্য ছিলেন। ৫  জুন ১৯৯৬ ও ২০০১ সালের জাতীয় নির্বাচনে  মানবতাবিরোধী অপরাধে আমৃত্যু কারাদণ্ড প্রাপ্ত দেলাওয়ার হোসাইন সাঈদীর কাছে পরাজিত হয়েছিলেন তিনি।
সুধাংশু শেখর হালদার ২৯ সেপ্টেম্বর ২০০৪ সালে বারডেম হাসপাতালে মৃত্যুবরণ করেন।
