জোবেরা রহমান লিনু বাংলাদেশের প্রখ্যাত টেবিল টেনিস খেলোয়াড়। ১৯৭৭ থেকে ২০০১ কাল-পরিধিতে ১৬ বার জাতীয় টেবিল টেনিস চ্যাম্পিয়ন হওয়ায় গিনেস বিশ্ব রেকর্ড-এ তার নাম উঠেছে। এছাড়া তিনিই প্রথম বাংলাদেশী হিসেবে গিনেস বিশ্ব রেকর্ডে নাম উঠিয়েছেন। ১  ২  ২০১২ সাল থেকে তিনি টেবিল টেনিস ফেডারেশনের নতুন কমিটির সহ-সভাপতি হিসেবে আছেন। ৩ 
জোবেরা রহমান লিনু ১৯৬৫ সালের ৯ জুন চট্টগ্রামের কাপ্তাইতে জন্মগ্রহণ করেন। তার পিতা শেখ আবদুর রহমান ছিলেন সরকারি প্রকৌশলী। তার মায়ের নাম আঁখি রহমান। কাপ্তাই স্কুল থেকেই তার শিক্ষা জীবনের শুরু হয়। তারপর সিলেটে পড়াশোনা করেছেন বেশ কয়েক বছর। এসএসসি পাশ করেন নরসিংদী জেলা থেকে। ঢাকার লালমাটিয়া মহিলা কলেজ থেকে এইচ. এস. সি ও ডিগ্রী পাশ করেন। পরবর্তীতে তিনি জগন্নাথ বিশ্ববিদ্যালয় কলেজ থেকে মনোবিজ্ঞানে দ্বিতীয় বিভাগে প্রথম স্থান অধিকার করেন।
জোবেরা রহমান লিুন ১৯৭৭ সালে একক, দ্বৈত আর মিশ্র দ্বৈতে জাতীয় চ্যাম্পিয়ন হন। ১৯৭৯ থেকে ২০০১ সাল, এর মধ্যে ১৬ বার জাতীয় চ্যাম্পিয়ন হয়ে যান তিনি। এ রেকর্ড করে তিনি গিনেস বইয়ে নিজের নাম উঠান। ৪ 
