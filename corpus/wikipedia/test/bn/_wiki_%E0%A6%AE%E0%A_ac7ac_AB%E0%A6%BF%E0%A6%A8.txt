মাইকেল ডগলাস গ্রিফিন   মার্কিন পদার্থবিজ্ঞানী, অ্যারোস্পেস প্রকৌশলী এবং নাসার বর্তমান অ্যাডমিনিস্ট্রেটর । ২০০৫ সালের ১৩ই এপ্রিল থেকে নাসার প্রশাসক হিসেবে কাজ করছেন। মার্কিন যুক্তরাষ্ট্রের রাষ্ট্রীয় মহাকাশ সংস্থার প্রধান হিসেবে গ্রিফিন দেশের ভবিষ্যৎ মহাকাশ অভিযানের পরিকল্পনা, হাবল মহাকাশ দুরবিনের ভবিষ্যৎ নির্ধারণ এবং আবহাওয়া পরিবর্তন বোঝার ক্ষেত্রে নাসার ভূমিকার মত গুরুত্বপূর্ণ বিষয় নিয়ন্ত্রণ করেন। এর পূর্বে তিনি নাসার অভিযান বিভাগের সহযোগী প্রশাসক ছিলেন। প্রশাসক হওয়ার আগ গ্রিফিন মেরিল্যান্ডের লরেলে অবস্থিত জন্‌স হপকিন্স ইউনিভার্সিটিতে ফলিত পদার্থবিজ্ঞান গবেষণাগারের মহাকাশ বিভাগের প্রধান হিসেবে কাজ করছিলেন। নিজেকে একটি ছোট শহর থেকে আসা সাধারণ অ্যারোস্পেস প্রকৌশলী হিসেবে উল্লেখ করলেও তার অনেকগুলো রাজনৈতিক গুরুত্বসম্পন্ন পদোন্নতি সে কথা বলে না। ২০০৭ সালে টাইম সাময়িকী সবচেয়ে প্রভাবশালী ১০০ ব্যক্তিত্বের তালিকায় তার নাম যুক্ত করেছে।
