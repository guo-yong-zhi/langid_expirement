যৌন-মনস্তাত্ত্বিক বিকাশ বা মনোযৌন বিকাশ  হল বিশ্ববিখ্যাত মনোবিজ্ঞানী সিগমুন্ড ফ্রয়েড প্রদত্ত মানুষের মানসিক বিকাশ বিষয়ে এক বৈপ্লবিক তত্ত্ব। তিনি মানসিক বিকাশকে কাম তথা যৌনতার সঙ্গে সম্পৃক্ত করেন। ফ্রয়েডের মতে, মানুষের ব্যক্তিত্বের বিকাশ সর্বমোট পাঁচটি যৌন স্তরের মধ্যে দিয়ে সম্পূর্ণ হয়। এর যে কোনও একটিতে সমস্যা বিশেষ করে অতৃপ্তি ঘটে গেলে মানুষের ব্যক্তিত্ব অস্বাভাবিক হয়ে পড়ে। শিশুকাল থেকে যে পাঁচটি মানসিক যৌন স্তরের মধ্য দিয়ে মানুষকে যেতে হয় সেগুলো হলো:
ফ্রয়েড বিশ্বাস করতেন যে, মানুষের যৌন বাসনাগুলি যদি ভালভাবে পূর্ণ না হয়, তবে মানুষের ব্যক্তিত্বের বিকাশ বাধাগ্রস্ত হতে পারে। সেজন্য তিনি মানুষের ব্যক্তিত্বের বিকাশের স্তরগুলিকে মনোযৌন বিকাশ নামকরণ করেছিলেন। ফ্রয়েড মনোযৌন বিকাশ তত্ত্ব দ্বারা প্রমাণ করেন যে, প্রাপ্তবয়স্ক ব্যক্তির মতো শিশুদেরও যৌন অনুভূতি থাকে। শৈশবকালে নিজ দেহের যৌন-সংবেদী অঞ্চলগুলির সুখদায়ক অনুভূতি শিশুকে যৌন-তৃপ্তি দেয়। শৈশব যৌনতাকে ফ্রয়েড আত্ম-রতি  বলে অভিহিত করেছিলেন।. ১  ২ 
ইলেক্ট্রা কমপ্লেক্স ; কার্ল ইয়ুং অনুযায়ী।
ইডিপাস কমপ্লেক্স হচ্ছে মনোবিজ্ঞানী সিগমুন্ড ফ্রয়েডের সৃষ্ট একটি মতবাদ। এই মতবাদ অনুসারে বলা যায়, পিতার প্রতি মেয়ে শিশুর ভালোবাসা এবং মায়ের প্রতি ছেলে শিশুর ভালোবাসা বিদ্যমান। ইডিপাস কমপ্লেক্স-এর আভিধানিক অর্থ হচ্ছে মাতার প্রতি শিশু পুত্রের দৈহিক আসক্তি,পিতার প্রতি শিশু পুত্রের ঈর্ষাবোধ এই আসক্তির অন্যতম বৈশিষ্ট্য।
ইলেকট্রা কমপ্লেক্স হল কন্যা সন্তানের পিতার প্রতি থাকা এক ধরনের অবচেতন যৌনকামনা। ইলেকট্রা কমপ্লেক্স সংঘটিত হয় মানুষের ব্যক্তিত্ব বিকাশের তৃতীয় স্তরে শিশ্ন অবস্থায়  নিজ দেহের যৌন-সংবেদী অঞ্চলগুলির সুখদায়ক অনুভূতির সময়। বিশ্ববিখ্যাত মনোবিজ্ঞানী সিগমাণ্ড ফ্রয়েডের মতবাদ অনুসারে, শৈশব কালেতেই কন্যা সন্তানদের পিতার প্রতি এক ধরনের অনুরাগ অথবা আকর্ষণ গড়ে ওঠে ও এই অনুরাগ গড়ে সন্তানের অকালজাত যৌন চেতনার প্রভাবে। এর সমান্তরালভাবে কন্যাসন্তানদের মনে মায়ের প্রতি এক ধরনের বিরাগ বা বিকর্ষণ ঠাই নেয়। 
ইলেকট্রা কমপ্লেক্সের ধারণাটি গ্রীস দেশের এক পৌরাণিক লোক-কাহিনীর সাথে জড়িত হয়ে আছে। এই কাহিনী অনুসারে, ইলেকট্রা নামে একজন নারী যে তাঁর এক ভাইয়ের সঙ্গে মিলে নিজের মাকে হত্যা করে পিতার সাথে বিয়ে করেছিল। এই কাহিনীকে মনে করে সিগমুন্ড ফ্রয়েড কন্যা সন্তানের এই অসুস্থ যৌন মানসিকতাটির নাম রেখেছিলেন নারীবাদী ইডিপাস মনোভাব বা ঋণাত্মক ইডিপাস কমপ্লেক্স। ইলেকট্রা কমপ্লেক্স শব্দটি কার্ল ইয়ুং ১৯১৩ সালে সর্বপ্রথম প্রচলন করেন। 
