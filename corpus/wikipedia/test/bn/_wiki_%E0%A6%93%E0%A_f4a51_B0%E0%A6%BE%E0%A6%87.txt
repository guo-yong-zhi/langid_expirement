ওসমানপুর বাংলাদেশের চট্টগ্রাম জেলার মীরসরাই উপজেলার অন্তর্গত একটি ইউনিয়ন।
ওসমানপুর ইউনিয়নের আয়তন ৫,০৩৪ একর । ১ 
২০১১ সালের আদমশুমারি অনুযায়ী ওসমানপুর ইউনিয়নের মোট জনসংখ্যা ১৪,৬৪৫ জন। এর মধ্যে পুরুষ ৬,৬৪৫ জন এবং মহিলা ৮,০০০ জন। মোট পরিবার ৩,০৪৬টি। ১ 
মীরসরাই উপজেলার উত্তর-পশ্চিমাংশে ওসমানপুর ইউনিয়নের অবস্থান। উপজেলা সদর থেকে এ ইউনিয়নের দূরত্ব প্রায় ১৬ কিলোমিটার। এ ইউনিয়নের দক্ষিণে ইছাখালী ইউনিয়ন, পূর্বে জোরারগঞ্জ ইউনিয়ন ও বারৈয়ারহাট পৌরসভা, উত্তরে ধুম ইউনিয়ন এবং পশ্চিমে ফেনী নদী ও ফেনী জেলার সোনাগাজী উপজেলার আমিরাবাদ ইউনিয়ন ও সোনাগাজী ইউনিয়ন অবস্থিত।
ওসমানপুর ইউনিয়ন মীরসরাই উপজেলার আওতাধীন ৫নং ইউনিয়ন পরিষদ। এ ইউনিয়নের প্রশাসনিক কার্যক্রম উপজেলার জোরারগঞ্জ থানার আওতাধীন। এটি জাতীয় সংসদের ২৭৮নং নির্বাচনী এলাকা চট্টগ্রাম-১ এর অংশ। এ ইউনিয়নের গ্রামগুলো হল: ২ 
২০১১ সালের আদমশুমারি অনুযায়ী ওসমানপুর ইউনিয়নের সাক্ষরতার হার ৫৮.৪%। ১  এ ইউনিয়নে ১টি মাধ্যমিক বিদ্যালয়, ১টি মাদ্রাসা, ১টি নিম্ন মাধ্যমিক বিদ্যালয় ও ৯টি প্রাথমিক বিদ্যালয় রয়েছে। ২ 
ওসমানপুর ইউনিয়নে যোগাযোগের প্রধান সড়ক জোরারগঞ্জ-ওসমানপুর সড়ক। প্রধান যোগাযোগ মাধ্যম সিএনজি চালিত অটোরিক্সা।
মীরসরাই তথা উত্তর চট্রগ্রামের মৎস্য বিপ্লব আরম্ভ হয় ১৯৯০ সালে এই ইউনিয়ন থেকে। এই ইউনিয়নের অধিকাংশ মানুষ কোন না কোন ভাবে মৎস্য চাষের সাথে যুক্ত।
ওসমানপুর ইউনিয়নে ১৪টি মসজিদ ৬ , ৯টি ঈদগাহ ৭  ও ২টি মন্দির ৮  রয়েছে।
ওসমানপুর ইউনিয়নের পশ্চিম পাশ দিয়ে বয়ে চলেছে ফেনী নদী বা মুহুরী নদী। ৯ 
ওসমানপুর ইউনিয়নের প্রধান ২টি হাট/বাজার হল আজমপুর বাজার এবং বাঁশখালী মুহুরী প্রজেক্ট বাজার। ১০ 
ওসমানপুর ইউনিয়নের দর্শনীয় স্থানগুলোর মধ্যে রয়েছে: ১১ 
