রাঙ্গামাটি পৌরসভা বাংলাদেশের রাঙ্গামাটি জেলার অন্তর্গত একটি পৌরসভা।
রাঙ্গামাটি পৌরসভার আয়তন ৬৪.৭৫ বর্গ কিলোমিটার। ১ 
২০১১ সালের পরিসংখ্যান অনুযায়ী রাঙ্গামাটি পৌরসভার লোকসংখ্যা ৭৮,৫৮৭ জন। এর মধ্যে পুরুষ ৪৩,৭৬৩ জন এবং মহিলা ৩৪,৮২৪ জন। ২ 
রাঙ্গামাটি সদর উপজেলার মধ্যাংশে রাঙ্গামাটি পৌরসভার অবস্থান। রাঙ্গামাটি জেলা সদর এ পৌরসভায় অবস্থিত। এর উত্তরে সাপছড়ি ইউনিয়ন, পশ্চিমে সাপছড়ি ইউনিয়ন ও মগবান ইউনিয়ন, দক্ষিণে কাপ্তাই হ্রদ এবং পূর্বে কাপ্তাই হ্রদ ও বালুখালী ইউনিয়ন অবস্থিত।
রাঙ্গামাটি শহরের জীবনযাত্রার মানোন্নয়নের লক্ষ্যে ১৯৬৭ সালে টাউন কমিটি গঠিত হয়। এ কমিটি ১৯৭১ সাল পর্যন্ত কার্যকর ছিল। ১৯৭২ সালে রাঙ্গামাটি ও ঝগড়াবিল মৌজার ৬৪.৭২ বর্গ কিলোমিটার এলাকা নিয়ে রাঙ্গামাটি পৌরসভা গঠিত হয়। এর প্রথম চেয়ারম্যান ছিলেন ছৈয়দ তফাজ্জল হোসেন। এ পৌরসভাকে ১৯৮৭ সালের ২০ সেপ্টেম্বর খ শ্রেণী এবং ১৯৯৮ সালের ১৩ জানুয়ারি ক শ্রেণীতে উন্নীত করা হয়। ২ 
রাঙ্গামাটি পৌরসভায় ৯টি ওয়ার্ড রয়েছে। এ পৌরসভার প্রশাসনিক কার্যক্রম রাঙ্গামাটি কোতোয়ালী থানার আওতাধীন। এটি জাতীয় সংসদের ২৯৯নং নির্বাচনী এলাকা পার্বত্য রাঙ্গামাটি এর অংশ।
ওয়ার্ডভিত্তিক এ পৌরসভার এলাকাসমূহ হল:
রাঙ্গামাটি পৌরসভার সাক্ষরতার হার ৭০.১০%। ১  এ পৌরসভায় ১টি মেডিকেল কলেজ, ২টি সরকারি কলেজ, ১টি কারিগরী প্রশিক্ষণ কেন্দ্র, ১টি ফাজিল মাদ্রাসা, ১টি আলিম মাদ্রাসা, ১০টি মাধ্যমিক বিদ্যালয়, ১টি দাখিল মাদ্রাসা, ৩টি নিম্ন মাধ্যমিক বিদ্যালয় ও ২৮টি প্রাথমিক বিদ্যালয় রয়েছে।
রাঙ্গামাটি পৌরসভায় যোগাযোগের প্রধান সড়ক চট্টগ্রাম-রাঙ্গামাটি মহাসড়ক। এছাড়া বড়ইছড়ি-রাঙ্গামাটি সড়ক হয়েও চট্টগ্রাম বিভাগীয় সদর থেকে যোগাযোগ করা যায়। সব ধরনের যানবাহনে যোগাযোগ করা যায়।
রাঙ্গামাটি পৌরসভার মূল জলাশয় কাপ্তাই হ্রদ। ১ 
রাঙ্গামাটি পৌরসভার প্রধান হাট-বাজার হল রাঙ্গামাটি নতুন বাজার, তবলছড়ি বাজার ও রিজার্ভ বাজার। ১ 
 ৩ 
জামাল উদ্দিন-ওয়ার্ড কাউন্সিলর -৭ নং ওয়ার্ড
রাঙ্গামাটি ঝুলন্ত সেতু
কাপ্তাই হ্রদ
