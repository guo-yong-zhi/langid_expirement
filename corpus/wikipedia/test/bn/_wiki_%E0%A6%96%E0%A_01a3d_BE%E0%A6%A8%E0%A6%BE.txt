খিলগাঁও বাংলাদেশের ঢাকা বিভাগের অন্তর্গত ঢাকা জেলার একটি থানা। এটির উত্তরে রামপুরা ও বাড্ডা থানা, দক্ষিণে মতিঝিল, সবুজবাগ ও ডেমরা থানা, পূর্বে রূপগঞ্জ উপজেলা এবং পশ্চিমে রমনা ও তেজগাঁও থানা অবস্থিত।
খিলগাঁও ভৌগোলিক ২৩°৪৫′০৩″ উত্তর ৯০°২৫′৩৫″ পশ্চিম  /  ২৩.৭৫০৮° উত্তর ৯০.৪২৬৪° পশ্চিম  / 23.7508; -90.4264 সীমায় অবস্থিত। থানাটি মোট ১৪.০২ বর্গকিমি এলাকা জুড়ে বিস্তৃত।
খিল বা পতিত জমি হতে খিলগাঁও শব্দের উৎপত্তি। এখানে একসময় প্রচুর পরিমাণের পতিত জমি ছিল। তাই পরবর্তীতে জায়গাটির নাম হয় খিলগাঁও। ১ 
থানাটির গড় শিক্ষার হার পুরুষ ৫৭.৫% এবং নারী ৬১.৫২%। থানাটিতে ২৬টি স্কুল, ৬টি মাদ্রাসা এবং ১১টি কলেজ রয়েছে। খিলগাঁও এলাকার একমাত্র বিশ্ববিদ্যালয় খিলগাঁও মডেল বিশ্ববিদ্যালয় কলেজ। তথ্যসূত্র প্রয়োজন  নিম্নে খিলগাঁও এলাকার কয়েকটি স্বনামধন্য স্কুল ও কলেজ তুলে ধরা হলো:
ঢাকা জেলার মধ্যে অবস্থিত হবার কারণে থানাটির যাতায়াত ব্যবস্থা সহজ। রিক্সা, সিএনজির পাশাপাশি যাতায়াতের জন্য স্বনামধন্য বাস চলাচল করছে এলাকাটি দিয়ে, এগুলো হলো - মিডলাইন, বাহন, রাইদা, নূর-এ-মক্কা, লাব্বাইক, এম এম লাভলী, তালুকদার। বাসগুলো খিলগাঁও এলাকার সাথে মতিঝিল, ধানমন্ডি, মিরপুর, মোহাম্মদপুর, গুলশান প্রভৃতি এলাকার যোগাযোগ ব্যবস্থা সহজ করে তুলেছে।
খিলগাঁও ফ্লাইওভার ১.৯ কিলোমিটার দৈর্ঘ্যের। এর নির্মাণকাজ শুরু  হয় ২০০১ সালে এবং সর্বসাধারণের জন্য উন্মুক্ত করা হয় ২০০৫ সালের মার্চ মাসে। গণপ্রজাতন্ত্রী বাংলাদেশ সরকারের মাননীয় প্রধানমন্ত্রী শেখ হাসিনা ফ্লাইওভারটি উদ্বোধন করেন। শুরুতে এ ফ্লাইওভারের বাসাবো এলাকার দিকের লুপ তৈরীর কাজ অসম্পূর্ণ ছিল। পরে তা বাস্তবায়নের শেষে চূড়ান্তভাবে উদ্বোধন করে সকলের জন্য তা উম্মুক্ত করে যান চলাচলের সহনীয়তা পর্যায়ে আনা হয়। যাত্রাবাড়ী, মালিবাগ ও মতিঝিলে যাতায়াতকারীদের ভোগান্তি অবসান হয়।
খিলগাঁও থানার মোট জনসংখ্যা হলো ২,৩০,৯০২ জন । 
খিলগাঁও থানাটি মূলত ৩টি ওয়ার্ড, ১৩টি মহল্লা এবং ৯টি গ্রাম নিয়ে গঠিত।
