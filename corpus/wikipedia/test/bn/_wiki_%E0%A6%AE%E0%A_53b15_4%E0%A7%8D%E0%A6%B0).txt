মাই ফেয়ার লেডি ইংরেজি  My Fair Lady) হল জর্জ কিউকর পরিচালিত ১৯৬৪ সালের মার্কিন সঙ্গীতধর্মী হাস্যরসাত্মক-নাট্য চলচ্চিত্র। এটি জর্জ বার্নার্ড শয়ের ১৯১৩ সালের পিগম্যালিয়ন নাটকের ১৯৫৬ সালের লার্নার অ্যান্ড লু মঞ্চের সঙ্গীতনাট্য থেকে চলচ্চিত্রে উপযোগ করা হয়েছে। এর চিত্রনাট্য রচনা করেছেন অ্যালান জে লার্নার। এতে এলিজা ডুলিটল চরিত্রে অভিনয় করেন অড্রি হেপবার্ন এবং হেনরি হিগিন্স চরিত্রে অভিনয় করেন রেক্স হ্যারিসন এছাড়া পার্শ্ব ভূমিকায় অভিনয় করেন স্ট্যানলি হলওয়ে, গ্লাডিস কুপার ও উইলফ্রিড হাইড-হোয়াইট। সমালোচনামূলক ও বাণিজ্যিকভাবে সফল এই চলচ্চিত্রটি শ্রেষ্ঠ চলচ্চিত্র, শ্রেষ্ঠ পরিচালনা ও শ্রেষ্ঠ অভিনেতাসহ আটটি বিভাগে অস্কার লাভ করে।
মাই ফেয়ার লেডি চলচ্চিত্রটি আমেরিকান ফিল্ম ইনস্টিটিউটের ১৯৯৮ সালে প্রকাশিত সর্বকালের সেরা মার্কিন চলচ্চিত্র তালিকায় ৯১তম স্থান লাভ করেন। এছাড়া ২০০৬ সালের এএফআইয়ের সেরা সঙ্গীতধর্মী চলচ্চিত্র তালিকায় ৮ম স্থান লাভ করে। ২০১৮ সালে লাইব্রেরি অব কংগ্রেস চলচ্চিত্রটিকে "সাংস্কৃতিক, ঐতিহাসিক, নান্দনিকভাবে গুরুত্বপূর্ণ" বিবেচনায় মার্কিন যুক্তরাষ্ট্রের জাতীয় চলচ্চিত্র রেজিস্ট্রিতে সংরক্ষণের জন্য নির্বাচন করে।
কৃতিত্ব দেওয়া হয়নি:
চলচ্চিত্রটি ১৯৯৪ সালে জেমস সি. কাৎজ ও রবার্ট এ. হ্যারিস সংরক্ষণ করেন, তারা তিন বছর পূর্বে স্পার্টাকাস চলচ্চিত্র সংরক্ষণ করেছিলেন। এই সংরক্ষণে অর্থায়ন করে সিবিএস, তারা ১৯৭১ সালে ওয়ার্নার ব্রাদার্সের নিকট থেকে চলচ্চিত্রটির স্বত্ব নিয়েছিল। ১  সিবিএস পরবর্তী কালে চলচ্চিত্রটির ২০১৫-এর ব্লু-রে মুক্তির জন্য নতুন ফোরকে সংরক্ষণের জন্য হ্যারিসকে তার অভিজ্ঞতা দিয়ে সাহায্য করার জন্য আহ্বান জানান এবং তারা মূল ক্যামেরার নেগেটিভ ও অন্যান্য প্রাপ্ত ৬৫মিমি উপাদানের এইটকে স্ক্যান নিয়ে কাজ করছে। ৫ 
টেমপ্লেট:মাই ফেয়ার লেডি
টেমপ্লেট:পিগম্যালিয়ন
