প্রাচীন কাজির মসজিদ বা কাজীর মসজিদ বাংলাদেশের রংপুর বিভাগে অবস্থিত একটি প্রাচীন মসজিদ। কুড়িগ্রাম জেলার উলিপুর উপজেলার অন্তর্গত এই  প্রাচীন স্থাপনাটি বাংলাদেশ প্রত্নতত্ত্ব অধিদপ্তর এর তালিকাভুক্ত সংরক্ষিত প্রত্নতত্ত্ব। ১  মসজিদটি  উলিপুর  উপজেলার  থেকে প্রায় ৮ কিলোমিটার পশ্চিমে দলদলিয়া ইউনিয়নে  অবস্থিত।
এর নির্মাতা ও সময় কাল সম্পর্কে সঠিক ধারণা পাওয়া না গেলেও এর পুব দেয়ালে যে ফারসি ভাষায় খোদাই করা  শিলালিপি পাওয়া গিয়েছে তা থেকে জানা যায়, মসজিদটির নির্মাতা হচ্ছেন কাজী কুতুবুদ্দিন। তার নামানুসারে এর নামকরণ করা হয় কাজীর মসজিদ। ধারণা করা হয়, তিনি ছিলেন এ উপমহাদেশে ধর্ম প্রচার করতে আসা রাসুল  এর সাহাবি ছিলেন ২ ।
কাজীর মসজিদ তিনটি গম্বুজ আছে।  মসজিদটির পুরনো ভবন  বেশ বড় এবং এটি শক্ত ভিত্তির ওপর নির্মিত। এটি নির্মাণের জন্য  ব্যবহার হয়েছে ইট, পাথর ও সুরকি। এটি যখন আবিষ্কার করা হয় তখন এর চার পাশে ছিল জঙ্গল। তা দেখে বোঝা যায় এটি অনেক আগে নির্মিত। এর গায়ে একটি শিলালিপি আছে। মসজিদের পুবদিকে প্রাচীনকালের সানবাঁধানো একটি পুকুর আছে। মসজিদের উত্তরে ঈদগাহ ও পশ্চিমে কবরস্থানসহ প্রায় ৩ একর জমি ইটের প্রাচীর দিয়ে ঘিরে রাখা হয়েছে।
