মিউকরমাইকোসিস বা কালো ছত্রাক হলো মিউকরালেস বর্গভুক্ত ছত্রাকসৃষ্ট সংক্রমণ। ২ :৩২৮ সাধারণত সংক্রমণের জন্য মিউকর প্রজাতিভুক্তরা, রাইজোপাস, অ্যাবসিডিয়া, এবং কানিংহ্যামেলা গণভুক্তরাও যুক্ত থাকে। ৩  ৪ 
সংক্রমণের সাধারণ উৎস মাটি, পুরানো ভবনের উপরের স্যাঁতসেঁতে দেয়াল, ইত্যাদি।
রোগটির অন্যতম বৈশিষ্ট্য রক্তনালীর চারপাশে হাইফা তৈরি হওয়া, যা ডায়াবেটিক কিংবা কোনো কারণে রোগ-প্রতিরোধ ক্ষমতা কমানো হলে রোগীর জীবন-ঝুঁকির কারণ হতে পারে।
"মিউকরমাইকোসিস" এবং "জাইগোমাইকোসিস" শব্দদ্বয় একই অর্থে ব্যবহৃত হয়। ৫  তবে জাইগোমাইকোটা একটি পলিফেলিটিক হিসেবে চিহ্নিত হয়েছে, এবং বর্তমান আধুনিক ছত্রাক শ্রেণিবিন্যাসকরণ পদ্ধতিতে অন্তর্ভুক্ত করা হয়নি। জাইগোমাইকোসিস এনটোমোপিথোরালসকেও অন্তর্ভুক্ত করে, যা মিউকরমাইকোসিসের আওতার বাইরে।
এই অবস্থা প্রায়শই কালো ছত্রাক হিসেবে বর্ণিত হয়ে থাকে। ৬ 
মিউকরমাইকোসিসের জন্য পূর্বনির্ধারিত কারণগুলোর মধ্যে রয়েছে এইডস, অনিয়ন্ত্রিত ডায়াবেটিস মেলিটাস, লিম্ফোমা, কিডনি ব্যর্থতা, অঙ্গ প্রতিস্থাপন, দীর্ঘমেয়াদী কর্টিকোস্টেরয়েড এবং রোগ প্রতিরোধ হ্রাসকারী থেরাপি, সিরোসিস, শক্তির অপুষ্টি, ৭  ৮  এবং ডিফারক্সামিন থেরাপি। তা সত্ত্বেও, মিউকরমাইকোসিসের ঘটনা ঘটেছে যেখানে কোনও আপাত পূর্বনির্ধারিত কারণ উপস্থিত ছিল না। ৯ 
কর্টিকোস্টেরয়েড সাধারণত কোভিড-১৯ এর চিকিৎসায় ব্যবহৃত হয় এবং করোনাভাইরাস সংক্রমণের সময় শরীরের নিজস্ব রোগপ্রতিরোধ ব্যবস্থার কারণে ঘটা ক্ষতি যেন না হয় তা নিশ্চিত করে। এগুলি রোগপ্রতিরোধহ্রাসকারী এবং ডায়াবেটিস রোগী এবং অ-ডায়াবেটিক উভয় রোগীদের রক্তে শর্করার মাত্রা বাড়ায়। মনে করা হয় যে এই দুটি প্রভাবই মিউকরমাইকোসিসের ক্ষেত্রে অবদান রাখতে পারে। ১০  ১১  ১২ 
টিস্যু বা স্রাব থেকে সংগৃহীত সোয়াবগুলি সাধারণত অনির্ভরযোগ্য ধরা হয়, এজন্য মিউকরমাইকোসিসের নির্ণয়ের ক্ষেত্রে আক্রান্ত টিস্যুর বায়োপসি নমুনা পরীক্ষা করাটাকেই গ্রহণযোগ্য বিবেচিত হয়। ১৩ 
বেশিরভাগ ক্ষেত্রে মিউকরমাইকোসিসের আরোগ্য সম্ভাবনা কম এবং রোগটির ধরন ও তীব্রতার উপর নির্ভর করে বিভিন্ন মৃত্যুর হার রয়েছে। রাইনোসেরিব্রাল আকারে, মৃত্যুর হার ৩০% থেকে ৭০% এর মধ্যে। সুস্থ রোগীর মধ্যেও ছড়িয়ে পড়া মিউকরমাইকোসিসজনিত মৃত্যুর সর্বোচ্চ হার ৯০% পর্যন্ত হতে পারে বলে জানা যায়। ১৪  এইডস আক্রান্ত রোগীদের মৃত্যুর হার প্রায় ১০০%। ১৫  মিউকরমাইকোসিসের সম্ভাব্য জটিলতার মধ্যে রয়েছে স্নায়বিক কার্যকারিতার আংশিক ক্ষতি, অন্ধত্ব এবং মস্তিষ্ক বা ফুসফুসের নালীর জমাট বাঁধা। ১৬ 
টেমপ্লেট:Mycoses
