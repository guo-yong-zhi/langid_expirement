দক্ষিণ অস্ট্রেলিয়া  হলো অস্ট্রেলিয়ার দক্ষিণের মধ্যাঞ্চল নিয়ে গঠিত বিস্তৃত একটি অঙ্গরাজ্য। অস্ট্রেলিয়ার যেসব অঞ্চল ঊষর বা অনুর্বর ভূমি নিয়ে গঠিত তার অনেকাংশ এ অঞ্চলে অবস্থিত। মোট ৯৮৩,৪৮২ বর্গ কি.মি.  আয়তনের এই অঙ্গরাজ্যটি অস্ট্রেলিয়ার অঙ্গরাজ্য ও অঞ্চলগুলোর মধ্যে চতুর্থ বৃহত্তম অঙ্গরাজ্য। এ অঙ্গরাজ্যে বসবাসকারী মোট জনসংখ্যার পরিমাণ ১.৭ মিলিয়ন। দেশটির অন্যান্য অঙ্গরাজ্যের তুলনায় এ অঙ্গরাজ্যে বেশিরভাগ লোকজন কেন্দ্রীয় অঞ্চলে বসবাস করে। সাউথ অস্ট্রেলিয়া অঙ্গরাজ্যের ৭৫ শতাংশের বেশি লোকজন এর রাজধানী অ্যাডিলেড এবং এর পার্শ্ববর্তী এলাকায় বসবাস করে। অন্যান্য কেন্দ্রীয় অঞ্চলে বসবাসকারী লোকসংখ্যার পরিমাণ তুলনামূলকভাবে কম। অস্ট্রেলিয়ার অন্যান্য সবকয়টি অঙ্গরাজ্যের সীমান্তগুলোর সাথে এর সংযোগ রয়েছে।
