সিলেটের লোক-মানুষের রচিত মৌখিক কেচ্ছা, কাহিনী, যাত্রা-পালা ইত্যাদি লোক-ভাণ্ডারকে এক সাথে সিলেট গীতিকা হিসেবে আখ্যায়িত করা হয়। সিলেট অঞ্চলের প্রাচীন লোক-মানুষের দৈনন্দিন জীবনধারা, আদিবাসী মানুষের জীবন-জীবিকা, সামন্ততান্ত্রিক শাসন প্রণালী, গ্রামীণ লোকাচার, আবেগ অনুভূতি, প্রেম-বিরহ, যুদ্ধ-বিগ্রহ এবং মানবিকতা সম্মেলিত গাঁথাকেই সিলেট গীতিকার উৎস বলে ধরা হয়। অধ্যাপক আসাদ্দর আলীর প্রদত্ত তালিকা অনুসারে ১২০টি লোকগাথাকে সিলেট গীতিকায় অন্তর্ভুক্ত করা হয়েছে  ১ ডঃ দীনেশচন্দ্র সেনের প্রচেষ্টায় চন্দ্রকুমার দে পূর্ব ময়মন সিংহ ও সিলেট অঞ্চল থেকে যে সব গীতিকা সংগ্রহ করেছিলেন, সেগুলোই কলকাতা বিশ্ববিদ্যালয় হতে পর্যায়ক্রম পুর্ব্বঙ্গ গীতিকা ও ময়মনসিংহ গীতিকা হিসেবে আত্মপ্রকাশ করে। ২  এছাড়া চৌধুরী গোলাম আকবর ১৯৬৮ সালে বাংলা একাডেমী থেকে ১০ টি গীতিকা নির্বাচন করে একত্রে সিলেট গীতিকা নাম দিয়ে প্রকাশ করেন। ৩ 
