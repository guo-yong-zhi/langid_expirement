আল-সামাওয়াল আল-মাগরিবি , সাধারণত সামাউল আল মাগরিবি নামে পরিচিত, একজন গণিতবিদ, জ্যোতির্বিদ এবং চিকিৎসক ছিলেন।  ১  তিনি একটি ইহুদি পরিবারে জন্মগ্রহণ করেছিলেন। তিনি তাঁর পিতাকে কষ্ট দেয়ার ভয়ে বহু বছর ধরে তাঁর ইসলাম গ্রহণের বিষয়টি গোপন করেছিলেন। তারপর অবশেষে ১১৬৩ খ্রিস্টাব্দে তিনি একটি স্বপ্ন দেখার পরে প্রকাশ্যে ইসলাম গ্রহণ করেছিলেন।  ২  তাঁর বাবা মরক্কোর একজন রাব্বি ছিলেন। ৩ 
আল-সামাওয়াল উনিশ বছর বয়সে গাণিতিক গ্রন্থ আল-বাহির ফিল-জাবর লিখেছিলেন, যার অর্থ "বীজগণিতের মধ্যে উজ্জ্বল"।
তিনি গাণিতিক আরোহ বিধি সংক্রান্ত দুটি মূল ধারণাও ব্যবহার করেছিলেন, যদিও তিনি স্পষ্টভাবে সেগুলো উল্লেখ করেননি। তিনি এগুলো ব্যবহার করে n=১২ পর্যন্ত দ্বিপদী উপপাদ্য-এর ফলাফল বিস্তৃত করেছিলেন, এবং সেইসাথে আল-কারাজি প্রদত্ত পাস্কালের ত্রিভুজটিরও সম্প্রসারণ করেছিলেন।
