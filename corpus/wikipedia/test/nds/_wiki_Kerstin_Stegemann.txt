Kerstin Stegemann  is en ehmalge düütsch Footballspelerin. De Verteedigerin  un Middelfeldspelerin  speel för de Bundsligamannschaft vun de Fruen SG Wattenscheid 09  un för de düütsche Natschonalmannschap.
Anfungen mit Footballspelen is se bi Germania Hauenhorst. 1993 is se bi VfB Rheine anfungen, wo se en Johr speelt hett. De nächst Vereen weer denn FC Eintracht Rheine. 1998 is se för twee Johr nah FCR Duisburg gahn. Mit disse Vereen is se 200 ok düütsch Meester wurrn. In de Saison 200/2001 hett se för FFC Flaesheim-Hillen speelt. De Vereen is aber pleite gahn un se is to FC Heike Rheine wesselt, wo se bit 2007 speelt hett. Denn is Heike Rheine afsteegen. Se harr denn bi mehrere Spitzenclubs anfangen kunnt, het sück denn aber för Wattenscheid 09 entscheeden. To de Saison 2008/2009 hett se bi HSV Borussia Friedenstal anhüert. En Johr later is se to FSV Gütersloh 2009 wesselt. 
Se is kien Filigrantechniker, sondern eher en robust Spelerin, aber dorför grundsolide. Tüschen 1995 un 2009 hett se 191 Mal för de düütsch Natschonalmannschap speelt. 2010 hett se hör aktiv Loopbahn afslooten.
Van Berop ut is se technisch Teknerin, is aber siet 1998 bi de Bundswehr un mittlerwiel Beroopssoldat.
Mit 191 Länderspelen  is se nah Birgit Prinz de erfolgriekste Spelerin. Nah de Europameesterschap 2009 hett se hör Karriere beend.
