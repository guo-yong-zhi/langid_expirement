Fatih Akın  is en düütschen Filmspeelbaas, Dreihbookschriever, Schauspeler un Filmproduzent mit töörksche Afstammen. 
Fatih Akın is en Söhn vun töörksche Inwannerers. Sien Vadder Enver stmmt ut de Provinz Trabzon un keem 1966 na Düütschland. Sien Mudder keem dree Johren later na. Boren un opwossen is Akın in Hamborg-Altno, woneem he op dat Gymnasium Allee güng.
Tietwies weer Akın Liddmaat in en Jöögdbande 1 . Al in sien Schooltiet hett he Kortgeschichten un korte Dreihböker schreven. Mit en Super-8-Kamera ünnernöhm he eerste Versöken mit de Filmeree un weer later denn Liddmaat bi en Off-Theatergrupp an’t Hambörger Thalia Theater.
In’t Johr 1993 füng Akın as Uthülp vör un achter de Filmkulissen bi de Wüste Filmproduktion vun de Hambörger Produzenten Stefan Schubert un Ralph Schwingel an. BUtendem arbeit he jümmer mehr ok as Schriever, Speelbaas un Schauspeler. Na sien Abitur hett he vun 1994 bit 2000 dat Studium Visuelle Kommunikatschoon an de  Hoochschool för billen Künst Hamborg  afsloten. Ut sien Tosamenarbeit mit Schwingel kemen de Kortfilmen Sensin  un Getürkt  tostannen. As Speelfilmspeelbaas füng he 1998 mit Kurz und schmerzlos an, dorna kemee Im  Juli.  un Solino , in de he jeedmol Moritz Bleibtreu as Hööftdorsteller harr.
Tosamen mit Andreas Thiel un Klaus Maeck grünn Akın 2004 de Produkschoonsfirma corazón international. In’t sülve Johr hett he den Film Gegen die Wand dreiht, den eersten Deel vun en plaante Trilogie över de Leef, den Dood un den Düvel. För den Film is he bi de Berlinale 2004 uttekent worrn as ok mit den Düütschen Filmpries un den Europääschen Filmpries. Bito verfilm he dat Leed Die alten bösen Lieder vun Heinrich Heine as düütschen Bidrag för den Film Europäische Visionen vun Lars von Trier. 2005 weer Akın in de Jury vun de Filmfestspelen vun Cannes inlaadt.
In’t Wintersemester 2005/06 kreeg Akın en Lehropdrag an de Hoochschool för billen Künst Hamborg 2 . Dat glieke Johr hett he sien eersten langen Dokumentarfilm Crossing The Bridge – The Sound of Istanbul, in de he över de velen verschedenen Musikrichten vun Istanbul berichten de. 2007 weer he Liddmaat vun de Fre’e Akademie vun de Künsten in Hamborg. In dat glieke Johr hett Akın mit Auf der anderen Seite den tweeten Deel vun sien „Leef, Dood un Düvel“-Trilogie rutbröcht. Dat Drama harr sien Premiere in Cannes.
As he an Auf der anderen Seite arbeithett, füng Akın mit en dokumentaarsch Langtietprojekt an ünner den Titel Müll im Garten Eden. Dorbi geiht dat üm en plaante Mülldeponie in Çamburnu, woneem sien Grootöllern herkamt. De Film weer 2012 in Cannes bi en Sünnervörstellung to’n eertsen mol wiest 3 .
Akın wahnt in Hamborg-Ottensen un is verheiraat mit de Düütsch-Mexikanerscher Monique Akın, mit de he twee Kinner hett 4 . Siet 2009 ünnerstütt Akın mit annere Frünnen den Verein Soul kids 5 . Wegen de Polizeigewalt un de Medienzensur in de Republiek Törkie bi de Protesten in de Törkie 2013 schreev Akın en apenen Breef an den töörkschen Staatspräsident Gül 6  un hett en Initiatiev vun Kulturmakers ünnerstütt, de sik an Angela Merkel un annere europääsche Politikers wennen de,  dat se sik för en Enn vun de Gewalt gegen de töörkschen Inwahners insetten schülln 7 .
Fatih Akın is för sien Wark bit hüüt  över föfftig mol för Filmpriesen vörslahn wesen, un weer mit mehr as dörtig dorvun uttekent. Ünner annern weer he uttkent mit:
