Min Áigi  is en Bladd op Saamsch, dat twee Maal jede Week in Tabloidformat rutkeem. Rutkamen dee dat in Karasjok in ene Oplaag vun 1.177 Stück . De Chefredaktör is Svein Nordsletta.
Min Áigi is de Nafolger vun Sámi Áigi. Sámi Áigi weer 1989 pleite gahn. An’n 22. Mai 1993 keem denn de eerste Utgaav vun Min Áigi rut.
Besitters vun dat Bladd sünd ünner annern dat Finnmark Dagblad, de Kommun Karasjok, de Rieksverband vun de Samen vun Norwegen, de Saamsche Landsverband un Davvi Girji. Lokale Redakschonen hett Min Áigi in Kautokeino, Tana un Jokkmokk. Dat Afdeel för Vermarktung sitt in Lakselv.
An’n 6. Februar 2008 is Min Áigi mit dat twete Bladd op Saamsch, Áššu, tohoopgahn. De Oplaag weer to lütt, dat sik dat Bladd sülvst dregen kunn un de norweegsch Regeren wull nich mehr Geld togeven. Dat ne’e Bladd heet Ávvir un kummt dree Maal in’e Week rut.
