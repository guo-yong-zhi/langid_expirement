Monty Python ] weer ene britische Grupp vun Komikers, to de Graham Chapman, John Cleese, Terry Gilliam, Eric Idle, Terry Jones un Michael Palin hören.
De mehrsten vun de söss harrn in Oxford oder Cambridge studeert un weren al vörher as Komiker aktiv. Vun 1969 bet 1974 möken se för de BBC 45 Folgen  vun de Serie Monty Python’s Flying Circus, in de Sketchen un Trickfilmszenen mixt worrn sünd. De eerste Folg keem an’n 5. Oktober 1969 över de Bildschirmen.
De Serie harr en temlich skurrilen Humor. Direkt nadem se mit de veerte Staffel Flying Circus ophöört harrn, füng de Trupp in Schottland an, den tweten Kinofilm Monty Python and the Holy Grail to dreihn.
Monty Python möken nu noch en poor mehr Filmen. Ok Life of Brian is för sienen typischen britischen Monty-Python-Humor beröhmt. De enkelten Liddmaten vun de Grupp harrn later ok as Schauspeler oder Speelbaas noch vele Engaaschmangs.
De Utdruck Spam för nich wünschte Nettbreven is dör en Sketch vun Monty Python inspireert, in den jümmer wedder de Naam vun de Fleeschkonservenmark SPAM nöömt warrt.
