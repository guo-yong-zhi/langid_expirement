De Kanton Oosten weer as Kanton en Verwaltungsrebeed in dat Königriek Westfalen, dat blots von 1810 bet 1811 bestahn hett . De Seet weer Oosten.
De Ümgegend von Oosten hett vör de Franzosentied to dat Gericht Oosten un den Kloosterbezirk Himmelpoorten von dat Amt Himmelpoorten in dat Hartogdom Bremen höört, wat in dat Kurförstendom Hannover leeg. Dat Kurförstendom Hannover weer in de Tied von de Koalitschoonskriege siet 1801 von Franzosen un Prüßen besett. To’n 1. März 1810 is dat Rebeed denn Deel von dat Königriek Westfalen worrn, wat en Satellitenstaat von Frankriek weer.
Binnen Westfalen weer de Kanton Oosten een von de 16 Kantons in’n Distrikt Stood von dat Departement von de Elv- un Wersermünnen. Man al to’n 1. Januar 1811 harr dat wedder en Enn. Dat Königriek Westfalen müss dat Departement direkt an dat Franzöösche Kaiserriek afgeven. De Kanton Oosten is to de Mairie Oosten in’n Kanton Himmelpoorten, Distrikt Stood, Departement von de Elvmünnen worrn.
In’n Harvst 1813 hebbt de Russen de Franzosen slahn un dat Rebeed befreet. Dat Kurförstendom Hannover is denn 1813/1814 wedder herstellt worrn un de ole Stand von vör 1810 wedder dor.
De Kanton weer indeelt in fiev Mairien: 1 
Drochters  
Freeborg  
Harsfeld  
Himmelpoorten  
Hornborg  
Jörk  
Loomst  
Neehuus  
Neenkarken  
Öberndörp  
Oosten  
Oterndörp  
Steenkark  
Stood  
Sürsen  
Zeven
