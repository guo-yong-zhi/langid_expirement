Jamie Lee Curtis, Baroness Haden-Guest  is en US-amerikaansche Schauspelerin un Kinnerbookschrieversche.
Jamie Lee Curtis is de Dochter vun Tony Curtis un Janet Leigh un jüngere Süster vun Kelly Curtis. Beropen worrn is se as „Scream-Queen“  vun wegen ehr Rull as Laurie Strode in de Horrorreeg Halloween.
In ehr Loopbahn hett Curtis al in mehr as 60 Film- und Feernsehprodukschonen mitspeelt un weer dorbi ok in Speelfilmen vun enige verschedene Genre dorbi. Neven Hoorofilmen, hett se ok Kummedien, Actionfilmen un Dramen speelt.
Siet 1984 is se mit den Schauspeler Christopher Guest  verheiraadt, wodör se Lady Haden-Guest worrn is. Curtis is de Patentante vun den Schauspeler Jake Gyllenhaal.
Man Jamie Lee Curtis is nich blots as Schauspelersche aktiv, man se schrifft siet 1993 ok Kinnerböker, womit se ok Spood hett. Von ehr sünd opstunns söss Böker publizeert worrn. In’n November 2004 harr Curtis aver verklort, dat se ehr Filmloopbahn nu afsluten wull. Se meen, dat se mit Wöörd afgahn wull un de Tietpunkt dorvör nu kamen weer. Dorna schull Christmas with the Kranks ehr letzte Film wesen. Dorbi is dat aver nich bleven, se hett sietdem al wedder an eenige Filmen mitarbeit.
För ehr Wark hett Jamie Lee Curtis enige Priesen kregen. Se is mit negen Filmpriesen uttekent worrn un weer för wietere 16 nomineert. Wunnen hett se ü.a.:
