Frederick Duncan Michael Haldane  is en britisch  Physiker, de in theoretischer Fastkörperphysik arbeitet. 2016 wurr hüm de Nobelpries för Physik tospraaken. 1 
Haldane studeer an de Universität Cambridge , wo he 1978 ok sien Doktertitel maakt hett. 1977 bit 1981 wer he an dat Institut Laue-Langevin. 1981 bit 1985 weer he Assistant Professor an de University of Southern California. 1985 bit 1987 weer he bi den Bell Laboratories. Af 1987 weer he Perfesser an de University of California, San Diego un af 1990 an de Princeton University.
Haldane hett Völdeelkenprobleme in de Fastkörperphysik mit nichtstörungstheoretischen Methoden ünnersöcht, ünner annern den Quanten-Hall-Effekt, Luttinger-Fleetigkeiten, Anyonen (Deelken mit ungewöhnlich Statistik) un eendimensionale integrable Systeme. To dat Verkloren vun den brakentahligen Quanten-Hall-Effekts hett he 1982 en Erweiterung vun dat Modell vun Robert Laughlin vörslahn, de sien Wellenfunktschoon nich för all brakentahligen  Füllfaktoren defineert weer. 2  1983 hett he [dormals unverwacht 3 ) de Existenz vun en Haldane-Gap (Lücke in dat Spektrum vun de Anregungen) för ganztahlige Spins in' eendimensionalen Antiferromagneten vörslahn (de Lücke gifft dat aber nich för Spin 1/2 Anregungen). 4 
1993 Oliver E. Buckley Condensed Matter Prize,
2012  Dirac-Medaille vun dat International Centre for Theoretical Physics 
2016 Nobelpries för Physik . 
1984 bit 1988 weer he Sloan Fellow. He is buterdem Fellow vun de Royal Society, vun de American Academy of Arts and Sciences , de American Association for the Advancement of Science, de American Physical Society un vun dat Institute of Physics.
