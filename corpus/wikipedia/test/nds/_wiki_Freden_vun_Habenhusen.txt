Freden vun Hobenhusen. In dat Johr 1666 hefft de Sweden versöcht, de Stadt Bremen intonehmen. De schull dormols een Deel vun dat Königriek Sweden weeren. De Oorsook weer, datt de Dom vun Bremen un de Domimmunität, dat sünd de Hüser un Grundstücken, de noh den Dom tohören döen, een Deel vun dat Arzbisdom Bremen weern. Düt Erzbistum höör noh Sweden to. Nu wollen de Sweden ober nich bloß düssen Deel vun Bremen hebben, man de ganze Stadt. Se stüern ehren groten Generool Carl Gustav Wrangel up de Stadt to, de scholl ehr innehmen för dat Königriek. In dat Johr 1666 leeg he mit siene Suldooten vör de Stadt. He hett ehr ober nich innehmen konnt. Man up´n 15. November 1666 wurr een Freden sloten twüschen Bremen un Sweden. Weil de sweedsche Generool Wrangel sien Hauptquartier in dat Dörp Hobenhusen harrt hett, warrt düsse Freden de Freden vun Hobenhusen nömmt.
