De Rutgers University, offiziell The State University of New Jersey, is de gröttste Hoochschool in den US-Bundsstaat New Jersey. De Hööftcampus vun de Universität befind sück in de Städer New Brunswick un Piscataway. Twee lüttgere Campus liggen in Newark un in Camden. Rutgers bütt mehr as 100 Bachelor-Programme, 100 Master-Programme as ok 80 Doktoratsprogramme in 29 diplomvergevend Scholen un Colleges, vun de 16 Graduate-Programme anbeeden. De Rutgers University hörrt to de best staatlichen Universitäten vun de USA, den so nöömt Public Ivys, un is Liddmaat vun de Association of American Universities, en siet 1900 bestahn Verbund vun führend forschungsintensiver nordamerikansch Universitäten. In dat akademisch Johr 2013/14 gungen 26 Fulbright-Stipendiaten up de Rutgers University, de somit up Rang 3 vun de Research Universities achter de Harvard University un de University of Michigan stunn. 1  Dat Motto vun de Universität luut: Sol Iustitiae et Occidentem Illustra.
De hüüdige Universität gung ut dat 1766 grünnd Queen’s College hervör un is somit de achtöldste höhgere Bildungsinrichtung in den USA. Oorsprünglich weer se mit de Nederlandse Hervormde Kerk affilieert, is hüüd aber nich mehr religiöös orienteert. 1825 kreeg se den hüüdigen Naam to Ehren vun ehrn Mäzen Henry Rutgers, en Held vun den Unafhängigkeitskrieg 2 . De Hööftcampus befinnd sück in de Städer New Brunswick un Piscataway. 1946 hett sück de Rutgers mit de University of Newark, hüüd Newark Campus, un 1950 mit dat College of South Jersey un de South Jersey Law School, hüüd Camden Campus. Dör Verwaltungsakte van 1945 un 1956 wurr Rutgers to State University of New Jersey verklort.
New Brunswick / Piscataway Campus
Camden Campus
Newark Campus
De Sportteams vun de Rutgers University sünd de Scarlet Knights. De Hoochschool is Liddmaat vun de Big Ten Conference siet 1. Juli 2014.
De Söökmaschien Teoma wurr dor entwickelt.
Koordinaten: 40° 44′ 30″ N, 74° 10′ 29″ W
