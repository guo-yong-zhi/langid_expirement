
Lüttj Steimke is 'n Dörp sauwat bi 15 km süüdelich van Wulfsborg in de Landkreis Helmstidde in Neddersassen. Lüttj Steimke liggt umiddelbar an de A 2/E 30; de Anschlusstelle 59  is 'n halve Kilometer entfernt. Af 1974 gehört Lüttj Steimke as 'n Oordsdeil tau de Stad Königslutter. Dat Dörp hefft rund 170 Inwohners.
All vor de leste Iestied was dat Rebeet in de Hasenwinkel besedelt. Dör de kolden Tieden sien de Minschen na Süüd afdrängt. 'N Teiken för disse Sedelungen sien de veelen Hünengräfer in dit Gegend. Ook de Kelten hebben her sedelt. Grünne daför waren de Saltvorkümmen twüschen Elm un Aller tau'n Bispel in de Dorm.
Um 2500 v. Chr. worden de Doden nu verbrennt. De Asch un Bigaven kamen in 'n Urn, un worden in 'n Steenkist vergrawen. 1500 Jahren later liet man de Steenkisten wedder weg. Et folgten Begräffnisse frie in de Ard. In de glieke Tied kam ook Iesen in de Gegend. Grote Fundstellen sien bi Groot Steinum, Lauingen un Beienrode , ook worden römsche Saken funden. Um 300 n. Chr. kamen de Sassen in dat Land un worden dör de Franken angriepen. In disse Tied was dat Land twüschen Aller un Elm weinig besedelt. So gaf et keene Funde ut dit Tied.
Lüttj Steimke kümmt dat eerste Mal 1366 as Wendisch Steimke in 'n Urkund vor. Da nach as Lutken  un Lutkem Steymbke . Twüschen 1366 un 1489 gehörte dat Dörp tau de Zisterzienerkloster in Mariendal. 1489 gaf et seben Höwwe in de Dörp. Um 1730 worden all 10 Höwwe, 3 Ackerlüe, 3 Kötner un 4 Brinksitter tellt. Onner de 4 Brinksitter was ook de Watermole van opdeilt.
De lüttje Kapell staat in 'n gotsche Stil op 'n Anhöcht in de Midde van de Dörp. Ens stand de lüttje Kerk an de Beginn van de Dörp. Et word vermaut, dat de Kapell van rieken Buren opricht is. Se wollten 'n egen Gottshus hebben, obschonst dat Dörp sehr lüttj was un keen Riddergut besat.
Lüttj Steimke hadde bet 1993 keen egen Wappen. Dör de Schütteverein un de Füerwehr schöllte för de 100-jahrig Bestaan 'n eigen Wappen hebben. Aver et gaf keen traditschonelle Farwen för Lüttj Steimke. Bi 'n Ordsversammlunge word 'n Entwerp besloten. 
Be blage Löw op geelen Grund is ut de lüneborgsche Wappen. Lüttj Steimke gehörte met tau de Hertogdom Lüneborg. De Positschon van de Harten is anners as bi de lüneborgsche Wappen. Se symboliseren de Leiwe van de Lüe för de Dörp. 
De biden Wellenbalken staan daför, dat Lüttj Steimke an twee Ströömen liggt. De grote Welle symbolisert de Schunter un de lüttjere staat för de Molenriede. 
Beienrode  
Boimsdörp  
Bornum  
Glendörp  
Groot Steinum  
Lüttj Steimke  
Königslutter  
Lauingen  
Lelm  
Ossendörp  
Rhode  
Rieseberg  
Rotenkamp  
Roddörp  
Scheppau  
Schickelsheim  
Sunsted  
Uhry
