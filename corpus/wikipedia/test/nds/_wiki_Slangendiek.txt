
Slangendiek  is en Hoff in de Gemeen Örel  in’n Landkreis Rodenborg, Neddersassen. De Oort höört polietsch von öllers bi Örel bi.
De Naveröörd sünd Örel in’n Noorden, Bremervöör in’n Noordoosten, Tingo in’n Oosten, Sprekens un Fohrendörp in’n Süüdoosten un Nee-Öös, Poggmöhlen un Barchel in’n Süüdwesten.
In Slangendiek weer fröher en Watermöhl.
In de Franzosentied von 1810 bet 1814 hett de Oort to de Mairie Bremervöör in’n Kanton Bremervöör höört. Dat Rebeed hett in disse Tied 1810 to dat Königriek Westfalen un von 1811 bet 1814 to dat Franzöösche Kaiserriek ünner Napoleon höört.
De Oort hett vör 1885 to de Vaagdie Bremervöör in dat Amt Bremervöör tohöört. Na 1885 weer dat in’n Kreis Bremervöör. 1932 is dat Deel von’n ne’en, grötteren Kreis Bremervöör worrn un 1977 von’n Landkreis Rodenborg.
Slangendiek is evangeelsch-luthersch präägt un höört to dat Kaspel von de Kark in Örel.
För de Kathoolschen is de St.-Michaelskark in Bremervöör tostännig, de siet 1. September 2010 to de Karkengemeen Hillig Geist in Stood tohöört.
Von Slangendiek gifft dat Weeg na Örel un na Barchel. In beide Öörd gifft dat Ansluss an de Bundsstraat 71/74, de in’n Noordoosten na Bremervöör un Stood geiht un in’n Süüdwesten na Oosterholt-Scharmbeek un Bremen-Noord  un över Beverst na Bremerhoben .
De nächste Autobahn is de Autobahn 27. De Opfohrt 8 Geestmünn liggt so 33 Kilometer in’n Westen von Slangendiek.
De nächste Bahnhoff is so bi dree Kilometer wied weg in’n Noorden de Bahnhoff Örel an de Bahnlien Bremerhoben–Buxthu.
