Eridanus 
Graavstickel 
Duuv 
Groot Hund 
Eenhoorn
De Haas is een vun de 88 modernen Steernbiller un liggt in de Neeg vun’n Himmelsäquater.
De Haas steiht süüdlich vun’n Orion un fallt sülvst nich dull op. Vun sien Flach her tellt de Haas to de lütteren Steernbiller. Vun Düütschland ut is he in’n Winter to sehn un steiht teemlich deep över’n süüdlichen Horizont.
Twee vun sien Steerns, neemlich Arneb un Nihal, sünd heller as de 3. Gröttenklass. In dat Steernbild is ok de Kugelsteernhopen M 79 to finnen.
De Haas höört to de klass’schen 48 Steernbiller ut de Antike, de vun Ptolemäus beschreven weern.
In’t olle Ägypten weer dat en Afbild vun den Dodengott Anubis, un stell en minschliche Figur mit en Hunnenkopp dor. Na en annere Düden weer dat Steernbild dat Boot vun den Gott Osiris.
Bi de antiken Greken güng de Düden as Steernbild wohrschienlich op de Naversteernbiller torüch, to’n een op den Himmelsjäger Orion, to’n annern op den Groten Hund. So warrt de Haas jede Nacht vun den Groten Hund över den Himmel jagt.
α Leporis is ruchweg 1200 Lichtjohren wiet weg un weist de Spektralklass F0 Ib. Dat is en Steern mit de 10-fachen Masse, den 75-fachen Dörmeter un de 13.000-fachen Lüüchtkraft vun uns Sünn. Sien Naam Arneb kummt vun dat araabsche al arnah för „Haas“.
β Leporis is 159 Lichtjohren wiet weg un de tweethellste Steern vun’n Haas. Dat is en Resensteern, de geel lüchten deit . Sie Naam Nihal kümmt ok ut dat Araabsche un beddüt so veel as „Kamelen, de jemehrn Dörst löschen doot“.
De Steern Gliese 229 is mit en Afstand vun 19 Lichtjohren een vun de neegsten Navers vun uns Sünn. Dat is en Roden Dwargsteern vun de Spektralklass M1 V. Üm em to sehn bruukt een tomindst en Feernglas. 1998 is en Brunen Dwarg üm den Hööftsteern nawiest worrn, de de 20- bit 50-fache vun Jupiter hett.
γ Leporis hett en Afstand vun blots 26 Lichtjohren. Sien beiden Komponenten sünd al mit en lütt Teleskop to sehn.
R Leporis is en Mira-Steern in ruchweg 800 Lichtjohren Afstand. De Steern höört to de Spektralklass C7,6e uin is een vun de rootsten Onjekten an’n Himmel. 1  Mitünner warrt he ok as „Karmesinsteern“ oder „Hind sien Purpursteern“ betekent .
De Kugelsteernhopen M 79 hett en Afstand vun ruchweg 40.000 Lichtjohren. He kann al in en Feernglas as lütten neveligen Plack sehn warrn. Dat Randrebeet vun M 79 kann mit en middelgroot Teleskop in enkelte Steerns oplöst warrn. Vun Düütschland ut is he aver man swoor to bekieken, vunwegen dat he so deep över’n Horizont steiht.
Aadler  
Achtersteven  
Altor  
Andromeda  
Aven  
Beker  
Berenike ehr Hoor  
Bildhauer  
Boorhöder  
Bull  
Delfin  
Duuv  
Draken  
Dreeeck  
Eenhoorn  
Eerdkrüper  
Eridanus  
Fahlen  
Fisch  
Fleeg  
Flegend Fisch  
Föhrmann  
Giraff  
Graavstickel  
Groot Boor  
Groot Hund  
Haas  
Herkules  
Inder  
Jagdhunnen  
Jumfer  
Kamäleon  
Kassiopeia  
Kepheus  
Kiel  
Kompass  
Kraan  
Kreeft  
Krüüz  
Lier  
Lööv  
Loss  
Luftpump  
Lütt Boor  
Lütt Hund  
Lütt Lööv  
Lütt Waterslang  
Maler  
Mikroskop  
Nett  
Nöördlich Kroon  
Oktant  
Orion  
Pageluun  
Paradiesvagel  
Passeer  
Pegasus  
Pennelklock  
Perseus  
Phönix  
Piel  
Raav  
Ramm  
Schild  
Schütt  
Segel  
Sextant  
Skorpion  
Slang  
Slangdräger  
Steenbuck  
Süüdlich Kroon  
Süüdlich Fisch  
Süüdlich Dreeeck  
Swaan  
Swertfisch  
Tafelbarg  
Teleskop  
Tukan  
Tweeschen  
Voss  
Waag  
Waal  
Watermann  
Waterslang  
Winkelmaat  
Wulf  
Zentaur
