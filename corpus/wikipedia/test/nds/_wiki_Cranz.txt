 Dit Woort hett noch annere Bedüden: kiek dorför ünner Cranz .
Cranz is en Deel von de Stadt Hamborg .
Cranz liggt in’n Oosten von Oolland  in de Masch un liggt op dat linke Över an de Münn von de Eest un an’n Ingang na de ole Süderelv.
In’n Noorden op dat annere Över von de Elv liggt Blanknees, in’n Oosten Finkwarder, in’n Süüdoosten Nincop, in’n Süden Rübk, in’n Süüdwesten Moorenn, Hoov un Königriek un in’n Westen Leeswig, Achterbraak un Kohlenhusen.
Von 1885 bet 1932 hett Cranz to’n Kreis Jörk tohöört  un is denn Deel von’n Landkreis Horborg worrn. Aver al mit dat Groot-Hamborg-Gesett von 1937 is de Oort denn an Hamborg kamen.
In’n Eersten Weltkrieg sünd 24 Soldaten ut Cranz fullen oder vermisst 1 .
Cranz is evangeelsch-luthersch präägt un höört to dat Kaspel von de Martini-Kark in Eestbrügg.
För de Wahlen to de Hamborgsche Börgerschop un de Bezirksversammlung höört Cranz to’n Wahlkreis Süderelv. Bi de Börgerschopswahl 2011 is dat rutkamen 5 :
In Cranz gifft dat en Denkmaal för de Fullenen ut den Eersten Weltkrieg.
Cranz liggt an de Straat Eestdiek, de von Eestbrügg un Königriek in’n Süüdwesten her in’n Landkreis Stood as Kreisstraat 39 de Eest hoogkummt. Dor drippt se op de Straat Cranzer Hauptdiek, de denn na Westen to na Achterbraak un Kohlenhusen hen na Bossel löppt un achter de Landsgrenz wedder to de K 39 warrt. Na Oosten över de Brügg von dat Eest-Sparrwark geiht de Straat na Neefeld un Finkwarder.
De nächste Bahnhoff is in Buxthu an de Nedderelvbahn.
Cranz hett en egen Grundschool.
Sprüttenhuus
Udelswacht
]] to rechterhand
Cranz  
Eißendörp  
Francop  
Good Moor  
Horborg  
Husbrook  
Heimfeld  
Langenbeek  
Marmsdörp  
Moorborg  
Neefeld  
Neegraben-Fischbek  
Neeland  
Oolwarder  
Rönnborg  
Sinstörp  
Wilstörp
