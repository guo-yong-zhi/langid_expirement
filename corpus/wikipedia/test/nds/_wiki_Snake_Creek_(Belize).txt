De Snake Creek is en 18 Kilometer langen Stroom in’n Distrikt Toledo von Belize.
De Snake Creek hett sien Born in de Maya-Bargen en poor Kilometer in’n Noordoosten von’n Doyle’s Delight. Achter’n Bargkamm von de Maya-Bargen, de hier en Waterscheed billt, liggt de Distrikt Cayo un dat Water flütt över’n Smoky Branch von’n Chiquibul River af. Von dor flütt de Snake Creek na Süden un later na Süüdoosten. Bi 16° 28′ N, 88° 57′ W versickert dat Water in’n Karstbodden. Ünnereerdsch is de Snake Creek denn mit’n Bladen Branch verbunnen, de later in’n Monkey River münnt un denn in de Karibische See flütt.
Dat kumplette Rebeed, in dat de Stroom löppt, is Oorwoold un dor leevt keen Minschen. De nächste Oort is 15 Kilometer in’n Süden San Miguel. De Oorwoold is as Deel von de Bladen Nature Reserve schuult.
