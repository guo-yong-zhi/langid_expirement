
Gnarrenborg  is en Gemeen  in’n Landkreis Rodenborg in Neddersassen mit 9157 Inwahners . 
En Översicht över de Geologie un Entstahn vun dat Rebeet vun’n helen Landkreis is in den Artikel Landkreis Rodenborg  beschreven un kann dor naleest waarn.
Dat Rebeet vun de Eenheitsgemeen liggt an’n Noordrand vun dat Düvelsmoor un stellt dorüm ok en Swoorpunkt för den Tourismus dor, de sik üm dat Moor afspeelt. Gnarrenborg is ok en Holltpunkt op de Iesenbahnlien „Moorexpress“, de Oosterholt-Scharmbeek un Bremervöör mitenanner verbinnt un vundaag tomeist blots noch för de Tourismus föhrt. Dat Gemeenrebeet warrt vun den Hamm-Oost-Kanaal dörtogen, de de beiden Strööm verbinnt un fröher för dat Belevern vun Bremen un Hamborg mit Törf dacht weer.
De Navergemenen sünd Basdaal un Örel in’n Noorden, Bremervöör in’n Noordoosten, Sandbossel un Sürsen in’n Oosten, Oostereis un Rhaar in’n Süüdoosten, Breddörp un Worpsweed in’n Süden, Vollerso in’n Süüdwesten, Holste in’n Westen un Beverst in’n Noordwesten.
De Gemeen Gnarrenborg is an’n 1. März 1974 ut de olen Gemenen Gnarrenborg, Barkhusen un Findörp tohoopleggt worrn. An’n 8. April 1974 kemen dor tosätzlich noch Brillit, Glinst, Korlshöben, Kuhs  un Langenhusen  to.
De Eenheitsgemeen besteiht ut 12 Oortschoppen, de fröher enkelte Gemenen ween sünd, aver an’n 8. April 1974 bi de Gemeenreform in Neddersassen tohopenleggt worrn sünd.
De Tallen geevt de Inwahnertallen an :
Dat Wapen vun de Gemeen Gnarrenborg wiest en root zinnte Muer mit en Zinnentoorn över sülverne Bülgen. Dorünner is en twölfarmige Lilienhaspel to sehn. 
Dat Wapen is vun den Stoder Synodl Klein plaant un vörleggt worrn un weer an’n 24. April 1978 vun’n Gemeenraat annahmen. De Annahm is an’n 23. Januar 1979 vun’n Landkreis Rodenborg bestätigt worrn.
De Muer över de Bülgenlien düüd op de Gnarrenborg hen, de an de Waterscheed legen hett un den Naam för de Oortschap un de Gemeen hergeven hett. De twölfarmige Lilienhaspel steiht för de twölf Gemenen, ut de sik de hüdige Eenheitsgemeen tohopensett. De Lilie warrt faken in de Volkskunst vun de Landschap verwennt, wo de Öört an’n Rand vun’n Moor oder as Folg vun de Moorkoloniseeern as Inseln in’t Moor leegt.
De Gemeen hett siet 1990 en Partnerschop mit Baalberge in Sassen-Anholt.
De Hauptoord Gnarrenborg gellt na dat Regionale Ruumordnungsprogramm as Grundzentrum för de Öörd in de Ümgegend.
In de Gemeen Gnarrenborg befindt sik ünner annern de Zentraal vun den groten europääschen Lüchtenhersteller Brilliant. In Gnarrenborg liggt ok en Törf- un Humuswark, dat to dat Ünnernehmen Meiners ut Bössel höört.
Dör de Gemeen löppt de B 74, de Oosterholt-Scharmbeek mit Bremervöör verbinnt. De Gemeen warrt eenmol vun Glinst över Karlshöben un Gnarrenborg bit Kuhs vun de L 122 dörtogen, de na Süüdosten in de Samtgemeen Sürsen föhrt un wieter in’n Noorden an de B 71 ranlöppt.
In de Gemeen gifft dat söss Kinnergoorns un Kinnerdaagsteden. Bito gifft dat de dree Grundscholen Koarlshöm, Kuhs un de Klenkendörper Möhl. In Gnarrenborg steiht de Oberschool Oost-Hamm-School.
In Gnarrenborg gifft dat en Dreefachhall för sportliche Aktivitäten. In’t Gemeenrebeet gifft dat butendem wietere veer Turnhallen, en Sportplatz un fief Footballplätz. In Koarlshöm besteiht op den öörtlich Flaagplatz  de Mööglichkeit för Sportflegeree. De Bahn is 700 m lang.
Ahusen  
Alfs   
Annerlingen   
Basdaal  
Boitzen  
Bootel  
Breddörp  
Bremervöör  
Brookel  
Büls  
Deins  
Eversdörp  
Elsdörp  
Farm  
Fintel  
Gnarrenborg  
Groot Meckels  
Hassendörp  
Heemsbünnen  
Heeßel  
Hellweeg  
Helsch  
Hemslingen  
Hepst  
Hipst  
Homersen  
Horß  
Jeem  
Kalf  
Karktimk  
Karkwals  
Lauenbrüch  
Lengenbossel  
Lütt Meckels  
Oerel  
Oostereis  
Reeßen  
Rhaar  
Rodenborg   
Sandbossel  
Scheeßl  
Seedörp  
Söttmer  
Stemmen  
Sürsen  
Tarms  
Tiss  
Vahl  
Vierden  
Visselhöövd  
Vörwark  
Westertimk  
Westerwals  
Wilst  
Woonst  
Zeven  
Zittens
