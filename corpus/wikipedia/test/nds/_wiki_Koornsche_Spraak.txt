De koornsche Spraak  is de inheemsche Spraak vun Cornwall un höört  to de britannsche Grupp vun de keltschen Spraken. . Koornsch hett üm un bi 80% vun sien Grundvokabular mit Bretoonsch gemeensam, 75% mit Waliessch, 35% mit Irisch un 35% mit Schottsch-Gäälsch. 
Bet to dat Enn vun dat 18. Johrhunnert hebbt Lüüd ut Cornwall de koornsche Spraak bruukt. Denn is de Spraak as Spraak vun en Gemeenschop utstorven. 'n poor enkelte Lüüd sind bekannt, de noch letzte Resten vun de Spraak af un an bruukt hebbt. In't 20. Johrhunnert hebbt Spraakenthusiasten de Spraak wedder in't Leven trüchhaalt.
Vundaag gifft dat üm un bi 350 Lüüd, de de Spraak fleten snackt un ca. 3000 Lüüd, de Koornsch tominnst 'n beten köönt, dat is weniger as een Perzent vun de Lüüd ut Cornwall.
Na en langen Striet hett Grootbritannien Koornsch as Minnerheitenspraak anerkannt. Siet 2002 steiht ok Koornsch ünner de Schuul vun de Europääsche Charta vun de Regional- un Minnerheitenspraken. 
De regionale Regeren vun Cornwall hett tosamen mit de koornschen Spraakverenen en Strategie 1  utarbeidt, woans se de Spraak vöranbringen wullt. 
