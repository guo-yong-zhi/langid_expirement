יחסי איי בהאמה–הממלכה המאוחדת הם היחסים הנוכחיים וההיסטוריים בין איי בהאמה לבין הממלכה המאוחדת. שתי המדינות הן מונרכיות בחבר העמים הבריטי.
מסוף המאה ה-15 ועד למאה ה-17 שלטה ספרד באיי בהאמה. במאה ה-18, מתיישבים בניו אינגלנד שהיו נאמנים לבריטניה עזבו את ניו אינגלנד בשל התגברות הרגשות האנטי-בריטיים במקום, ועברו לאיים. בשל המספר הגדול של מתיישבים בריטיים ברחבי האיים, הבעלות על האיים הועברה מספרד לידי בריטניה, ואיי הבהאמה הוכרזו כקולוניה בריטית ב-1783.
באותה תקופה שימשו איים רבים בבהאמה כבסיס לשודדי ים.
בשנת 1964 קיבלו האיים ממשל עצמי וב-1973 הצביעו תושבי בהאמה במשאל עם לטובת עצמאות מבריטניה.
ב-10 ביולי 1973 כוננו שתי המדינות יחסים דיפלומטיים. מאז קבלת העצמאות משגשגים איי הבהאמה בעיקר בזכות תעשיית תיירות מפותחת, והיותם מרכז לבנקאות בינלאומית וניהול השקעות.
לאחר שקיבלו עצמאות נותרו איי הבהאמה חלק מחבר העמים הבריטי, ומלך אנגליה צ'ארלס השלישי הוא ראש המדינה. נציג המלך באיים הוא המושל הכללי של בהאמה , שממונה על-ידו.
בפברואר 2020 ראש ממשלת איי בהאמה ד"ר הוברט מיניס אמר כי איי בהאמה מחויבים להסכם השותפות הכלכלית שנחתם עם בריטניה בסוף 2019 והוא ייכנס לתוקף לאחר שתקופת המעבר של הברקזיט תסתיים ב-31 בדצמבר 2020.
ההסכם מבטיח המשכיות סחר עם בריטניה בעקבות הסכם השותפות הכלכלית  בן 10 שנים שנחתם בין הפורום הקריבי  לבין האיחוד האירופי 1 .
