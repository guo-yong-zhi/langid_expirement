ראובן כהן  היה כדורגלן ומאמן כדורגל ישראלי ששיחק בעמדת החלוץ בהפועל רמת-גן.
ראובן כהן גדל במחלקת הנוער של גדנ"ע יהודה ובעונת 1955–1956 בגיל 17 וחצי הצטרף לקבוצת הבוגרים של הפועל רמת-גן בליגה הבכירה. כבר בעונה הראשונה התגלה בחלוץ נמרץ שמבקיע שערים רבים. השער החשוב ביותר שלו בעונת הבכורה היה במשחק חוץ מול בית"ר ירושלים, שער שהציל את קבוצתו מירידת ליגה ושלח את הירושלמים למשחקי המבחן 2 . בעונת 1957–1958 הבקיע את שער הניצחון של הפועל רמת גן במשחק הבינלאומי הראשון שלה מול קבוצת א.א.ל. לימסול 3 . בעונת 1959–1960 ירד עם הפועל רמת גן לליגה א' 4 .
בעונת 1962–1963 הגיע המאמן דוד שווייצר להפועל רמת גן לשנתיים מוצלחות. ראובן כהן חזר עם קבוצתו לליגה הבכירה דרך המקום הראשון 5 . עם החזרה לליגה הבכירה, בעונת 1963–1964 זכה באליפות היסטורית עם הפועל רמת גן עם ניצחון 0–1 במחזור האחרון מול מכבי חיפה באצטדיון המכתש 6  7 . ראובן כהן המשיך לשחק במדי הפועל רמת גן עד לפרישתו בסוף עונת 1966–1968. כהן הוא מלך שערי כל הזמנים של הפועל רמת גן בליגה הבכירה  ושיאן כמות השערים של הקבוצה בגביע המדינה .
לאחר פרישתו ממשחק, בעונת 1968–1969 אימן כהן את קבוצת הפועל אשדוד מליגה ב' דרום 8 . בעונת 1969–1970 מונה ראובן כהן למאמן הפועל רמת גן בליגה א' צפון למשך עונה אחת, וסיים איתה במקום ה-13. בעונת 1970–1971 אימן את קבוצת בית"ר אשדוד מליגה ב' דרום.
בעונת 1973–1974 אימן את מכבי רמת עמידר בליגה א' דרום והוחלף בפברואר על ידי אשר בלוט 9 . בעונת 1974–1975 אימן בהפועל גבעתיים מליגה ב' דרום א' 10 .
בעונת 1975–1976 חזר לאמן את קבוצת הפועל אשדוד בליגה א' דרום וסיים איתה במקום החמישי המוביל לליגה הארצית החדשה שנפתחה.
בעונת 1976–1977 אימן את קבוצת מכבי יבנה מליגה א' דרום 11 .
בעונת 1978–1979 העלה את הפועל הרצליה מליגה א' לליגה הארצית, כשניצח במשחקי המבחן 1–3 את מכבי קריית גת 12 . לאחר מכן המשיך עוד עונה אחת.
בשנים 1980–1982, אימן כהן את הפועל אילת וניהל את בית הספר לכרדורגל בעיר 13  14 .
בעונת 1983–1984 אימן את קבוצת ילדים א' של הפועל רמת גן וזכה איתם באליפות המדינה 15 . בעונת 1984–1985 החל לעבוד במחלקת הנוער של קבוצת בני יהודה תל אביב 16 .
בסוף עונת 1986–1987 אימן 4 משחקים את בית"ר תל אביב והשאיר אותה בליגה הבכירה 17 . בעונה שלאחר מכן שימש כמנהל מקצועי של מחלקת הנוער באגודה.
בעונת 1988–1989 אימן את קבוצת מכבי יפו וסיים איתה במקום הרביעי בליגה הארצית 18 .
בעונות 1989–1991 אימן את קבוצת הכח רמת גן מליגה א' דרום. בעונה הראשונה הפסיד את העלייה במחזורי הסיום. ובסיום העונה השנייה העפיל איתה לליגה הארצית לאחר ניצחונות מול הפועל עכו והפועל בת ים במשחקי המבחן 19 .
בעונת 1991–1992 החליף את אריה רדלר במכבי עירוני אשדוד וסיים עם הקבוצה במקום ה-9 בליגה הארצית.
בעונת 1995–1996 אימן את הפועל רמת גן בליגה הארצית מהחזור ה-11 וסיים איתה במקום השישי. בעונה שלאחר מכן אימן עד המחזור ה-12 ועבר לאמן את הפועל חדרה, איתה סיים במקום האחרון וירד לליגה א'.
ראובן כהן השתייך לנבחרת ישראל מאז שנת 1957 כשזומן על ידי המאמן משה וארון  20 .
אליפות עם הפועל רמת גן:
ראובן כהן היה גמלאי של חברת בזק. היה נשוי ללאה והתגורר בהרצליה. בנו, אייל כהן, שיחק בעבר בהפועל רמת גן ובהפועל קריית אונו.
ב-20 בדצמבר 2022 הלך לעולמו בגיל 85 21 .
