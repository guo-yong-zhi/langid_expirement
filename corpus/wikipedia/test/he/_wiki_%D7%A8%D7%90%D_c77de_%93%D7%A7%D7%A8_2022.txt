ראלי דקר 2022 הוא מרוץ הראלי ה-44 במסגרת אירועי ראלי דקר. המרוץ התקיים בין התאריכים 1 בינואר עד 14 בינואר 2022 ברחבי ערב הסעודית. נאסר אל-עטיה ניצח את המרוץ בקטגוריית המכוניות 1 . קבוצת אאודי התחרתה עם אאודי RS Q טרון, מכונית חשמלית.
מתחרים רבים שהשתתפו במרוץ בשנה הקודמת העבירו ביקורת על כך במרוץ היו יותר מידי סטייג'ים בשטחים סלעיים, שגרמו לבלאי מוגבר של הצמיגים ולתקרים רבים. רק מיעוט של הסטייג'ים התקיים בסביבה חולית, שהייתה מאפיין מרכזי של המרוץ בשנים קודמות. בעקבות הביקורות הוצג מסלול חדש שכולל יותר סטייג'ים חוליים. אורך המסלול הכולל הוא כ-4,000 ק"מ, תחרותיים וכ-2,500 עד 3,000 ק"מ של קטעים מקשרים.
750 רוכבים, נהגים ונווטים נרשמו למרוץ. 209 מתוכם משתתפים בפעם הראשונה ו-130 משתתפים בפעם העשירית ומעלה . 60 נשים נרשמו למרוץ. בנוסף, 315 נהגים ונווטים נרשמו למרוץ הדקר קלאסיק  2 .
