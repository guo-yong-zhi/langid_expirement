המילים השכיחות ביותר באנגלית הן המילים שמספר המופעים של כל אחת מהן, בפיהם של דוברי אנגלית ובכתביהם של כותבי אנגלית, הוא הרב ביותר. מגבלות טכנולוגיות עדיין אינן מאפשרות לגלות מילים אלה על סמך כל הטקסטים שנאמרים או נכתבים באנגלית, אך הגידול המתמיד בהיקף הטקסטים הנגישים למחשב, באינטרנט ומחוצה לו, מאפשר הגדלה מתמדת של המדגם הנבדק.
רשימת המילים השכיחות מלמדת על מאפייני השפה, ויש בה תועלת גם בפענוח של מסרים מוצפנים ארוכים יחסית, שביחס אליהם ניתן לשער שהתפלגות המילים בהם דומה להתפלגותן הכללית בשפה.
רשימת המילים השכיחות ביותר באנגלית המוצגת להלן מבוססת על ניתוח של הקובץ האנגלי של אוקספורד של יותר ממיליארד מילים, המייצגות מחקר אחד שנערך על ידי אוקספורד אונליין, הקשור עם המילון האנגלי של אוקספורד. 1  מקור זה מכיל טקסטים מכל הסוגים מ"רומנים ספרותיים וכתבי עת של מומחים ועד עיתונים ומגזינים" וכלה ב"'דברי הפרלמנט הבריטי' ועד לשפת חדרי הצ'אט, הדואר האלקטרוני, והבלוגים למיניהם", 2  להוציא מכמה מקורות שמשתמשים בטקסטים ממקורות ספציפיים בלבד. 3  ייתכן שהפריטים הממויינים מייצגים יותר מאשר מילה אחת ממשית; הפריטים הם 'לֶמָה'. לדוגמה - הערך "be" נמצא בטווח האירועים של "is", "was", "be" ו "are".
 4  המופעים של מאה ה'למה' שלהלן מהווים 50% מכל המילים שבקובץ האנגלי של אוקספורד. 1 
