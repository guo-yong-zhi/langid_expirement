יעקב גודארד  היה שחיין ארץ ישראלי, אלוף ארץ ישראל וזוכה מדליית ארד במכביה הראשונה . המציל המיתולוגי של בת ים. 1  2 
גודארד נולד בירושלים בנם של נחמה לבית שפירא ומרדכי זאב גודארד וגדל בתל אביב. הוא סיים במחזור הראשון של בית הספר תל נורדוי ולמד במקוה ישראל. הוא התאמן בקבוצת מכבי תל אביב ובהמשך עבר לקבוצת הפועל בת ים.
בתחרויות השחייה של המכביה הראשונה שנערכו בישראל בתחית אפריל 1932 זכה גודארד במדליית ארד, במשחה ל-100 מטר גב בתוצאה של 1:28.9 דקות, אחרי פ. האי מצ'כוסלובקיה  והאל קרמר מארצות הברית . נוסף לכך, הוא סיים במקום שישי במשחה ל-200 מטר חזה. 3  4 
גודארד אמור היה להשתתף באולימפיאדת אסיה  שנערכה בניו דלהי בתחילת מרץ 1934, אך בשל מצוקת תקציב הוא נופה מהנבחרת ברגע האחרון. הוא לא ויתר ובעזרת חברו אורי נדב מצא נהג ערבי, שהובילו לבגדד תמורת לירה וחצי, ומשם המשיך באונייה לקראצ'י ולבסוף הפתיע את חבריו בניו דלהי. לאכזבתו, תחרויות השחייה כבר נערכו, אך בארמונו של המהרג'ה מפטיאלה - שם התכבד במנה היוקרתית, לב אריה - הוא ניצח בתחרות פרטית את אלוף האולימפיאדה. אחר כך ארגן תחרות שחייה בבומביי כדי לממן את הדרך חזרה. 5  6  7 
באליפות ארץ ישראל שנערכה בשבועות בסוף מאי 1934 זכה גודארד בשתי מדליות, זהב וכסף. מדליית זהב במשחה ל-200 מטר חזה בתוצאה של 3:26 דקות, לפני טויסטר ממכבי חיפה  ובן עמי ממכבי תל אביב . מדליית כסף במשחה ל-100 מטר חזה בתוצאה של 1:28.4 דקות, אחרי בן עמי  ולפני שיין ממכבי חיפה . 8 
בתחרות שחייה שנערכה בחוף נתניה באוקטובר אותה שנה הוא זכה במקום הראשון במשחה ל-1500 מטר לפני משה גרינברג. 9 
באליפות ארץ ישראל שנערכה בבריכת השחייה בימק"א ירושלים ב-1 במרץ 1935 זכה גודארד במדליית כסף, במשחה ל-200 מטר חזה בתוצאה של 3:26.3 דקות, אחרי וילהיים ארצי ממכבי חיפה שקבע שיא ארץ ישראל חדש של 3:04.8 דקות ולפני שיין מחיפה . 10  11 
חודש לאחר מכן, בתחרויות השחייה של המכביה השנייה שנערכו בישראל בתחילת אפריל 1935 סיים גודארד במקום חמישי, במשחה ל-100 מטר גב בתוצאה של 1:27.6 דקות. 4 
באליפות לודז', פולין שנערכה באותה שנה הוא זכה במדליית זהב במשחה ל-200 מטר חזה בתוצאה של 3:18 דקות. 12 
במשחה מים פתוחים למרחק של 3 ק"מ משבי ציון לנהריה בשנת 1969 ניצח גודאד את המשחה לוותיקים בתוצאה של 61 דקות. 13 
ב-1943 עבר גודארד לבת ים והפך למציל המקומי הראשון. אחרי שנים רבות כמציל עזב את סוכת המציל ועבד כמנהל מחלקת הגננות בעיריית בת ים. על תרומתו לעיר זכה בפרסים רבים.
היה נשוי לסוניה ולהם חמישה ילדים. סיפורו מופיע בספר המרוץ אחר המדליה ההודית שנכתב על ידי בנו יוסי גודארד. 7 
בשנת 2017 נערך משחה לזכרו של יעקב גודארד. 14 
