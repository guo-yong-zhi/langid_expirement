Marry Me  הוא שיר שהוקלט על ידי הזמרת האמריקאית ג'ניפר לופז, ביחד עם הזמר הקולומביאני מאלומה מתוך פסקול הסרט, "חתונה בהפתעה" . 3  השיר יצא לאור ב-2 בפברואר 2022, על ידי חברות התקליטים סרטי יוניברסל וסוני מיוזיק לטין, כסינגל השלישי מתוך הפסקול. 3 
השיר הגיע למקום השמיני במצעד הסינגלים של הונגריה. 4 
שתי גרסאות שונות של השיר הוקלטו בידי ג'ניפר לופז ומאלומה: גרסת בלדה וגרסה קצבית שסומנה בקרדיטים כ-"Kat & Bastian Duet". 3  גרסת הבלדה נכתבה על ידי מייקל פולק, ניקולס סרזן, אוליביה וית', מאלומה ואדגר באררה והופקה על ידי קים בורס וקווין טיזלי. הגרסה הקצבית הופקה על ידי מייקל פולק, דה מונסטרס & סטריינג'רז וניקולס סרזן וכוללת כתיבה נוספת של סטפן ג'ונסון, ג'ורדן ג'ונסון ואוליבר פטרהוף. 3  שתיהן סומנו כשירי פופ, בשל היותו של הפסקול ככזה הכולל שירים מהסוגה המוזיקלית הזו. 3 
בסמוך לצאתו, עלה השיר לרשת הזרמת המדיה ספוטיפיי, תוך שהצליח לצבור שם למעלה מ-8.5 מיליון השמעות. 5 
הווידאו קליפ הרשמי של גרסת הבלדה לשיר פורסם ב-11 במרץ 2022 וכולל הופעת אורח של בן אפלק. 6  הקליפ הרשמי של הגרסה הקצבית לשיר פורסם ב-18 במרץ 2021 בפייסבוק בלבד, במטרה לעזור בקידום המסחרי של הסרט, הפסקול והשיר במדיה החברתית, פרט ליוטיוב . 7  8 
נכון לאפריל 2022, מונה הצפיות של הקליפ עומד על למעלה מ-2.2 מיליון צפיות. 8 
