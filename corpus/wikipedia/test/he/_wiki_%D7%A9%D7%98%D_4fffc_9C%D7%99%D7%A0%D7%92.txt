שטפן קיסלינג  הוא כדורגלן עבר גרמני ששיחק בעמדת החלוץ בנירנברג ובבאייר לברקוזן, בה שיחק לאורך רוב הקריירה. לזכותו של קיסלינג שש הופעות בנבחרת גרמניה. קיסלינג היה מלך השערים של הבונדסליגה לעונת 2012/13.
סבו של קיסלינג היה המייסד של קבוצת TSV  איינטרכט במברג, שהתאחדה בשנת 2006 עם קבוצת פ.צ. במברג  לקבוצת פ.צ. איינטרכט במברג. בגיל 15 נאלץ לבחור בין קריירה כשף או קריירה כשחקן מקצועי ובחר בכדורגל והחל לשחק בקבוצת הנוער של במברג. בשנת 2001 עבר לשחק במדי קבוצת הנוער של נירנבג.
בשנת 2002 חתם על חוזה לשש עונות  בקבוצה הבוגרת של נירנברג. את הופעת הבכורה שלו ערך בהפסד 4-0 לקבוצת המבורג באפריל 2003. ההופעה הייתה היחידה שלו במהלך אותה עונה. ב-7 במרץ 2004 כבש את שער הבכורה במשחק מול גרויטר פירט, שהסתיים בתיקו 2-2 1 . במהלך העונה שותף ב-14 משחקים בהם הבקיע שני שערים 2 . עונה לאחר מכן הכפיל את מספר השערים שהבקיע ב-29 משחקים בהם שותף 3  ובעונתו האחרונה בקבוצה שותף ב-33 משחקים, בהם הבקיע 11 שערים 4 .
בעקבות יכולתו הטובה במדי נירנברג, זכה קיסלינג להתענינות מצד ארסנל ובאיירן מינכן, אך לבסוף חתם בבאייר לברקוזן על חוזה ל-4 עונות. בעונתו ההראשונה הבקיע שמונה שערים 5  ועונה לאחר מכן הכפיל את מספר הכיבושים. ב-29 בנובמבר 2009 הבקיע שלושער בניצחון 0-4 על שטוטגרט, ניצחון שהעלה את הקבוצה למקום הראשון בטבלת הליגה 6 . במהלך העונה חתם על חוזה חדש, שהאריך את שהותו בקבוצה עד לשנת 2015. במהלך העונה כבש 31 שערים וסיים במקום השני בטבלת הכובשים 7  ונבחר לנבחרת העונה בבונדסליגה 8 .
במחזור הסיום של עונת 2011/12 הבקיע שלושער נוסף בניצחון 1-4 על נירנברג 9 . את העונה סיימה הקבוצה במקום החמישי, אשר קיסלינג  כובש 17 שערים. ב-4 באוקטובר הבקיע את שערו היחיד במסגרת הליגה האירופית, כשכבש את השער היחיד בניצחון על רוזנבורג 10 . במהלך עונת 2012/13 הרבה לכבוש, כולל שער היצחון נגד ורדר ברמן 11  והנובר. שער שהבקיע בדקה האחרונה של המשחק האחרון בעונה הוביל לניצחון 0-1 על המבורג 12 . השער העלה את לברקוזן למקום השלישי בטבלה ואת קיסלינג לראשות טבלת המבקיעים עם 25 שערים בעונה, אחד יותר מרוברט לבנדובסקי.
ביולי 2013 האריך את חוזהו בשנתיים נוספות 13 . 
ב-18 באוקטובר 2013 היה מעורב בתקרית במשחק נגד הופנהיים לאחר שנגיחה שלו שהחטיאה את השער חדרה דרך חור, חגיגת שחקני לברקוזן, קיסלינג בתוכם, הביאה את השופט פליקס בריך שלא ראה את מסלול הכדור להניח שמדובר בשער חוקי וכך הוא פסק. קיסלינג התנצל בהמשך על המקרה. 14 . במהלך העונה כבש 19 שערים, אך למרות זאת נותר מחוץ לסגל נבחרת גרמניה למונדיאל 2014, שהתקיים בברזיל. בעונת 2014/15 הבקיע מספר שערים דומה ועונה לאחר מכן הבקיע 7 שערים בלבד.
באוגוסט 2016 הודיע כי ייתכן ויאלץ לפרוש ממשחק עקב פציעה מתמשכת בירך 15 . למרות ההודעה המשיך לשחק בקבוצה גם במהלך עונת 2016/17. בעונת 2017/18 מיעט קיסלינג לשחק, ובמחזור האחרון של העונה, נכנס קיסלינג כמחליף בניצחון 3-2 על הנובר 96. קיסלינג נכנס למגרש כאשר נשרק פנדל עבור קבוצתו, וקיבל את הכבוד לבעוט את הפנדל שהיה יכול לקחת את לברקוזן לליגת האלופות, אך הפנדל בוטל לאחר צפייה במצלמות הטלוויזיה, ותוצאת הסיום לא הספיקה לקבוצה להעפיל לליגת האלופות. הופעה זו הייתה הופעת הבונדסליגה ה-344 של קיסלינג במדי באייר לברקוזן, וגם ההופעה האחרונה, שכן קיסלינג הצהיר שיפרוש מכדורגל בתום עונה זו.
קיסלינג ערך את הופעת הבכורה שלו במדי נבחרת גרמניה ב-28 במרץ 2007, במשחק ידידות נגד דנמרק. כמעט לאחר שנה מאז הופעתו האחרונה בנבחרת, זומן שוב קיסלינג לסגל ב-13 במאי 2010, על ידי מאמן הנבחרת יואכים לב, ובנוסף לכך גם היה בסגל למונדיאל 2010, ושותף פעמיים כמחליף במהלך הטורניר.
במהלך שנת 2013 הודיע כי יסרב להצטרף לנבחרת, כל עוד יואכים לב הוא מאמנה, עקב חוסר הכבוד שהמאמן מפגין כלפיו. לקראת מונדיאל 2014 סבלה הנבחרת מפציעתם של מריו גומז ומירוסלב קלוזה. למרות שקיסלינג הבקיע במהלך העונה 19 שערים, העדיף לב לזמן את מקס קרוזה במקום הפצועים.
1 נוייר • 
2 ינסן • 
3 פרידריך • 
4 אאוגו • 
5 טשצ'י • 
6 ח'דירה • 
7 שוויינשטייגר • 
8 אוזיל • 
9 קיסלינג • 
10 פודולסקי •  
11 קלוזה • 
12 ויזה •
13 מילר • 
14 באדשטובר •
15 טרוחובסקי •
16 לאם •
17 מרטסאקר •
18 קרוס •
19 קאקאו •
20 בואטנג •
21 מרין •
22 בוט •
23 גומז •
מאמן: לב
