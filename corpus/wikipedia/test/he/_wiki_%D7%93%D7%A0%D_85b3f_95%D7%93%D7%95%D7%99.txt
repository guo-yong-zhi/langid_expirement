דניס פרימפונג אודוי  הוא כדורגלן בלגי-גנאי המשחק בעמדת המגן הימני בקבוצת קלאב ברוז' מליגת העל הבלגית ובנבחרת גאנה.
אודוי החל את הקריירה המקצוענית שלו בלוון מליגת המשנה הבלגית, במדיה ערך 58 הופעות ליגה והבקיע שלושה שערים.
ב-1 ביולי 2009 חתם אודוי על חוזה לשלוש עונות בסנט טרוידן מליגת העל הבלגית. 1  ב-31 ביולי ערך את הופעת הבכורה שלו במועדון, בתיקו 2-2 נגד סטנדרד לייז' במסגרת המחזור הראשון בליגה לעונת 2009/2010. הוא שיחק במועדון במשך שתי עונות, בהן ערך 70 הופעות ליגה והבקיע שני שערים.
ב-29 באפריל 2011 חתם אודוי על חוזה לארבע עונות באנדרלכט מליגת העל הבלגית החל מחודש יולי. 2  ב-29 ביולי ערך את הופעת הבכורה שלו במועדון, בהפסד 2-1 ללוון במסגרת המחזור הראשון בליגה לעונת 2011/2012. הוא שיחק במועדון במשך שתי עונות, בהן ערך 33 הופעות ליגה וזכה בשתי אליפויות בלגיה, וכן בסופר קאפ הבלגי.
ב-18 ביוני 2013 חתם אודוי על חוזה לארבע עונות בלוקרן מליגת העל הבלגית. הוא שיחק במועדון במשך שלוש עונות, בהן ערך 109 הופעות ליגה והבקיע שני שערים, וכן זכה בגביע הבלגי.
ב-14 ביולי 2016 חתם אודוי על חוזה לשלוש עונות בפולהאם מהפוטבול ליג צ'מפיונשיפ. 3  ב-5 באוגוסט ערך את הופעת הבכורה שלו במועדון, בניצחון 1-0 על ניוקאסל יונייטד במסגרת המחזור הראשון בליגה לעונת 2016/2017. ב-11 בפברואר 2017 הבקיע את שער הבכורה שלו במועדון, בניצחון 3-2 על ויגאן את'לטיק במסגרת המחזור ה-31 בליגה. בסך הכל שיחק אודוי במועדון במשך חמש עונות וחצי בפרמייר ליג ובפוטבול ליג צ'מפיונשיפ לסירוגין, בהן ערך 160 הופעות ליגה והבקיע חמישה שערים.
ב-1 בפברואר 2022 חתם אודוי בקלאב ברוז' מליגת העל הבלגית. 4  ב-2 בפברואר ערך את הופעת הבכורה שלו במועדון, בניצחון 1-0 על גנט במסגרת שלב חצי הגמר של הגביע הבלגי לעונת 2021/2022. ב-6 בפברואר ערך את הופעת הבכורה שלו במדי המועדון במסגרת הליגה, בהפסד 2-1 לגנט במסגרת המחזור ה-26. ב-27 בפברואר הבקיע את שער הבכורה שלו במדי המועדון, בניצחון 4-1 על רויאל אנטוורפן במסגרת המחזור ה-29 בליגה. בעונתו הראשונה במועדון ערך 14 הופעות ליגה, וזכה עם המועדון באליפות בלגיה.
כבן לאם בלגית ולאב גנאי, אודוי יכול לשחק בנבחרות בלגיה וגאנה. 5 
ב-25 במאי 2012 ערך את הופעתו היחידה בנבחרת בלגיה, בתיקו 2-2 נגד נבחרת מונטנגרו במשחק ידידות.
כשנתיים לאחר הופעתו בנבחרת בלגיה, הצהיר אודוי כי ברצונו לשחק עבור נבחרת גאנה. 6  בשנת 2022 עבר לייצג את נבחרת גאנה, וב-25 במרץ 2022 ערך את הופעת הבכורה שלו בנבחרת, בתיקו 0-0 נגד נבחרת ניגריה במסגרת מוקדמות מונדיאל 2022.
נכלל בסגל נבחרת גאנה לטורניר מונדיאל 2022. 7 
1 אטי-זיגי • 
2 למפטי • 
3 אודוי • 
4 סליסו • 
5 פארטי • 
6 אווסו • 
7 איסאהאקו • 
8 קיירה • 
9 ג'. איו • 
10 א. איו •  
11 בוכארי • 
12 דנלאד •
13 אפרייה • 
14 מנסה •
15 אידו •
16 נורודין •
17 רחמן •
18 אמרטי •
19 ויליאמס •
20 קודוס •
21 עבדול סאמד •
22 סולימאנה •
23 ג'יקו •
24 סווה •
25 סמניו •
26 סיידו •
מאמן: אדו
