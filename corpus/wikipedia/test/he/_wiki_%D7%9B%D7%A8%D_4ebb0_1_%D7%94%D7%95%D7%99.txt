 אלוף העולם בספרינט קבוצתי 
 אלוף העולם בקיירין 
 אלוף העולם בספרינט 
מדליות זהב באולימפיאדת בייג'ינג בספרינט, ספרינט קבוצתי ובקייריןמדליית זהב באולימפיאדת אתונה במרוץ נגד השעון ל-1 ק"מ
כריס הוי  הוא רוכב אופניים סקוטי שפרש. הוי היה אלוף עולם וזוכה בשבע מדליות אולימפיות. באולימפיאדת בייג'ינג  זכה הוי בשלוש מדליות זהב והפך בכך לספורטאי הבריטי השני שמגיע להישג זה, 100 שנים אחרי השחיין הנרי טיילור. באולימפיאדת לונדון  זכה בשתי מדליות זהב והפך לספורטאי הבריטי המצליח ביותר  בתולדות בריטניה במשחקים האולימפיים 1 .
הוי נולד וגדל באדינבורו שבסקוטלנד, בצעירותו, בגילאים 7 עד 14, רכב על אופני BMX והיה בין הרוכבים הטובים בעולם בתחום. הוא עסק בענפי ספורט נוספים כגון חתירה ורוגבי לפני שהקדיש את הקריירה המקצוענית שלו לענף הרכיבה על אופני מסלול משנת 1994. 
להישגיו המשמעותיים הראשונים הגיע בשנת 1998 כאשר זכה במקום השלישי באליפות בריטניה, ב-1999 היה חבר בנבחרת בריטניה לאליפות העולם, וזכה עימה במדליית כסף במרוץ הספרינט הקבוצתי, הישג אותו שיחזר עם עמיתיו גם באולימפיאדת סידני. באליפות העולם ב-2002 השיג לראשונה מדליית זהב במרוץ יחידים נגד השעון למרחק של 1 ק"מ, וכך גם באולימפיאדת אתונה .
שנת 2008 הייתה שנת שיא בקריירה המקצוענית של הוי, הוא זכה בשתי מדליות זהב באליפות העולם שנערכה במנצ'סטר ובהופעתו באולימפיאדת בייג'ינג זכה בשלוש מדליות זהב, שתיים מהן בתחרויות יחידים ואחת במרוץ קבוצתי. 
באליפות העולם ב-2010 זכה במדליית זהב בספרינט, ובמדליית ארד בספרינט קבוצתי, ב-2011 זכה בשלוש מדליות כסף באליפות העולם: בספרינט, קיירין, וספרינט קבוצתי וב-2012 זכה במדליית זהב בקיירין וארד בספרינט. 
סך הכול זכה לאורך השנים ב-25 מדליות באליפויות עולם, מהן 11 מוזהבות, ובחמש מדליות במשחקים האולימפיים מהן ארבע מזהב.
הוי קיבל במהלך השנים הוקרות רבות על הישגיו, בשנת 2005 צורף למסדר האימפריה הבריטית וב-2009 זכה לתואר אביר. הוענקו לו תוארי דוקטור לשם כבוד מאוניברסיטת אדינבורו, אוניברסיטת הריוט-וואט ואוניברסיטת סנט אנדרוז. לאחר זכייתו בשלוש מדליות הזהב באולימפיאדת בייג'ינג, הודיעה עיריית גלאזגו כי הולודרום שיבנה בעיר לקראת משחקי חבר העמים הבריטי ב-2014 ייקרא על שמו. 2  הוולודרום נחנך ב-2012. 
באולימפיאדת לונדון  נשא את דגל המארחת בריטניה בטקס הפתיחה. הוא ייצג את בריטניה בספרינט קבוצתי ובקיירין אך לא התאפשר לו להגן על תוארו במרוץ הספרינט האישי לאחר שהועדף עליו עמיתו למשלחת ג'ייסון קני. בתחרות הספרינט הקבוצתי היה זכה במדליית זהב והיה שותף בשבירת שיא העולם, הוא זכה במדליית הזהב השנייה שלו במשחקים במרוץ הקיירין. בכך היה לספורטאי הבריטי המצליח ביותר במשחקים האולימפיים כשהוא חולף על סטיב רדגרייב במספר מדליות הזהב והשווה את מספר המדליות מכל הסוגים שהשיג בראדלי ויגינס. 
באפריל 2013 הודיע הוי על פרישה מרכיבה תחרותית וציין כי הוא גאה להיות חלק מהמהפך שעבר ספורט האופניים בבריטניה.
לאחר פרישתו החל להתחרות במרוץ מכוניות גראן טוריסמו, הוא השתתף במרוץ 24 השעות של לה מאן ביוני 2016 בקטגוריית LMP2. 3  
הוי נישא באפריל 2010 לשרה קמפ, עורכת דין מאדינבורו ויש להם בן ובת. הם מתגוררים במנצ'סטר, בה נמצא מרכז רכיבת המסלול בבריטניה.
