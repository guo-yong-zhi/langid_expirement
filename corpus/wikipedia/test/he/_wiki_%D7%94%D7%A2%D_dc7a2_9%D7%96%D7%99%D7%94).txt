הערפל  היא סדרת טלוויזיה מסוגת המדע בדיוני-אימה אמריקאית, שנוצרה על ידי כריסטיאן טורפ. היא מבוססת על נובלת האימה בעלת אותו השם, מאת הסופר סטיבן קינג, משנת 1980. 1  הסדרה כוללת בתוכה עונה אחת, בת 10 פרקים ששודרו בין התאריכים 22 ביוני עד 24 באוגוסט 2017. 2  ב-27 בספטמבר 2017, ספייק ביטלה את המשך הסדרה.
בנוסף לכך, הסדרה קשורה לסרט "הערפל" משנת 2007, המבוסס על אותה הנובלה של קינג. 3 
ערפל בלתי מוסבר אופף במתינות את העיירה ברידג'וויל שבמיין, ומוביל לכך שתושביה אינם מסוגלים לראות דבר. תושבי העיירה לומדים עד מהרה שהמצב רעוע עוד יותר, מכיוון שתופעות בלתי מוסברות ועל-טבעיות בערפל תוקפות והורגות את רוב מי שנכנס אליו. בעקבות הערפל, כמה קבוצות של אנשים מתבצרים במרכז קניות, בכנסייה ובבית חולים.
בסופו של דבר, התושבים מתחילים לראות חזיונות בלתי מוסברים מהעבר שלהם בתוך הערפל, והתגובה שלהם לכך חורצת את גורלם; אם יגיבו בפחד ימותו במקום. 2 
