מדליית ההגנה  הייתה מדליית מערכה בריטית אשר ניתנה לחברי הכוחות המזוינים של בריטניה וחבר העמים הבריטי בנוסף לאזרחים במקרים מסוימים, עבור תקופת שירות במהלך מלחמת העולם השנייה. ייחודה של מדליית ההגנה, שלא כמו המקבילה שלה; מדליית המלחמה, היא שהיא ניתנה בנוסף למשרתים בכוחות המזוינים גם לאזרחים מתחומי שירות שונים אשר תמכו במאמץ המלחמתי בממלכה המאוחדת ומעבר לים.
הזכאות למדליית ההגנה התפרסה על מגוון רב של תחומי שירות ותפקידים שונים, כמו גם לתקופות שירות שונות כתלות בקרבה להפגזות האויב. ככלל בסיס, זכאות למדליה ניתנה לכל מי ששירת במספר תחומים ותפקידים מוגדר, במשך לפחות פרק זמן מוגדר בין ספטמבר 1939 ל-מאי 1945. עבור שירות בממלכה המאוחדת, פרק הזמן המינימלי היה 1,080 ימים , עבור שירות מעבר לים אך לא אל מול פני האויב פרק הזמן היה 360 ימים ובמצב בו השירות היה נתון להפגזות האויב מהאוויר, פרק הזמן המינמלי היה יורד ל-180 ימים.
תחומי השירות אשר הוגדרו כזכאים למדליה התפרסו על שלל תפקידים אזרחיים, ביניהם גופי התנדבות שונים, גופי הצלב האדום, גופי התנדבות והגנה אזרחיים, גופי סיעוד שונים, כוחות המשטרה, כוחות מילואים אזרחיים, כוחות כיבוי אש ושלל תפקידים תומכים, התנדבותיים ואזרחיים אחרים.
המדליה מורכבת מדיסק עשוי כסף בקוטר 36 מ"מ. בחלקה הקידמי מוצבת דומותו של המלך ג'ורג' השישי שמלך בתקופת המלחמה, בטבעת סביבו נכתב בראשי תיבות תוארו המלכותי המלא; 'GEORGIVS VI D:G:BR:OMN:REX F:D:IND:IMP' .
מצידה השני של המדליה, מתואר הכתר המלכותי מונח על גדם של עץ אלון אשר צומח על אי סמלי, כשלצידיו אריה ולביאה. מעל מצוינות השנים 1939 ו-1945  ומתחת מצוינת שמה של המדליה 'THE DEFENCE MEDAL' בשתי שורות נפרדות.
המדליה תלויה מסרט המורכב מפס כתום שבשני צדדיו פסים ירוקים, אשר במרכזם פס שחור דק. הפס הכתום במרכז מסמל את ההתקפות וההפגזות על הנוף הירוק והיפה של בריטניה , כאשר הפסים השחורים מסמלים את ההחשכות של תקופת המלחמה. תצורה זו נהוגה גם באות העיטור .
 המלחמה באבסיניה  •  השירות הכללי בקנדה  •  מלחמת אשאנטי  •  דרום אפריקה  •  אפגניסטן  •  כוכב קאבול לקנדהאר 
 מצרים  •  מזרח ומערב אפריקה  •  הודו  •  כוכב אשאנטי  •  מזרח ומרכז אפריקה  •  דרום אפריקה  •  הים התיכון 
 כוכב איטליה  •  כוכב צרפת וגרמניה  
 מדליית ההגנה  •  מדליית המלחמה  •  השירות ההודי  •  שירות המתנדבים הקנדים  •  השירות האפריקאי  •  השירות האוסטרלי  •  השירות הניו זילנדי  •  השירות של דרום רודזיה  •  שירות מתנדבי ניופאונדלנד  •  קוריאה  •  השירות הכללי  •  דרום האטלנטי  •  מדליית המפרץ  •  שירות המערכה המצטבר 
הערה: סדר הופעת המדליות הוא לפי תאריך היווסדן ולא בהיכרח בסדר התקופות עליהן הן חלות. השנים בסוגרים מתייחסות לשנות השירות עליהן ניתנת המדליה.
