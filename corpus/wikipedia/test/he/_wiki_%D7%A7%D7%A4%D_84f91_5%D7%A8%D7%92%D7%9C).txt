קפטן של קבוצת כדורגל הוא חבר קבוצה שנבחר להיות מנהיג הקבוצה על המגרש. לעיתים קרובות הקפטן הוא אחד מהחברים המבוגרים או המנוסים יותר בקבוצה, שחקן שיכול להשפיע רבות על המשחק או בעל תכונות מנהיגות טובות. קפטן הקבוצה מזוהה בדרך כלל על ידי ענידת סרט זרוע. 1 
האחריות הרשמית היחידה של קפטן המצוינת בחוקת המשחק היא להשתתף בהטלת המטבע לפני בעיטת הפתיחה 2   ולפני דו-קרב פנדלים. בניגוד למה שנטען לפעמים, לקפטנים אין סמכות מיוחדת לפי החוקים לערער על החלטה של השופט. 3  עם זאת, השופטים רשאים לדבר עם הקפטן על ההתנהגות הכללית של הקבוצה בעת הצורך. 4 
בטקס הענקת פרסים לאחר משחק, לדוגמה גמר גביע, הקפטן בדרך כלל מוביל את הקבוצה לקבל את המדליות. כל גביע בו תזכה קבוצה יתקבל על ידי הקפטן, שיהיה גם הראשון שיניף אותו. הקפטן גם בדרך כלל מוביל את הקבוצות מחדר ההלבשה בתחילת המשחק, ועליו מוטלת גם המשימה לנהל את חדר ההלבשה.
הקפטן בדרך כלל מספק נקודת ייחוס לקבוצה: אם המורל נמוך, הקפטן יהיה זה אליו ישאו השחקנים את עיניהם כדי להעלות את מצב הרוח של הקבוצה. 5 
קפטנים יכולים להצטרף למאמן בבחירת האחד-עשר הפותחים למשחק מסוים. בכדורגל נוער או פנאי, הקפטן לוקח על עצמו לעיתים קרובות תפקידים שברמות מקצועניות מוקצות למאמן או למנג'ר.
קפטן המועדון מתמנה בדרך כלל לעונה. אם הוא לא נרשם למשחק מסוים, או עוזב את המגרש, סגן הקפטן יחליף אותו וייקח על עצמו את תפקידיו.
הקפטן המשחק הוא השחקן הראשון שמניף גביע אם הקבוצה זוכה בו, גם אם הוא לא קפטן המועדון. דוגמה טובה לכך הייתה בגמר ליגת האלופות 1999, כאשר הקפטן ה"מכהן", פטר שמייכל, הניף את הגביע עבור מנצ'סטר יונייטד כאשר קפטן המועדון רוי קין הושעה. 6  7  בגמר ליגת האלופות 2012, קפטן המשחק פרנק למפארד  הניף את הגביע של צ'לסי יחד עם קפטן המועדון ג'ון טרי 8  שהושעה, לאחר שקיבל אישור מאופ"א. 6 
סגן-קפטן הוא השחקן שצפוי להיות קפטן הקבוצה כאשר קפטן המועדון אינו על המגרש. דוגמאות לסגן קפטן כוללות את סרג'י רוברטו בברצלונה, קווין דה בראונה במנצ'סטר סיטי, תומאס מילר בבאיירן מינכן ונאצ'ו בריאל מדריד.
באופן דומה, חלק מהמועדונים ממנים גם קפטן שלישי, רביעי ואפילו חמישי שייקח את תפקיד הקפטן כאשר גם הקפטן וגם סגן הקפטן אינם זמינים. 9  10  דוגמאות לקפטנים כאלו כוללות את ז'ורדי אלבה כקפטן שלישי ומארק-אנדרה טר שטגן כקפטן רביעי בברצלונה, לוקה מודריץ' כקפטן שלישי ודני קרבחאל כקפטן רביעי בריאל מדריד ורובן דיאש כקפטן שלישי במנצ'סטר סיטי.
גם לנבחרת לאומית יש קפטן, והוא לרוב השחקן הוותיק ביותר בה. כמו בכדורגל מועדונים, גם קפטן הנבחרת יהיה הראשון להניף את הגביע בו זכתה הקבוצה, למשל אליפות אירופה או גביע העולם.
במונדיאל 1986, כאשר בריאן רובסון נפצע וסגן הקפטן ריי וילקינס הושעה משני משחקים בשל כרטיס אדום, פיטר שילטון הפך לקפטן נבחרת אנגליה לשארית הטורניר.
במהלך מונדיאל 2010, היו לנבחרת גרמניה שלושה קפטנים. מיכאל באלאק היה קפטן הנבחרת מאז 2004, כולל במוקדמות המונדיאל, אך הוא לא שיחק בטורניר הגמר בגלל פציעה. פיליפ לאם מונה לקפטן בדרום אפריקה, אך עקב מחלה שהוציאה אותו מהמשחק האחרון של גרמניה, בסטיאן שוויינשטייגר היה קפטן הנבחרת במשחק על המקום השלישי. לאם הצהיר בראיון שהוא לא יוותר על סרט הקפטן כשבאלאק יחזור, מה שגרם למחלוקת מסוימת. מאמן הנבחרת אוליבר בירהוף יישב את המחלוקת והצהיר: "פיליפ לאם הוא קפטן המונדיאל ומיכאל באלאק הוא עדיין הקפטן". 11  12  לאם הפך בסופו של דבר לקפטן הקבוע של גרמניה עד פרישתו, שכן באלאק מעולם לא זומן לנבחרת שוב. 13  14 
הקפטנים נדרשים לשמש דוגמה אישית, ועלולים להיות מודחים, אם ינהגו שלא כראוי. כך, ערן זהבי הושעה מנבחרת ישראל ב-2017 לאחר שזרק את סרט הקפטן במהלך המשחק נגד מקדוניה. 15 
