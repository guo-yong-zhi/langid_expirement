טורניר הכדורגל האולימפי של 1968 שוחק במסגרת אולימפיאדת מקסיקו סיטי 1968. הטורניר כלל 16 נבחרות גברים מחמש קונפדרציות. 16 הנבחרות מוגרלות לארבעה בתים של ארבע נבחרות, כשכל קבוצה משחקת משחק אחד נגד שלוש הנבחרות האחרות בבית שלה. בתום שלב הבתים עלו שתי הקבוצות המובילות לשלב הנוקאאוט, שהחל בשמינית הגמר והגיע לשיאו במשחק על מדליית הזהב באצטדיון האצטקה ב-26 באוקטובר 1968, בו ניצחה הונגריה את בולגריה 4–1 וזכתה במדליית הזהב השלישית בתולדותיה והשנייה ברציפות. זו הייתה הפעם הראשונה שנבחרת אסייתית זכתה במדליה אולימפית בטורניר הכדורגל, כשיפן זכתה במדליית הארד אחרי ניצחון על מקסיקו המארחת 2–0. 1  בשלב הבתים הוענקו 2 נקודות על ניצחון, בניגוד לנהוג כיום שקבוצה שמנצחת משחק מקבלת 3 נקודות.
נבחרת ישראל, שהייתה חלק ממשלחת ישראל באולימפיאדת מקסיקו סיטי , השתתפה בפעם הראשונה בטורניר הכדורגל האולימפי, והודחה בשלב רבע הגמר על ידי בולגריה, לאחר הגרלה. זמן מה לאחר טורניר זה הוחלפה שיטת ההגרלה בדו-קרב פנדלים.
בטורניר השתתפו 16 נבחרות מ-5 קונפדרציות.
גאנה החליפה את מרוקו שסירבה לשחק מול ישראל.
נבחרת ישראל העפילה לטורניר בפעם הראשונה בתולדותיה , וזאת לאחר שסיימה במקום הראשון בבית המוקדמות האסייתי השלישי, בו השתתפה רק נבחרת ציילון איראן ו קוריאה הצפונית פרשו). שני המשחקים של ישראל מול ציילון התקיימו באצטדיון בלומפילד בתל אביב, ישראל, והיא ניצחה בהם 7–0 ו-4–0.
הנבחרת הוגרלה לבית ג' עם  הונגריה ,  גאנה  ו אל סלוודור. הנבחרת סיימה במקום השני והעפילה לרבע הגמר, אחרי ניצחונות על גאנה  ועל אל סלוודור  והפסד להונגריה .
ברבע הגמר שיחקה ישראל נגד  בולגריה, וסיימה איתה בתיקו 1–1. המשחק הוכרע בהגרלה, בה ניצחה בולגריה. מאמן הנבחרת היה עמנואל שפר.
