יניב בן משיח  הוא זמר ישראלי השר שירים ים תיכוניים.
בילדותו הושפע ממוזיקה טורקית ובעיקר מהזמר עופר לוי. תחילת דרכו של בן משיח בשנת 1997, כאשר הוציא את אלבומו הראשון, "בשביל האור", שהתייחד בשילוב של מוזיקה מזרחית, טורקית עם טקסטים מסורתיים. בשנת 1999 המשיך בן משיח בהוצאה פרטית של אלבומו השני, "עיר קדשך", באותו קו של האלבום הראשון והופץ על ידי האחים ראובני. האלבומים לא זכו להצלחה משמעותית.
אחרי הפסקה של קרוב לעשור ובמקביל שירה בחתונות עם להקת משפחת אבידני, הוציא בן משיח את אלבומו השלישי, "לך בורא עולם" , עליו עמל במשך שנתיים בטורקיה עם 24 נגנים. האלבום כלל מספר להיטים, והיווה פריצה בקריירה של בן משיח ברבים. כעבור שנתיים המשיך בן משיח את הצלחתו באלבומו הרביעי, "שמע בני" על פי המילים של "איגרת הרמבן". בשנת 2010 המשיך באלבום חדש לכבוד הימים הנוראים בשם "קונצרט הסליחות".
במרץ 2011, הופיע בן משיח לראשונה בהיכל התרבות בתל אביב בהפרדה מלאה, דבר אשר גרם למספר הפגנות של פעילי מרצ ערב ההופעה. באוגוסט 2012, בן משיח הוציא את אלבומו החמישי "טיפה ועוד טיפה".
בקיץ 2014 לקראת מופע הבכורה בקיסריה, הוציא בן משיח את אלבומו השביעי שנקרא "בשורות טובות" אך המופע התבטל עקב מבצע צוק איתן. באלבום זה כלולים הלהיטים: "בן אדם", "אל עד לי לעד".
עד כה שיתף בן משיח פעולה עם הזמר משה פרץ בדואט "ואחרי ככלות הכול" ובשיר ״עלינו לשבח״. עם ליאור נרקיס במילים שכתב לשיר ״אחי היקר״. עם קובי פרץ בדואט ״תודה על הכל״ ובמופע סה לה וי בבריכת הסולטן. עם ה-DJ עמי מימון בשיר ״בת מצווה״. עם איציק אשל באלבום בשורות טובות. ודואט עם ליאור נרקיס לשיר הנושא באלבום החדש "השגחה מהשמים"
עם הצלחתו הגדולה בציבור הישראלי הכללי, קומם עליו בן משיח רבנים חרדיים מסוימים, הרב אמנון יצחק מרבה לדבר נגדו ובדרשותיו נוהג לשבור דיסקים של בן משיח. למרות זאת המוזיקה שלו פופולרית ביותר במגזר הכללי והדתי.
בינואר 2017 הוציא קליפ בשם "הראש בעננים" תוכן השיר המדבר על שתיית משקאות אלכוהוליים, וסגנונו הוויזואלי המתירני עורר ביקורת במגזר החרדי. מה שגרם לרדיו קול ברמה להודיע כי לעת עתה לא ישמיעו משיריו של בן משיח 1  השיר נכלל באלבומו "השגחה מהשמיים" שיצא לאור ב-9 במאי 2017. לאלבום "השגחה מהשמיים" כתב הפזמונאי עציון מוסאי שני שירים, את "בי רק תן אמונה" ואת "מברוק עליק".
אך למרות זאת בן משיח מקבל תמיכה מהרבנים הרב חיים רבי, הרב ראובן אלבז שאפילו מביאים אותו להופיע בישיבותיהם.
ביולי 2018 הוציא את השיר "השמחה שלנו".
בפברואר 2019 הוציא סינגל נוסף בשם "המלכה שלי", המבוסס על השיר "Δω Σε Θα Πότε" של הזמר היווני ניקוס ורטיס 2 . ב-25 בספטמבר של אותה שנה הוציא סינגל נוסף בשם "אמא" 3 .
במהלך שנת 2020 הוציא מספר שירים.
באוגוסט 2021 הוציא את אלבומו "קונצרט הסליחות" לקראת הימים הנוראים בעיבודו של אילן לב.
בן משיח נשוי ואב לשלושה, מתגורר בפתח תקווה.
