מרטין הלמכן  הוא פסנתרן גרמני.
הלמכן נולד בברלין. הוא החל לנגן בחלילית בגיל 5, ועבר במהרה לנגינה על פסנתר. הוא השתתף בתחרויות לצעירים והלך לקונצרטים בצעירותו, חוויות שהוא מתאר ככאלו שגרמו לו להחליט שברצונו להפוך לפסנתרן מקצועי. 1 
הלמכן למד בבית הספר הגבוה למוזיקה ע"ש הנס אייזלר, שם היה סטודנט של גלינה איוונז'ובה . ב-2001 הוא סיים את לימודיו בבית הספר הגבוה למוזיקה, תיאטרון ומדיה שבהנובר, כסטודנט של אריה ורדי. מנטורים נוספים שלו הם ויליאם גרנט נאבורה ואלפרד ברנדל. 2 
הלמכן היה סולן בתוכנית ה-BBC לאמני הדור החדש בשנים 2005-2007. 3  הוא נתן מספר קונצרטים עם התזמורת הסימפונית של סן פרנסיסקו, התזמורת הפילהרמונית של וינה, התזמורת הסימפונית של ברלין והתזמורת הסימפונית NHK. הלמכן מומחה למוזיקה קאמרית, והופיע רבות עם היינריך שיף ומארי אליזבת-הקר. בנוסף, הוא שיתף פעולה עם אמנים כמו גדעון קרמר, כריסטיאן טצלף, שרון קם, טבאה צימרמן, ג'וליאן באנס, ג'וליה פישר, סבינה מאייר ולארס ווגט. הלמכן הופיע בישראל ב-2011 במסגרת הפסטיבל הבינלאומי למוזיקה קאמרית בירושלים. 4 
האלבום התזמורתי הראשון של הלמכן יצא ב-2007, ובו הוא ניגן קונצ'רטי לפסנתר של מוצרט. ב-2008 יצא אלבום סולו שלו ליצירות של שוברט, וב-2009 הוא הוציא עוד שני אלבומים. כיום, הלמכן חתום בחברת Alpha Classics בה הוא מוציא את אלבומיו. הוא הוציא בעבר אלבומים רבים גם בחברת Pentatone ההולנדית.
מאז 2010 הלמכן הוא פרופסור חבר למוזיקה קאמרית באקדמיה קרונברג שבגרמניה. 2 
ב-2001 הלמכן זכה בתחרות קלרה האסקיל הבינלאומית לפסנתר. ב-2003 הוא זכה באולימפיאדת קיסינגר לפסנתר, 5  תחרות הנערכת מדי שנה בבוואריה. ב-2006 הוא זכה בפרס של קרדיט סוויס לפסנתרן צעיר על אלבום הבכורה שלו עם הפילהרמונית של וינה בניצוחו של ולרי גרגייב, בו הוא ניגן את הקונצ'רטו לפסנתר של שומן בפסטיבל לוצרן. 6  באותה השני הוא זכה בפרס ECHO Klassik יחד עם דניולו אישיזאקה על אלבום משותף שלהם ובו יצירות של מנדלסון, פרנק ובריטן. 7  ב-2020 הלמכן זכה בפרס בטהובן 250  של מגזין גרמופון, יחד עם התזמורת הסימפונית הגרמנית והמנצח אנדרו מנזה, על ההקלטה שלהם לקונצ'רטי מס' 2 ו-5 לפסנתר של בטהובן, שיצאה בחברת Alpha. 8 
