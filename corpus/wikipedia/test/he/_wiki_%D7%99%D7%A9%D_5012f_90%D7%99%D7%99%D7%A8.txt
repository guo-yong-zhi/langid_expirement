ישראייר תעופה ותיירות בע"מ היא חברת תעופה ישראלית שבסיסה בנמל התעופה בן-גוריון. החברה מפעילה טיסות פנים בין נמל התעופה בן-גוריון ונמל התעופה רמון , וטיסות שכר וטיסות סדירות לאירופה, אסיה ואפריקה. החברה היא חברת התעופה השנייה בגודלה בישראל, והיא מעסיקה כ-500 עובדים. רוב יעדיה נמצאים באירופה, לרבות אגן הים התיכון. 2  3 
ישראייר נוסדה בשנת 1996, על בסיס חברת "כנפי העמק" שפעלה ממנחת מגידו והפעילה קווי תעופה לאילת, ערד וצפון הארץ, באמצעות מטוס יחיד מדגם שורט 360 המסוגל להטיס עד 39 נוסעים. "כנפי העמק" נוסדה בשנת 1989 על ידי משה מנחמי שהחזיק ב-33% ממניותיה. 4  בשנת 1996 מכר את מניותיו לשותפו אלכס אכטמן, שבהמשך מכר את השליטה בחברה לאנשי העסקים זאב הורן ומשה לייבוביץ’, בעלי חברת האוטובוסים הורן את לייבוביץ’, ונותר עם 15% ממניות החברה.
בתחילת דרכה הפעילה החברה טיסות פנים ברחבי ישראל, בעיקר בקו לאילת, והיוותה תחרות לחברת ארקיע. זאת, לאחר שזכתה במכרז להפעלת קווי תעופה סדירים פנים ארציים לאילת, בתחילה מנמל התעופה בן-גוריון ומנמל התעופה דב הוז בתל אביב ובהמשך גם מנמל התעופה חיפה. כמו כן, רכשה מספר מטוסים מסוג
ATR-42.
בספטמבר 1997, רכשה גנדן תיירות מקבוצת גנדן , כ־43% ממניות של ישראייר, בשנים שלאחר מכן הגדילה גנדן תיירות את החזקותיה בישראייר בשלבים, והחזיקה במישרין ובעקיפין בכ 82% ממניות החברה. 5 
בשנת 1998, החלה להפעיל טיסות שכר ליעדים קרובים באמצעות מטוסי הATR-42 . 6  במהלך שנת 1999 החלה ישראייר לבצע טיסות שכר
ליעדים נוספים ברחבי אירופה, וזאת באמצעות שני מטוסי סילון מתוצרת בואינג 737 שחכרה.
בינואר 2001, התמנתה ישראייר על ידי שר התחבורה כמוביל נקוב למספר יעדים בעולם ובמהלך השנים מאז קיבלה מינוי כמוביל נקוב לארבעה עשר יעדים.
בשנת 2003, חכרה החברה מטוסי בואינג 767, והחלה להפעיל טיסות סדירות ללטביה ולסלובניה, ומשנת 2004 מפעילה טיסות שכר ליעדים שונים באירופה, באגן הים התיכון, לניו-יורק ולזנזיבר שבמזרח אפריקה. באותה שנה הטיסה החברה יותר מ-580,000 נוסעים, ובשנת 2005 ניצב נתון זה על כ-700,000 איש. 6 
ב-1 במאי 2006 הותר לישראייר לשדרג את קו הטיסה לניו יורק למעמד של קו טיסה סדיר, ובכך הפכה לחברה הישראלית השנייה בעלת מעמד של מוביל נקוב במסלול תל אביב-ניו יורק. עד לכניסתה לשירות זה הייתה אל על החברה הישראלית היחידה שהורשתה להפעיל טיסות סדירות בקו שנחשב לקו התעופה העמוס והרווחי ביותר מנתב"ג. בג"ץ שנדרש לפסוק בנושא, פסק כי אין כל פגם בהחלטת משרד התיירות לאשר את שירות ישראייר לניו יורק, וכי החברה תוכל להפוך למוביל נקוב במסלול זה. 7  כמו כן, בשנת 2005 החלה לבצע טיסות לבנגקוק. בשנת 2007 ובשלהי שנת 2008 הפסיקה ישראייר את טיסותיה לבנגקוק ולניו יורק, בהתאמה, בשל חוסר כדאיות כלכלית. 8 
ביולי 2010, נכנס לשירות מטוס מדגם איירבוס A320 ראשון מתוך שלושה שהוזמנו, ובכך הייתה למוביל הישראלי הראשון המפעיל מטוסים מתוצרת איירבוס. 9 
במרץ 2008, חכרה למשך כשנה גם מטוס מדגם איירבוס A330 מחברת יורופליי האיטלקית, שהחליף את מטוסה החכור מדגם בואינג 767 בטיסות ליעדים ארוכי טווח, כמו ארצות הברית והמזרח הרחוק. 10 
בשנת 2009 רכשה איי די בי חברה לפיתוח  את חברת התיירות הפרטית של נוחי דנקנר ואבי פישר, גנדן תיירות ותעופה , ומיזגה אותה עם כלל תיירות, המוחזקת גם כן בידי אי די בי חברה לפיתוח. 11  פעילותה של כלל תיירות בתחומי התיירות והנסיעות בוצעה באמצעות החברה הבת דיזנהויז שמוזגה לתוך קבוצת ישראייר. 12  העסקה גררה ביקורת ציבורית רבה, מאחר באותה עת היו לישראייר הפסדים צבורים וחובות של עשרות מיליוני שקלים, שהועברו מהחברת גנדן הפרטית לחברה הציבורית אי די בי. 13 
ב-17 בדצמבר 2013 איבד נוחי דנקנר את השליטה בקבוצת אי די בי. ב-5 בינואר 2014 קבע בית המשפט המחוזי בתל אביב כי השליטה באי.די.בי תועבר מידיו של דנקנר לשליטת קבוצת אקסטרה-אלשטיין של אדוארדו אלשטיין ומוטי בן משה. כולל השליטה בישראייר. בשנים שלאחר העברת השליטה השתפרו התוצאות הכספיות של החברה בצורה משמעותית. בשנת 2010 הפסידה 4.8 מיליון דולר, ובשנת 2015, סיימה עם רווח של 16.7 מיליון דולר. בשנת 2011, הסתכמו חובות החברה ב-130 מיליון דולר, בעוד ששווי הציוד שלה היה 100 מיליון דולר; ב-2015 החוב של החברה הסתכם ב-57 מיליון דולר, ושווי הציוד שלה הוערך ב-95 מיליון דולר. 14 
ב-9 בפברואר 2017 חשפה חברת אי.די.בי חברה לפיתוח את מבנה העסקה המתגבש עם אל על בעלת סאן דור למיזוג ישראייר וסאן דור שבמסגרתו תקבל אי.די.בי 45 מיליון דולר, 25% מהחברה החדשה ועוד כ-70 מיליון דולר מארבעת המטוסים אותם תמכור ותחכור לאחר מכן.
ביולי 2017, לאחר משא ומתן שנמשך שנה וחצי, נחתם הסכם הבנות לעסקת המיזוג בין סאן דור שבבעלות אל על לבין ישראייר, 15  אולם רשות ההגבלים העסקיים דחתה את בקשת המיזוג ב-10 בינואר 2018.
בדצמבר 2019, לאחר סגירת נמל התעופה דב הוז, והצניחה בכמות הטסים ממרכז הארץ לאילת, הודיעה החברה כי בכוונתה לתגבר משמעותית את הטיסות מנמל התעופה חיפה לנמל התעופה רמון הסמוך לאילת. במעמד זה השיקה החברה קו תעופה חדש מחיפה ללרנקה, ובכך הפכה לחברה הישראלית היחידה המפעילה טיסות בינלאומיות מנמל התעופה חיפה. 16 
בשנת 2020 ישראייר רכשה את "דרכים TRAVEL", אשר מתמחה בטיולים מאורגנים והוסיפה אותה למטריית הקבוצה.
על רקע התפרצות נגיף הקורונה בישראל, ב-9 במרץ 2020 הודיע על הפסקת טיסותיה מחוץ לישראל. 17  ב-16 במרץ הודיעה על ביטול קו התעופה חיפה-אילת ועל הגבלת קו התעופה נתב"ג-אילת. 18  על אף החזרה היחסית לשיגרת טיסות, פעילות החברה מנמל התעופה חיפה טרם חודשה. 19 
באפריל 2020 במהלך התפרצות נגיף הקורונה בישראל, הוטס מטוס של החברה לראשונה אי פעם לסין, במטרה להביא לישראל מסכות מגן, 20  וכן הפעילה החברה את מטוסי ה-ATR 72 שברשותה בטיסות חילוץ של ישראלים מאירופה, מעבר לטווח הטיסה של היצרן, ובהן טיסה ממילאנו ב-30 ביוני 2020 שגמעה מרחק של 2,709 ק"מ וארכה 5 וחצי שעות. 21 
בספטמבר 2020 לרגל הסכמי אברהם, עיטרה החברה שניים ממטוסי האיירבוס A320 שלה בכיתובים ובסמלים מיוחדים של שלום בשלוש שפות, ובדגלי ישראל ואיחוד האמירויות. 22 
בינואר 2021, איש העסקים רמי לוי הפך לבעל השליטה בחברה לאחר שרכש 76% ממניות החברה תמורת 162 מיליון ש"ח. במסגרת המכירה התחרה לוי בהצעות רכישה מטעמם של מוטי בן-משה ויגאל דמרי. 23  בינואר 2021 הודיע לוי כי בכוונתו להפסיק את טיסות החברה בימי שבת. 24 
ב-20 ביוני 2022 ביצעה ישראייר גרופ, חברת האם של ישראייר המחזיקה ב-100% מהמניות שלה, הנפקה בבורסת תל אביב של 10% מהמניות שלה וגייסה 25 מיליון ש"ח לפי שווי של 250 מיליון ש"ח. 25  בעלי המניות העיקריים בחברה הם:
ישראייר מפעילה טיסות סדירות, טיסות שכר וטיסות עונתיות למגוון יעדים בעולם מנמל התעופה בן-גוריון ובנוסף טיסות פנים סדירות לנמל התעופה רמון מנמל התעופה בן-גוריון.
להלן יעדי ישראייר:
אסיה:
אפריקה:
אירופה:
צי החברה מונה 6 מטוסים וגילו הממוצע 8.7 שנים. 28 
ביוני 2015 הודיעה החברה על רכישת מטוס חדש מסוג A320 בעלות של כ-45 מיליון דולר. המטוס נכנס לשירות במאי 2016.
באפריל 2017 הודיע מנכ"ל החברה כי בכוונתו לחכור שני מטוסי A320 בחכירה ארוכה. 29  המטוסים צפויים להיקלט בחברה במהלך שנת 2018.
ב-23 במאי 2018 הגיע המטוס החדש מדגם A320 לחברה, הוא הגיע מסינגפור.
ב-14 ביוני 2018 הצטרף מטוס ATR-72 נוסף  לצי החברה. 30 
ב-30 ביוני 2021 הצטרף מטוס Airbus A320 חכור לצי החברה.
בעבר ישראייר חכרה בשבתות ובחגים מטוסים מחברת אל על. בתחילת באפריל 2021 פורסם שהפסיקה לשווק טיסות בשבת. 24 
ב-22 במרץ, פרסמה ישראייר עדכון שבו הודיעה שחכירת אחד מטוסי ATR-72 תופסק בסוף חודש מרץ 2022, ועל צפי לקליטת מטוס איירבוס A320 חדש בהסכם חכירה בספטמבר 2022. 31 
ב-26 ביוני דיווחה ישראייר לבורסה שהיא קיבלה הצעה למכירת שני מטוסי ה-ATR שברשותה תמורת 12 מיליון דולר, ושאם העסקה הזו תתבצע היא תחכור מטוס Airbus A320 שביעי במספר, על מנת לאחד את צי המטוסים שלה לסוג אחד על מנת לייעל את תחזוקת מטוסיה. 32 
ב-21 בדצמבר קלטה ישראייר את מטוס ה- Airbus A320 השישי שלה בחכירה יבשה ל-4 שנים משאנון אירלנד. 33  34 
ב-17 בינואר 2023 ביצעה החברה את הטיסה האחרונה שלה במטוס ATR 72. שני המטוסים שנותרו צפויים להימכר ולעזוב את הארץ. עם עזיבת המטוסים, לא יהיו עוד מטוסים פעילים מתוצרת ATR בישראל.
ב-22 ביוני 2023 הצטרף מטוס הבומברדייה דאש 8 100 עם 37 מושבים לצי המטוסים שלה בחכירה מחברת התעופה Universal Air ממלטה, המפעילה טיסות מנמל התעופה חיפה ללרנקה ופאפוס שבקפריסין. והחל מאמצע ספטמבר תפעיל גם טיסות לרומניה מנמל התעופה חיפה לערים בוקרשט, סוצ'אבה וקראיובה.
4X-ABF
4X-ABG
4X-ABI
4X-ABS
4X-ABT
4X-ABI הגיע מטולוז ונכנס לשירות ב-10 במאי 2016. בספטמבר 2020 נצבע בצביעת שלום לרגל הסכמי אברהם 22 . 4X-ABS הגיע מסינגפור ב-23 במאי 2018.
4X-ABT חכור, הגיע משאנון ב-30 ביולי 2021. 35 
4X-ABW הגיע בדצמבר 2022.
OK-TVT
מטוס נוסף הגיע מטראוול
מטוס השורט 330. שירת בחברת סנונית בין השנים 1991–1993. שירת בחברת כנפי העמק/ישראייר בין השנים 1993–1998.
מטוס השורט 360 ששירת בכנפי העמק/ישראייר. צולם כ-4 שנים לאחר תום שירותו בחברה.
4X-ATL, 4X-ATM
4X-ATN
4X-ATO
4X-ATK
4X-ATK ניזוק קשה בעת נחיתה בנמל התעופה בן-גוריון, ב-18 ביוני 2001, ללא נפגעים בנפש. הוצא משרות ושימש לתרגול כוחות הצלה. 36 
4X-ATL נכנס לשירות בשנת 1996, נגרט בשנת 2010. 37 
4X-ATO שימש לתרגול כבאי אש בשדה התעופה שדה דב.
4X-ABJ
4X-ABR
PH-HZC
OY-SEH
4X-ABR בואינג 700–737 שרת בישראייר בין אפריל 1999 לנובמבר 2000
PH-HZC בואינג 737–800 בצביעה יסודית של חברת טראנסאוויה שרת בישראייר תקופה של כ-5 חודשים בשנים 2000-2001
OY-SEH בואינג 737–800 הוחכר מחברת Sterling European. שימש בשרות ישראייר ביולי 2001 בלבד.
4X-ATJ
4X-ATI
4X-ATI הגיע מטולוז ביולי 2011 ויצא משירות בינואר 2023.
4X-ATJ הגיע מדנמרק ביוני 2018
בסוף מרץ 2022 הופסקה פעילותו והוא הוחזר לחברה ממנה הוחכר.
4X-EBI
4X-EBM
4X-EBM מטוס בבעלות אל על שהוחכר לישראייר בתקופה שבין מרץ 2001 לאפריל 2007. הוחכר לתקופות שונות אף לארקיע וסאן דור. יצא משרות בשנת 2011. 39 
TF-FIA
TF-FIC
TF-FIC פעל בשרות ישראייר בשנים 2005–2007.
4X-ABC
4X-ABD
4X-ABH
4X-ABC שירות בישראייר מ-22 בפברואר 2007 ברישום זר YL-LCA עד מאי 2008. ברישום ישראלי עד 9 במאי 2010. 40 
4X-ABH שירת בישראייר החל מיוני 2010 ועד דצמבר 2010. 41 
4X-ABE
נמל מספנות ישראל • נמל חדרה  • נמל אשקלון - קצא"א   • רשות הספנות והנמלים • חברת נמלי ישראל
