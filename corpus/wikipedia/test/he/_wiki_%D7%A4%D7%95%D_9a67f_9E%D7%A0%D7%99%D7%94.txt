פורטל הבוגרים של גרמניה הוא רשת חברתית ללא מטרות-רווח עבור ״בוגרי גרמניה״ - אנשים שלמדו, חקרו, עבדו, ערכו השתלמות או סיימו קורס שפה בגרמניה או במוסד גרמני מחוץ לגרמניה. הפורטל פתוח לשימוש מקצועי ופרטי של כל בוגרי גרמניה, ללא קשר לקבלת מלגה מקרן גרמנית, לימודי חוץ בגרמניה או הרשמה ישירה למוסד גרמני, וכן ארגונים, בתי עסק ומוסדות בעלי זירה לגרמניה. הפרויקט מנוהל על ידי ארבעה ארגונים גרמניים בלתי-ממשלתיים, נתמך על ידי שותפים אסטרטגיים, וממומן על ידי המשרד לשיתוף פעולה ופיתוח כלכלי של ממשלת גרמניה. השימוש בפורטל הבוגרים הוא בחינם ונגיש בשפות האנגלית והגרמנית, אך שפת התקשורת בתוך הקהילה האינטרנית היא לבחירת המשתמש.
פורטל הבוגרים של גרמניה מציע לבוגרי גרמניה אפשרות ליצור קשר עם בוגרים אחרים, וכן ארגונים, בתי עסק ומוסדות גרמניים או בעלי גישה לגרמניה. בנוסף לקהילה, האתר מציג הצעות עבודה מסביב לעולם הקשורות לגרמניה, לוח תעסוקה, ומידע אודות תוכניות הכשרה ואירועים מסביב לעולם. כן מכיל הפורטל מגזין אינטרנטי הכולל מאמרים בנושאי חברה, חינוך, כלכלה, מדע ומחקר, תרבות, מעניק כלים ללימוד השפה הגרמנית. וובינרים  בתחומים שונים. פורטל הבוגרים מעניק לארגונים החברים גישה לרשת בינלאומית של גורמים בעלי קשר לגרמניה, לצד אפשרויות גיוס ופעילות בוגרים עצמאית. לצד זאת, מאפשר הפורטל לעסקים לאתר עובדים פוטנציאליים, מומחים ושותפים פוטנציאליים.
בעבר, ניהול הקשר עם בוגרי גרמניה נערך בכל ארגון באופן עצמאי, וזה סייע להם בהתפתחות המקצועית וגישה ללימודי חוץ. עם זאת, כאשר שמונים אחוזים מהאנשים אשר למדו וערכו התמחות בגרמניה - כ-14,000 איש בשנה - עובדים במדינות אחרות בעולם, קיים קושי לשמירת הקשר. פורטל הבוגרים הוא רשת חברתית אינטרנטית שנוצרה במיוחד עבור בוגרי גרמניה, ללא קשר להשתייכות ארגונית, כדי לתרום ליתרון היחסי שלהם בקשר עם גרמניה, עבור ארגוני המלגות השונים, ועבור חברות ומוסדות המחפשים מומחים ברמה גבוהה בעל ניסיון הקשור לגרמניה. מאז הפעלת הפורטל בשנת 2008, הצטרפו אליו יותר מ-115,000 איש, 1,700 חברות, ו-350 ארגונים מ-194 מדינות .
פורטל הבוגרים של גרמניה מחולק לארבעה חלקים: הקהילה האינטרנטית, המגזין, וובינרים ואירועים, ועבודה וקריירה. הקהילה האינטרנטית מהווה רשת חברתית הפועלת באתר. חברים בפורטל יכולים ליצור קשר ולשוחח על בוגרים נוספים וארגונים דרך קבוצות, בלוגים, פרופילים אישיים, פורומים וכו׳. המגזין כולל חדשות על גרמניה ועל נושאים הקשורים לגרמניה, וניתן למצוא בו כלים לשיפור כישורי השפה הגרמנית. המאמרים כוללים מידע אודות כלכלה, מדע ומחקר, לצד נושאים נוספים. כמו כן, אפשר לקחת חלק במשחקים שונים, כמו ניחוש ניבים גרמניים ולשפר את הבנת השפה הגרמנית. יש לציין כי במאמרים מידע על מוסדות לימוד בגרמניה ואפשרויות לקבלת מלגות. הפורטל מארח באופן סדיר וובינרים נושאי מומחים במבחר נושאים. בשנת 2014 התמקדו הוובינרים בדיגיטציה של החברה ורבים המאמרים והוובינרים שהתעסקו בנושא זה. יתר על-כן, מכיל הפורטל מידע אודות אירועים הקשורים לגרמניה לפי מפתח מדינות, החל מירידי קריירה ועד להרצאות אקדמאיות על נושאים גרמניים. החלק הקשור לעבודה וקריירה מכיל לוח עבודות לפי מפתח מדינות, ומציג משרות לדוברי השפה הגרמנית בכלל התחומים. לצד מאגר המידע בעל יכולות חיפוש מתקדמות, המשתמשים יכולים לבנות פרופיל תעסוקתי ולהציג את קורות חייהם, תוך שהם מאפשרים לחברות לחפש מועמדים בעלי כישורים מיוחדים ולמצוא עובדים חדשים בעלי קשר קיים לגרמניה. לאחר ההרשמה לפורטל, החברות רשאיות לפרסם הצעות עבודה, לחפש אחר קורות חיים ומועמדים בעלי פוטנציאל, להעלות מידע אודות אירועים עתידיים.
ארבעת הארגונים העיקריים אשר אחראים ליצירת, תחזוקת וקידום פורטל הבוגרים של גרמניה הם ארגונים בלתי-ממשלתיים וללא מטרות-רווח. הארגונים הם:
יותר מעשרה שותפים אסטרטגיים תומכים בארגונים המנהלים, לרבות משרד החוץ הגרמני ומשרד החינוך והמחקר הגרמני, וכן מספר קרנות פוליטיות כגון קרן פרידריך אברט, קרן קונראד אדנאואר וקרן היינריך בל.
פורטל הבוגרים החל בפעילות ממוקדת בישראל בשנת 2014. הפורטל כולל קבוצה ישראלית רשמית, המתמקדת בבוגרים הישראלים. הפורטל משתף פעולה עם מספר גורמים במגזר הפרטי, עסקי וציבורי בישראל, ועם מוסדות ומרכזים אקדמיים. כן מחזיקה הרשת החברתית בנציג ישראלי האחראי לתפעול הקהילה הישראלית ולקידום שיתופי פעולה מקומיים. בנוסף, במאגרי הפורטל ניתן למצוא נתונים אודות אירועים בישראל, הצעות עבודה על ידי חברות בישראל, ומלגות המוענקות לישראלים.
