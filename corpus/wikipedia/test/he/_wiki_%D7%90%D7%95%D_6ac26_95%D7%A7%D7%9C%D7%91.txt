אוֹטוֹקְלָב או דוד עיקור  הוא מכשיר שנועד לבצע טיהור של כלים רפואיים, כלי מעבדה שונים ואף ציוד לקעקועים אשר לא חד פעמי.
הפיזיקאי והמיקרוביולוג שארל שמברלן נחשב ליוצר האוטוקלב הראשון, לאחר שבנה ב-1879 פילטר חרסינה בעל נקבים זעירים מאוד, שסינן נוזלים מחיידקים.
האוטוקלבים חיוניים לטיהור מכשירים ואביזרים המשמשים בחדר ניתוח או בפעולות כירורגיות פולשניות, שבמהלכן חיידקים עלולים לחדור לגוף המטופל. השימוש נרחב גם ברפואת שיניים, רפואה וטרינרית, ולעיתים גם במעבדות לא רפואיות. גם בעלי מקצוע דוגמת מוהלים וקוסמטיקאיות משתמשים באוטוקלבים לטיהור המכשור שלהם.
פעילות האוטוקלבים המודרניים מבוססת על יצירת קיטור בטמפרטורה גבוהה ובלחץ אוויר גבוה.
