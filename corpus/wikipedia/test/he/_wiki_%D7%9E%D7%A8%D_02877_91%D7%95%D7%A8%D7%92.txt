מריה מסקסוניה-אלטנבורג  הייתה נסיכה גרמנית, ולאחר מכן מלכת הנובר.
מריה נולדה ב-14 באפריל 1818 בהילדבורגהאוזן שהשתייכה לדוכסות סקסוניה-הילדבורגהאוזן, ליוזף, נסיך הכתר של סקסוניה-הילדבורגהאוזן, ולאמליה, דוכסית וירטמברג, בתו של לודוויג, דוכס וירטמברג.
בשינויים שחלו במדינות תורינגיה לאחר מותו של פרידריך הרביעי, דוכס סקסוניה-גותה-אלטנבורג ללא יורשים, קיבל סבה פרידריך, דוכס סקסוניה-הילבורגהאוזן את אזור אלטנבורג, והפך לדוכס סקסוניה-אלטנבורג. בשנת 1834 מת סבה פרידריך, דוכס סקסוניה-אלטנבורג, ואביה יוזף, דוכס סקסוניה-אלטנבורג עלה לשלטון במקומו. ב-18 בפברואר 1843 התחתנה מריה עם גאורג, נסיך הכתר של הנובר, ממנו נולדו לה שלושה ילדים.
בשנת 1851 מת חמיה ארנסט אוגוסט הראשון, מלך הנובר, ובעלה עלה לשלטון במקומו כגאורג החמישי, מלך הנובר. בשנת 1866 הצטרף בעלה גאורג לאימפריה האוסטרית במלחמת אוסטריה–פרוסיה, וב-29 ביוני נכבשה ממלכת הנובר על ידי הכוחות הפרוסים, וגאורג ומריה ומשפחתם ברחו לאוסטריה. בשלום פראג שנערך בסוף המלחמה, סופחה הנובר לממלכת פרוסיה, ונכללה בפרובינציית הנובר. בני המשפחה התיישבו בגמונדן שבאימפריה האוסטרית, וגאורג ניסה להחזיר את שלטונו ללא הצלחה. בשנת 1872 הייתה מריה הסנדקית של מריה לואיזה, נסיכת שלזוויג-הולשטיין, ובשנת 1878 מת בעלה גאורג החמישי, מלך הנובר. 28 שנים מאוחר יותר מתה מריה ב-9 בינואר 1907 בגמונדן, ונקברה שם.
ב-18 בפברואר 1843 התחתנה מריה עם גאורג החמישי, מלך הנובר, ממנה נולדו לו שלושה ילדים:
