"מלחציים"  הוא סרט דרמה רוסי בבימויו של ואלרי טודורובסקי. הסרט השתתף בתחרות הראשית של פסטיבל "קינוטאבר" ה-18  ושוחרר להפצה מסחרית ב-15 בנובמבר 2007.
בסרט מככבים אנסמבל שחקנים כמקסים מטבייב, פיודור בונדרצ'וק, אלכסיי סרבריאקוב ויקטרינה וילקובה.
הדי ג'יי הצעיר דניס אורלוב , עובד במועדון לילה בעיר פרובינציאלית, הרחק ממוסקבה, כשהוא זקוק לכמה אלפי רובלים עבור שכירת דירה. חבריו שלו, קרוט  ופוליה , מזמינים אותו לקחת חלק ב"עסקים" שלהם, שבתחילה נראה כמו שוד, אבל מסתבר כגנבת תרופות, שמוסתרות בגוף שלהם. החברים מנסים למכור אותם ונופלים למארב משטרתי, בעוד ברון הסמים המקומי ורנר  גורם להם להפיץ את הסמים. ורנר מתעמת עם מייג'ור דודאיטיס  מהסוכנות הפדרלית למלחמה בסמים, שמבטיח לכלוא את ורנר אך ללא הצלחה ומציע לדניס לשתף פעולה עם רשויות אכיפת החוק. ורנר ממנה את דניס למנהל מועדון הלילה שלו שהוא אך חנך. בעקבות מעורבותו, יחסיו של דניס עם החברה שלו, מאשה , נשחקים, בעיקר בשל העובדה שדניס מנהל חיים כפולים.
מכר של שלישיית החברים, פטיצה  מציע לדניס להפיץ ולמכור סמים בכמויות גדולות שיבטיחו לו הכנסה גדולה מאוד. לאחר העסקה דניס מגלה שדודאיטיס אורב להם וזה ממשיך לשכנע את דניס לשתף פעולה עם המשטרה: הניסיונות הראשונים "לשבור" אותו מבחינה פסיכולוגית לא עבדו, אבל אחרי שדניס מפיץ סמים בקרב ילדים מכורים להרואין שעובדים בזנות תמורת מנה הוא מחליט לפרוש, אבל במקום זה, דודאיטיס מבקש ממנו לשמור על מעמדו כסוחרו הטוב ביותר של ורנר ובכך לזכות באמונו. אחותו של ורנר, טיה, מתאהבת בדניס, אבל הוא דוחה אותה.
מאשה בטעות מגלה כי דניס הוא סוחר סמים ועוזבת למוסקבה. כמה ימים לאחר מכן פוליה נהרג על ידי אחד מהלקוחות הקבועים-המכורים שלו ודניס לוקח את החוויה קשה מאוד. טיה מתחילה לבקר אותו בקביעות, למרות שהוא אומר לה שהוא לא אוהב אותה. באחת הפעמים בביתו של דניס היא חוטפת התקף ודניס מזעיק את ורנר שמזריק לה סם הרגעה ודודאיטיס מספר מאוחר יותר כי המתחרים של ורנר החזיקו אותה פעם כבת ערובה והאירוע הותיר בה טראומה נפשית. ורנר מגלה שפטיצה משתף פעולה עם הסוכנות למלחמה בסמים ומאלץ את דניס להרוג אותו. דניס ההמום מגיע לדודאיטיס, שמתוודה בפניו שהוא בעצמו היה מכור ומזריק סמים והיה קונה הרואין מוורנר.
במהלך פגישה בין ורנר לסוחר סמים בשם חאג'י, קרוט מזהה את הרוצח של פוליה ויורה לו בראש. הדבר מעורר קרב יריות, שבו נהרגים רוב הנוכחים, בעוד ורנר נפצע. דניס ללא פגע עוזב את הבניין וקורא לדודאיטיס ואנשיו ולאחר מכן חוזר אל דניס ואומר לו כי המשימה הושלמה ואז יורה לעצמו בראש.
הסרט מסתיים עם תמונות מתחנת הרכבת של מוסקבה, כאשר מהרכבת יוצאים דניס וטיה.
ולרי טודורובסקי היה מעורב בהפקת הסרט "המגונדרים", אבל בשל זמן העבודה על הפסקול של הסרט, הבמאי החליט לעבוד על פרויקט אחר.
הוא בחר תסריט של מותחן נוער שפותח על ידי במאי אחר, שסירב להמשיך לעבוד על הפרויקט. בתסריט הועלתה הבעיה של התמכרות לסמים והסיפור עניין אותו. העבודה על הסרט נעשתה במימון חלקי ובשיתוף פעולה עם השירות הפדרלי למלחמה בסמים של רוסיה. הצילומים נעשו בקיץ 2006 ברוסטוב על הדון ונמשכו חודשיים.
