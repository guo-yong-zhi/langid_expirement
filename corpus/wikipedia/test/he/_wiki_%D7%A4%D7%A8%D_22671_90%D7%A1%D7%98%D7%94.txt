קלוב פרו קאריל אואסטה , הוא מועדון ספורט מהעיר בואנוס איירס שבארגנטינה. המועדון ידוע בעיקר בשל קבוצת הכדורגל שלו, המשחקת מאז שנת 2000 בליגת המשנה הארגנטינאית, אך בעבר השתתפה ב-80 עונות בליגת העל וזכתה בשתי אליפויות. 
המועדון מיוצג גם בענפים נוספים: כדורסל, כדוריד, כדורעף, אתלטיקה, שחייה, כדורמים, שחמט, ג'ודו, קריקט, סייף וגלגיליות.
המועדון נוסד ב-28 ביולי 1904 על ידי 95 עובדי "פרוקאריל דל אואסטה"  בשכונת קבז'יטו בעיר. בשנת 1912 זכתה הקבוצה באליפות הליגה השנייה ובגביע הליגה השנייה  והעפילה לליגת העל. ב-1931 נטל המועדון חלק בהיווסדה של הליגה המקצוענית.
תור הזהב של פרו היה בראשית שנות השמונים, אז זכה המועדון ב-2 אליפויות  ו-3 סגנויות . המועדון מדורג במקום ה-13 בטבלה ההיסטורית הכללית של ליגת העל הארגנטינאית. כמו כן זכה המועדון במהלך השנים ב-5 אליפויות ליגת המשנה הארגנטינאית .
השנים שבין 1978 ו-2000 היו התקופה האחרונה של פרו בליגת העל. בשנת 2000 המועדון נשר לליגת המשנה ובעונה שלאחריה באה ירידה נוספת, לליגה השלישית, שם שהה המועדון שתי עונות. מאז עונת 2003/04 משחק המועדון בליגת המשנה.
למועדון יריבות היסטורית  עם מועדון ולס סרספילד והמשחק ביניהם מכונה "אל קלאסיקו דל אואסטה" - "הקלאסיקו של המערב" , אך הוא אינו מתקיים מאז שנת 2000 עקב ההיעדרות של פרו מליגת העל.
בתחילת שנות השמונים זכה המועדון בכמה אליפויות אזוריות בבואנוס איירס. ב-1985 נפתחה ליגת הכדורסל הלאומית  והמועדון זכה באליפות בשנים 1985, 1986 ו-1989. כמו כן זכה המועדון באליפות דרום אמריקה לאלופות בשנים 1981, 1982 ו-1987. ב-1986 הפסידה בגמר הגביע הבין-יבשתי בכדורסל לז'לגיריס קובנה. 
שחקן בולט שיצא ממחלקת הכדורסל של המועדון הוא לואיס סקולה.
