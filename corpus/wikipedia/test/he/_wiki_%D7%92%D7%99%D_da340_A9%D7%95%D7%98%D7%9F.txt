הגימנסיה הציבורית שוטן של הבנדיקטינים בווינה  היא גימנסיה פרטית רומית-קתולית בעלת מעמד ציבורי, הפועלת ברובע הראשון של ווינה. בית הספר שייך למנזר הבנדיקטיני "הסקוטי" שוטנשטיפט המוקדש למרים, אם ישו .
השמות "שוטן" או "סקוטי" מתייחס לאירלנד, שכונתה בלטינית עד לימי הביניים "סקוטלנד הגדולה"  ושממנה הגיעו הנזירים הראשונים המייסדים של המנזר. הגימנסיה הוקמה בצו קיסר אוסטריה בשנת 1807 והוא נחשב לאחד מבתי הספר היוקרתיים של אוסטריה. עם בוגרי בית הספר נמנים שלושה חתני פרס נובל, וכן מדענים, אמנים ופוליטיקאים חשובים רבים.
עד שנת 2004 הייתה הגימנסיה בית הספר האחרון לבנים בבירת אוסטריה.
אף על פי שגימנסיית שוטן היא בית ספר פרטי קתולי, היא פתחה בשלב מוקדם את שעריה גם בפני תלמידים נוצרים שהשתייכו לכנסיות אחרות  וגם בפני בני דתות אחרות. בשנת 1817 התקבל בה התלמיד היהודי הראשון. בשנת 1878 למדו בגימנסיה 70 תלמידים יהודים. בתקופת השלטון האוסטרופשיסטי של "המדינה הפדרלית של אוסטריה"  הועצם האופי הנוצרי קתולי של החינוך בבית הספר. תחת השלטון הדמוקרטי, בסוף המאה ה-20 ותחילת המאה ה-21 קיבל שוב בית הספר תלמידים בני אמונות ודתות שונות מתוך גישה קתולית פתוחה.
למידת מקצוע הדת היא חובה לכל התלמידים ומתאפשרת בהתאם לשייכותם הדתית. אם יש מספר מספיק גדול של תלמידים בני אמונה לא קתולית, כמו במקרה התלמידים הלותרנים מוענקים שיערי הדת עבורם בתוך הגימנסיה. במקרים אחרים, כמו במקרה התלמידים המוסלמים, שיעורי הדת מתקבלים בבתי ספר אחרים.
