מתווה הרמזור  היא שיטה לסיווג יישובים בישראל, כחלק מהמאמצים להתמודד עם מגפת הקורונה בישראל.
יוזם התוכנית, פרופ' רוני גמזו, ניסה להכניס את התוכנית מתחילת תפקידו בתפקיד "ממונה הקורונה"  הראשון . רק ב-30 באוגוסט 2020 אישרה ממשלת ישראל את תוכנית הרמזור, שנכנסה לתוקף החל מה-6 בספטמבר 2020.
בתחילת מגפת הקורונה בישראל, צעדי הטיפול במגפה היו ארציים ולא דיפרנציאליים. במקביל, החל מאפריל 2020, הוטלו לעיתים סגרים מקומיים באמצעות תקנות שעת חירום   ביישובים ושכונות עם תחלואה גבוהה.
באפריל 2020 הוצעו שורה של יוזמות להתמודדות עם שגרה בצל נגיף הקורונה. הוצעה גם תוכנית הכוללת מינוי מנהל יחיד לאירוע וחלוקה של הארץ לאזורים לפי תמרורים וניהול המעברים בין האזורים האלה על פני תקופות ארוכות. התכנית נגנזה ובמקומה הועדפה תוכנית המטה לביטחון לאומי 3  שלא יושמה. 4 
בסוף יולי, לאחר מינוי רוני גמזו לממונה הקורונה, 5  יזם גמזו את תוכנית הרמזור. אישור התכנית נדחה כמה פעמים. 6  7 
במסגרת התכנית שאושרה בממשלה, 8  יישובים שונים דורגו לפי צבע ולא הייתה הגבלה מעבר בין יישובים . ביישובים הוגדרו רמות שונות של התקהלות מותרת בהתאם לצבע. הרמזור התקיים במקביל למתווים ארציים – חינוך, תעופה, תחבורה, מקומות עבודה. התוכנית הותירה מגבלות איסור על אולמות אירועים בחלל סגור, מועדונים, אירועי ספורט, פארקי מים ושעשועים וירידים. 9  10 
לאחר תחילת התכנית ב-6 בספטמבר, היו אמורים להתחיל סגרים על ערים אדומות מסוימות, אך לאחר לחצים הומרו לסגר לילי על כ-40 יישובים. 11  12  הוטל סגר ארצי ב-18 בספטמבר והתכנית לא יושמה.
לאחר הסגר, מודל הרמזור שימש לקביעת סגר מקומי בערים אדומות. בתחילה היו הקלות ארציות  ובהמשך נוספו הקלות שונות בערים ירוקות וצהובות. מגבלת ההתקהלות נשארה ארצית. הוטל סגר ארצי נוסף בדצמבר ולאחריו צבע הרמזור קבע את פתיחת בתי הספר והגנים בלבד. 13 
מתווה הרמזור בבתי הספר בוטל בינואר 2022. 14  15 
כל יישוב יקבל ציון שבועי אשר מורכב משיעור החולים החדשים, אחוז הבדיקות החיוביות וקצב הגידול במאומתים בקורונה. הציון יינתן בין 0 ל-10 לפי המשתנים הבאים:
משרד הבריאות הכין יישום לטלפונים חכמים  כדי לתמוך במתווה הרמזור ולהציג בצורה את ההנחיות המשתנות בין יישובים שונים בארץ, בין היתר תוך שימוש ב-GPS. באפליקציה זו ניתן להציג דרכון ירוק. האפליקציה פועלת בארבע שפות: עברית, ערבית, אנגלית ורוסית.
הבהרה: המידע בוויקיפדיה נועד להעשרה בלבד ואינו מהווה ייעוץ רפואי.
