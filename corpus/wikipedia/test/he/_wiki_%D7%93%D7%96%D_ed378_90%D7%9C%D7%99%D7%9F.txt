דזמונד וילקינסון לואלין  היה שחקן ולשי, שהתפרסם בשל גילום דמותו הבדיונית של 'Q' בסדרת סרטי ג'יימס בונד.
 1 
 2 
 3 
דזמונד לואלין נולד בניופורט, ויילס, בנם של מיה ואיבור לואלין,
 4 
שהיה מהנדס מכרות. בתחילה הוא רצה להיות כומר, אולם במהלך לימודיו ברדלי קולג' , עבד כעוזר במה בהפקות בית הספר ולעיתים שיחק בתפקידים משניים.
הוא גדל בבית בלאן-אי-פאנט , ששוכן בסמטת בטיוס בבטיוס . הבית משמש היום כבית אבות.
מלחמת העולם השנייה שהחלה בספטמבר 1939, עצרה את קריירת המשחק של לואלין והוא גויס כסגן משנה לצבא הבריטי. לואלין, ששירת בחיל הרובאים הוויילסים המלכותי , נפל בשבי הצבא הגרמני בצרפת ב-1940 והוחזק כשבוי במשך חמש שנים.
בד"ר נו, הסרט הראשון בסדרת סרטי ג'יימס בונד, שיחק את 'Q' פיטר ברטון. בשל מחויבויות אחרות שמנעו מברטון לחזור לתפקיד, נבחר לואלין לגלם את דמותו של 'Q' בסרט הבא מרוסיה באהבה. לואלין נבחר מכיוון שעבד עם הבמאי טרנס יאנג בסרט המלחמה They Were Not Divided משנת 1950, שבו הוא שיחק תותחן טנק. לואלין נכנס לנעליו של 'Q', מומחה לחבלה ופעלולים במעבדות SIS , והופיע בכל סרט מסרטי בונד עד למותו, פרט לחיה ותן למות משנת 1973.
הופעתו האחרונה כ'Q' הייתה לפני מותו בסרט העולם אינו מספיק משנת 1999. בזמן שהוא תדרך את 007 בסרט, 'Q' מציג בפניו את דמותו של ג'ון קליז, 'אר' , כיורשו המיועד והסרט רומז ש'Q' עומד לצאת לגמלאות - בעוד בונד, אחרי שהוא רואה את 'אר', מבטא את תקוותו שהדבר לא יקרה בזמן הקרוב. תגובתו של 'Q' היא לנזוף בבונד על כך ש"תמיד יש לו תוכנית מילוט", ואז הוא יורד בפתח המצוי ברצפת המעבדה. לואלין אמר זמן קצר לפני מותו שהוא אינו מתכוון לפרוש ושהוא ימשיך לגלם את דמותו של 'Q' "כל זמן שהמפיקים ירצו בי ושהכל יכול לא ירצה בי."
 5 
בסרט למות ביום אחר, משנת 2002, ג'ון קליז נכנס לנעליו של לואלין, כשהוא מגלם את דמותו של ראש אגף 'Q'. לואלין הופיע בסך הכול בשבעה עשר סרטי בונד, יותר מכל שחקן אחר בסדרה ועבד ביחד עם חמשת שחקני ג'יימס בונד הראשונים. הוא גם גילם את דמותו של 'Q' בהפקת הטלוויזיה "Welcome to Japan, Mr. Bond" של חברת EON משנת 1967, שנכללה במהדורת ה-DVD המיוחדת של שנת 2006 של הסרט אתה חי רק פעמיים.
למרות שהיה אחת מהדמויות הידועות ביותר בקולנוע הבריטי ומרכיב חשוב ומאריך ימים בסדרת ג'יימס בונד, 'Q' לא הפך את דזמונד לואלין לעשיר - השחקן בקושי קיבל משכורת יומית עבור השעות המעטות שעבד על הסט ולא הרוויח אחוזים מהסרטים. אף על פי כן, מכיוון שלואלין נחשב אחד מהמרכיבים החשובים ביותר בסדרה ומכיוון שהיה פופולרי מאוד בקרב מעריצי בונד, כיכב במספר פרסומות,
שהאחרונות שבהן היו לקידום משחקי הווידאו GoldenEye 007 ו-Tomorrow Never Dies.
לואלין גם הופיע בסרטים אחרים כמו של הקומדיה של אולפני אילינג The Lavender Hill Mob    והפקת PBS המקרה המוזר של ד"ר ג'קיל ומר הייד והוא הופיע בתפקיד משני במיוזיקל צ'יטי צ'יטי בנג בנג  שהתבסס על ספר ילדים שנכתב בידי לא אחר מאשר מחבר ספרי בונד איאן פלמינג. הוא גם שיחק על הבמה בצוותא עם לורנס אוליבייה וויוויאן לי  ושיחק כג'פרי מדוקס  בסדרת הטלוויזיה הבריטית Follyfoot בשנים 1971–1973. סרט בונד חיה ותן למות צולם במהלך העונה השלישית של סדרת Follyfoot ולואלין נעדר מהסדרה לשלושה פרקים כדי להופיע בסרט. אולם, המפיקים של בונד החליטו שדמותו תוצא מהסרט בכל זאת, למורת רוחו של לואלין.
 6 
בניגוד לדמות של מומחה לפעלולים שגילם בסרטי בונד, לואלין טען תמיד שהוא חש אבוד לחלוטין בעולם הטכנולוגיה, תכונה שאפיינה גם את יורשו, ג'ון קליז.
ב-19 בדצמבר 1999, בהיותו בן 85, נפגע לואלין בתאונת דרכים, כשהוא שב לביתו מאירוע חתימה על ספרו. הוא נהג לבדו במכונית הרנו מגאן שלו, שהתנגשה חזיתית בפיאט בראבו בה נהג גבר בן 35 ליד הכפר ברוויק , במזרח סאסקס. לואלין נפטר זמן קצר לאחר מכן. הנהג השני נפצע קשות.
 7 
ביום שני שאחרי כן, היה לואלין אמור לחתום על עותקים של הספר "Q: הביוגרפיה של דזמונד לואלין" , בחנות  Forbidden Planet ברחוב ניו אוקספורד, במרכז לונדון. רוג'ר מור, שכיכב בשישה סרטים ביחד עם לואלין, נשא דברים בהלווייתו.
אלמנתו, פאמלה מארי לואלין, הלכה לעולמה במזרח סאסקס, בשנת 2001, בהיותה בת 88.
 8 
