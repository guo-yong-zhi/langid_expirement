רותה מיילוטיטה  היא שחיינית ליטאית, אלופה אולימפית , פעמיים אלופת עולם , סגנית אלופת עולם , אלופת עולם בבריכת 25 מטר  ואלופת אירופה  במשחה ל-100 מטר חזה. אלופת עולם , סגנית אלופת עולם , 3 פעמים אלופת עולם בבריכת 25 מטר , פעמיים אלופת אירופה  ושיאנית עולם במשחה ל-50 מטר חזה. נוסף לכך, שיאנית עולם בעבר במשחה ל-100 מטר חזה .
מיילוטיטה היא השחיינית הראשונה מליטא שזכתה במדליה אולימפית והספורטאית הצעירה ביותר מליטא שזכתה במדליית זהב אולימפית .
מיילוטיטה נולדה בקובנה. בהיותה בת ארבע, אימה נהרגה בתאונת דרכים והיא גדלה עם אביה שעבד קשה על מנת לפרנס אותה ואת שני אחיה, ובמקביל לטפח את הכישרון הספורטיבי שלה. בגיל 13 עברה לבריטניה והחלה להתאמן בפלימות', אנגליה בהדרכתו של ג'ון ראד.
באולימפיאדת לונדון  זכתה מיילוטיטה במדליית זהב במשחה ל-100 מטר חזה בתוצאה של 1:05.47 דקות, לפני רבקה סוני מארצות הברית 1:05.55 דקות וסאטומי סוזוקי מיפן . בשלב חצי הגמר היא קבעה שיא אירופה חדש של 1:05:21 דקות. נוסף לכך, היא סיימה במקום 26 במשחה ל-50 מטר חופשי בתוצאה של 25.55 שניות ובמקום 29 במשחה ל-100 מטר חופשי בתוצאה של 56.33 שניות.
באליפות העולם בשחייה  שנערכה באיסטנבול שבטורקיה בדצמבר אותה שנה זכתה מיילוטיטה ב-3 מדליות, 2 זהב ו-1 כסף. מדליות זהב, במשחה ל-50 מטר חזה בשיא אליפות חדש של 29.44 שניות, לפני אליה אטקינסון מג'מייקה  ושרה קאצוליס מאוסטרליה  ובמשחה ל-100 מטר חזה בשיא אליפות חדש נוסף של 1:03.52 דקות, לפני אליה אטקינסון  וריקה מילר פדרסן מדנמרק . מדליית כסף במשחה ל-100 מטר מעורב אישי בתוצאה של 58.79 שניות, אחרי קטינקה הוסו מהונגריה שקבעה שיא אליפות חדש של  ולפני ז'ינג זאו מסין . נוסף לכך, היא קבעה תוצאה של 53.54 שניות ועלתה מהמקום החמישי לשלב חצי הגמר, אך היא נמחקה ממנו.
באליפות העולם שנערכה בברצלונה ספרד ביולי 2013 זכתה מיילוטיטה בשתי מדליות, זהב וכסף. מדליית זהב במשחה ל-100 מטר חזה בתוצאה של 1:04.42 דקות, לפני יוליה יפימובה מרוסיה  וג'סיקה הארדי מארצות הברית . כבר בשלב המוקדמות היא קבעה שיא אירופה חדש ושיא אולימפי חדש של 1:04.52 דקות, תוך כדי קביעת שיא אולימפי במשחה ל-50 מטר חזה . בשלב חצי הגמר היא קבעה שיא עולם חדש של 1:04.35 דקות, שיפור לשיא העולם בן 4 השנים של הארדי . מדליית כסף, במשחה ל-50 מטר חזה בתוצאה של 29.59 שניות, אחרי יפימובה שקבעה שיא רוסיה חדש של 29.52 שניות ולפני הארדי שהשוותה את שיאה האישי ושהיווה שיא עולם לפני תחילת התחרות . בשלב חצי הגמר היא קבעה שיא עולם חדש של 29.48 שניות, שיפור לשיא העולם של יפימובה שנקבע בשלב המוקדמות, בבוקרו של אותו היום . נוסף לכך, היא סיימה במקום 27 במשחה ל-100 מטר חופשי בתוצאה של 55.72 שניות.
בתחרות גביע העולם בשחייה , שנערכה במוסקבה שברוסיה ב-12 באוקטובר אותה שנה, זכתה מיילוטיטה במדליית זהב במשחה ל-100 מטר חזה בשיא עולם חדש של 1:02.36 דקות, שיפור לשיא בן ה-4 שנים של רבקה סוני  1 .
באולימפיאדת הנוער שנערכה בננג'ינג סין באוגוסט 2014 זכתה מיילוטיטה בשתי מדליות זהב. במשחה ל-50 מטר חזה בתוצאה של 30.14 שניות ובמשחה ל-100 מטר חזה בתוצאה של 1:05.39 דקות. נוסף לכך, היא סיימה במקום חמישי במשחה ל-100 מטר חופשי בתוצאה של 55.17 שניות.
שבוע לאחר מכן, באליפות אירופה שנערכה בברלין גרמניה באוגוסט אותה שנה היא זכתה במדליית זהב במשחה ל-50 מטר חזה בתוצאה של 29.89 שניות, לפני יני יוהנסון משוודיה  ומוניק ניהאוז מהולנד . בשלב חצי הגמר, היא קבעה שיא אליפות חדש של 29.88 שניות.
באליפות העולם שנערכה בקאזאן, רוסיה בתחילת אוגוסט 2015 זכתה מיילוטיטה במדליית כסף במשחה ל-100 מטר חזה בתוצאה של 1:06.36 דקות, אחרי יוליה יפימובה  ולפני אליה אטקינסון . בשלב חצי הגמר היא קבעה תוצאה של 1:05.64 דקות. נוסף לכך, היא סיימה במקום רביעי במשחה ל-50 מטר חזה בתוצאה של 30.14 שניות, מאית השנייה לאט ממדליית ארד. בשלב המוקדמות היא קבעה תוצאה של 29.74 שניות ועלתה ראשונה לשלב חצי הגמר שבו קבעה תוצאה של 29.98 שניות ועלתה ראשונה לגמר. שתי תוצאות אלה היו טובות יותר מהתוצאה של המנצחת במשחה הגמר, יני יוהנסון משוודיה .
באולימפיאדת ריו דה ז'ניירו  סיימה מיילוטיטה במקום שביעי במשחה ל-100 מטר חזה בתוצאה של 1:07.32 דקות ולא הצליחה להגן על תוארה. בשלב המוקדמות היא קבעה תוצאה של 1:06.35 דקות ועלתה רביעית ובשלב חצי הגמר היא קבעה תוצאה של 1:06.44 דקות ושוב עלתה רביעית.
באליפות העולם שנערכה בבודפשט, הונגריה בסוף יולי 2017 סיימה מיילוטיטה פעמיים במקום רביעי במשחה ל-50 מטר חזה בתוצאה של 30.20 שניות ובמשחה ל-100 מטר חזה בתוצאה של 1:05.65 דקות.
באליפות העולם  שנערכה בהאנגג'ואו, הרפובליקה העממית של סין בדצמבר 2018 זכתה מיילוטיטה במדליית כסף במשחה ל-50 מטר חזה בתוצאה של 29.38 שניות, אחרי אליה אטקינסון  ולפני מרטינה קררו מאיטליה .
לאחר פרישה משחייה תחרותית של מספר שנים בשל משבר נפשי, היא חזרה להשתתף בתחרויות.
באליפות העולם שנערכה בבודפשט ביוני 2022 היא זכתה בשתי מדליות, זהב וארד. מדליית זהב במשחה ל-50 מטר חזה בתוצאה של 29.70 שניות, לפני בנדטה פילטו מאיטליה  ולארה ואן ניקרק מדרום אפריקה  ומדליית ארד במשחה ל-100 מטר חזה בתוצאה של 1:06.02 דקות, אחרי בנדטה פילטו  ואנה אלנדט מגרמניה .
באליפות העולם שנערכה בפוקואוקה, יפן ביולי 2023 היא זכתה ב-2 מדליות זהב, במשחה ל-50 מטר חזה בשיא עולם חדש של 29.16 שניות, לפני לילי קינג מארצות הברית  ושיאנית העולם היוצאת בנדטה פילטו מאיטליה , כבר בשלב המוקדמות היא השוותה את שיא העולם בתוצאה של 29.30 שניות ובמשחה ל-100 מטר חזה בתוצאה של 1:04.62 דקות, לפני טטיאנה סקונמאקר דרום אפריקה  ולידיה ג'קובי מארצות הברית .
1972: קתרין קאר ארצות הברית • 
1976: הנלורה אנקה מזרח גרמניה • 
1980: אוטה גווינגר מזרח גרמניה •  
1984: פטרה ואן סטברן הולנד • 
1988: טניה דנגלקובה בולגריה • 
1992: ילנה רודקובסקאיה רוסיה •
1996: פני היינס דרום אפריקה • 
2000: מייגן ג'נדריק ארצות הברית • 
2004: לו קסיוג'ואן הרפובליקה העממית של סין • 
2008: לייזל ג'ונס אוסטרליה •
2012: רותה מיילוטיטה ליטא • 
2016: לילי קינג ארצות הברית • 
2020: לידיה ג'קובי ארצות הברית
