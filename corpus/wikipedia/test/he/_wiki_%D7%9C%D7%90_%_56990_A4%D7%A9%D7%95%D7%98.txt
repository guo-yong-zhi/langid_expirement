לא פשוט להיות פשוט הוא אלבומו ה-20 של הזמר אייל גולן אשר יצא לאור ב-29 במרץ 2017. לראשונה בקריירה, לכבוד שני עשורים של פעילות, החליט גולן להוציא לאור אלבום כפול.
האלבום כולל 20 שירים בביצוע אייל גולן, כאשר בחלקו הראשון עשרה שירים שקטים, ובחלקו השני עשרה קצביים. חלק מהשירים הם דואטים ושיתופי פעולה.
האלבום זכה להצלחה וכשבוע לאחר יציאתו קיבל את מעמד הפלטינה הכפולה עבור מכירות של למעלה מ-60,000 עותקים 1 .
לפני יציאת האלבום הופצו ארבעה סינגלים.
ב-27 בנובמבר 2016 יצא הסינגל הראשון. את השיר כתב אליה רוסיליו והלחינה סתיו שמש.
ב-1 בינואר 2017 יצא הסינגל השני - שיתוף פעולה בין אייל גולן ובין די ג'יי ויוו . את השיר כתב אופיר כהן והלחינו ויוו ואופיר כהן.
ב-26 בפברואר 2017 יצא השלישי לקראת האלבום החדש. השיר נכתב על ידי אבי אוחיון, והלחינו אבי אוחיון ומתן דרור.
ב-26 במרץ 2017, שלושה ימים לפני צאת האלבום, יצא הסינגל הרביעי והאחרון בביצועם של גולן ועומר אדם. השיר נכתב והולחן על ידי דולב רם, פן חזות ויעקב למאי.
