דגל מזרח טימור אומץ בשנת 2002, והוא זהה לדגל שהונף לראשונה בשנת 1975.
בחצות של ה-19 במאי, ובמהלך הרגעים הראשונים של יום העצמאות של מזרח טימור, ה-20 במאי 2002, הורד דגל האומות המאוחדות והונף דגל מזרח טימור העצמאית.
משמעות הדגל לפי חוקת מזרח טימור:
הדגל הנוכחי הונף לראשונה ב-1975 כשמזרח טימור הכריזה על עצמאות מפורטוגל. עצמאות זו נמשכה תשעה ימים עד שכוחות אינדונזיים פלשו למזרח טימור וכבשו אותה. הדגל המשיך לייצג את התנגדות התושבים לשליטת אינדונזיה.
ב-1998, הוצע דגל אחר על ידי נציגי מפלגות וארגונים ממזרח טימור במהלך הכינוס הראשון של "הועידה הלאומית של מזרח טימור", שנערכה באפריל באותה שנה בפורטוגל. הדגל היה של "המועצה הלאומית של ההתנגדות במזרח טימור"  והוא התקבל ברוב קולות כדגל זמני. עם קבלת העצמאות ב-2002, הדגל הוחלף לדגל הקודם.
