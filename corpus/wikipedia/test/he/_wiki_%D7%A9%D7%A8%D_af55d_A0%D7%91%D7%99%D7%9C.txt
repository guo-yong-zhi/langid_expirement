שרלוטה הלנה פרדריקה בורנונביל  הייתה זמרת אופרה ושחקנית דנית. היא החלה לשיר בסטוקהולם, שוודיה ב-1857, כעבור שנתיים הצטרפה לתיאטרון המלכותי הדני בקופנהגן. היא זכורה גם בשיעורי השירה שנתנה לבנותיו של כריסטיאן התשיעי, מלך דנמרק. כאות הערכה לשירותיה, העלה אותה המלך לדרגת "זמרת לשכת המלך" בשנת 1863. 1 
שרלוטה בורנונביל נולדה בקופנהגן, למנהל הבלט הדני הנודע אוגוסט בורנונביל והלנה פרדריקה הקנסון. 2  היא למדה שירה אצל קארל הלסטד בקופנהגן, ארלטו בווינה וג'ובאני בטיסטה למפרטי במילאנו. בראשית 1857 הופיעה בקונצרטים בפריז, צרפת, שאחריהם, בחודש יולי, הוזמנה להצטרף לאופרה המלכותית השוודית בסטוקהולם. היא הופיעה בכמה קונצרטים ושיחקה בתפקיד פידס באופרה "הנביא" מאת מאיירבר. היא הופיעה בהמבורג ובפרנקפורט בחורף 1858–1859. לאחר מכן השתקעה בקופנהגן, שם התקבלה לתיאטרון המלכותי הדני והמשיכה במינוי קבוע עד 1884. בתיאטרון זה הופיעה תחילה באופרטות וודוויל, לפני שקיבלה תפקידי מצו-סופרן באופרה. התפקידים ששרה היו אזוצ'נה באיל טרובטורה, נינקה ב"פאוסט" ומרגריטה ב"הגברת הלבנה".
על אף ביצועיה הטובים, לא הצליחה להתמודד כראוי עם יריבתה, המצו-סופרן יוזפינה צינק, שעלתה עליה ביופיה, וכתוצאה מכך פחתה והלכה תדירות הופעותיה, ולבסוף פרשה מן התיאטרון ב-1884.
שרלוטה בורנונביל הלכה לעולמה בקופנהגן ב-22 במרץ 1911. 3 
