Monster  הוא שיר של הזמרת-יוצרת האמריקאית ליידי גאגא, מתוך המיני-אלבום השלישי שלה, The Fame Monster. 1  השיר יצא לאור ב-18 בנובמבר 2009, ביחד עם צאתו של המיני-אלבום. 1  השיר הוא שיר הנושא של המיני-אלבום. 1 
השיר הגיע אל המקום השישי במצעד השירים שבהונגריה. 2 
השיר נכתב על ידי ליידי גאגא, רד וואן וספייס קובוי, הולחן על ידי גאגא והופק על ידי גאגא ורד וואן גם כן. 1  השיר כשמו, מדבר על מפלצת  שגורמת לגאגא להתנהל ולהתקיים בצורה מסוימת, תוך שיש בו אזכור ללהיטה "Just Dance", שיצא בשנת 2008. 1 
כמה שנים לאחר צאתו, עלה השיר לרשת הזרמת המדיה ספוטיפיי, תוך שהצליח לצבור שם למעלה מ-42 מיליון השמעות. 3 
במצעדים זכה השיר להצלחה רבה למרות שלא יצא כסינגל, תוך שנכנס למקום השישי במצעד השירים שבהונגריה. 2  במצעד המוזיקה האוסטרלי התברג במקום ה-80, 4  במצעד הסינגלים הבריטי התברג במקום ה-68, 5  ובמצעד השירים מתחת להוט 100 התברג במקום ה-12. 6 
איגוד תעשיית ההקלטות האמריקאי העניק לשיר את תואר הזהב, על מכירות של למעלה מ-500,000 עותקים במדינה. 7 
