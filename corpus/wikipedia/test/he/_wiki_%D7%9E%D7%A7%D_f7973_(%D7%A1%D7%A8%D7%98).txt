מקס פיין  הוא סרט פעולה אמריקאי משנת 2008, המהווה עיבוד למשחק מחשב באותו שם. בסרט מככבים מארק וולברג, לודאקריס, בו ברידג'ס, אולגה קורילנקו ומילה קוניס. הסרט הופק בשיתוף פעולה בין Remedy Entertainment ו-Dune Entertainment עם אולפני המאה ה-20. וולברג מככב כמקס פיין, בלש במשטרת העיר ניו יורק, שיוצא למסע נקמה בעולם התחתון של ניו יורק, בניסיון למצוא את רוצח רעייתו ובתו.
מקס פיין הוא בלש שהוקצה ליחידת התיקים הלא פתורים של משטרת העיר ניו יורק. הוא איבד את אשתו מישל ואת בתו התינוקת רוז ברצח מחריד; מאז אותו יום, מקס נחוש למצוא את הרוצח של משפחתו. הוא מגיע לחשוד ממשטרת העיר ניו יורק כאשר נטשה, מכרה של אחד המודיעים של מקס, נרצחת באכזריות והארנק של מקס  נמצא בזירת הפשע. שותפו לשעבר של מקס, אלכס באלדר נהרג בביתו לאחר שהודיע למקס על קשר אפשרי בין מותה של נטשה לרצח משפחתו. מקס מוכרז כרוצח, ועל סגן בראוורה מהמחלקה לחקירות פנים מוטלת המשימה להביא אותו למאסר.
מקס ומונה סאקס, מתנקשת עצמאית ואחותה של נטשה, מבקרים במכון הקעקועים של נטשה, שם מגלה המקעקע את המשמעות מאחורי הקעקוע של נטשה: הוא מייצג את כנפיה של ולקיריה, שבמיתולוגיה הנורדית הם יצורים שמכריעים את גורלם של לוחמים בקרב. מקס הולך להוציא בחשאי כמה מהחפצים של מישל מהאחסון ומגלה שמסמכים מהזמן שעבדה בתאגיד Aesir, יצרן תרופות גדול, נעלמו. מקס חוקר את המנהל לשעבר של מישל, ג'ייסון קולווין במשרדו ב-Aesir ולומד שמישל הייתה מעורבת בפיתוח ולקיר, תרופה שהחברה ייצרה בחוזה צבאי בניסיון ליצור חיילי-על. לרוע המזל, רק נבדקים בודדים הראו תוצאות חיוביות; השאר חוו הזיות ולבסוף השתגעו, מה שאילץ את התאגיד לסיים את הפרויקט ולטשטש את המעורבות שלהם. ג'ייסון מסכים להעיד נגד מעסיקיו, כל עוד מקס יכול להגן עליו. מקס מסכים, אבל אז קציני SWAT  פשטו על המשרד, הרגו את ג'ייסון ומושכים את תשומת ליבו של בראוורה.
לאחר קרב יריות אינטנסיבי, מקס בורח עם הראיות ומראה למונה סרטון המסביר את פרויקט ולקיר ובו ג'ק לופינו, חייל מארינס לשעבר שהיה אחד מנבדקי המבחן המצליחים של התאגיד. לופינו מסביר בסרטון שבזמן נטילת התרופה הוא מרגיש בלתי מנוצח, ולא סובל מאף אחת מתופעות הלוואי. מקס מתעמת עם לופינו, כעת גנגסטר רב עוצמה המעורב בסחר בולקיר כסם עצבים, במחבוא המחסן שלו, ושני הגברים נלחמים עד שלופינו גובר עליו. התבוסה של מקס נראית בטוחה עד ש"בי.בי.", ראש האבטחה של Aesir ודמות אב למקס, מגיע ויורה למוות בלופינו. לאחר מכן הוא גורם לעלפונו של מקס וגורר אותו לנמל העיר. כזה מתעורר "בי.בי." מסביר שהוא מכר בסתר את ולקיר למטרות רווח אישי, ומודה שהרג את מישל, לאחר שמצאה ראיות מפלילות שיכלו לחשוף אותו. הוא מנסה להטביע את מקס בהתאבדות מזויפת, אבל מקס משתחרר וצולל לתוך הנהר הקפוא. הוא כמעט טובע, אבל שומע את קולה של אשתו אומרת לו שעדיין לא הגיע זמנו למות. הוא שוחה לחוף וכדי למנוע היפותרמיה, צורך בקבוקונים של ולקיר ממולאים בכיסיו על ידי B.B., מה שגורם לו לראות הזיות עזות אבל גם הופך אותו כמעט בלתי מנוצח. מקס עוקב אחרי ב.ב בחזרה למטה התאגיד. בסיוע מונה, הוא עובר דרך האבטחה של הבניין, בסופו של דבר מתעמת והורג את ב.ב על מנחת המסוקים של הבניין. נקמתו הושלמה, הוא נופל על ברכיו, מוכן למות. הוא רואה חזיון של אשתו וילדתו מחייכים אליו, ופתאום מגיע אליו, כשהשמש חותכת את העננים צוות SWAT שמקיף אותו.
סצנת אמצע הכתוביות מציגה את מקס ומונה בבר. מונה מראה למקס עיתון עם תמונתה של מנכ"לית Aesir ניקול הורן בחזית. מקס ומונה מביטים זה בזה בהבנה.
בשנת 2003, פוקס המאה ה-20 קנתה את הזכויות לסדרת המשחקים 1 .
הסרט, שיצא לאקרנים ב-17 באוקטובר 2008 בארצות הברית , מבוים על ידי ג'ון מור  ומככבים בו מרק וולברג כמקס פיין, מילה קוניס כמונה סאקס, בו ברידג'ס כבי בי הנסלי, אמאורי נולסקו כג'ק לופינו, נלי פורטדו ככריסטה בלדר, קייט ברטון כניקול הורן, כריס אודונל כג'ייסון קולווין – יד ימינה של ניקול הורן, אולגה קורילנקו כנטשה סאקס והראפר לודאקריס כג'ים בראוורה.
בסוף השבוע הראשון להקרנתו זכה הסרט להכנסות של 18 מיליון דולר. נכון לאפריל 2009, סכום ההכנסות לסרט נאמדים בקרוב ל-85.5 מיליון דולר. למרות הצלחה קופתית, הסרט ספג ביקורות קשות. מבין הביקורות שהופנו כלפיו, "הסרט סובל מעלילה לא הגיונית למרות היותו מושקע מבחינת אקשן מסוגנן". עוד הובעה אכזבה מהמעבר של משחק המחשב לקולנוע שאינו נאמן למקור, וביצוע כושל של צוות השחקנים.
חרף הביקורות, אתר המשחקים IGN נתן לסרט ציון "העיבוד הטוב ביותר למשחק מחשב".
