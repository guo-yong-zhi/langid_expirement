ליגת העל הסעודית או בשמה הרשמי גביע הליגה המקצועני על שם הנסיך מוחמד בן סלמאן , היא ליגת הכדורגל הבכירה בערב הסעודית. הליגה הוקמה בשנת 1976. והיא הקבוצה בעלת מספר האליפויות הרב ביותר היא אל-הילאל שזכתה ב-18 אליפויות והיא גם האלופה הנוכחית . שמה עד 2007 היה "גביע ליגת האפוטרופוס של שני המסגדים הקדושים", ומאז קרוי על שם יורש העצר הסעודי. הליגה גם הייתה קרויה בעבר "ליגת הפרו הסעודית" , כשכיום הליגה נודעת גם בשם RSL מטעמי חסות.
עד לשנות ה-50 המאוחרות, הכדורגל בערב הסעודית אורגן על בסיס מקומי-אזורי, כאשר הטורניר הלאומי היחידי היה גביע המלך . ב-1957, התחרות הראשונה ברמה הארצית שהתקיימה וכללה קבוצות ממרכז, מערב, מזרח, ודרום סעודיה היו הליגות המקומיות שבעצם היוו שלב מוקדמות לגביע המלך הסעודי. הקבוצה המנצחת בגביע הסעודי הייתה בעצם האלופה הלאומית ונחשבה לקבוצה הכי טובה בסעודיה.
ב-1981 הוחלט על הגדלת מספר הקבוצות בליגה, וכמו כן לייסד ליגה שנייה. התחרות בעונת 1981/1982, שנקראה גם "ליגת הדירוג" כללה 18 קבוצות, כאשר שמונה הקבוצות הראשונות ייסדו את הליגה הראשונה ועשר הקבוצות שסיימו במקומות התחתונים ירדו לליגת המשנה. בעונת 1984/1985 מספר הקבוצות בליגה הוגדל ל-12 קבוצות.
ב-1990 הוחלט על רפורמה במערכת הליגות, ולהכניס מקצוענות לליגה זו. נוסדה ליגה חדשה בשם "גביע ליגת האפוטרופוס של שני המסגדים הקדושים", שבתחילה הייתה תחרות בעלת שני שלבים. בשלב הראשון היו כל הקבוצות נפגשות אחת עם השנייה פעמיים, בבית ובחוץ. לאחר מכן 4 הקבוצות המדורגות במקומות 1-4 המשיכו לשלב גמר נוקאאוט, שנקרא "ריבוע הזהב". הקבוצות הורשו להחתים שחקנים על חוזים מקצוענים - מה שהפך את הליגה לחצי-מקצוענית..
בשנת 2007 הפכה הליגה למקצוענית לחלוטין. נכון לעונת 2023/2024 הליגה כוללת 18 קבוצות.
