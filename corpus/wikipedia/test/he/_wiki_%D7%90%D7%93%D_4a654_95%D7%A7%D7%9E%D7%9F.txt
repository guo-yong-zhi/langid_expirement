אדמולה לוקמן אולאג'דה אלדה איילולה לוקמן  הוא כדורגלן ניגרי אנגלי, המשחק בעמדת הקיצוני בקבוצת אטלנטה ובנבחרת ניגיריה.
לוקמן נולד בוונדסוורת' שבדרום מערב לונדון להורים ניגרים. 1 
לוקמן הצטרף לאקדמיה של צ'רלטון את'לטיק ב-2014 לאחר ששיחק בווטרלו, מועדון כדורגל לנוער שבסיסו ברובע למבת' בלונדון. 2  הופעות טובות בקבוצות הנוער הביאו לכך שערך את הופעת הבכורה שלו בקבוצה ההבוגרת של המועדון ב-3 בנובמבר 2015. הוא כבש את שערו הראשון עבור הקבוצה בהפסד 3–2 לברייטון אנד הוב אלביון ב-5 בדצמבר 2015.
ב-5 בינואר 2017 חתם לוקמן על חוזה לארבע שנים וחצי באברטון. 3 
הוא ערך את הופעת הבכורה שלו במועדון עשרה ימים לאחר מכן בניצחון 4–0 על מנצ'סטר סיטי, וכבש את השער הרביעי של הקבוצה.
בסיום עונת 2017/2018 הושאל לר.ב. לייפציג. במשחקו הראשון בקבוצה, כבש את שער הניצחון במשחק מול בורוסיה מנשנגלדבך. 4 
ב-25 ביולי 2019 חזר לוקמן לר.ב. לייפציג וחתם בחוזה קבוע לחמש שנים.
ב-30 בספטמבר 2020, הושאל לעונה אחת לפולהאם. הוא כבש את שער הליגה הראשון שלו עבור הקבוצה נגד שפילד יונייטד ב-18 באוקטובר.
ב-31 באוגוסט 2021 הושאל לעונה אחת ללסטר סיטי.
ב-11 בספטמבר הוא ערך את הופעת הבכורה שלו בהפסד 0–1 למנצ'סטר סיטי.
ב-4 באוגוסט 2022 חתם לארבע שנים באטלנטה. ב-13 באוגוסט כבש שער בכורה בהופעת הבכורה בניצחון 2-0 על סמפדוריה. בסך הכל כבש 13 שערים ב-31 הופעות בעונת הבכורה שלו בקבוצה.
לוקמן נולד באנגליה להורים ניגרים, והוא זכאי היה לייצג את שתי הנבחרות. 1 
לוקמן זומן לסגל נבחרת אנגליה עד גיל 20 לקראת אליפות גביע העולם עד גיל 20 של לשנת 2017. הוא כבש שלושה שערים בטורניר, שניים מול קוסטה ריקה בשמינית הגמר ושער אחד מול איטליה בחצי הגמר. אנגליה ניצחה את ונצואלה 1–0 בגמר, והשיגה את הזכייה הראשונה של המדינה בגמר של טורניר עולמי כלשהו מאז מונדיאל 1966. 5 
הוא קיבל את הזימון הראשון שלו לנבחרת אנגליה עד גיל 21 לקראת מוקדמות אליפות אירופה נגד הולנד ולטביה. הוא ערך את הופעת הבכורה שלו נגד הולנד.
לוקמן דחה שלוש הצעות מצד נבחרת ניגריה לייצג אותה. 6 
בינואר 2020 הודיעה התאחדות הכדורגל של ניגריה כי החליט לייצג את הנבחרת במדים הלאומיים. ב-10 בפברואר 2022, בקשתו של לוקמן לייצג את נבחרת ניגריה אושרה על ידי פיפ"א. 7  הוא ערך את הופעת הבכורה שלו עבור ניגריה ב-25 במרץ 2022, בתיקו 0-0 נגד גאנה במוקדמות מונדיאל 2022.
נבחרת אנגליה עד גיל 20
