סקודה קארוק  היא קרוסאובר, המבוססת על הסקודה קודיאק המיוצרת על ידי סקודה משנת 2017. הקארוק הוצגה בשנת 2017 1  והגיעה לישראל בשנת 2018 2 .
שמו של הדגם נגזר מהלחם בסיסים בשפה האלאוטית המדוברת בקודיאק, המייצג מכונית וחץ, הקשורים לסמליל של חברת סקודה.
הקארוק כוללת מנוע טורבו בנזין בנפח 1.5 ליטרים המספק כ-150 כוחות סוס ב-5,000 סיבובים לדקה. עם תיבת הילוכים אוטומטית רובוטית כפולת מצמדים בעלת שבעה הילוכים. המכונית מאיצה מ-0 ל-100 קילומטרים לשעה בתוך 8.6 שניות ומגיעה למהירות מרבית של 203 קילומטרים לשעה 3 .
מלבד הגרסה הבסיסית יצרה החברה במהלך השנים שתי גרסאות נוספות. הראשונה, סקודה קארוק סקאוט, הכוללת מנוע טורבו בנזין בנפח 1.5 ליטרים המספק כ-150 כוחות סוס. הסקאוט הוצגה בשנת 2018 4 . השנייה, סקודה קארוק ספורטליין, היא גרסת הספורט לגרסה הבסיסית הכוללת מנוע טורבו בנזין בנפח 2.0 ליטרים המספק כ-190 כוחות סוס. הספורטליין הוצגה בשנת 2018 5 .
ב-30 בנובמבר 2021 חשפה סקודה את מתיחת הפנים לקארוק 6 . מתיחת הפנים העניקה לדגם מראה עדכני יותר שהושג באמצעות החלפת הפנסים הראשיים המלבניים בפנסים בעיצוב מפלסי, אותם ניתן לקבל כאופציה עם תאורת LED Matrix אדפטיבית, פגוש קדמי שזכה לעיצוב חדש עם גריל קדמי בולט התחום במסגרת עבה יותר, עיצוב מעודכן לפנסי הערפל ולכונס האוויר בתחתית הפגוש.
בתחום ההנעה החליפה סקודה את מנועי הבנזין והדיזל. היצע מנועי הבנזין הנוכחי כולל מנוע 1.0 ליטר טורבו עם 110 כ"ס ו-20.4 קג"מ. מנוע זה מוצע עם תיבת 6 הילוכים ידנית בלבד, מנוע 1.5 ליטר טורבו עם 150 כ"ס ו-25.5 קג"מ ומנוע 2.0 ליטר טורבו עם 190 כ"ס ו-32.6 קג"מ למנוע זה תיבת 7 הילוכים DSG ומערכת הנעה כפולה 4X4. מנוע ה-2.0 ליטר טורבו זמין רק בחבילת ספורטליין.
היצע מנועי הדיזל כולל מנוע 2.0 ליטר טורבו דיזל בשתי גרסאות הספק: 116 כ"ס ו-30.6 קג"מ  או 150 כ"ס ו-36.7 קג"מ עם תיבת 7 הילוכים DSG והנעה כפולה .
סקודה קארוק סקאוט
סקודה קארוק ספורטליין
