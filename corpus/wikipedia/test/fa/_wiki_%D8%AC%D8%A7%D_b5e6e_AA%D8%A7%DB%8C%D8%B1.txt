جان مَک‌اینتایر ) یک هنرپیشهٔ آمریکایی بود. وی بین سال‌های ۱۹۳۲ تا ۱۹۸۹ میلادی فعالیت می‌کرد.
جان، فرزند بایرون ‌جین مک‌اینتایر و چَستین ‌اورِتا هریک مک‌اینتایر، در شهر اسپوکِین واشینگتن به‌دنیا‌آمد ۱ . او عمدتاً در شهر یوریکا و در اطراف مزارع رشد نمود و سپس در شهر سانتا مونیکا زندگی کرد. او دو سال در دانشگاه کالیفرنیای جنوبی درس خواند و سپس ترک‌ تحصیل کرد ۱ .
مک‌اینتایر هُنر را در رادیو و در سریال رادیویی «Tarzan and the Diamond of Asher» آغاز کرد و از این طریق با همسر آینده‌اش جانِت نولان آشنا شد ۲ . او نقش اصلی را در درام رادیویی «The Adventures of Bill Lance» پخش شده از یک ایستگاه رادیویی لس‌آنجلس داشت و همچنین اولین هنرمندی بود که نقش اصلی را در درام رادیویی «Crime Doctor» از رادیو سی بی اس بازی کرد ۳ . مک‌اینتایر در قسمتی از درام وسترن رادیویی دود اسلحه در رادیو سی‌بی‌اس نقش پدرِ خانم کیتی را ایفا می‌کند ۴ . او همچنین یک نقش معمولی را در سریال پلیسی شهر برهنه در شبکه ای‌بی‌سی دریافت کرد ۵ . مک‌اینتایر از ژانویه تا می سال ۱۹۶۱ برای ایفای نقش مکمل پا کنفیلد در درام جنگی «The Americans» انتخاب شد ۵ :۳۹.
او قبل از هر فعالیت مهم بازیگری در سینما و تلویزیون، در تئاتر فعال بود و اگرچه هرگز نقش اصلی را در یک فیلم تئاتر  بازی نکرده‌ بود، تلویزیون برجسته‌ترین و طولانی‌ترین نقش را در  بیش از ۱۵٠ قسمتِ سریال «Wagon Train» در طی سال‌های ۱۹۶۱ تا ۱۹۶۵ برایش فراهم آورد ۵ :۱۱۴۷. 
مک‌اینتایر در سال ۱۹۶۷ با مرگ چارلز بیکفورد در سریال ویرجینیایی، جایگزین او در نقش «کلی گرینگر» شد ۵ :۱۱۴۳-۱۱۴۴.
مک‌اینتایر در ۲۶ اوت ۱۹۳۵ با هنرپیشهٔ آمریکایی جانت نولان ازدواج کرد ۱  و این زوج صاحب دو فرزند شدند که یکی از آنها بازیگر مهم تیم مک‌اینتایر بود. دختر آنها هالی رایت نیز بازیگر بود و در دو قسمت از سریال «Wagon Train» ظاهر گردید و بعداً عکاس شد.
مک‌اینتایر در ۳۰ ژانویه ۱۹۹۱  بر اثر آمفیزم و سرطان ریه در بیمارستان سنت لوک در پاسادینا، کالیفرنیا درگذشت ۶ .
برخی فیلم‌ها یا برنامه‌های تلویزیونی که وی در آن نقش داشته‌ است: 
