دیپیکا پادوکونه  بازیگر هندی است که عمدتاً در فیلم‌های هندی‌زبان کار می‌کند. او یکی از بازیگران دارای بیشترین دستمزد در هند است و افتخاراتش شامل سه جایزهٔ فیلم‌فیر می‌شود. او در رتبه‌بندی‌های محبوب‌ترین شخصیت‌های کشور حضور داشته‌است؛ تایم در سال ۲۰۱۸ او را یکی از تاثیرگذارترین اشخاص در جهان نامید و در سال ۲۰۲۲ به او جایزهٔ تایم۱۰۰ ایمپکت را داد.
پادوکونه، دختر بازیکن بدمینتون پراکاش پادوکون، در کپنهاگ به دنیا آمد و در بنگلور بزرگ شد. در حالی که نوجوان بود، در مسابقات قهرمانی در سطح ملی بدمینتون بازی کرد اما فعالیتش را در این ورزش ترک کرد تا مدل شود. او به زودی پیشنهادهایی را برای نقش‌های سینمایی دریافت کرد و اولین کار بازیگری خود را در سال ۲۰۰۶ به‌عنوان شخصیت اصلی فیلم کانادایی آیشواریا تجربه کرد. پادوکونه سپس نقشی دوگانه در مقابل شاهرخ خان در نخستین اکران بالیوودی‌اش، یعنی فیلم عاشقانهٔ ام شنتی ام به دست آورد که برای آن برندهٔ جایزهٔ فیلم‌فیر در رشتهٔ بهترین آغاز به کار زن شد. او برای ایفای نقش اصلی در فیلم عاشقانهٔ عشق امروزی مورد ستایش قرار گرفت، اما این روند برای مدتی کوتاه با تنزل تداوم یافت.
کمدی عاشقانهٔ کوکتل  نقطهٔ عطفی در کار پادوکونه بود، و او با بازی در نقش اصلی کمدی‌های عاشقانهٔ جوانی و دیوانگی و قطار چنای ، کمدی سرقت سال نو مبارک ، درام‌های تاریخی باجی‌رائو و مستانه  و پادماواتی  ساختهٔ سانجای لیلا بانسالی، و نیز فیلم اکشن هالیوودی تریپل اکس: بازگشت زندر کیج  به موفقیت بیشتری دست یافت. او همچنین برای بازی در نقش شخصیتی مبتنی بر ژولیت در عاشقانهٔ غم‌انگیز عشق ماورایی رام و لیلا  و دختری سرسخت در کمدی-درام پیکو  تحسین منتقدان را به خود جلب کرد و برندهٔ دو جایزهٔ فیلم‌فیر بهترین بازیگر زن شد. به‌دنبال وقفه‌ای کوتاه و دو پروژهٔ از لحاظ تجاری ناموفق تحت شرکت خود، یعنی کی‌ای پروداکشنز، پادوکونه در پرفروش‌ترین فیلم هندی خود، پاتان  بازی کرد.
پادوکونه در خصوص مسائلی مانند فمینیسم و افسردگی، صریح صحبت می‌کند. او با هم‌بازی چندین فیلمش، رانویر سینگ، ازدواج کرده‌است.
دیپیکا پادوکن فعالیت‌های مدلینگ خود را از زمان کالج شروع کرد. در مدت کمی توانست عنوان model of the Year را بدست بیاورد. او بعدها در موزیک ویدئوی هیمیش ریشمیا با نام «نام هه ترا» حضور پیدا کرد. در سال ۲۰۰۶ او اولین فیلم خود را با نام آیشواریا  بازی کرد؛ و در سال ۲۰۰۷ هم او با فیلم بلاک باستر ام شانتی ام در کنار شاهرخ خان، وارد بالیوود شد. در سال ۲۰۱۲ در فیلم کوکتل همراه با سیف علی خان و دایانا پنتی بازی کرد و نظرات مثبتی از منتقدین دریافت کرد. سال ۲۰۱۳ یک سال پرکار برای وی بود. چهار فیلم Race2، رام لیلا، قطار چنای و جوانی و دیوانگی در این سال اکران شدند و موفقیت‌های مالی  و افتخاری  زیادی برای وی به ارمفان آوردند. سپس در سال ۲۰۱۴ وی بار دیگر در فیلم موفقی از فرح خان همراه شاهرخ خان ظاهر شد و زوج این دو بار دیگر توسط مردم انتخاب و مفتخر دریافت جایزه شد. در سال ۲۰۱۵ دوباره مثلث طلایی رام لیلا یعنی سانجی لیلا بانسالی ، دیپیکا پادوکن و رانویر سینگ گرد هم آمدند. این بار به همراه پریانکا چوپرا فیلم باجیراو-مستانی اکران شد و موفقیت دیگری در کارنامهٔ دیپیکا ثبت شد.
همچنین در همین سال فیلم پیکو به کارگردانی شوجیت سرکار و بازی دیپیکا پادوکن و امیتاب باچان و عرفان خان بر روی صحنهٔ سینما رفت که جوایز فیلم فیر و آیفا ۲۰۱۶ را برای وی رقم زد. فیلم دیگر دیپیکا در این سال تماشا  با بازی رانبیر کاپور و کارگردانی امتیاز علی بود. سال ۲۰۱۶ سال ورود دیپیکا پادوکن به سینمای هالیوود بود. وی در فیلمی به نام سه ایکس ۳: بازگشت ژاندر کیج همراه با [[وین دیزل]{ به صحنه رفت و نامزد people choice awards شد. در سال ۲۰۱۷ در فیلم دیگری از سانجی لیلا بنسالی به همراه رنویر سینگ، شاهد کاپور ،ادیتی رائو حیدری و جیم سارب به نام پدماواتی بازی کرد که در ژانویه ۲۰۱۸ اکران شد. نیازمند منبع 
از جمله جوایز او بهترین بازیگر تازه‌وارد برای فیلم ام شنتی ام در سال ۲۰۰۷ و همچنین جایزه بهترین بازیگر زن فیلم فیر برای نقش آفرینی در فیلم‌های رام لیلا و پیکو  می‌باشد. نیازمند منبع 
دیپیکا پادوکن علاوه بر حرفهٔ بازیگری یک بازیکن بدمینتون حرفه‌ای نیز می‌باشد. وی همچنین سفیر تبلیغاتی چندین برند مشهور از جمله لورئال و تیسوت است.
پادوکن، در سال ۲۰۰۷ و با بازی درام شانتی ام برندهٔ بهترین نقش مکمل زن جایزه فیلم‌فیر شد و این موفقیت در ۲۰۱۰ با بازی در فیلم و نامزد شدن وی برای دریافت بهترین بازیگر نقش اول زن جایزه فیلم‌فیر تکرار شد. پادوکن نهایت در سال ۲۰۱۳ با بازی در سه فیلم جوانی و دیوانگی، قطار چنای، Ram-Leela و نامزد شدن برای آن‌ها در جایزه فیلم‌فیر رکورد دار شد؛ و سرانجام برای بازی در عشق ماورایی رام و لیلا برندهٔ بهترین بازیگر نقش اول زن شد. در سال ۲۰۱۵ با بازی در نقش پیکو در فیلم piku برندهٔ دریافت بهترین نقش اول زن شد. در سال ۲۰۱۹ نیز با بازی در فیلم پدماواتی برنده جایزه بهترین بازیگر زن شد.
و تهیه‌کننده
پادوکن در سال ۲۰۰۸ با نقش مقابل خود رانبیر کاپور در فیلم زیبارویان فرار کنید وارد رابطه شد، که مورد توجه رسانه‌ها قرار گرفت. هر چند این زوج در سال ۲۰۱۰ به رابطهٔ خود پایان دادند ولی در سال‌های بعدی در فیلم‌های جوانی و دیوانگی ۲۰۱۳ و تماشا ۲۰۱۵ حضور پیدا کردند.
پادوکن از سال ۲۰۱۲ با همبازی خود در فیلم رقص گلوله‌ها: رام و لیلا، رانویر سینگ وارد رابطه شد، این دو بعد از ۶ سال رابطه در ۱۴ و ۱۵ نوامبر ۲۰۱۸ با هم ازدواج کردند.
روزنامه تایمز هند در کنار چاپ عکسی از دیپیکا پادوکن که مربوط به جشنی در سال گذشته بود، این پیامک توئیتری را منتشر کرد: «وای خدای من، نمایش شکاف پستان‌های دیپیکا پادوکن».
پادوکن درپاسخ خشمگینانه خود نوشت:«بله، من یک زنم. من پستان دارم و بین پستان‌های من هم خطی وجود دارد. آیا شما با این موضوع مشکلی دارید؟» این پیام او روی شبکه توئیتر بیش از هفت هزار بار ارسال شد. در واکنش به این اقدام روزنامه تایمز هند تعداد زیادی از ستاره‌های بالیوود و هزاران نفر از مردم آن را محکوم کرده و از اعتراض شدید این هنرپیشه به چاپ این توئیت حمایت کردند. ۱ 
