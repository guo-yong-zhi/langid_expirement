محمد ناجم  گزارشگر و کنشگر در زمینهٔ جنگ سوریه است که از سن ۱۵ سالگی به مستندسازی جنگ داخلی سوریه پرداخته‌است. ۱  ۲  ۳  در دسامبر ۲۰۱۷، خانهٔ او در غوطه، یکی از مناطق حومهٔ دمشق، توسط ارتش سوریه محاصره شد و ناجم به خانواده‌اش گفت که می‌خواهد داستان آن‌ها را برای دیگران تعریف کند. او و خانواده‌اش تصمیم گرفتند ویدئوهای انگلیسی‌زبان خود را در یوتیوب منتشر کنند. این ویدئوها توسط ناجم و با کمک برادر بزرگترش که عکاس خبری است، و خواهر آن‌ها که معلم است و به ترجمه کمک می‌کرد، تهیه شده‌اند. ۴  در سال ۲۰۱۸، نورا نئوس، تهیه‌کنندهٔ شاغل در سی‌ان‌ان، داستان او را برای نقل در برنامهٔ خود انتخاب کرد و این باعث شد تا ویدئوهای او نظر مخاطبان زیادی را به خود جلب کند. ۴  ۵  اندکی پس از آن، آرتی داستانی را منتشر کرد و در آن ناجم را به‌عنوان یک «بازیگر بحران» متهم کرد. ۴ 
در مارس ۲۰۱۹، خانوادهٔ ناجم به اجبار به ادلب منتقل شدند و بعداً به ترکیه پناهنده شدند. ۴  او همچنان در مورد درگیری‌های سوریه گزارش تهیه می‌کند. ۶ 
او در فیلم حقوق خود را بشناسید و آن را بگیرید اثر آنجلینا جولی حضور داشت. ۷  او با همکاری نورا نئوس و جولی رابین اقدام به خلق یک خودزندگی‌نامهٔ گرافیکی با عنوان محمد ناجم، گزارشگر جنگ کرده‌است. ۸  ۹  ۱۰ 
