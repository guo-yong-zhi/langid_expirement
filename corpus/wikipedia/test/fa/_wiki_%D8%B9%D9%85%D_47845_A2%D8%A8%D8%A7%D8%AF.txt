عمیدآباد روستایی در دهستان صائین قلعه در بخش مرکزی شهرستان ابهر استان زنجان است. بر اساس سرشماری سال ۱۳۸۵ جمعیت این روستا ۲۴۸۱ نفر در قالب ۶۴۱ خانوار بوده است. ۱ 
این روستا در ۳۶ کیلومتری مرکز شهرستان ابهر، در حاشیه جاده ابهر - زنجان واقع شده است.
قدمت عمیدآباد به حدود ۳۵۰ سال می‌رسد؛ جایگاه اصلی این روستا در ۴ کیلومتری غرب آن و در محلی به نام «فخری» بوده که عمر آن با گنبد سلطانیه برابری می‌کند پس از ویرانی به سبب نامعلوم، مردمان فخری و عده‌ای از ایلات ینگجه، سلطانیه، چپ دره و سایر ایلات مهاجر در مکان فعلی سکنی می‌گزینند. بافت قدیم قریه به دلیل ساخت و ساز واحدهای جدید مسکونی، به کل ویران شده است.
علت گرایش اهالی حاضر روستا جهت سکونت در محل فعلی، وجود چشمه، قنات، زمین‌های هموار و مستعد کشاورزی - باغداری و همچنین شرایط مناسب دامداری بوده است.
به تدریج و با افزایش جمعیت و ایجاد محلها و مساکن جدید، تقسیم‌بندی‌های خاصی براساس موقعیت زمین، آب و طایفه صورت گرفته است که از آن محلات می‌توان به محمدآباد، عسگرآباد و اکبرآباد اشاره نمود. نیازمند منبع 
گندم ، انواع مختلف لوبیا و سیب زمینی از عمده محصولات کشاورزی روستا است.
این یک مقالهٔ خرد  یک روستا است. می‌توانید با گسترش آن به ویکی‌پدیا کمک کنید.