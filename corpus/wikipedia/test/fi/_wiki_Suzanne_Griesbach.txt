Suzanne Griesbach  on entinen ranskalainen kilpakävelijä.
Griesbach sijoittui 10 kilometrin kävelyssä Stuttgartin EM-kilpailuissa 1986 sijalle 12 ajalla 48.32. Rooman MM-kilpailuissa 1987 hän oli 22:s ajalla 48.06. Sisäratojen MM-kilpailuissa hän sijoittui 3 000 metrin kävelyssä seitsemänneksi Pariisissa 1985 ajalla 14.22,21 ja 14:nneksi Indianapolisissa 1987 ajalla 13.33,33. Sisäratojen EM-kilpailuissa hän sijoittui 3 000 metrillä kuudenneksi Liévinissä 1987 ajalla 13.26,52.
Griesbach voitti Ranskan mestaruuden 5 kilometrin kävelyssä vuosina 1981–1988 sekä 10 kilometrin kävelyssä vuosina 1983–1984 ja 1986–1988. Sisäradoilla hän voitti Ranskan mestaruuden 3 000 metrin kävelyssä vuosina 1983 ja 1985–1988. Hän paransi Ranskan ennätyksiä useita kertoja. Hänen uransa parhaat tulokset olivat 3 000 metrillä 13.26,52 ja 5 kilometrillä 22.49,06 vuodelta 1987 sekä 10 kilometrillä 47.03 vuodelta 1990.
