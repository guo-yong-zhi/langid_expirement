Duane Elwood Hanson  oli yhdysvaltalainen kuvanveistäjä, joka tunnetaan hyperrealistisista veistoksistaan. Hanson otti tavallisesti muotit elävistä malleista, ja teki sitten niiden pohjalta valoksia, käyttäen materiaalina muun muassa polyesteriä ja lasikuitua. Hanson maalasi valokset ihonvärillä ja vaatetti veistokset, jolloin syntyi vaikutelma elävistä ihmisistä. Hansonin työt olivat varsinkin 1960-luvulla usein yhteiskunnallisesti kantaa ottavia. Hanson otti töissään kantaa muun muassa sodankäyntiin ja kodittomuuteen. 1 
Hanson opiskeli ensin Macalester Collegessa Minnesotassa, josta hän jatkoi Minnesotan yliopistoon ja edelleen Cranbrook Academy of Art -oppilaitokseen Michiganiin. Opiskelujensa jälkeen Hanson toimi opettajana Saksassa, jossa ollessaan hän tutustui George Grygoon. Grygon aiemmin tekemät polyesteri- ja lasikuituteokset toimivat innoituksena monille Hansonin omista teoksista. Hanson palasi 1960-luvun alussa takaisin Yhdysvaltoihin ja asettui aloilleen Atlantaan. Hanson ryhtyi työskentelemään polyesterin ja lasikuidun kanssa vuonna 1963 ja julkaisi ensimmäisen täysikokoisen veistoksensa vuonna 1967. 1 
