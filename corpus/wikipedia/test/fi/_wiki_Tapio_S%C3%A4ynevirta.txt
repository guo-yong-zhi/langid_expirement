Olli Heikki Tapio Säynevirta 1   oli suomalainen kivääriampuja ja valmentaja. Hän edusti Joensuun Ampujia.
Tapio Säynevirta saavutti MM-kilpailuissa yhden kullan, kolme hopeaa ja kaksi pronssia 300 metrin kiväärilajeissa. Moskovassa 1990 hän saavutti joukkupronssia 300 m vakiokiväärin 3x20 laukauksen asentokilpailussa. Tolmezzossa 1994 Säynevirta voitti joukkuemaailmanmestaruuden 300 m kiväärin makuussa, sekä joukkuehopeaa 300 m kiväärin 3x40 laukauksen asentokilpailussa ja 300 m vakiokiväärin 3x20 laukauksen asentokilpailussa. Zaragozassa 1998 hän saavutti vielä henkilökohtaista hopeaa 300 m kiväärin makuussa ja joukkuepronssia 300 m vakiokiväärin 3x20 laukauksen asentokilpailussa.
Säynevirta toimi sittemmin Henri Häkkisen henkilökohtaisena valmentajana ja Suomen Ampumaurheiluliiton kiväärivalmentajana.
