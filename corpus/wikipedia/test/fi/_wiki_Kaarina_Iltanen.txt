Kaarina Iltanen  1  on suomalainen markkinoinnin ja mainonnan kouluttaja ja oppikirjojen tekijä. Hänet palkittiin 1994 Mainonnan monitaho -palkinnolla. 2 
Iltanen kirjoitti ylioppilaaksi Hyvinkään yhteiskoulussa 1961, valmistui ekonomiksi Helsingin kauppakorkeakoulusta 1974, kauppatieteiden kandidaatiksi samasta opiskelupaikasta 1979 ja vielä kauppatieteiden maisteriksi. 1 
Työuransa Iltanen aloitti Erva-Latvala Oy -nimisessä mainostoimistossa yhteyspäällikkönä 1964–1974. Seuraavassa työpaikassaan hän palveli pitkään eri tehtävissä. Hän aloitti Markkinointi-instituutissa koulutusosaston päällikkönä 1974–1984, jatkoi sitten koulutusosaston johtajana 1984–1989 ja toimi lopuksi koulutuskeskuksen johtajana 1989–1999. 1 
