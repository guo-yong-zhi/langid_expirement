8-raita  on magneettinen ääniteformaatti, joka oli suosittu erityisesti Yhdysvalloissa 1960-luvun puolivälistä 1970-luvun loppuun, kunnes C-kasetti ohitti sen suosiossa. 1  Ampex Magnetic Companyn, RCA Recordsin ja Lear Jet Companyn kehittämä formaatti sai varsinaisen nosteen vuonna 1965 kun formaatti tuli valittavaksi Ford-henkilöautomalleihin.  2  Kotikäyttöön formaatti alkoi tulla vuosien 1967–1968 aikana. Vuosia 1968–1975 voidaan pitää 8-raitaformaatin ”kulta-aikana”. Formaatti oli kuitenkin teknisesti epäluotettava ja äänen laatu heikkeni ajan kuluessa. 3  Sittemmin 8-raitaa on pidetty vanhentuneen teknologian edustajana, ja se on pysynyt suhteellisen tuntemattomana Yhdysvaltain, Kanadan, Britannian, Australian ja Japanin ulkopuolella.
