Koordinaatit: 35°23′56″N, 136°50′54″E
Kakamigahara  on Japanin kaupunki Honshūn saarella Chūbun tai Tōkain alueella Gifun prefektuurissa. Se sijaitsee sisämaassa prefektuurin eteläosassa Kisojoen varrella. Kaupunki on rakentunut joen pohjoispuoliselle Kakamigaharan ylängölle, jolta se on saanut nimensä. Etelässä se rajautuu Aichin prefektuuriin. 4  5  1  Kakamigaharassa on 147 421 asukasta  2  ja sen pinta-ala on 87,81 neliökilometriä. 1 
Kakamigaharan kaupunki perustettiin vuonna 1963 liittämällä yhteen Inaban, Nakan, Soharan ja Unuman maaseutukaupungit. Alue oli vanhastaan viljelyyn huonosti sopivaa. 1870-luvulla osa siitä otettiin käyttöön keisarillisen Japanin armeijan harjoitus- ja myöhemmin lentokentäksi. Toisen maailmansodan jälkeen sinne sijoittui Yhdysvaltain armeija ja nykyisin siellä toimii Japanin itsepuolustusilmavoimien tukikohta. Kakamigaharaan syntyi jo 1920-luvulla lentokoneteollisuutta, ja siellä toimii edelleenkin Kawasakin ilmailuun keskittynyt tehdas. Lisäksi kaupungissa on muuta kone-, metalli- ja muoviteollisuutta. Maaseutumaiset alueet tunnetaan etenkin porkkanoiden viljelystä. Kakamigahara on kasvanut voimakkaasti myös viereisen Gifun asuinlähiönä. Vuonna 2004 Kakamigaharaan liitettiin Kawashiman maaseutukaupunki. 4  5 
Kakamigaharan rakennettuun kulttuuriperintöön kuuluu esimerkiksi Murakuni-jinjan šintolainen pyhäkkö, jonka alueella sijaitsee myös vanha Murakuni-zan kabukiteatteri. Kisojoen maisemiltaan kaunis osuus, jota kutsutaan ”Japanin Reiniksi”, ulottuu kaupungin alueelle. Osa kaupungista kuuluukin Hida-Kisogawan puolikansallispuistoon. Kakamigaharaa palvelevat JR Tōkain Takayama-päälinja ja Nagoya-rautateiden Kakamigahara-linja. 4  5 
Aqua Totto Gifu -akvaario
Näkymä Kakamigaharaan Kisojoen yli, Butsugan-inin temppeli
Japanin Reinin kesäfestivaali
Unuma-jukun rakennuksia
Gifun lentotukikohta Kinkavuorelta
