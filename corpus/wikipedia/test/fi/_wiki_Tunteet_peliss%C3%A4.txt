Tunteet pelissä  on Mark Schwahnin luoma yhdysvaltalainen nuortensarja, joka alkoi 23. syyskuuta 2003 The WB Television Networkillä. Viimeinen jakso esitettiin Yhdysvalloissa 4. huhtikuuta 2012. Sarjan tunnusmusiikki on Gavin DeGraw’n kappale ”I Don’t Want to Be”, mutta se poistettiin viidennellä kaudella kokonaan.
Sarjaa kuvattiin Wilmingtonissa, Pohjois-Carolinassa. Yhdysvalloissa sarjaa seurasi keskimäärin 4,3 miljoonaa ihmistä viikoittain, ja se on voittanut Teen Choice -palkinnon. Suomessa sarja esitettiin välillä 2. tammikuuta 2005 – 27. kesäkuuta 2014. 1 
Musiikki on suuressa roolissa Tree Hillin maisemissa. Suuri osa jaksoista on nimetty kappaleiden mukaan, ja sarjassa vierailee usein kuuluisia artisteja ja yhtyeitä, kuten Gavin DeGraw, Sheryl Crow, Michelle Branch, The Wreckers, Tyler Hilton, Jimmy Eat World, The Honorary Title, Fall Out Boy, Angels & Airwaves, Nada Surf, Jack's Mannequin, Michelle Featherstone, Lupe Fiasco, Bear Lake, ja Within Reason.
Yhdysvalloissa on julkaistu kolme sarjan soundtrackia: One Tree Hill - Music From The WB Television Series, Vol. 1, Friends with Benefit: Music from the Television Series One Tree Hill, Volume 2 ja The Road Mix: Music from the Television Series One Tree Hill, Volume 3.
