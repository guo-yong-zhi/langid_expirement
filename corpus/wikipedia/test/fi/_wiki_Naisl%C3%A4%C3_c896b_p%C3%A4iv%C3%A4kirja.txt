Naislääkärin päiväkirja  on vuonna 1976 ensi-iltansa saanut Jean-Louis Bertuccellin ohjaama ranskalainen draamaelokuva, jonka pääosissa ovat Annie Girardot, Jean-Pierre Cassel ja François Périer.
Naislääkärin päiväkirja perustuu Noëlle Loriotin romaaniin Un cri , jonka pohjalta Jean-Louis Bertuccelli ja André-Georges Brunelin sovittivat elokuvan käsikirjoituksen. 1  2  Elokuvan tuottajina olivat Lise Fayolle, Yves Gasser ja Yves Peyrot. 3  Elokuva voitti yhden César-palkinnon kahdesta ehdokkuudestaan; Annie Girardot palkittiin roolisuorituksestaan parhaan naispääosan Césarilla. 1  3  Claude Renoir sai parhaan kuvauksen César-ehdokkuuden. 1  3 
Arvostetulla lääkärillä Françoise Gaillandilla  on kiireinen aikataulu, jonka takia hänellä on vain vähän aikaa aviomiehelleen Gérardille , raskaana olevalle teini-ikäiselle tyttärelleen Élisabethille  ja jurolle pojalleen Julienille . Françoise kuitenkin aina löytää aikaa rakastajalleen Danielille . Françoisen valmiiksi kaoottista elämää kohtaa vastoinkäyminen, sillä hän saa tietää sairastavansa syöpää. Hän päättää kohdata sairautensa rohkeasti.
Naislääkärin päiväkirja kuvattiin 16. arrondissementissa Pariisissa ja Honfleurin kaupungissa Calvadosin departementissa. 4  Elokuvan tuotantoyhtiöinä olivat Action Films, Filmédis ja SFP. 2  3 
Naislääkärin päiväkirja sai ensi-iltansa Ranskassa 14. tammikuuta 1976 ja Suomessa 29. huhtikuuta 1977. 2  5  Elokuvan teatterilevittäjinä olivat Ranskassa CCFC ja Suomessa ABC-Kinot Oy. 2  5  Elokuva keräsi Ranskassa teatterikierroksensa aikana 2 634 933 katsojaa ja oli 10. katsotuin elokuva vuonna 1976. 5  Elokuva oli Suomessa 54. katsotuin elokuva 31 037 hengen katsojamäärällään vuonna 1977. 6 
