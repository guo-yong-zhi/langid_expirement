Kuin silloin ennen on Toivo Kärjen säveltämä ja Juha ”Watt” Vainion sanoittama kappale, jolla Jarkko ja Laura osallistuivat vuoden 1969 Eurovision laulukilpailuun. Heidän sijoituksensa oli kuudella pisteellä kahdestoista 16 kilpailijan joukossa. 1  2  Historiallisessa kilpailussa voiton vei neljä maata: Espanja, Iso-Britannia, Ranska ja Alankomaat. 3  
Kappale levytettiin 28. helmikuuta 1969, ja se julkaistiin samana vuonna singlenä. B-puolella oli ”Et mennä saa”.  4  Suosionsa myötä kappale on julkaistu usealla kokoelmalla, kuten 20 suosikkia -sarjan Kuin silloin ennen -albumilla ja levyllä Toivo Kärjen kauneimmat laulut.
Tarja Ylitalo levytti kappaleen samana vuonna kokoelmalevylle ”Tähtijahti -69” ensimmäisenä levytyksenään. Virolainen Kalmer Tennosaar lauloi kappaleen levylle vuonna 2002 Heldur Karmon sanoin nimellä Nii kui enne. 5 
Yliviivattu vuosiluku tarkoittaa, että Suomi ei osallistunut kilpailuun kyseisenä vuonna.
