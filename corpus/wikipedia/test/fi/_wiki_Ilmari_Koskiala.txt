Heikki Ilmari Koskiala, sukunimi aik. Koskelin  oli suomalainen diplomi-insinööri ja Ylioppilaslehden päätoimittaja. 1  2 
Koskialan vanhemmat olivat kunnallisneuvos Kaarlo William Koskelin ja Agnes Fredrika Kahelin. Hän pääsi ylioppilaaksi 1923 ja valmistui diplomi-insinööriksi 1928. 1 
Koskiala oli insinöörinä Maalentokoulussa vuodesta 1930 sekä ilmavoimien esikunnassa toimistoinsinöörinä vuodesta 1933, tarkastusinsinöörinä vuodesta 1934 ja toimistopäällikkönä vuodesta 1941. Hän oli lentovarikon apulaispäällikkönä vuodesta 1944, Sotevassa osastopäällikkönä vuodesta 1945 ja koneenrakennuksen johtajana vuodesta 1949 sekä valtion lisenssitoimistossa osastopäällikkönä vuodesta 1950 ja apulaisjohtajana vuodesta 1952. Hänet ylennettiin insinööriluutnantiksi 1931, insinöörikapteeniksi 1933, insinöörimajuriksi 1940 ja insinöörieverstiluutnantiksi 1942. 1 
Koskiala oli Teknillisen korkeakoulun ylioppilaskunnan hallituksen puheenjohtajana 1928 ja taloudenhoitajana 1930–1952. Hän oli Suomen ylioppilaskuntien liiton varapuheenjohtaja 1929 ja Ylioppilaslehden päätoimittaja 1930. Koskiala oli johtokunnan jäsenenä Suomen Teknikkojen seurassa 1932–1934 ja 1945–1949, Insinööriupseeriyhdistyksessä 1934–1935 sekä Suomen Ilmailuklubissa 1935–1937. 1 
Ilmari Koskiala oli naimisissa vuodesta 1935 Helvi Maija-Liisa Oksasen kanssa. Heillä oli neljä lasta. 1 
