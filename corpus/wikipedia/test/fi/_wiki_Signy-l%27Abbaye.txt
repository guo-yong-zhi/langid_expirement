Koordinaatit: 49°41′54″N, 4°25′16″E
Signy-l'Abbaye on kunta Pohjois-Ranskassa Ardennesin departementissa Grand Estin alueella. Se sijaitsee Vaux-joen varrella, noin 28 kilometriä Charleville-Mézièresin kaupungista länteen.
Ignyn luostarin munkit asettuivat Aisnen sivujoen Vaux'n rannoille, minne he perustivat sisterssiläisluostarin vuonna 1135. Luostarin tunnetuin asukas oli teologi ja mystikko Guillaume de Saint-Thierry, joka kuoli Signy-l'Abbayessa 8. syyskuuta 1148. Ranskan suuren vallankumouksen aikana vuonna 1793 luostari purettiin ja myytiin kivi kiveltä ja samalla luostarin kirjasto poltettiin. 2 
Signy oli pääosin maatalouskaupunki, kunnes vuodesta 1830 lähtien se alkoi teollistua. Kuntaan perustettiin kehräämöjä, myllyjä sekä masuuneja ja takomoita. Korkeimmillaan kunnan väkiluku oli lähes 6 000 asukasta. Maailmansodat kuitenkin vaikeuttivat toimintaa, ja kehräämöt lopettivat toimintansa yksi toisensa jälkeen. 3 
Kunnan nähtävyyksiä ovat 1700-luvun linna Château de Montaubois, johon on mahdollista tutustua opastetulla käynnillä, sekä harrastajayhdistyksen ylläpitämä vuonna 1604 rakennettu mylly Moulin de Librecy.
 4   5 
Signyn luostari 
Château de Montaubois
Moulin de Librecy
Saint-Michelin kirkko ja pesutalo
