Earl of Sandwich on yhdysvaltalainen kansainvälinen pikaruokaketju, joka on erikoistunut voileipiin. Ensimmäinen Earl of Sandwich -ravintola perustettiin Orlandoon, Floridaan vuonna 2004.  Perustajina olivat brittiläinen John Montagu, yhdestoista Sandwichin jaarli, hänen poikansa Orlando Montagu sekä liikemies Robert Earl, joka on myös Planet Hollywood -ravintolaketjun perustaja.
