Nam Thien Le  on yhdysvaltalainen pokeriammattilainen. WPT-voittaja Tuan Le opetti Namille pokerinpeluun. He eivät samasta sukunimestään huolimatta ole sukua. 5 
Nam Len suurin turnausvoitto on World Poker Tourin neljännen kauden Bay 101 Shooting Star -turnauksen voitto 3. maaliskuuta 2006. Sen ykköspalkinto oli 1 198 300 dollaria. WSOP:ssä Len toistaiseksi paras sijoitus on 2000 dollarin no limit hold'em -turnauksen 401 647 dollarin arvoinen kakkostila vuodelta 2006. Vuonna 2007 hän oli WSOP:n 1 500 dollarin no limit -turnauksen 2 541 osallistujan joukossa kolmas ansaiten 239 230 dollaria.
Marraskuussa 2007 Nam Le voitti World Poker Finalsin 910 dollarin turnauksen ja 145427 dollaria. Vuonna 2008 hän oli WPT-kiertueella rahasijoilla kuusi kertaa ollen neljäs L.A. Poker Classicissa  ja toinen 6th Annual Festa Al Lago Classicissa . Samana vuonna hän myös voitti APPT Macaun high rollers eventin ansaiten 3,7 miljoonaa Hongkongin dollaria. Seuraavana vuonna hän oli vastaavassa turnauksessa kakkosena.
Syyskuussa 2010 Nam Len pokeriuran turnausansiot ylittivät 6,0 miljoonaa dollaria 6 . Hän asuu Huntington Beachilla, Kaliforniassa.
