Gaius Claudius Glaber  oli roomalainen legaatti ja preetori, joka otti osaa kolmannen orjasodan alkuvaiheeseen 70-luvulla eaa. Hänen myöhemmästä elämästään ei ole tietoa.
Gaius Claudius Glaber syntyi 112 eaa. Roomassa. Hänellä todennäköisesti oli yhteyksiä Claudian sukuun, joka oli eräs valtakunnan tunnetuimista ja vaikutusvaltaisimmista suvuista. Hän palveli armeijassa ja nousi lopulta legaatiksi.lähde?
Claudius kokosi kolmannen orjasodan alettua kolmetuhatta kouluttamatonta miestä, jotka hän johti taisteluun Spartacuksen joukkoja vastaan. Sotaretki näytti alkavan onnistuneesti, sillä Claudius piiritti Spartacuksen joukot Vesuviuksella sijaitsevalle kukkulalle. Spartacuksen joukot kuitenkin rakensivat köynnöksistä köysiä, joilla saattoivat laskeutua kukkulalta alas öisin roomalaisten selustaan. Yllätysmomentin turvin he ajoivat roomalaisjoukot paniikkiin ja pakottivat nämä vetäytymään, minkä jälkeen he ryöstivät näiden jälkeensä jättämät varusteet. Claudius luovutti komentajuuden Publius Variniukselle, joka myöskään ei menestynyt taistelussa Spartacusta vastaan. 1 
Claudiuksen vaiheista taistelussa häviämisen jälkeen ei ole tietoa. Roomalaiset lähteet eivät mainitse enää häntä.lähde? Saman nimisen Rooman senaattorin on aiemmin uskottu olevan sama henkilö, mutta tätä ei pidetä enää uskottavana. 2 
