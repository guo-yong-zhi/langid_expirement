Daltonin veljekset  ovat belgialaisen sarjakuvapiirtäjä Morrisin luoma rikolliskopla, joka esiintyy Lucky Luke -sarjakuvissa. Daltonit ovat "oikeiden" Daltonin veljesten kuvitteellisia serkkuja.
Daltonin veljesten pituusjärjestys on käänteinen ikäjärjestykseen nähden. Joukon vanhin, älykkäin ja pienin on Joe Dalton, joka suunnittelee ryöstöt ja vankilapaot. Heikkohermoinen Joe vihaa pakonomaisesti Lucky Lukea eikä useimmiten kestä nuorinta veljestä pitkää, tyhmää ja aina nälkäistä Averellia, joka kyseenalaistaa lähes kaikki Joen ideat.
Keskimmäiset veljekset ovat Jack ja William, jotka ovat Joen käskyläisiä ja "juoksupoikia". Vanhimmissa tarinoissa sarjojen käsikirjoittaja Rene Goscinny ja piirtäjä Morris sekoittivat itsekin kaksi keskimmäistä veljestä, mistä johtuen välillä Jack on lyhyempi välillä taas William. Joskus Jackin ja Williamin  persoonallisuuskin vaihtelee rippuen siitä, mikä "versio" on kyseessä, mutta nykyisin William on vakiintunut kaksikosta pidemmäksi.
Daltonin veljekset pukeutuvat useimmiten keltamustaraidallisiin vanginpukuihin, sillä he pakenevat usein vankilasta ja joutuvat sinne aina pian uudestaan, yleensä Lucky Luken toimittamina. Joskus vapaina ollessaan he pukeutuvat kuitenkin vihreisiin kauluspaitoihin ja mustiin farkkuhousuihin.
Tarinoissa on nähty ja mainittu myös muita Daltoneita kuten Daltonin muori, Daltoneiden isä, sedät Abigel, Patrick, Bill, Henry ja Jim Dalton sekä eno, ainoa rehellinen koko suvussa Marcel Dalton. Daltoneilla on myös neljä lähes saman ikäistä serkkua Bob, Grat, Bill ja Emmett Dalton.
Morrisin luomat Daltonit esiintyvät ensi kertaa tarinassa Joss Jamon, jossa heistä puhuttiin nimellä "Daltonin veljesten serkut". Myöhemmin Daltonien esiintyminen Lucky Lukessa vakiintui ja heistä tuli olennainen osa sarjaa.
Sarjakuvien lisäksi Daltonit ovat esiintyneet Lucky Luke -televiosarjoissa, elokuvissa ja omassa spin-off-sarjassaan, jota tehtiin kaksi tuotantokautta.
