Colditzin linna on linna Colditzin kunnassa, lähellä Leipzigin, Dresdenin ja Chemnitzin kaupunkeja Saksin osavaltiossa Saksassa. Linna on ulkonäöltään muuttunut useaan otteeseen historiansa aikana. Myös sen käyttötarkoitukset ovat vaihdelleet, sitä on muun muassa käytetty mielisairaalana yli sadan vuoden ajan. Sen vanhimmat osat ovat peräisin 1000-luvulta.
Ensimmäisessä maailmansodassa linnaa käytettiin sotavankileirinä. Kansallissosialistisen puolueen noustua valtaan vuonna 1933 linnaa alettiin käyttää vankilana muun muassa homoseksuaaleille, kommunisteille ja juutalaisille.
Vuonna 1939 sinne alettiin tuoda myös liittoutuneiden sotilaita vangeiksi. Leiriä kutsuttiin nimellä Oflag IV-C 1 . BBC tuotti leiristä televisiosarjan Vankileiri Colditz vuosina 1972–1974.
15. huhtikuuta 1945 Yhdysvaltain joukot valtasivat linnan 2 , ja saman vuoden toukokuussa vallan ottivat neuvostoliittolaiset. Jaltan konferenssin jälkeen linna päätyi Saksan demokraattiselle tasavallalle.
