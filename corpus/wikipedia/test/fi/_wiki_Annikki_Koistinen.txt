Elsa Annikki Koistinen  on suomalainen poliitikko. 1 
Koistinen valmistui ylioppilaaksi vuonna 1955 ja kotitalousopettajaksi vuonna 1960. Hän työskenteli Kuopion maanviljelysseuran kotitalouskonsulenttina vuosina 1960–1962, Etelä-Karjalan karjatalouskoulun kotitalousopettajana vuosina 1962–1963, Pohjois-Savon ammattioppilaitoksen kotitalousopettajana vuosina 1963–1964, Vesannon keskikoulun vanhempana lehtorina vuosina 1964–1971 ja Kainuun maatalouskeskuksen johtavana kotitalouskonsulenttina vuodesta 1971. 1 
Kansanedustajana Koistinen toimi kolme kautta vuosina 1987–1999 edustaen Oulun läänin vaalipiiriä ja kuului Keskustan eduskuntaryhmään. Eduskunnassa Koistinen oli jäsenenä Sosiaali- ja terveysvaliokunnassa vuosina 1987–1990 ja Työasiainvaliokunnassa vuosina 1991–1994. Kajaanin kaupunginvaltuuston jäsen hän oli vuodesta 1981 ja toimi kaupunginvaltuuston ensimmäisenä varapuheenjohtajana vuosina 1990–1991. 1 
