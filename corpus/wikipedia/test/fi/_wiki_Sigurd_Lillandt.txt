Ernst Sigurd Lillandt   oli suomalainen metsänhoitaja ja järjestöjohtaja, joka sai metsäneuvoksen arvonimen. 1  2  
Lillandtin vanhemmat olivat maanviljelijä Karl Johan Lillandt ja Emilia Thomasfolk ja puoliso vuodesta 1941 Toini Tellervo Väisänen. Metsäneuvos, yritys- ja järjestöjohtaja Martin Lillandt on heidän poikansa. Sigurd Lillandt tuli ylioppilaaksi Svenska samskolan i Kristinestadista 1938 ja valmistui metsänhoitajaksi Helsingin yliopistosta  1941, metsänhoidollisen virkatutkinnon hän suoritti 1945 ja kasvatustieteen yliopistollisen arvosanan Åbo Akademissa 1957. Lillandt oli Centralsskogssällskapet Föreningen för Skogskultur -keskusjärjestön Vaasan metsänparannuspiirin apulaismetsänhoitaja 1941–1946, Andelslaget Skogenin hankintapäällikkö 1946–1950, Helsingin metsänhoitolautakunnan piirimetsänhoitaja 1950–1954, Centralsskogssällskapet Skogskulturin Pohjanmaan metsänparannuspiirin metsänhoitaja ja vuodesta 1965 päämetsänhoitaja 1954–1965, Centralsskogssällskapet Skogskulturin toimitusjohtaja 1966–1968 ja Centralskogsnämnden Skogskulturin johtaja 1968–1978. Hän oli myös Skogsbruket-aikakauslehden päätoimittaja 1966–1978 ja hänellä oli useita asiantuntija- ja luottamustehtäviä. Metsäneuvoksen arvonimen Lillandt sai 1973. Nuoruudessaan suunnistusta harrastanut Lillandt oli Idrottsföreningen Femmanin puheenjohtaja 1955–1962, minkä lisäksi hänellä oli sekä kotimaisia että kansainvälisiä suunnistuksen järjestötehtäviä. 1  2 
