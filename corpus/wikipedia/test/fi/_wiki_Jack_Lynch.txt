John  Mary Lynch  oli irlantilainen poliitikko, joka toimi maan neljäntenä taoiseachina ensin vuosina 1966–1973 ja uudelleen vuonna 1977–1979. Hän edusti Fianna Fáil -puoluetta. 1 
Lynch oli kotoisin Corkista ja sukunsa ensimmäinen korkeakoulutuksen hankkinut jäsen. 2  
Lynch suoritti oikeustieteen tutkinnon, toimi ensin oikeusministeriön virkamiehenä ja sitten vuodesta 1945 asianajajana. Hän oli myös kansallisen kärkitason urheilija hurlingissa ja irlantilaisessa jalkapallossa. 1 
Fianna Fáil -puolue pyysi Lynchia asettumaan parlamenttiehdokkaaksi. Hänestä tuli puolueen sihteeri ja myöhemmin puhemies vuonna 1951 kun puolue sai enemmistön parlamentissa. Ennen pääministeriksi valintaa hän oli opetus-, kauppa- ja teollisuusministeri. 2 
Lynch oli pääministerinä, kun Pohjois-Irlannin levottomuudet alkoivat vuonna 1968. Ministeriensä painostuksesta huolimatta hän ei lähettänyt Irlantilaisia sotilaita rajan yli, koska pelkäsi tämän laukaisevan brittien invaasion Irlannin tasavallan puolelle. Sen sijaan hän kutsui paikalle YK:n rauhanturvaajat, ja perusti kenttäsairaaloita haavoittuneita varten. 3 
Lynch vastusti tiukasti IRA:ta, ajoi läpi ankaran terrorisminvastaisen lainsäädännön 1972 ja pyrki yhteistyöhön naapurimaa Britannian kanssa. Hän vei Irlannin liittymään EEC:hen. 3 
