Jesse Heikkinen on oululaislähtöinen kitaristi-laulaja sekä omakustannekirjailija. Hän on soittanut muun muassa Kauko Röyhkän ja Jukka Takalon yhtyeissä. Heikkisen sooloprojekti, Iterum Nata, julkaisi ensimmäisen levyn joulukuussa 2017. Hän on vaikuttanut myös muun muassa yhtyeissä Hexvessel, King Satan, The Aeon, Funksons sekä The Groke. Heikkinen julkaisi esikoisromaaninsa Illuusion pysyvyys vuonna 2016. Hän on muusikko Jarmo Heikkisen poika.
Heikkinen toimii laulaja-kitaristina progressiivista doom metallia soittavassa The Abbeyssa. Hän on myös yhtyeiden Henget ja Monachopsis Art säveltäjä-kitaristi.
