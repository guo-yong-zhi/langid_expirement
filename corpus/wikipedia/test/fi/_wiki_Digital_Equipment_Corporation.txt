Digital Equipment Corporation  oli yhdysvaltalainen tietotekniikkavalmistaja. 
Yrityksen perustivat MIT:n insinöörit Ken Olsen  ja Harlan Anderson vaimoineen vuonna 1957. 1  Perustamisen rahoitti American Research and Development Corporation, joka sijoitti yhtiöön 70 000 dollaria vastineeksi 70 prosentin omistusosuudesta. 2 
DEC kasvoi maailman toiseksi suurimmaksi tietokoneyhtiöksi, jolla oli 100 000 työntekijää ja 14 miljardin dollarin liikevaihto. 3 
DEC oli etenkin ensimmäisinä vuosikymmeninään merkittävä tietotekniikan edelläkävijä ja teki tunnetuksi etenkin minitietokoneen käsitteen. PDP-8 oli ensimmäinen laite, josta käytettiin minitietokone-sanaa. 4  Yrityksen listautuminen pörssiin vuonna 1966 oli jättipotti etenkin rahoittajataho American Research and Development Corporationille, joka sai sijoituksestaan vuonna 1972 monituhatkertaisen voiton. 5 
Vuonna 1977 oli yritys oli suurin minitietokoneiden valmistaja, jolla oli hallussa 40 prosenttia markkinoista. 6 
Yhtiö myi tallennusmediatuotantonsa Quantumille vuonna 1994. 7 
DEC perusti hakukonepalvelustaan tunnetun AltaVistan vuonna 1995. 8 
DEC:lla oli tytäryhtiö Suomessa vuoteen 1998 asti 9 , jolloin Compaq osti DEC:n. 10  Compaq päätyi Hewlett-Packardin omistukseen vuonna 2002. 11 
