Harry James Potter  1  on englantilaisen kirjailijan J. K. Rowlingin luoma kuvitteellinen hahmo ja samannimisen kirjasarjan päähenkilö. Kirjasarja kattaa seitsemän vuotta orvon Harryn elämästä, joka 11-vuotissyntymäpäivänään saa tietää olevansa velho. Hän aloittaa opiskelun Tylypahkan noitien ja velhojen koulussa ja tapaa matkalla kouluun parhaat ystävänsä Ron Weasleyn ja Hermione Grangerin. Hän saa tietää olevansa kuuluisa velhomaailmassa, koska pimeän velho lordi Voldemort murhasi hänen vanhempansa, mutta hän jäi hyökkäyksessä eloon ollen ainut velho, joka on jäänyt tappokirouksesta  henkiin.
Harryllä on mustat, epäsiistit hiukset, joita ei millään saa järjestykseen. Hänen silmänsä ovat kirkkaanvihreät ja hän käyttää pyöreäsankaisia silmälaseja. Harry on ikäisekseen pieni ja laiha, sillä hän on asunut lapsuutensa portaiden alla olevassa pimeässä komerossa. Hän kuitenkin kasvaa pituutta varttuessaan. Otsassaan Harryllä on salamanmuotoinen arpi. Harryllä on räsyt ja likaiset vaatteet. Hänellä on myös pieni pyöreä nenä. Kirjoissa mainitaan usein Harryn muistuttavan ulkonäöltään hyvin paljon isäänsä James Potteria. Hänellä on kuitenkin äitinsä Lily Potterin kirkkaanvihreät silmät, mistä hän saa usein kuulla.
Harry syntyy 31. heinäkuuta 1980 James ja Lily Potterille Godrickin notkossa, Englannissa. Vuotta myöhemmin 31. lokakuuta 1981 lordi Voldemort saapuu Godrickin notkoon ja murhaa hänen vanhempansa. Kun Voldemort osoittaa sauvallaan Harrya ja lausuu tappokirouksen, se kimpoaa takaisin. Voldemort menettää ruumiinsa, mutta pakenee jäätyään juuri ja juuri henkiin. Harry saa salamanmuotoisen arven otsaansa, mutta on muuten nähtävästi vahingoittumaton. Harry viedään Dursleyille, jotka ovat hänen ainoat elossa olevat sukulaisensa, 
Samalla kun velhot ja noidat ympäri maata juhlivat Voldemortin kukistumista. Dursleyt, eli Vernon, hänen vaimonsa Petunia ja heidän poikansa Dudley, vihaavat taikuutta eivätkä kerro Harrylle totuutta hänen vanhempiensa kuolemasta, vaan sanovat heidän kuolleen auto-onnettomuudessa. Harryä kohdellaan kaltoin: hän joutuu nukkumaan pienessä komerossa portaiden alla  ja saa vain Dudleyn vanhoja vaatteita käyttöönsä. Ennen kuin hän saa tietää olevansa velho, hän huomaa outojen asioiden tapahtuvan ympärillään.
Täytettyään 11 vuotta Harry saa kutsun noitien ja velhojen kouluun Tylypahkaan, ja saa kuulla ensimmäistä kertaa totuuden menneisyydestään. Junassa matkalla Tylypahkaan hän tapaa velhopojan Ron Weasleyn, jonka kanssa Harry ystävystyy. Junamatkalla he tapaavat myös jästisyntyisen Hermione Grangerin, jota he molemmat aluksi vierastavat. Loppujen lopuksi Hermionesta tulee kummankin pojan läheisin ystävä. Ystävien lisäksi Harry saa Tylypahkasta myös vihollisia, kuten koulutoverinsa Draco Malfoyn ja opettajansa Severus Kalkaroksen. Harryn ensimmäinen kouluvuosi huipentuu kohtaamiseen lordi Voldemortin kanssa. Poika saa torjuttua Voldemortin, mutta epäonnekseen vain toistaiseksi. Harry osallistuu myös rohkelikkojen huispausjoukkueeseen, ollen ensimmäinen joka on päässyt joukkueeseen ensimmäisenä kouluvuonna.
Toisena kouluvuonnaan Harry saa tietää olevansa kärmessuu, joka osaa puhua käärmeille. Samaan aikaan joku hyökkäilee Tylypahkan koulun jästisyntyisten oppilaiden kimppuun kangistaen kohteensa. Koska käärmeille puhumista pidetään pimeyden taikuutena, aletaan Harryä epäillä hyökkääjäksi. Harrylle paljastuu kuitenkin todellinen hyökkääjä — Luihuisen perillinen. Perillinen on Lordi Voldemort, joka nuoruudessaan oli tallentanut palasen sieluaan erääseen päiväkirjaansa. Ginny Weasleyn käytettyä päiväkirjaa Voldemort saa imettyä tarpeeksi energiaa tullakseen ulos kirjan sivuilta. Voldemort, kärmessuu hänkin, komentaa oppilaiden kimppuun hyökänneen basiliskin tappamaan Harryn, joka kuitenkin onnistuu surmaamaan eläimen. Harry iskee basiliskin myrkkyhampaalla Voldemortin päiväkirjan läpi ja "tappaa" hänen muistonsa. Päiväkirja oli yksi Voldemortin hirnyrkeistä. Hirnyrkkejä on seitsemän kappaletta.
Kolmantena kouluvuotenaan Harry saa kuulla olevansa velhovankila Azkabanista karanneen vaarallisen vangin, murhaaja Sirius Mustan jahtaama. Sirius Musta ei ole Harryn ainoa ongelma, sillä koulua vartioimaan saapuneet Azkabanin vartijat, ankeuttajat, saavat hänet elämään uudelleen vanhempiensa kuolinhetkiä. Hän ei myöskään saa käydä Tylyahon kylässä, toisin kuin muut kolmasluokkalaiset, sillä hänellä ei ole huoltajan allekirjoitusta lupapaperissaan.
Uusi pimeyden voimilta suojautumisen opettaja, Remus Lupin, opettaa Harrylle suojelius-taian, jolla hän voi karkottaa ankeuttajia. Ronin isoveljet Fred ja George antavat Harrylle Kelmien kartan, joka on taiottu näyttämään Tylypahkan lähiympäristö ja kaikki, jotka siellä liikkuvat. Kartan avulla Harry löytää tien Tylyahoon. Kylässä hän kuulee sattumalta opettajiensa keskustelun, jonka kautta hänelle selviää yllättäviä asioita Sirius Mustasta. Musta oli aikoinaan Harryn isän, James Potterin paras ystävä, ja juuri hän ilmiantoi Potterin perheen olinpaikan pimeyden lordille. Kolmannen kouluvuoden lopuksi Harry, Ron ja Hermione kohtaavat Sirius Mustan, joka vakuuttaa Harrylle syyttömyyttään. Todelliseksi syylliseksi murhiin ja Pottereiden ilmiantoon paljastuu Peter Piskuilan, joka lavasti Mustan syylliseksi. Harry saa myös tietää, että Sirius Musta on hänen kummisetänsä, ja Sirius pyytää Harryä muuttamaan luokseen, mutta matkan varrelle tulee mutkia.
Neljäntenä vuotenaan Tylypahkassa Harry joutuu tahtomattaan osallistumaan kolmivelhoturnajaisiin, jossa ottelijat haastavat toisensa kolmessa eri tehtävässä. Harry selviytyy kaikista tehtävistä ja tulee yhdessä Tylypahkan toisen ottelijan Cedricin kanssa ensimmäiseksi kolmannen tehtävän maaliviivalla. Tietämättä palkintopystin olevan porttiavain Harry ja Cedric tarttuvat siihen ja matkaavat yllätyksekseen pienen kylän hautausmaalle, jossa lordi Voldemort odottaa heitä. Matohäntä  tappaa Cedricin, ja Harry vangitaan. Piskuilan suorittaa rituaalin, jonka avulla Voldemort saa takaisin kauan sitten menettämänsä ruumiinsa ja voimansa. Harry ja Voldemort kaksintaistelevat, mutta Harry saa paettua takaisin porttiavaimen luo ja palattua kuollut Cedric mukanaan Tylypahkaan.
Viidentenä vuotenaan Harry tutustuu Albus Dumbledoren perustamaan Feeniksen kiltaan, johon kuuluvat myös muun muassa Ron Weasleyn vanhemmat, Sirius Musta ja Remus Lupin. Tylypahkaan palkataan uusi opettaja nimeltä Dolores Pimento. Harry ystävineen perustaa oman taikakerhon, Albuksen Kaartin, jonka tehtävänä on opettaa oppilaille hyödyllisiä loitsuja palannutta lordi Voldemortia vastaan. Harryn kummisetä Sirius kuolee lukuvuoden lopulla taikaministeriön salaperäisyyksien osastolla, kun Bellatrix Lestrange surmaa hänet taistelussa kuolonsyöjiä vastaan.
Kouluvuoden aikana Harry saa kuulla Sibylla Punurmion ennustuksesta. Sen mukaan joko Harryn tai Voldemortin on kuoltava, sillä kumpikaan ei voi elää, jos toinen on hengissä. Harryn kohtalona on joko tappaa Voldemort tai joutua itse murhatuksi. Aluksi Harry käsittää ennustuksen määräävän tuon kohtalon hänelle, mutta myöhemmin hänelle valkenee, että hän on itse omalla tahdollaan muovannut kohtalonsa. Ennustus toisin sanoen kuvaa vain sitä, että sen paremmin Harry kuin Voldemortkaan ei saa rauhaa, ennen kuin on tuhonnut toisen lopullisesti.
Kuudentena vuotenaan Harrystä tulee huispausjoukkueen kapteeni. 2  Harry myös saa Siriukselta perintönä koko Mustan suvun talon ja sen irtaimiston. Harry perii myös kotitontun, Oljon, mutta lähettää sen töihin Tylypahkaan. Lisäksi Harry perii Siriuksen hevoskotkan, Hiinokan. Hiinokan nimeksi kuitenkin vaihdetaan Surkusiipi, jotta taikaministeriö ei tunnistaisi sitä. Sekin saa kodin Tylypahkasta, Hagridin luota. 3 
Harry saa taikaliemitunnilla käsiinsä oppikirjan, joka on aikoinaan kuulunut nimimerkille Puoliverinen prinssi. Prinssin neuvoja hyödyntämällä Harry loistaa liemitunneillaan. Dumbledore alkaa antaa Harrylle yksityistunteja, joiden aikana Harry oppii vihollisensa Voldemortin elämästä. Hän saa myös selville Voldemortin tehneen salaperäisiä taikaesineitä, hirnyrkkejä, tavoittaakseen ikuisen elämän. Yhdessä Dumbledoren kanssa Harry matkustaa etsimään yhtä hirnyrkeistä, joka lopulta löytyy eräästä luolasta. Hirnyrkiksi luultu medaljonki ei ollutkaan hirnyrkki. 4  Paluumatkalla Tylypahkaan hirnyrkin etsinnän takia heikentynyt Dumbledore ja Harry saavat tietää joukon Voldemortin kannattajia hyökänneen Tylypahkaan. Koulussa Severus Kalkaros murhaa Dumbledoren ja paljastaa Harrylle olevansa puoliverinen prinssi.
Harry seurusteli hetken Ginnyn kanssa.
Seitsemäntenä vuotena Harry ei opiskele enää Tylypahkan noitien ja velhojen koulussa. Dumbledore jätti Harrylle tehtäväksi tuhota loput hirnyrkit. Osa Killan jäsenistä, mukaan lukien Hermione ja Ron, tulee hakemaan Harryä Likusteritieltä. Heidän suunnitelmansa epäonnistuu, sillä kesken siirtämisen Voldemort ja Kuolonsyöjät saapuvat paikalle. Vahingoitta he eivät kuitenkaan selviä: Villisilmä Vauhkomieli ja Harryn pöllö Hedwig kuolevat ja George Weasley menettää korvansa. 
Harry, Hermione ja Ron pakenevat Kotikolosta, kun kuolonsyöjät hyökkäävät kesken Fleur Delacourin ja Bill Weasleyn häitä. He hakevat turvaa Kalmanhanaukio 12:sta. Se onkin todellinen turvapaikka, koska Vauhkomieli on ansoittanut sen vihollisia vastaan.   
Sieltä löytyy lisäksi monta vastausta avoimiin kysymyksiin. Harry löytää muun muassa sivun äitinsä kirjeestä Siriukselle ja kahtia revenneen valokuvan, jossa hänet itsensä voi nähdä lentämässä kuvaan ja pois siitä Siriuksen yksivuotislahjaksi antamalla leluluudanvarrella.
Kolmikko joutuu kuitenkin pakenemaan talosta, kun muuan kuolonsyöjä, Yaxley, pääsee ilmiintymisen mukana taloon heidän hyökättyään ministeriöön hakemaan hirnyrkin pois Pimennolta. Asuinpaikaksi vaihtuu nyt sama teltta, jossa he asuivat teoksen Harry Potter ja liekehtivä pikari alussa huispauksen maailmanmestaruuskisoissa.
Harry vaeltaa ympäri Englantia käyden muun muassa vanhempiensa entisessä talossa Godrickin notkossa. Hänelle selviää, että Rohkelikon miekka voi tuhota hirnyrkin. Miekka löytyy erikoisella tavalla, ja sen avulla selviää myös yhden hirnyrkin olinpaikka. Maahinen Lujahaka ottaa miekan korvauksena avustaan, mutta Ron keksii, että Salaisuuksien kammiossa Tylypahkassa olevalla basiliskin myrkkyhampaalla voi myös tuhota hirnyrkin. Viimeiset hirnyrkit tuhoavat Vincent Crabbe maagisella tulella, Neville Longbottom Rohkelikon miekalla ja Voldemort itse tappokirouksella. Lopussa Harryn ollessa hetken aikaa kuolleena Harrylle selviää, että hän on itse asiassa kaukaista sukua Voldemortille. He molemmat polveutuvat Peverellien veljeksistä. Peverellien veljekset tunnettiin nimenomaan kuoleman varjeluksista, jotka olivat seljasauva, elpymyskivi ja näkymättömyysviitta. Harry on perinyt näkymättömyysviitan isältään ja Voldemortin äidin isällä oli elpymyskivi sormuksessaan. Sormus oli kulkenut suvussa Peverellien veljeksistä asti, mutta tehdessään siitä hirnyrkin Voldemort ei tajunnut elpymyskiven olevan siinä.
Harry siis onnistuu tehtävässään ja lopulta tuhoaa Voldemortin karkotaseet-loitsulla, joka kimmottaa Voldemortin oman avada kedavra -kirouksen Voldemortiin itseensä. Kirjassa kuolevat muun muassa Harryn Hedwig-pöllö, Alastor Vauhkomieli, Fred Weasley, Severus Kalkaros, Voldemort eli Tom Valedro, Remus Lupin, Nymfadora Tonks ja Dobby-kotitonttu. Draco Malfoy jää kaksikin kertaa henkensä velkaa Harrylle. 
Kirja loppuu epilogikappaleeseen, jossa kerrotaan elämästä 19 vuotta kirjan loppumisen jälkeen. Harry on naimisissa Ginny Weasleyn kanssa ja heillä on kolme lasta: James Sirius, Albus Severus ja Lily Luna. Harry on myös Auroriviraston johtaja.
Ihmiset katselevat Harryä ja hänen seuruettaan, ja Ron viisasteleekin, että hän on kuuluisa, vaikka todellisuudessa ihmiset katsoivat Harryä, sillä hänhän kukisti lordi Voldermortin. 1 
Harry Potterista on tullut Taikalainvalvontaosaston päällikkö ja ylityöllistetty taikaministeriön työntekijä. Harryn nuorin poika Albus Severus joutuu kärsimään jatkuvasti isänsä kuuluisuudesta, mikä huonontaa heidän välejään. Harry alkaa myös epäillä Albusin ystävää Scorpiusta, Draco Malfoyn poikaa uhaksi hänelle. Tilanne huipentuu riitaan, jonka seurauksena Albus toivoo, ettei Harry olisi hänen isänsä, mihin Harry vastaa vihapäissään samalla tavalla. Albus, Scorpius ja Delphi karkaavat Tylypahkan pikajunasta ja varastavat taikaministeriöstä Harryn takavarikoiman ajankääntäjän, jolla he kykenevät matkaamaan menneisyyteen ja yrittävät muuttaa sitä estämällä Cedric Diggoryn kuoleman. Albus ja Scorpius luovat vahingossa aikajanan, jossa Harry Potter on kuollut ja Voldemort hallitsee velhomaailmaa. Scorpius onnistuu peruuttamaan tapahtuneen, minkä jälkeen Harry sallii Albusin ja Scorpiuksen ystävyyden. Delphi paljastuu Voldemortin salaiseksi tyttäreksi, mikä järkyttää Harryä. Delphi vie Albusin ja Scorpiuksen ajankääntäjällä päivään, jolloin Harryn vanhemmat kuolivat, aikeenaan estää Voldemortin kuolema. Harry, Hermione, Ginny, Draco ja Ron matkaavat toisella ajankääntäjällä menneisyyteen ja löytävät Albusin ja Scorpiuksen ja estävät Delphin toimet. Harry korjaa välinsä Albusiin tapahtumien jälkeen. Harrylla ja Ginnyllä on Kirotussa lapsessa kolme lasta: James Sirius Potter, Albus Severus Potter ja Lily Luna Potter. Hermionen ja Ronin lapset, Rose ja Hugo Granger-Weasley eivät juurikaan esiinny kirjassa. Scorpius Malfoy on kuitenkin ihastunut Roseen,  vaikka rakkaus ei olekaan molemminpuolista.
Ensimmäiset 11 elinvuottaan  Harry on hyljeksitty ja kaikin puolin huonosti kohdeltu lapsi. Hänellä ei ole elämässä paljoakaan mistä olla onnellinen. Harryä kiusataan kotona ja koulussa, eikä hänelle anneta missään arvoa. Ei siis ihme, että Tylypahkaan pääsy on Harrylle unelmien täyttymys: minkälainen elämä tahansa voittaisi hänen siihenastiset kokemuksensa. Tylypahkassa Harry saa ystäviä, mutta myös vihamiehiä. 
Ron Weasleystä tulee Harryn ensimmäinen ystävä. Kouluvuosien karttuessa Harry tutustuu entistä paremmin myös koko Weasleyn perheeseen, josta tulee hänelle melkein kuin oma perhe. Weasleyn perheen äiti kohteleekin Harryä ajoittain paremmin kuin omia lapsiaan. Koulussa Harry liittyy Rohkelikko-tuvan huispausjoukkueeseen etsijäksi. Huispaus onkin Harrylle usein tärkeä henkireikä. Harryn toinen tärkeä ystävä on Hermione Granger, jonka kanssa Harry ystävystyy ensimmäisen vuoden aikana. Nokkela Hermione on Harrylle kullanarvoinen, etenkin kun on ratkottava teoreettisia pulmia. Harry on häntä parempi ainoastaan pimeyden voimilta suojautumisessa.
Kolmantena kouluvuotenaan Harry tutustuu myös kummisetäänsä Sirius Mustaan sekä uuteen opettajaan, Remus Lupiniin. Kummatkin ovat aikoinaan olleet Harryn vanhempien ystäviä ja ovat kokeneet elämässään kolauksen toisensa jälkeen. Miehet tarjoavat Harrylle kanavan oman menneisyyden tutkimiseen, ja varsinkin Siriuksesta tulee Harrylle merkittävä tuki ja turva. 
Valitettavasti Sirius kuolee Harryn viidentenä kouluvuotena taistelussa Voldemortin kuolonsyöjiä vastaan. 
Siriuksen kuolema ei ole ainoa järkyttävä menetys Harryn elämässä. Vanhempien kuoleman lisäksi Harry joutuu näkemään läheltä myös koulutoverinsa Cedric Diggoryn sekä Harrylle läheisen, rehtori Albus Dumbledoren kuoleman. Ei olekaan ihme, että Harry pelkää ystäviensä puolesta. Harry uskaltaa siitä huolimatta lausua Voldemortin nimen ääneen ilmeisesti siksi, ettei hän ole ollut Voldemortista mitenkään tietoinen varhaislapsuudessaan, eikä ole näin osannut pelätä häntä yhtä paljon kuin muut velhot. Harry kieltäytyy myös jatkossakin luonnollisesti ja pakottamatta itseään kutsumasta perivihollistaan muulla kuin oikealla nimellä. Rehtori Dumbledorekin on opettanut Harrylle, että nimen pelko lisää myös ajatuksen pelkoa. Tämä tuottaa ongelmia teoksessa Harry Potter ja kuoleman varjelukset, jossa Voldemortin nimi on Tabuttu, sen lausuja voidaan havaita heti. Teoksessa Harry Potter ja Azkabanin vanki selviää, että Voldemortin sijasta Harry pelkää eniten ankeuttajia eli siis itse pelkoa, kuten Remus Lupin hänelle täsmensi.
Vaikka Harryn elämä on vaikeaa, kouluvuodet Tylypahkassa ovat silti hänen elämänsä antoisimmat. Romantiikkaakaan ei puutu: viidentenä kouluvuotenaan Harry kokee ensisuudelmansa Cho Changin kanssa, johon hän oli ollut ihastunut jo pidemmän aikaa. Chon ystävä Marietta pettää AK:n, koska pelkää taikaministeriössä työskentelevän äitinsä puolesta. Harry ei ymmärrä tätä, ja kun Cho sanoo olevansa Marietan kanssa samaa mieltä suuttuen Harrylle, suhde päättyy. 
Kirjassa Harry Potter ja kuoleman varjelukset Cho yrittää lähestyä Harryä Tylypahkan taistelun aikana, mutta ei onnistu.
Harryn kuudentena lukuvuotena Tylypahkaan tulee opettaja Horatius Kuhnusarvio, joka esittelee lemmenjuoman. Eräs rohkelikko nimeltä Romilda Vane on ihastunut Harryyn ja laittaa noidankattilakakkuihin lemmenjuomaa. Harry ei syö niitä, koska Hermione on varoittanut häntä, mutta Ron Weasley syö ja näin ollen ihastuu Romildaan.
Kuudentena opiskeluvuotenaan Harry alkaa seurustella Ronin sisaren Ginny Weasleyn kanssa. 5  Suhde näyttää olevan vakava Harrylle, ja hän päättää erota Ginnystä teoksen Harry Potter ja puoliverinen prinssi lopussa suojellakseen Ginnyä Voldemortilta. 6  Harry on vakuuttunut, että hänen on tuhottava loput hirnyrkit ja lopuksi Voldemort, eikä kukaan voi silloin auttaa häntä. Ron ja Hermione kuitenkin vaativat saada pysyä Harryn rinnalla, tuli vastaan sitten mitä tahansa.
Myöhemmin Harry ja Ginny menevät naimisiin.
 7 
Viimeisen kirjan epilogi sijoittuu syyskuun 1. päivään vuoteen 2017. Siinä Harryllä ja Ginnyllä on kolme lasta: James Sirius , Albus Severus  ja Lily Luna . 1 
 
