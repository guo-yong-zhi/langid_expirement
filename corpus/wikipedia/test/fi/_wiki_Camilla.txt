Camilla  on naisen etunimi. Muodossa Kamilla nimi on käytössä pää­asiassa Unkarissa ja pohjois­maissa. 1 
Suomenkielisessä kalenterissa ei ole Camillan eikä Kamillan nimipäivää, mutta ruotsinkielisessä nimipäiväkalenterissa Camillan nimipäivä on 21. huhtikuuta. Digi- ja väestötietoviraston nimipalvelun mukaan Camilla-nimi on Suomessa annettu vuoden 2019 loppuun mennessä noin 6330 ihmiselle ja Kamilla noin 450:lle. 2  
Camilla on roomalaisen Camillus-nimen nais­puolinen vastine. Nimi muistuttaa latinan kielen sanaa camillus, joka tarkoittaa uskonnollisia tehtäviä suorittavaa nuorta miestä. Toden­näköisesti nimi on kuitenkin peräisin peräisin etruskin kielestä, eikä sen alkuperäistä merkitystä tunneta. 3 
Nimi Camilla esiintyy Vergiliuksen Aineias-eepoksessa erään volskilaisen naissoturin nimenä. Yleisemmin suosituksi sen on kuitenkin tehnyt Fanny Burneyn romaani Camilla vuodelta 1796. 1 
