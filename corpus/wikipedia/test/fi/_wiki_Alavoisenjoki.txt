Alavoisenjoki  tai myös Aunuksenjoki, jota on kutsuttu yläjuoksulla nimellä Yllönen, on Venäjällä Karjalan tasavallan Aunuksen piirissä virtaavasta 144 kilometriä pitkästä joesta sen 87 kilometriä pitkä alajuoksun osuus, joka laskee Laatokan itärantaan. 3  5  c  a 
Alavoisenjoki alkaa Uutjärvestä , jonka pinta-ala on 230 hehtaaria ja joka sijaitsee 70,4 metriä mpy. Kotkatjärven luoteispuolella. Uutjärvi sijaitsee Alavoisenjoen valuma-alueen keskivaiheella. Joki virtaa aluksi kohti etelää, mutta heti alussa siihen yhtyy idästä tuleva Pekkijoki. Noin 13 kilometrin jälkeen joki virtaa Torasjärven läpi  7 . Järven vedenpinta sijaitsee alle 70 metriä mpy. Joen pääsuunta on edelleen kohti etelää, mutta se kaartaa välillä länteen ja taas itään päin. Alajuoksulla siihen yhtyy ensin idästä tuleva Ulvanka ja Aunuksen kaupungissa Mäkriänjoki. Kaupungissa joki tekee käännöksen kohti länttä. Viimeisellä 30 kilometrillä joki virtaa Aunuksen tasangolla, jossa siihen yhtyy pohjoisesta tuleva Tuuksenjoki. Tasangolla sijaitsee joen varressa Alavoisen taajama. Lopulta joki laskee Laatokkaan Nurmoilan kylän lähellä. 5  c 
Aleksejeviksen silta Aunuksessa vuonna 2018
Joki joulukuussa 2019
Alavoisen joensuun hiekkarantaa
Joki on melottavissa koko pituudelta. Joen alkulähteille pääsee Kotkatjärveltä, mutta vesillelaskun voi tehdä myös pääuomassa ylempänä Topozerkan jokeen. Myös sivujoella Mäkriänjoella voi meloa, kun aloittaa retken Mägrätjärveltä  8 . Retken loputtua tulee pääuoman alajuoksulla tai Laatokan rannoilla hakeutua kulkutien varteen. Jos retken jälkeen pyrkii juna-asemalle, tulee Laatokalla meloa vielä 7 kilometriä Tuloksen kylään. 9 
Joessa eläviä kalalajeja ovat lohi, siika, ahven, hauki, lahna ja särki. 5  Jokea on käytetty tukinuitossa vuoteen 1975 asti  b . Joen vedenlaatua on tutkittu tarkemmin vasta 2010-luvulla. Joensuussa sijaitsee saastuttajia, jotka aiheuttavat jokeen pistekuormitusta. Joen vesi sisältääkin Laatokkaan laskevista joista mahdollisesti eniten fosforia. Myös klooriyhdisteiden pitoisuudet ovat joessa muita jokia suurempi. Sama tilanne on muissakin kuormitusta ilmaisevissa pitoisuuksissa. Tutkimustuloksien arvot ilmoitetaan tässä ensin yläjuoksulta ja sitten alajuoksulta. Vedenväri on silloin 236 deg ja 153 deg, happamuustaso pH 6,64 ja pH 6,94, kokonaisfosforipitoisuus 89,8 μg/l ja 89,0 μg/l ja kokonaistyppipitoisuus 1 260 μg/l ja 2 070 μg/l . 1 
Alavoisenjoki kuuluu Nevan vesistöalueessa Laatokan valuma-alueen Alavoisenjoen valuma-alueeseen, jonka pääuoman alajuoksun se muodostaa. Alavoisenjoki laskee Laatokkaan, jonka laskujoki Neva laskee Pietarissa Itämeren Suomenlahteen. Alavoisenjoen valuma-alue ylettyy Laatokan alangolta Äänisen ja Laatokan välissä kohoavalle ylängölle. Valuma-alueen pinta-ala on 2 631 neliökilometriä . Valuma-alueen pinta-alasta on suoperäistä maata 6 % ja metsämaata 84 %. Joen keskivirtaama on joensuussa 29,3 ³/s. 1  5  c 
Alavoisenjoen valuma-alueen pääuoma muodostuu alajuoksulla Alavoisenjoesta, joka on 87 kilometriä pitkä. Seuraavana tulee 6,9 kilometriä pitkä Uutjärvi, 700 metriä pitkä jokiuoman osuus ja sitten Sikojärvi , joka on 4,1 kilometriä pitkä. Sikojärveen laskee 6 kilometriä pitkä joki Mellitšänjoki  , joka alkaa 3,5 kilometriä pitkästä Matšjärvestä . Siihen laskee Topajärvestä  alkava ja 20 kilometriä pitkä Topozerka . Topasjärven yläjuoksulla on lyhyitä ympäristön järviin ulottuvia puroja, joiden pituus kasvattaa pääuomaa yli 10 kilometriä. Pääuoman kokonaispituudeksi tulee näin noin 144 kilometriä  1 . c  a 
Alavoisenjoen suurimpia sivu-uomina on kolme sivujokea ja sivuoja, jotka on lueteltu alla sijaitsevassa taulukossa. Taulukon tietojen lähteet on esitelty taulukon alla ja eritelty riveittäin taulukon oikeassa sarakkeessa.
Lähteet: 1 = sivujoen oma artikkeli, 2 = luettu Venäjän vesistörekisterin tietokannasta , 3 = katsottu internetin karttapalveluista, 4 = katsottu joen venäjänkielisen wikipedian artikkelista
Alavoisenjoen valuma-alueen alaosa vuoden 1954 kartassa
Valuma-alueella on edellisten lisäksi paljon järviä etenkin ylängön päällä sijaitsevalla vedenjakaja-alueella. Pääuoman varrella ja lähellä on seuraavia järviä: alajuoksulla uomassa sijaitseva Torasjärvi , Uutjärvi, Sikojärvi, Nurdasjärvi , Tedrijärvi  ja Vuorusjärvi . Pääuoma alkaa Topajärvestä, jonka pohjoispuolen järvivyöhykkeellä on vielä valuma-alueeseen luettavia järviä. Niitä ovat esimerkiksi Nikonanjärvi , Sadijarvi  ja Huabujärvi . c 
Alajuoksulla pääuomaan yhtyvällä Tuuksenjoen valuma-alueella on muutama järvi. Niitä ovat esimerkiksi Lemijärvi , lisäksi Pigajärvi , Kalajärvi , Suarimägi , Lindujärvi  ja Žil’čoinjärvi . c 
Aunuksessa pääuomaan yhtyvällä Mäkriänjoen valuma-alueella sijaitsee esimerkiksi Megrozero  ja lisäksi sen Ineman sivujoen valuma-alueella sijaitsevat Inemskoje , Dolgoje , Jangerskoje , Uzkoje , Roštšinskoje  ja Bolšoi Kukas . c  
Pekkijoki yhtyy pääuomaan aivan Uutjärven alapuolella. Sen valuma-alueella sijaitsee esimerkiksi Villalskoje , Kotkatjärvi , Ladva , Kanzoinjärvi , Keskoijärvi , Lumatjärvi , Ridlampi  ja Mäintagaine . c 
Uutjärven luoteisrantaan laskee pohjoisesta tuleva puro, jonka laajalla valuma-alueella sijaitsee järviä. Sellaisia ovat esimerkiksi Vahjärvi , Hiižjärvi , Kirvesjärvi , Pyyrejärvi  ja Sellänjärvi  45 . c 
