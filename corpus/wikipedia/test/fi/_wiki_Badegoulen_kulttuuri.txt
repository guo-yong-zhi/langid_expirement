Badegoulen kulttuuri oli jääkautinen peuranmetsästäjien kulttuuri 23 500–20 600 vuotta sitten Länsi- ja Keski-Euroopassa. Se oli Solutrén ja Madeleinen kulttuurien välisenä aikana. Kiviset terätyökalut tehtiin litteistä kivistä isketystä paloista. Eräs näistä oli Badegoulen kulttuuria luonnehtinut kiekkomainen terä "raclette".
Kulttuurin esineitä on löydetty mm Les Renardièresin ja Le Placardin luolista. Badegoulen kulttuuri eroaa huomattavasti aiemmasta Solutrén kulttuurista. Se muistuttaa enemmän myöhempää Madeleinen kulttuuria, joka saattoikin pohjautua Badegoulen kulttuuriin 2 .
Kulttuuria luonnehti laajareunainen kaiverrin ja "raclette", pieni työstetty terätyökalu. Se ilmaantui kulttuurin keskivaiheessa. Badegoulen luuesineet erosivat Madaleinen esineistä työstötavaltaan. 3  Kulttuuri ei ollut niin muunteleva kuin myöhempi Madeleinen kulttuuri 4 .
Noin 70% riistasta oli peuraa. Riistan massatappamista ei harjoitettu. Pienrisitee ei luultavasti metsästetty. Itä-Akvitaniassa yökaluissa ei suurta alueellista vaihtelua tai muuta muuntelua 5 . Badegoulen kulttuurista ei ole säilynyt luolamaalauksia 6 .
Kulttuuri oli levinnyt suunnilleen Solutrén kulttuuria vastaavalle alueelle.
Ranskassa kulttuuri ulottui Etelä-ranskasta Keski-Ranskan kautta hieman Pariisista etelään 7  8 .
Kulttuurin eteläinen muunnelma ulottui Keski-Ranskaan asti, ja pohjoinen Pohjois-Ranskaan asti 9 .
Badegoulen kulttuuri on sama kuin Madeleinen kulttuurin vaiheet 0 ja 1. Kulttuurin useimmat ajoitukset on tehty ajalta 19 600–17 300 radiohiilivuotta sitten, varhaisimmat jo ajalta 21 270 radiohiilivuotta sitten. Kalenterivuodet ovat vanhempia C-14-menetelmän systemaattisen virheen takia. Kulttuuri ilmaantui välillä 25 500–23 500 vuotta sitten, mutta levisi laajalle Ranskassa noin 22 000 kalenterivuotta sitten syrjäyttäen siellä laajalti aiemman Solutrén kulttuurin. Tällöin oli lämmin vaihe 10 .  
Varhainen n. 23 500–23 000 11 
Myöhäinen n. 23 000–22 300
Badegoulen vaiheen aikana jääkauden ilmasto lauhtui jonkin verran Lascaux-interstadiaaliin, jonka aikana jääkauden jää vetäytyi hitaasti Saksassa lähelle rannikkoa. 12  13 
