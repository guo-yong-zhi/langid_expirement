Kiduskansi  on luukaloilla esiintyvä joustava läppämäinen anatominen rakenne, joka suojaa kiduksia. Se muodostuu neljästä litteästä kiduskansiluusta sekä niitä peittävästä suomullisesta kalan ihosta. Kiduskannen kaudaalinen reuna toimii useimmilla kaloilla pään ja vartalon rajakohtana. Kiduskannen vuosirenkaista voidaan arvioida kalan ikä. Kalan ikä voidaan arvioida myös laskemalla suomujen vuosirenkaat.
