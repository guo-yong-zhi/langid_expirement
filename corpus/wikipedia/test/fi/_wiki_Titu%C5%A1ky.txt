Titušky  on yleisesti Ukrainan median ja yleisön käytössä oleva nimitys huligaanille, jonka uskotaan olevan venäläismielinen provokaattori. Tituškojen väitetään olevan taistelujoukoista koottuja siviiliasuisia laittomia ryhmiä, joiden tavoitteena on hajottaa rauhanomaisia mielenosoituksia väkivaltaisesti ja hyökätä toimittajia ja median edustajia vastaan. Tituškot sulautuvat ensiksi väkijoukkoon ja aloittavat sitten tappeluja.
Nimitystä alettiin käyttää marraskuussa 2013 Euromaidan-mielenosoitusten aikana Alueiden puolueen ja sen johtaman hallituksen 1  palkkaamista siviiliasuisista väkivaltaisista provokaattoreista. 2  3 
Ukrainalainen ammattilaisjalkapalloilija Vladislav Kalitvintsev joutui Tituškojen pahoinpitelemäksi 21. helmikuuta 2014. Tituškojen kerrotaan helmikuun puolenvälin jälkeen surmanneen uhrejaan tilanteen kiristyttyä. 4 
Nimitys sai alkunsa Vadym Tituškosta , joka on Bila Tserkvasta kotoisin oleva vapaaottelija. Tituško hyökkäsi 5 kanalin toimittajien kimppuun Kiovassa 18. toukokuuta 2013. 5  Tituško oli yksi kolmesta miehestä, jotka tuomittiin ehdolliseen rangaistukseen hyökkäyksestä. Tituškon kerrotaan olevan tyytymätön nimeensä liitetystä assosiaatiosta. 6  
Radio Libertyn verkkosivulla tituškot kuvaillaan "roteviksi urheiluvaatteisiin pukeutuneiksi miehiksi, jotka toimivat agent provocateureina. He iskevät protestoijia vastaan tai provosoivat yhteenottoja tahratakseen rauhanomaisia mielenosoituksia." 7 
