Roman Amoyan  1  on armenialainen kreikkalais-roomalaisen tyylin painija, olympiamitalisti ja Euroopan mestari. Hän on saavuttanut aikuisten tasolla tärkeimmät saavutuksensa 55 kilon sarjassa vuosina 2003–2013 ja 59-kiloisissa vuodesta 2014.
Amoyan saavutti 50 kilon sarjassa juniorien maailmanmestaruuden vuonna 2001 ja vuotta myöhemmin saman sarjan Euroopan mestaruuden junioreissa. Aikuisten arvokilpailuissa hän kilpaili ensimmäisen kerran Belgradin EM-kisoissa 2003, jossa hän saavutti heti mitalin voitettuaan hopeaa. 2 
Vuonna 2005 Amoyan saavutti EM-hopeaa Varnasta ja sijoittui yhdeksänneksi Budapestin MM-kilpailuissa. Seuraavana vuonna hän saavutti uransa ensimmäisen arvokisavoiton voittamalla Euroopan-mestaruuden Moskovassa: hän kukisti finaalissa bulgarialaisen Venelin Venkovin. Samana vuonna hän sijoittui samassa sarjassa MM-kilpailuissa kahdenneksitoista. 2 
Tampereen EM-kilpailuissa huhtikuussa 2008 Amoyan sai hopeaa. 2  Pekingissä 2008 Amoyan voitti olympiapronssia kaadettuaan pronssiottelussa kuubalaisen Yagnier Hernándezin. Vilnan EM-kilpailuissa 2009 hän oli seitsemäs. Herningin MM-kilpailuissa 2009 hän sai hopeaa ja seuraavan vuoden Moskovan MM-kilpailuista pronssia. 2  Dortmundin EM-kilpailuissa 2011 Amoyan otti uransa toisen arvokisavoiton. Istanbulin MM-kilpailuissa 2011 hän oli yhdeksäs. Budapestin MM-kilpailuissa 2013 hän sai pronssia.
Amoyan sai ensimmäisen arvokisamitalinsa 59 kg:n painoluokassa oltuaan toinen Riian EM-kilpailuissa 2016.
