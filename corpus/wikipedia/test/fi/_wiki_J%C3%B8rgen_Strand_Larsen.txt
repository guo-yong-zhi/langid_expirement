Jørgen Strand Larsen  on norjalainen jalkapalloilija, pelipaikaltaan hyökkääjä. Hän on pituudeltaan 193-senttimetrinen. Hän on ulkomaille lähdettyään edustanut Italiassa AC Milanin junioreita sekä pääsarjatasolla Alankomaissa Groningenia kausina 2020–2022 ja Espanjassa Celta Vigoa syyskuusta 2022 alkaen. 1 
Strand Larsen pelasi useissa Norjan nuorisomaajoukkueissa muun muassa alle 17-vuotiaiden EM-kilpailuissa 2017 ja alle 19-vuotiaiden EM-kilpailuissa 2019. Hän pelasi Norjan A-maajoukkueessa ensimmäisen kerran marraskuussa 2020 Kansojen liigan ottelussa Itävaltaa vastaan. Hän on 19. marraskuuta 2022 mennessä pelannut neljä A-maaottelua, joissa hän on ollut kahdesti avauskokoonpanossa. 1 
