Sauli Johannes Viikari  oli suomalainen lääkäri ja professori. 3  
Viikarin vanhemmat olivat maanviljelijä Lauri Johannes Viikari ja Hilli Lietzén. 1  Hänen puolisonsa vuodesta 1945 oli silmälääkäri Kaisu Annikki Mikkonen, perheeseen syntyi kaksi lasta. 2  1  Viikari tuli ylioppilaaksi Salon yhteiskoulusta 1936 ja valmistui lääketieteen lisensiaatiksi 1946. Lääketieteen ja kirurgian tohtoriksi hän väitteli 1950 ja erikoistui kirurgiaan 1952 ja rintaelinkirurgiaan 1954. Viikari oli Turun yliopiston kirurgian dosentti 1954–1963, 1  yliopiston kirurgian professori hän oli 1963–1984. 4  Hänen tutkimuskohteitaan olivat rinta- ja vatsaontelon kirurgia sekä veren puskuriominaisuudet. 5  Viikari oli ensimmäisiä lasten sydänkirurgeja Suomessa. 6 
Viikarin johtama kirurgiryhmä teki Suomen ensimmäisen onnistuneen avosydänleikkauksen sydänkeuhkokoneen avulla Turussa 28. huhtikuuta 1960. 7 
