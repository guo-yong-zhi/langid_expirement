Royal Festival Hall on vuonna 1951 avattu 2 900-paikkainen konsertti- ja tanssisali Southbank Centressa Lontoossa. Muun muassa Lontoon filharmoninen orkesteri järjestää suurimman osan Lontoon-konserteistaan siellä.
Royal Festival Hallissa äänitettyjä livealbumeja ovat julkaisseet muun muassa Dizzy Gillespie, John McLaughlin, Glen Campbell, Neil Sedaka, Betty Carter ja Osibisa-yhtye.
Southbank Centressa järjestetään vuosittain Meltdown-festivaali. London South Bank Universityn opiskelijoiden valmistujaisjuhlat pidetään Royal Festival Hallissa kaksi kertaa vuodessa toukokuussa ja lokakuussa. 1 
Vuoden 1960 Eurovision laulukilpailu järjestettiin Royal Festival Hallissa. 2 
Lähimmät metroasemat Royal Festival Hallin ympäristössä ovat Waterloo ja Embankment.
