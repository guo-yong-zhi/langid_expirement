SEAL Team 6, viralliselta nimeltään Naval Special Warfare Development Group on Yhdysvaltain laivaston erikoisjoukko, joka suorittaa tehtäviä, joita pidetään liian vaarallisina tavallisille joukoille. 1  SEAL Team 6 kuuluisimpiin operaatioihin kuuluu Operation Neptune Spear, jossa terroristijärjestö Al-Qaidan johtaja Osama bin Laden sai surmansa 2 
SEAL Team 6 koostuu yhteensä kuudesta ryhmästä: 1 
SEAL Team 6 päätettiin perustaa Iranin panttivankikriisin ja epäonnistuneen panttivankien pelastusyrityksen jälkeen vuonna 1980. Vastuu yksikön perustamisesta annettiin komentaja Richard Marcinkolle. Marcinko antoi yksikölle nimen SEAL Team 6 harhauttaakseen Neuvostoliiton vakoojia yliarvioimaan SEAL-ryhmien määrän jos tieto heille vuotaisi. Ryhmiä oli tuolloin todellisuudessa vain kaksi. Joukko koostui alun perin vain kahdesta rynnäkköryhmästä nimeltä Blue ja Gold. 3 
SEAL Team 6 laajeni merkittävästi vuoden 2001 jälkeen, kun sille alkoi virrata rahaa terrorisminvastaisen sodan myötä. Uusien vaatimusten täyttämiseksi joukon vahvuus nousi noin 300:een niin sanottuun rynnäkköjoukon jäseneen ja 1 500:aan tukevaan henkilöön. SEAL Team 6 lähetettiin Afganistaniin Afganistanin sodan myötä, jossa sen tarkoituksena oli jahdata Al-Qaidan johtohahmoja. Joukkoa käytettiin kuitenkin lopulta paljolti myös vähemmän merkityksellisiä kohteita, kuten tavallisia Taleban-liikkeen taistelijoita vastaan. Vuotta 2001 seuranneen 14 vuoden aikana SEAL Team 6:n tappiot olivatkin suuremmat kuin yksikön koko muun historian aikana yhteensä. SEAL Team 6:n ensimmäinen suurempi taistelu käytiin Afganistanissa Takur Gharin vuorella maaliskuussa 2002, jolloin joukkoon kuulunut Neil C. Roberts putosi helikopterista Al-Qaidan taistelijoiden hallitsemaan maastoon. Hän sai surmansa ennen kuin hänet voitiin pelastaa ja hänestä tuli näin SEAL Team 6:n ensimmäinen Afganistanissa kuollut jäsen. Vuoden 2002 aikana suuri osa Osama bin Ladenin taistelijoista pakeni Pakistanin puolelle ja taistelut itse Afganistanissa vähenivät merkittävästi. 3 
Irakin sodan myötä Yhdysvaltojen sotilaallinen vahvuus Afganistanissa pieneni ja Taleban kokosi samaan aikaan rivejään. Kehityksestä huolestuneena kenraaliluutnantti Stanley A. McChrystal päätti käyttää erikoisjoukkoja Talebania vastaan. Team 6 alkoi toteuttaa yöhyökkäyksiä, jotka kohdistettiin keskiluokan tärkeysasteen Taleban-järjestön jäseniä vastaan. Näitä kohteita oli paljon ja enimmillään joukko saattoi tappaa 10-25 vihollista joka yö. Afganistanissa Team 6 liitettiin myös joihinkin iskuihin, joissa sai surmansa siviilejä. Joulukuussa 2009 Afganistanin armeijan joukkojen kanssa toteutetussa operaatiossa Ghazi Khanin kylässä sai YK:n mukaan surmansa kahdeksan aseetonta opiskelijaa. Yhdysvaltojen armeijan mukaan surmansa saaneet olivat rakentaneet jonkinlaisia räjähteitä. 3 
Vuonna 2011 Team 6 suoritti iskun Pakistanin Abbottabadin kaupunkiin ja surmasi siellä talossa piilotelleen Al-Qaidan johtajan Osama bin Ladenin. 4 
