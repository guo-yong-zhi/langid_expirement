Antti Bruun  on suomalainen jääkiekkopuolustajaja, joka edustaa Suomi-sarjassa pelaavaa Nokian Pyryä. Bruun on pelannut monissa eri joukkueissa Ruotsin ja Suomen pääsarjoissa.
Bruun on SaPKon kasvatti, joka siirtyi kaudeksi 1999–2000 Ilveksen liigajoukkueeseen. Seuraavalla kaudella Bruun teki yhdeksän maalia ja kaudella 2001–2002 hän sai jatkosopimuksen Ilvekseen. Bruun oli Ilveksen tehokkain puolustaja. 1 
Bruun kaupattiin kesken kauden 2002–2003 Ilveksestä SaiPaan. Bruun teki myös jatkosopimuksen lappeenrantalaisjoukkueeseen, mutta vaihtoi jälleen joukkuetta seuraavalla kaudella, kun hän siirtyi SaiPasta Lukkoon, jonka kanssa teki samalla kaksivuotisen sopimuksen. 2  Lukossa Bruun pelasi sopimuksensa loppuun ja siirtyi kauden 2005–2006 jälkeen Elitserieniin Moraan. 3 
Morassa Bruun pelasi reilun kauden. Kauden 2007–2008 alussa Bruun pelasi vain viisi ottelua, ja lopulta hän siirtyi Allsvenskanin Malmöhön hakemaan lisää peliaikaa. 4  Kauden 2008–2009 puolivälissä Bruun siirtyi Malmöstä pois ja pelasi loppukauden Slovakian Extraliigassa HKm Zvolenissa. Keväällä 2009 Bruun teki vuoden sopimuksen Ilveksen kanssa. 5 
Toisella kaudellaan Ilveksessä Bruun teki 19 pistettä 43 ottelussa. Kahden Ilves-kauden jälkeen hän siirtyi Italian pääsarjan HC Bolzanoon. 6  Bruun jätti Bolzanon 22 pelatun ottelun jälkeen tammikuussa 2012 henkilökohtaisten syiden takia. 7  Bruun teki pian tämän jälkeen SaiPan kanssa loppukauden kattavan sopimuksen, jossa oli myös optio seuraavasta kaudesta. 8  SaiPa käytti option ja Bruun vietti Lappeenrannassa myös kauden 2012–2013. Huhtikuussa 2013 HPK ilmoitti solmineensa kahden vuoden sopimuksen Bruunin kanssa. 9 
