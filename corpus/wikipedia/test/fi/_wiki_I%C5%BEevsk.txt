Koordinaatit: 56°50′N, 53°11′E
Iževsk  on Venäjän Udmurtian tasavallan pääkaupunki. Se sijaitsee Ižjoen varrella Venäjän Euroopan-puoleisella alueella Volgan ja Uralvuorten välissä 1 129 kilometrin päässä Moskovasta. 6  7  Kaupungissa oli 627 734 asukasta vuonna 2010, 1  ja sen pinta-ala on 315,15 neliökilometriä. 7 
Iževsk on perustettu vuonna 1760 metalliteollisuuskeskukseksi. 6  7  8  Myöhemmin siitä tuli myös aseteollisuuskeskus. 9  Vuosina 1985–1987 kaupunki tunnettiin nimellä Ustinov Dmitri Ustinovin mukaan. 10 
Kaupungissa on pääasiassa metalliteollisuutta, kuten koneiden ja aseiden valmistusta. Mihail Kalašnikov suunnitteli kuuluisan AK-47:n juuri Iževskissä. Kaupungissa valmistetaan myös autoja ja moottoripyöriä merkillä IŽ . Siellä on suurimittaista sahateollisuutta sekä ruuanjalostusteollisuutta. 9 lähde?
Iževskin rautatieasemalta johtaa pohjois-eteläsuuntainen dieselkalustolla liikennöitävä junarata reitillä Balezino–Igra–Iževsk–Alnaši. Tämän osuuden pääteasemien kautta liitytään Venäjän sähköistettyihin, poikittaisiin päärataverkkoihin. 11  
Maantieyhteyksiä on esimerkiksi Latviasta Moskovan kautta saapuva Eurooppatie E 22  Kazan–Možga–Iževsk–Igra, joka jatkaa muun muassa Tjumeniin. 12  Iževskssä on lentoasema, josta tasavallan oma lentoyhtiö Ižavia operoi. Esimerkiksi syksyllä 2012 Iževskistä oli lentovuoroja Jak-42-kalustolla Moskovaan , Pietariin , sekä harvakseltaan Ufaan ja Permiin. 13 
Kaupunki on udmurtti-kulttuurin ja kasvatuksen keskus. Iževskissä on udmurtin kielen, kirjallisuuden ja historian instituutti sekä opettajankoulutuslaitos, lääketieteen, mekaniikan ja maanviljelysalan oppilaitokset. 9 
Udmurtian kansallismuseon näyttely on tutustumisen arvoinen; museo on tehnyt kulttuuriyhteistyötä muiden suomalais-ugrilaisten kansallismuseoiden kanssa. 14  15  16  Kaupungissa on Udmurtian kansalliskirjasto. 17 
Yksi kaupungin merkittävimmistä kulttuurikohteista on Kalašnikovin asemuseo, jossa kerrotaan sekä Mihail Kalašnikovin elämästä että venäläisten ampuma-aseiden historiasta. 
Kulttuuriohjelmasarjassa Suomensukuiset 30 päivässä  Ville Haapasalo tutustuu Udmurtian osuudessa esimerkiksi kuuluisan rynnäkkökiväärin historiaan Kalašnikovin asemuseossa Iževskissä.lähde?
Ižstal Iževsk on maineikas jääkiekkoseura kaupungissa 18 
Pääkaupunki: Iževsk
Glazov | 
Kambarka | 
Možga | 
Sarapul | 
Votkinsk
Iževsk  · Glazov · Možga · Sarapul · Votkinsk
Alnaši · Balezino · Debjosy · Glazov · Grahovo · Igra · Jar · Jukamenskoje · Kambarka · Karakulino · Kez · Kijasovo · Kizner · Krasnogorskoje · Malaja Purga · Možga · Sarapul · Selty · Šarkan · Sjumsi · Uva · Vavožin · Votkinsk · Jakšur-Bodja · Zavjalovo
