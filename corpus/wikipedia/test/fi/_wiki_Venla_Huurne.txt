Venla Huurne  on suomalainen lentopalloilija, pelipaikaltaan passari ja pituudeltaan 178-senttimetrinen. Hän on pelannut lentopallon Mestaruusliigassa kaudesta 2015–2016 alkaen. Ensimmäisellä liigakaudellaan hän edusti tamperelaista Mestoa, ja kaudesta 2016–2017 alkaen hän on edustanut kuusamolaisseura Pölkkyä. Hänen kasvattajaseuransa on Lempäälän Kisa. 1 
Huurne saavutti Pölkky Kuusamon joukkueessa SM-pronssia vuonna 2019 ja SM-hopeaa vuonna 2021. 1  2  Hän voitti Suomen Cupin ja SM-kultaa vuonna 2022. Liigan seitsemään otteluun venyneessä loppuottelusarjassa LP Kangasalaa vastaan Huurne pelasi kolmessa viimeisessä ottelussa ykköspassarina joukkueen varsinaisen ykköspassarin, yhdysvaltalaisen Jalissa Trotterin loukkaannuttua. 3  4  5 
