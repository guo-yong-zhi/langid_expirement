Marvel Cinematic Universen  elokuvat ovat sarja yhdysvaltalaisia supersankarielokuvia, jotka perustuvat Marvel Comicsin sarjakuviin. Elokuvia on tuotettu vuodesta 2007 alkaen, ja kaikkiaan Marvel Studios on tuottanut 32 elokuvaa ja valmisteilla on 10 elokuvaa. Sarja on tuottanut maailmanlaajuisesti yli 29 miljardia dollaria, se on täten kaikkien aikojen tuottoisin elokuvasarja, ja yksi sarjan elokuvista, Avengers: Endgame, oli teatterikierroksellaan myös elokuvahistorian tuottoisin elokuva.
Kevin Feige on ollut tuottamassa kaikkia Marvel Cinematic Universen elokuvia. Hänen lisäkseen Avi Arad oli mukana tuottamassa kahta ensimmäistä elokuvaa, Gale Anne Hurd The Incredible Hulkia, Amy Pascal Spider-Man -elokuvia, Stephen Broussard Ant-Man and the Waspia ja Ant-Man and the Wasp: Quantumaniaa, Jonathan Schwartz Shang-Chi and the Legend of the Ten Ringsiä, Nate Moore Eternalsia, Black Panther: Wakanda Foreveria ja Captain America: Brave New Worldiä, Brad Winderbaum Thor: Love and Thunderia, Ryan Reynolds ja Shawn Levy Deadpool 3:ta, ja Eric Hauserman Carroll Bladea. Elokuvien tekoon on osallistunut lukuisia ohjaajia ja käsikirjoittajia, ja monet näyttelijöistä esiintyvät useissa elokuvissa.
Ensimmäisen vaiheen ja koko MCU:n ensimmäinen elokuva oli Iron Man , jonka levityksestä vastasi Paramount Pictures. Paramountin levittämiä elokuvia olivat myös Iron Man 2 , Thor  ja Captain America: The First Avenger , kun taas Universal Pictures vastasi The Incredible Hulkin  levityksestä. Walt Disney Studios Motion Pictures alkoi toimia elokuvien levittäjänä alkaen vuoden 2012 crossover-elokuvasta The Avengers, johon elokuvien ensimmäinen vaihe huipentui. 1  2  Toiseen vaiheeseen kuuluvat Iron Man 3 , Thor: The Dark World , Captain America: The Return of the First Avenger , Guardians of the Galaxy , Avengers: Age of Ultron  ja Ant-Man . 1 
Kolmas vaihe alkoi elokuvalla Captain America: Civil War  ja siihen kuuluvat myös Doctor Strange , Guardians of the Galaxy Vol. 2 , Spider-Man: Homecoming , Thor: Ragnarök , Black Panther , Avengers: Infinity War , Ant-Man and the Wasp , Captain Marvel , Avengers: Endgame  ja Spider-Man: Far From Home . 1  Kolmen ensimmäisen vaiheen elokuvat tunnetaan kollektiivisesti ”Ikuisuus-saagana” . Spider-Man -elokuvien omistus- ja jakeluoikeudet sekä lopullinen luova hallinta kuuluvat Sony Picturesille.
Neljäs vaihe alkoi elokuvalla Black Widow  ja siihen kuuluvat myös Shang-Chi and the Legend of the Ten Rings , Eternals , Spider-Man: No Way Home , Doctor Strange in the Multiverse of Madness , Thor: Love and Thunder  ja Black Panther: Wakanda Forever . Vaiheeseen kuuluvat myös Disney+-palvelussa julkaistut kahdeksan televisiosarjaa, yksi lyhytelokuvasarja sekä kaksi televisiospesiaalia.
Viides vaihe alkoi elokuvalla Ant-Man and the Wasp: Quantumania  ja siihen kuuluvat myös Guardians of the Galaxy Vol. 3 , The Marvels , Deadpool 3 , Captain America: Brave New World , Thunderbolts  ja Blade . Vaiheeseen kuuluvat myös Disney+-palvelussa julkaistavat viisi uutta televisiosarjaa sekä kaksi vanhojen sarjojen uutta tuotantokautta.
Kuudes vaihe tulee alkamaan elokuvalla Fantastic Four . Ja siihen tulevat kuulumaan myös Avengers: The Kang Dynasty  ja Avengers: Secret Wars . Neljäs, viides ja kuudes vaihe tunnetaan kollektiivisesti ”Multiversumi-saagana” .
Ikuisuus-saaga  on kollektiivinen nimitys kaikille ensimmäisen, toisen ja kolmannen vaiheen elokuville. 3  4 
Multiversumi-saaga  on kollektiivinen nimitys neljännelle, viidennelle ja kuudennelle vaiheelle. 47  48  Siihen sisältyy lukuisia sarjoja sekä kaksi spesiaalia, jotka julkaistiin Disney+:aan. 49 
Marvel Studios on suunnitellut elokuvia vuodelle 2032 asti. 274  Disney on myös asettanut seitsemän nimeämättömän Marvel Studiosin elokuvan ensi-illoiksi 13. helmikuuta 2026, 24. heinäkuuta 2026 ja 6. marraskuuta 2026. 275  276 
Joulukuussa 2020 Disneyn Investor Day -tapahtumassa paljastettiin, että James Rhodesiin / Sotakoneeseen keskittyvä Disney+-sarja on kehitteillä ja Don Cheadle palaa hahmon näyttelijäksi. 277  Elokuussa 2021 Yassir Lester palkattiin sarjan pääkäsikirjoittajaksi. 278  Syyskuussa 2022 Marvel Studios päätti muuttaa projektin sarjasta elokuvaksi, Cheadlen ollessa yhä kiinnitettynä pääosaan ja Lesterin ollessa yhä kiinnitettynä käsikirjoittajaksi. 279 
Armor Warsin tapahtumat tulevat sijoittumaan Disney+-sarjan Secret Invasion  tapahtumien jälkeen. 280  Walton Goggins palaa Sonny Burchin rooliin elokuvasta Ant-Man and the Wasp. 281 
Marraskuussa 2021, tuottaja Amy Pascal paljasti, että Sony ja Marvel Studios suunnittelivat vähintään kolmea uutta Hämähäkkimies-elokuvaa, joihin Tom Holland palaisi näyttelemään Peter Parker / Hämähäkkimiestä. 282  Elokuvan käsikirjoittaminen alkoi helmikuussa 2023, 283  Pascalin vahvistaessa asia toukokuun lopussa. Mutta työ oli toistaiseksi keskeytetty aiemmin saman kuukauden aikana alkaneen käsikirjoittajien lakon 2023 vuoksi. 284  Holland oli itsekin osallistunut elokuvaa koskeviin tapaamisiin, kunnes nekin keskeytettiin lakon vuoksi. 285 
Joulukuussa 2021 paljastettin, että Shang-Chi and the Legend of the Ten Ringsille  on kehitteillä jatko-osa, Destin Daniel Crettonin palatessa käsikirjoittajaksi ja ohjaajaksi. 286  Seuraavan kuukauden aikana Simu Liun odotettiin palaavan Shang-Chin rooliin. 287 
Marvel Studiosin oli alun perin tarkoitus toteuttaa nämä projektit elokuvina ennen kuin niistä tuli Marvel Televisionin toteuttamia televisiosarjoja:
Kun Marvel Studios ja Sony Pictures solmivat uuden sopimuksen syyskuussa 2019, Feige huomautti, että vaikka Sony rakensi erikseen omaa universumiaan eli Sony’s Spider-Man Universea , olisi mahdollista, että MCU:n Hämähäkkimies esiintyisi kyseisessä universumissa. 308  Toukokuussa 2021 Varietyn Adam B. Vary piti ajatusta hämmentävänä, koska silloin MCU ja SSU näyttäisivät siltä kuin ne olisivat yksi ja sama universumi. Hämmennystä aiheutti myös SSU-elokuvan Morbius  teaser-traileri, jossa Michael Keaton palasi Spider-Man: Homecomingista näyttelemään Adrian Toomesia / Korppikotkaa. Sony Pictures Groupin uusi johtaja Sanford Panitch selitti, että heillä oli suunnitelma näiden kahden universumin välisen suhteen selittämiseksi. Hän uskoi, että suunnitelma alkaisi vähitellen paljastua katsojille, kun Spider-Man: No Way Home saisi ensi-iltansa joulukuussa 2021. Vary kommentoi kuinka multiversumielementtien esitteleminen No Way Homessa voisi mahdollistaa Hollandin besiintymisen Hämähäkkimiehen roolissa sekä MCU:ssa että SSU:ssa. 309  Feige kommentoi, ettei sulkisi täysin pois mahdollisuutta muiden Sonyn elokuvien hahmojen esiintymistä Marvel Studiosin elokuvissa. 310 
No Way Homessa Stephen Strange langetti kaksi loitsua: ensimmäinen toi hahmoja muista universumeista MCU:hun ja toinen lähetti heidät takaisin omiin universumeihinsa. 311  Nämä hahmot olivat Tobey Maguiren ja Andrew Garfieldn näyttelemät variantit Hämähäkkimiestä Sam Raimin Hämähäkkimies trilogista sekä Marc Webbin The Amazing Spider-Man -elokuvista, 312  Willem Dafoen näyttelemä Norman Osborn / Vihreä Menninkäinen, Alfred Molinan näyttelemä Otto Octavius / Tohtori Mustekala ja Thomas Haden Churchin näyttelemä Flint Marko / Hiekkamies Raimin elokuvissa sekä Rhys Ifansin näyttelemä Curt Connors / Lisko ja Jamie Foxxin näyttelemä Max Dillon / Elektro Webbin elokuvista. 313  SSU-elokuvan Venom: Let There Be Carnage  lopputekstien välissä näytetyssä kohtauksessa Tom Hardyn näyttelemät Eddie Brock ja Venom siirtyivät MCU:hun ensimmäisen loitsun vaikutuksesta ja No Way Homen lopputekstien välissä näytetyssä kohtauksessa he siirtyivät takaisin omaan universumiinsa. Mutta pieni palanen Venom-symbiootista jäi MCU:hun. 311  Feige sanoi, että Let There Be Carnagen ja No Way Homen tuotantotiimit loivat nämä kohtaukset kiinteässä yhteistyössä, 314  sillä No Way Homen ohjaaja Jon Watts ohjasi molemmat. 315  Morbiuksen lopputekstien välissä näytetyissä kohtauksissa paljastui, että Toomes siirtyi vahingossa Strangen toisen loitsun vaikutuksesta SSU:hun. 316  No Way Homen tapahtumiin viitattiin myös animaatioelokuvassa Spider-Man: Across the Spider-Verse , jossa MCU:n universumista käytettiin nimitystä ”Maa-199999”. 317 
