Gemma Bertagnolli  on italialainen ooppera- ja konserttilaulaja, joka on äänialaltaan sopraano. 1  2 
Bertagnolli aloitti uransa hyvin nuorena ja saavutti menestystä useissa kansallisissa sekä kansainvälisissä kilpailuissa, kuten AsLiCo-kilpailussa ja Francesc Viñas -kilpailussa . Hän nousi maineeseen yhtenä oman sukupolvensa ansioituneimmista barokin ja klassismin kausien ohjelmiston laulajista. Bertagnolli on esiintynyt muun muassa La Scalassa, Rossini-oopperafestivaalilla, Staatsoper Unter den Lindenissä, Salzburgin musiikkijuhlilla, Maggio Musicale Fiorentinossa, Baijerin osavaltionoopperassa, Théâtre des Champs-Élysées'ssä, Teatro Regio di Torinossa ja Teatro Comunale di Bolognassa. Hän on tehnyt yhteistyötä sellaisten kapellimestareiden kuin Roberto Abbadon, Semjon Bytškovin, Daniele Gattin, Gianandrea Gavazzenin, Gianluigi Gelmettin, Fabio Luisin, Lorin Maazelin, Zubin Mehtan, Riccardo Mutin, Wolfgang Sawallischin, Simone Youngin ja Jonathan Webbin kanssa. 1 
Bertagnolli on tulkinnut barokkiohjelmistoa myös periodisoittimin esiintyvien kokoonpanojen kanssa. Hän on tehnyt lisäksi tyylilajien rajat ylittänyttä yhteistyötä Ennio Morriconen ja Dulce Pontesin kanssa. Bertagnollin rooleihin oopperoissa ovat lukeutuneet Sophie , Amenaide , Pamina , Ismene  ja Susanna . Hänen konserttiohjelmistoonsa ovat kuuluneet muiden muassa Gustav Mahlerin sinfoniat nro 2 ja 4 sekä teoksia Johann Sebastian Bachilta, Georg Friedrich Händeliltä, Giovanni Battista Pergolesilta ja Wolfgang Amadeus Mozartilta. 1 
Bertagnolli on toiminut UNICEF-lähettiläänä. 1 
