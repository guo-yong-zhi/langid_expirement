Crimson Peak on vuonna 2015 ensi-iltansa saanut romanttinen kauhuelokuva, jonka on ohjannut Guillermo del Toro ja käsikirjoittanut del Toro yhdessä Matthew Robbinsin kanssa.
Vuonna 1887 nuoren Edith Cushingin  luona vierailee hänen äitinsä haamu, joka varoittaa häntä ”verenpunaisesta vuoresta”. 
Neljätoista vuotta myöhemmin varakkaan liikemiehen tytär Edith on aloitteleva kirjailija, joka haluaa kirjoittaa kauhunovelleja romanttisten tarinoiden sijaan. Hän tapaa englantilaisen baronetin Sir Thomas Sharpen , joka ottaa yhteyttä Edithin isään Carter Cushingiin  saavuttuaan Yhdysvaltoihin etsimään sijoittajia keksinnölleen. Cushing kieltäytyy sijoittamasta turhanpäiväisenä aristokraattina pitämänsä Sharpen keksintöön, mutta Sir Thomas päättää saada hänet muuttamaan mielensä.
Sir Thomas ja Edith kiinnostuvat toisistaan, mitä Edithin isä ja hänen lapsuudenystävänsä tohtori Alan McMichael  eivät hyväksy. Cushing palkkaa yksityisetsivä herra Hollyn  tutkimaan Sir Thomasin ja tämän siskon Lady Lucille Sharpen  taustaa. Paljastusten seurauksena Cushing päättää lahjoa Sharpen sisarukset palaamaan Englantiin. Sir Thomas hylkää Edithin illallisella, mutta selittää tekonsa syyn myöhemmin kirjeessä.
Lyhyen ajan kuluttua Cushing murhataan raa’alla tavalla, mutta kuolema todetaan onnettomuudeksi. Sureva Edith ja Sir Thomas menevät naimisiin ja muuttavat Englantiin. Heidän uusi kotinsa on Allerdale Hall, Sharpen suvun kolkko ja ränsistynyt kartano, joka sijaitseen kukkulalla punaisen savikaivoksen yläpuolella. Kun Edith yrittää kotiutua, kohtelevat sekä hänen tuore aviomiehensä että tämän sisko Lucille häntä hyvin kylmästi. 
Edithin epäilykset kasvavat, ja hän alkaa nähdä aaveita kartanon eri osissa. Sir Thomas suostuu ottamaan Edithin mukaansa matkalle läheiseen kylään, ja lumimyrskyn vuoksi päätyvät viettämään siellä ensimmäisen yhteisen yönsä avioparina. Heidän palattuaan kartanoon seuraavana aamuna Lucille on heille hyvin vihainen. Sir Thomas kertoo Edithille, että Allerdale Hallia kutsutaan nimellä ”Crimson Peak” , koska savi värjää lumen punaiseksi. Edithin fyysinen kunto heikkenee ja hän yskii verta. 
Edith tutkii kartanoa ja löytää vihjeitä siitä, Sir Thomas on ollut ennen häntä naimisissa kolmen varakkaan naisen kanssa, jotka kaikki on myrkytetty perintörahojensa vuoksi. Hänelle paljastuu, että myös häntä on myrkytetty. Hän saa lisäksi tietää että sisaruksilla on ollut pitkään rakkausuhde, jonka seurauksena syntyi epämuodostunut lapsi, joka kuoli. Lucille murhasi oman äitinsä, kun tälle oli paljastunut sisarusten suhde. Sir Thomas peri perheen kartanon, jonka ylläpito ei ollut sisaruksille taloudellisesti mahdollista ja teki heidät rahattomiksi. Sisarukset ryhtyivät murhaamaan perijättäriä elättääkseen itsensä ja saadakseen rahaa Sir Thomasin keksinnön kehittämiseen.
Yhdysvalloissa Cushingin palkkaama yksityisetsivä kertoo Alanille mitä hän on saanut selville Sharpen sisaruksista, mukaan lukien Sir Thomasin avioliitot ja Lucillen mielisairaalassa viettämät vuodet. Kuullessaan Edithin olevan vaarassa, Alan matkustaa Allerdale Halliin pelastamaan tämän. Lucille puukottaa Alania ja vaatii Sir Thomasia antamaan kuolettavan iskun. Sir Thomas on kuitenkin ajan myötä rakastunut Edithin ja piilottaa siksi Alanin kellariin. 
Lucille pakottaa Edithin allekirjoittamaan sopimuksen omaisuutensa siirtämisestä Sharpen sisarusten nimiin ja tunnustaa tälle murhanneensa Edithin isän. Allekirjoitettuaan paperin Edith kuitenkin puukottaa Lucillea ja pakenee. Sir Thomas polttaa sopimuksen ja lupaa suojella Edithia, jotta tämä voi paeta Alanin kanssa. Mustasukkainen ja petetty Lucille murhaa veljensä. Lucille ajaa takaa Edithia, mutta tämä tappaa hänet lapiolla Sir Thomasin aaveen avustuksella. Sir Thomas hyvästelee Edithin mutta Lucillen aave jää kummittelemaan Allerdalen kartanoon. Edith kirjoittaa tapahtumista Crimson Peak -nimisen teoksen.
Ennen elokuvan julkaisua, maaliskuussa 2015 kauhukirjailija Stephen King sanoi elokuvan ennakkonäytöksen jälkeen elokuvan olevan upea ja erittäin pelottava. 2  Valtaosa kriitikoista on suhtaununut elokuvaan positiivisesti. Kriitikoiden arvosanoja keräävä Metacritic on antanut elokuvalle 37 kriitikon arvion perusteella arvosanan 66/100 3  ja Rotten Tomatoes sivuston arvosana elokuvalle on 69%, joka perustuu 201 arvioon. 4  
Crimson Peak on tammikuuhun 2016 mennessä tuottanut maailmanlaajuisesti noin 74,5 miljoonaa dollaria. 1 
