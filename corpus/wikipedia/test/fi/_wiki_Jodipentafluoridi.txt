Jodipentafluoridi  on jodin ja fluorin muodostama epäorgaaninen molekyyliyhdiste. Yhdistettä voidaan käyttää hapettavana ja fluoraavana reagenssina orgaanisen ja epäorgaanisen kemian synteeseissä.
Huoneenlämpötilassa jodipentafluoridi on kellertävää tai väritöntä nestettä, jolla on pistävä haju. Yhdiste reagoi veden kanssa hydrolysoituen vetyfluoridiksi ja jodihapoksi. Aine liukenee kloorattuihin orgaanisiin liuottimiin. Jodipentafluoridi reagoi monien metallien ja metallioksidien kanssa muodostaen fluorideja. Se fluoraa myös useita orgaanisia yhdisteitä ja reaktio voi olla erittäin kiivas. Yhdiste reagoi sekä Lewis-happojen että Lewis-emästen kanssa. Yhdisteelle on tyypillistä autoionisaatio eli se muodostaa tetrafluorijodonium- ja heksafluorijodaatti-ioneja . Jodipentafluoridi on myrkyllistä. 1  2  3  4  5  6 
Jodipentafluoridia valmistetaan jodin ja fluorin välisellä reaktiolla. 1  2 
Yhdistettä käytetään fluoraamaan useita orgaanisia yhdisteitä. Se myös hapettaa useita orgaanisia yhdisteitä kuten alkoholeja ja amiineja. 1  2  5 
