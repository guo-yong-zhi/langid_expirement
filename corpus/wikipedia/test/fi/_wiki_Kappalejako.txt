Kappalejaolla tarkoitetaan kirjoitetun tekstin jakamista kappaleisiin. 1  2  Kappaleet ovat tekstin osia, jotka koostuvat yhdestä tai useammasta virkkeestä. Yksittäinen kappale tarkastelee tyypillisesti tiettyä rajattua ideaa tai näkökulmaa laajemmasta aiheesta, jota teksti kokonaisuudessaan käsittelee. 2  3  Kappalejaon avulla tekstin lukija hahmottaa, milloin kirjoittaja siirtyy käsittelemään tekstissään uutta näkökulmaa. 4 
Kappalejako merkitään tekstiin yleisesti joko sisentämällä edellistä kappaletta seuraava uusi kappale tai jättämällä tyhjä tila edellisen kappaleen ja uuden kappaleen väliin. 5  Sisennyksessä on kyse kappaleen ensimmäisen rivin siirtämisestä oikealle niin, että se erottuu kappaleen seuraavista riveistä, jotka on tasattu vasemman marginaalin mukaisesti. 6  Suositusten mukaan sisennyksen tulisi olla pituudeltaan noin kolme merkkiä 6  tai 1–1,5 kertaa tekstissä käytetyn fontin kokoinen 5 , jotta lukija erottaisi sisennyksen tekstistä selkeästi. Sisennystä käytetään kappaleiden erottamiseen etenkin painetuissa teksteissä 4  5  sekä yleisesti ottaen teksteissä, jotka ovat luonteeltaan kerronnallisia. 5  Tietokoneella sisennys lisätään käyttäen sarkainnäppäintä. 6 
Tekstin ensimmäistä kappaletta tai väliotsikon jälkeen seuraavaa kappaletta ei tyypillisesti sisennetä, sillä tällaisissa tilanteissa kappaleiden välinen ero tulee selkeästi ilmi myös ilman sisennystä. 6  Käytännöt ja suositukset sisennyksen käytöstä vaihtelevat kuitenkin tilanteissa, joissa kappaletta edeltää otsikon tai väliotsikon sijaan esimerkiksi taulukko tai erillinen sisennetty lainaus. 5  Esimerkiksi Kielitoimiston ohjepankki suosittaa taulukon tai muun vastaavanlaisen tekstin osan jälkeen alkavan kappaleen sisentämistä silloin, kun alkava kappale on myös asiasisällön osalta uusi. 6 
Kappalejako voidaan osoittaa myös jättämällä tyhjä tila kahden erillisen mutta peräkkäisen kappaleen väliin. Tyhjä tila kappaleiden välissä vastaa kooltaan yleensä noin yhtä tekstiriviä. 5  Tyhjää riviä käytetään kappaleiden erottamiseksi käsikirjoituksissa 4  ja verkkoteksteissä sekä jossain määrin myös painetuissa kirjoissa. 5 
Kappalejaon merkitsemistapa on myös muuttunut historian aikana, sillä esimerkiksi keskienglantilaisissa käsikirjoituksissa sekä varhaisimmissa painetuissa teksteissä kappalejako osoitettiin lisäämällä ¶-merkki uuden kappaleen aloittavan ensimmäisen rivin alkuun. 2  5  Perustana merkin käytölle esimerkiksi tyhjän rivin sijaan oli se, että kirjoitusmateriaali oli arvokasta, ja siksi se pyrittiinkin hyödyntämään kokonaisuudessaan tehokkaasti. 5 
Visuaalisten kappalejaon merkitsemistapojen, kuten sisennyksen tai tyhjän rivin, lisäksi tekstin jako erillisiin kappaleisiin perustuu myös sen asiasisältöön. 4  Tekstin jakaminen kappaleisiin asiasisällön pohjalta on kuitenkin pitkälti kirjoittajan päätettävissä, eikä kappalejaon laatimiselle ole olemassa ehdottomia sääntöjä. 4  7   Kappalejakoon ja kappaleiden pituuteen vaikuttavat kuitenkin tekstin kokonaisrakenne 4  sekä valittu tekstilaji, sillä esimerkiksi kaunokirjallisuuden kappaleet ovat keskimäärin pidempiä kuin kappaleet sanomalehtiartikkeleissa. 7 
Kappalejaon tavoitteena on tuoda tekstiin selkeyttä sekä parantaa tekstin luettavuutta. 3  Kappalejaon avulla lukija pystyy lisäksi hahmottamaan tekstin jäsenneltynä kokonaisuutena. 7  Yleisten periaatteiden mukaisesti asiatekstin yksittäinen kappale esittelee tavallisesti yhden idean, näkökulman tai osa-alueen liittyen laajempaan aiheeseen, jota kirjoittaja tekstissään käsittelee. 3  4  Tekstin sujuvan lukukokemuksen kannalta asiatekstin yksittäisen kappaleen tulisi lisäksi olla merkityksiltään toisiinsa liittyvien virkkeiden muodostama yhtenäinen ja johdonmukainen kokonaisuus. 3  Tekstin kirjoittaja voi halutessaan havainnollistaa kappaleen vaihtumista tekstissään lisäämällä uuden kappaleen alkuun kappaleen aiheeseen vievän johdantovirkkeen tai toisaalta päättämällä kappaleen virkkeellä, joka toimii ikään kuin siirtymänä seuraavan kappaleen aiheeseen. 3 
