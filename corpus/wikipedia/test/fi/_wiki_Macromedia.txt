Macromedia oli ohjelmistoyritys, joka keskittyi graafisten sovellusten kehittämiseen. Macromedia tunnettiin parhaiten Shockwave ja Flash-tekniikoiden kehittämisestä. Macromedian kilpailija Adobe Systems osti yrityksen joulukuussa 2005, ja otti useita Macromedian tuotteita valikoimiinsa. Esimerkiksi Adoben GoLive html-editori korvattiin Macromedian Dreamweaverilla, joka sai uuden nimen Adobe Dreamweaver. Adoben Creative Suite 3 -ohjelmistokokoelman myötä Macromedian tuotteista tuli kiinteä osa Adoben ohjelmistoja. 
