Dele Odule  É—an wasan fina-finan Najeriya ne kuma furodusa. 1  An zabe shi a cikin "Best Supporting Actor " a 2014 Best of Nollywood Awards saboda rawar da ya taka a fim din Kori Koto. 2   A halin yanzu yana aiki a matsayin shugaban kungiyar masu fasahar fina-finai da wasan kwaikwayo ta Najeriya wato Arts and Movie Practitioners Association of Nigeria. 3  
An haifi Odule a garin Oru Ijebu, cikin karamar hukumar Ijebu ta Arewa ta jihar Ogun a shekarar 1961, 4   inda ya yi karatunsa na farko da na sakandare.  Ya mallaki takardar shedar Grade II daga Kwalejin Horar da Malamai ta Oru kafin ya wuce Jami'ar Ibadan ta Jihar Oyo 5  inda ya karanta fannin wasan kwaikwayo. 6 
Dele ya fara wasan kwaikwayo ne daga wata kungiyar wasan kwaikwayo mai suna Oloko Theater Group karkashin jagorancin Mukaila Adebisi. Ya fito a karon farko a shekarar 1986 kafin a haska bayan ya fito a fim din mai suna Ti Oluwa Ni Ile .  Tun daga nan ya ci gaba da taka rawa a fina-finai sama da 200.  6 
