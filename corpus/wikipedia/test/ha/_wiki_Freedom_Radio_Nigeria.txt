Freedom Radio Nigeria rukuni ne na gidajen rediyo a Arewacin Najeriya. Gidan rediyon yana da hedikwata a cikin jihar Kano. Rukunin ya kunshi gidajen rediyo hudu da suka haɗa da Freedom Radio Kano 99.5 FM, Freedom Radio Dutse 99.5 FM, Freedom Radio Kaduna 92.9 FM da Dala FM Kano 88.5 FM. Freedom Radio Nigeria mallakar dangin Dalhatu ne
A 2002, Freedom Radio Kano ta sami lasisi daga Laboratory Film and Production Services Limited, don kafa gidan rediyo mai zaman kansa na farko irinsa a arewacin Najeriya a lokacin da sunan SAVANNAH RADIO KANO. 
A ranar 1 ga watan Disamban shekarar 2003, gidan rediyon ya fara watsa shirye-shirye da sunansa na yanzu, Freedom Radio FM.  
Freedom Radio ta fara ne da tashar guda daya a cikin jihar Kano, Freedom Radio FM Kano 99.5. Bayan haka a shekarar 2007 gidan rediyon ya faɗaɗa zuwa tashar rukuni bayan ƙaddamar da Freedom Radio Dutse a jihar Jigawa .  A shekarar 2011, tashar ta sami lasisin bude wasu tashoshin a Kano, Sokoto, Kaduna, da kuma Maiduguri. A shekarar 2011, aka fara amfani da Dala FM 88.5 a Kano,   sannan a shekarar 2012, aka bude Freedom Radio Kaduna 92.9.
