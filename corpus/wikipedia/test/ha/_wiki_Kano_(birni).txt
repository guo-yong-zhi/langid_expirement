Kano na ɗaya daga cikin manyan birane  a ƙasar Hausa. Kano ita ce cibiyar kasuwanci ta Najeria gaba ɗaya. Jihar Kano tana da ƙananan hukumomi guda arba'in da huɗu. Kano gari ne da yake da masarauta mai ɗunbun tarihi, mai kwarjini a cikin ƙasashen Hausa da kewaye. Haka kuma Kano gari ne babba wanda  mazauna cikin sa ke magana da harshen Hausa. Kano ita ce gari mafi yawan jama'a a Najeriya gaba ɗaya.
Cikin birnin Kano akwai ƙofofi kamar haka Kofar Gadon Kaya, Kofar Famfo, Kofar Na'isa, Kofar nasarawa, Sabuwar Kofa, Kofar Mazugal, Kofar Dawanau, Kofar Dan Agundi, Kofar Dukawuya, Kofar Ruwa, Kofar Kansakali, Kofar Mata. 
Yawan mutanen da suke garin Kano ya haura kimanin mutane miliyan goma  a kidayar da aka yi a shekara ta alif dubu biyu da shida . Jihar Kano tana da matukar tasiri a yawan mutane a Najeriya, saboda ita ce ta fi kowace jiha yawan mutane a Najeriya. Idan ka zo Kano za ka samu mutane daga ko'ina a fadin duniya, tun daga na kudancin Najeriya, zuwa kasashen dake makwabtaka da Najeriya, haka kuma za ka tarar da mutanen Sin , da kuma na kasashen Larabawa har da turawan yammacin duniya. Mutanen kano sun shahara wajen addini sosai.
Kano ta yi suna wajen kasuwancin da ta bunƙasa a kai, har ya zamana ana cewa da ita Cibiyar Kasuwanci. Haka kuma, tarihin Kano ya nuna daman can Kano tana da suna wurin cinikayya tsakaninta da mutanen gabas ta tsakiya.
 1  2 
Anan za'a sa takaitaccen tarihin Kano
Kano Jalla babbar Hausa ta dabo tumbin giwa ko da me ka zo amfika wannan shi ne kirarin da akewa wanna katafaren gari.
Idan ana zancen su wane suka fara zama a Kano to tarihi zai iya cewa kamar yanda Allah subhanahu wata'ala ya yi mutane a sauran sassan Duniya hakama ya ajiye bayin sa a garin Kano.
sai dai kabilu da dama sun zo kasar Kano kamar su Madatai da Dala. zuwan wadannan kabilu ya kara habaka garin Kano kabilar Madatai ta riga Kabilar Dala zuwa Kano da suka zo wannan gari mai Albarka sun sami wasu kabilu masu yawa a Kano Amma ana ce da su Kabilun Kwararrafa.
Tarihin Kano tun da ta zama Jiha a Kasar Najeria, cigaban da ta samu, da kuma matsalolin da take fuskanta
