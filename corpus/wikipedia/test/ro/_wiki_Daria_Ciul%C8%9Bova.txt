Daria Ciulțova  , Mahilioŭskaja voblasć, Belarus) este o jurnalistă din Belarus. A lucrat la postul de televiziune Belsat TV. 4  Ea a prezentat informații de la fața locului despre modul în care Raman Bandarenka a fost bătut până la moarte în 2020 în timpul protestelor din Belarus din 2020–2021 împotriva președintelui Belarusului Aleksandr Lukașenko. A fost arestată la 15 noiembrie 2020, la Minsk, iar la 18 februarie 2021, a fost condamnată să execute doi ani de închisoare. 5 
S-a născut în Șklov, Regiunea Moghilău. Din copilărie, a fost interesată de jurnalism. În timp ce a studiat la universitate de stat din Moghilău, a lucrat pentru site-ul web Mogilev.Online. A învățat în cadrul Departamentului de Jurnalism al Universității de Stat A. Kuleșov din Moghilău, pe care a absolvit-o în 2020. În 2020, s-a angajat la postul de televiziune Belsat TV unde a lucrat ca jurnalist. 6 
Împreună cu jurnalista Kațiarina Andreieva, i s-a deschis un dosar penal pentru săvârșirea unor acțiuni împotriva ordinii publice. 7  Cele două jurnaliste au prezentat evenimentul atacului dur al poliției în care Raman Bandarenka a fost bătut până la moarte. 8  9  Acest atac brutal a avut loc în „Piața Schimbărilor”  din capitala Minsk la 15 noiembrie 2020. 4 
Daria Ciulțova nu a mai fost eliberată după arestarea sa. Împreună cu Kațiarina, ea a fost mutată într-o închisoare din Jodino, unde a fost ținută până la proces. La 24 noiembrie 2020, zece organizații , Asociația jurnaliștilor din Belarus, Comitetul Helsinki din Belarus și altele) au făcut o declarație comună 10  11  prin care au afirmat că aceasta este un deținut politic al statului belarus. 12 
La o ședință a instanței de la Minsk condusă de judecătoarea Natalia Buguk la 18 februarie 2021, Ciulțova și Andreieva au fost condamnate să execute doi ani de închisoare pentru că s-au implicat în protestele din Belarus din 2020. 13  14  5 
La 8 februarie 2021, Ambasada Statelor Unite ale Americii din Belarus a făcut o declarație prin care a cerut ca Ciulțova și Andreieva să fie eliberate. 15 
La 15 februarie 2021, Tony Lloyd, membru al Camerei Comunelor a Parlamentului Regatului Unit, și-a exprimat sprijinul pentru Ciulțova. 16 
În urma sentinței, la 18 februarie 2021, președintele Poloniei Andrzej Duda a făcut un apel public pentru eliberarea celor două jurnaliste. 17 
„ puternice în spirit, încrezătoare în nevinovăția , susținute de prieteni, colegi și de oameni pe care nu-i cunosc deloc - astfel Katia și Dașa vor ajunge în manuale,” a declarat Aksana Kolb, redactor-șef al ziarului Novi Cias, cu două sau trei zile înainte de condamnarea lor. 18 
La 10 decembrie 2020, a fost numită Jurnalistul Anului .  19   20   21 
La 10 martie 2021, a primit Premiul Dariusz Fikus din partea Clubului de presă Polska . 22 
Împreună cu Kațiarina Andreieva și Kațiarina Barisevici, la 9 aprilie 2021, Daria Ciulțova a fost distinsă cu Premiul „Onoare Jurnalismului“; premiul care poartă numele lui Aleś Lipaj, fondatorul BelaPAN, o agenție de știri independență neguvernamentală din Belarus.  23 
