Édouard Philippe  este un avocat și politician francez care a ocupat funcția de Prim-ministru al Franței din 15 mai 2017, 4  succedându-l pe socialistul Bernard Cazeneuve, până pe 3 iulie 2020, atunci când și-a dat demisia, acesta a fost succedat de Jean Castex.
Édouard Philippe a lucrat între 2007 și 2010 ca director de afaceri publice pentru grupul nuclear Areva. 5  Membru al Uniunii pentru o Mișcare Populară, redenumită Republicanii din mai 2015, 6  Philippe este membru al Adunării Naționale a Franței din 2012 și fost primar al orașului Le Havre. 7  Ales în 2010, a renunțat la funcție după ce președintele Emmanuel Macron l-a nominalizat premier pe 15 mai 2017.
Philippe și-a început activitatea politică în studenție, ca militant socialist afiliat fostului premier Michel Rocard, înainte de a se alătura dreptei. Ca și Macron, a urmat Școala Națională de Administrație , o instituție de elită. 5 
