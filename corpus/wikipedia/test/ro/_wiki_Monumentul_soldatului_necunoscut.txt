Monumentul  soldatului necunoscut este un tip de monument dedicat eroilor anonimi care au căzut în războaie pentru țara lor. Ele sunt construite în jurul unui mormânt în care sunt înmormântate cu fast rămășițele unui soldat neidentificat și considerat a fi imposibil de identificat. Anonimitatea soldatului înmormântat este esențială pentru simbolismul monumentului, întrucât acesta poate fi mormântul oricărui soldat dispărut în luptă. Monumentele soldatului necunoscut pot fi dedicate în general eroilor unei anumite națiuni sau anume eroilor dintr-un anume conflict.
Ideea a pornit din Regatul Unit și Franța, după Primul Război Mondial. Astfel, în 1920, ziua comemorării armistițiului de la Compiègne, au fost inaugurate monumentele de la catedrala Westminster și din Arcul de Triumf din Paris. În anul următor, Portugalia a inaugurat monumentul de la mănăstirea Batalha, Italia pe cel din Altare della Patria din Roma, iar Statele Unite a inaugurat Monumentul Necunoscuților din Cimitirul Național Arlington. Alte țări au urmat aceste exemple în anii ce au urmat.
Această listă este generată cu date din Wikidata și este actualizată periodic de un robot. Editările făcute în listă vor fi șterse la următoarea actualizare!
