Anthony Holland  a fost un actor american, cunoscut mai ales pentru interpretările sale comice pe scenele de teatru, precum și în filmele de cinema și de televiziune.
Holland a absolvit Universitatea din Chicago și a studiat actoria cu Lee Strasberg în anii 1960. El a fost unul dintre membrii inițiali ai formației de comedie de improvizație The Second City⁠. 3 
În 1987 a apărut în spectacolul The Hunger Artist, o adaptare teatrală a mai multor povestiri de Franz Kafka de către regizoarea Marthei Clarke⁠, pentru care a primit laude de la Frank Rich, criticul de teatru al ziarului The New York Times. 4 
Printre filmele în care a jucat se numără All That Jazz  al lui Bob Fosse, versiunea originală a filmului The Out-of-Towners  realizată după scenariul lui Neil Simon, Bye Bye Braverman al lui Sidney Lumet, Klute al lui Alan J. Pakula și Tempest  al lui Paul Mazursky⁠. A apărut, de asemenea, în seriale de televiziune precum Combat!, Columbo, The Mary Tyler Moore Show, M*A*S*H, Hill Street Blues și Cagney și Lacey. În 1973 a jucat alături de Bernadette Peters⁠ și Carl Ballantine⁠ în programul muzical umoristic Break Up care a fost difuzat de postul ABC. 3 
Holland s-a sinucis în 1988 ca urmare a faptului că era bolnav de HIV/SIDA. 3 
