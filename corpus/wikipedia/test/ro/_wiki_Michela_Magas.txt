Michela Magas este o antreprenoare și specialistă în inovații britanică originară din Croația, 6  care a fost desemnată femeia inovatoare a anului 2017 în Europa. 7 
Este fiica arhitecților Olga și Boris Magaš 8  9  și a crescut în Rijeka, Iugoslavia , unde a frecventat școala primară și gimnaziul – ambele în limba italiană. A studiat designul la Royal College of Art din Londra. Din 1995 până la sfârșitul anului 2000 a lucrat ca designer la Financial Times. 7 
Ea este co-fondatoare a laboratorului londonez de inovație în design Stromatolite, împreună cu Peter Russell-Clarke . 10  Printre clienții Stromatolite se numără Nike, Nokia și Apple. 
Prin intermediul Stromatolite, Magas a fondat Music Tech Fest, 11  12  un „ecosistem” inovațional cu peste 5.000 de participanți. 10  De asemenea, ea conduce Industry Commons Foundation. 13 
La 8 martie 2017, Magas a luat locul I  la Premiile europene pentru femeile inovatoare, concurând cu alte 11 candidate. 6  În decembrie 2019, ea a fost recunoscută drept recenzoare-model de Societatea Internațională pentru Arte, Științe și Tehnologie „Leonardo”. 14 
Din anul 2015, 9  Magas locuiește în Umeå, Suedia și nu are un loc de muncă stabil, preferând să lucreze scurte perioade de timp la diferite proiecte. 7 
