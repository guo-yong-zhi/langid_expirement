fr  Trône / nl  Troon  este o stație de metrou situată în Orașul Bruxelles, în Regiunea Capitalei Bruxelles din Belgia.
Stația a fost deschisă pe 22 decembrie 1970, sub numele de Luxembourg / Luxemburg, ca parte a primei linii de premetrou între Madou și Porte de Namur / Naamsepoort. Din 2 octombrie 1988, ea a fost transformată în stație de metrou, odată cu inaugurarea liniei 2 de metrou a centurii mici între Simonis și Gare du Midi. 1 . În 1992, numele stației a fost schimbat în Trône-Luxembourg / Troon-Luxemburg, iar un an mai târziu, în iunie 1993, stația a primit numele actual. Schimbarea numelui a fost decisă pentru a se evita confuzia cu Gara Bruxelles-Luxembourg, denumită până în 1992 Gara Bruxelles-Quartier Léopold / Brussel-Leopoldswijk. 
După restructurarea, în 2009, a rețelei de metrou, prin Trône / Troon circulă zilnic ramele liniilor 2 și 6. 
Stația este situată sub Piața Tronului, aflată pe mica centură a orașului Bruxelles, în apropierea Palatului Regal și Palatului Academiei. Lângă stație se află și Tunelul Trône / Troon, purtând aceeași denumire ca și stația și care se întinde între Piața Tronului și strada Luxemburg. Tot în apropierea stației de metrou se găsește și stația de autobuz Trône / Troon, un important punct de oprire pentru autobuzele MIVB-STIB. În plus, aceste autobuze deservesc și Gara Bruxelles-Luxembourg, ceea ce face ca traseul Bruxelles-Luxembourg – Trône / Troon să fie una din cele mai aglomerate axe ale transportului public din Bruxelles.
În contrast cu majoritatea majorității stațiilor metroului din Bruxelles, la Trône / Troon  nu este expusă nici o lucrare de artă. 2 
Stația Trône / Troon.
Stația Trône / Troon în 2017.
