Northern Rock plc var breskur banki í eigu breska ríkisins. Höfuðstöðvar bankans voru í Newcastle upon Tyne í Norðvestur-Englandi. Fyrirtækið hét áður Northern Rock Building Society, en því var breytt í banka árið 1997 þegar opnað var fyrir kaup á hlutabréfum í fyrirtækinu í Kauphöllinni í Lundúnum. Árið 2000 varð bankinn hluti FTSE 100-hlutabréfavísitölunnar.
Þann 14. september 2007 bað bankinn um og fékk greiðslugetustuðning frá Englandsbanka eftir undirmálslánakreppuna í Bandaríkjunum. Klukkan 00:01 þann 22. febrúar 2008  var bankinn þjóðnýttur af bresku ríkisstjórninni. Þjóðnýtingin kom í kjölfarið á tveimur árangurslausum yfirtökutilboðum annarra banka.
Virgin Group eignaðist bankann árið 2012 og stofnaði bankaþjónustuna Virgin Money.
