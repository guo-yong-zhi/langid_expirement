Quonset-braggi er bandarísk gerð af bragga sem byggir á hinum bresku Nissen-bröggum sem framleiddir voru í Bretlandi á tímum fyrri heimstyrjaldarinnar. Milli 150 þúsund til 170 þúsund Quonset-braggar voru framleiddir fyrir bandaríska herinn og seldir til almennings við stríðslok.
Upphaflega voru braggarnir 5 m x 11 m með stálbogum þar sem radíus var 2,4 m. Hliðarnar voru úr bárujárnsplötum og framhlið og bakhlið úr spónaplötum með dyrum og gluggum. Braggarnir voru einangraðir með viðargólfum og voru settir á steyptan grunn eða beint á jarðveg. Einnig voru framleiddar aðrar gerðir og stærðir og voru algengasta 6m x 15 m með 3 m radíus en það þýddi að nýtanlegur gólfflötur varð 67 m² og 1,2 m langt bíslag við báða enda.  Aðrar stærðir voru 6 m x 12 m og birgðageymslur sem voru 12 m x 30 m. 
Quonset braggar frá stríðstímum standa víða ennþá sem útihús í sveitum en einnig sem stríðsminjasöfn.
