Q – félag hinsegin stúdenta er hagsmunafélag Samtakanna 78. Félagið beitir sér í réttindabaráttu hinsegin  fólks innan sem og utan háskólasamfélagsins, sér um vísindaferðir fyrir nemendafélög háskólanna og heldur viðburði fyrir hinsegin ungmenni á aldrinum 18-30 ára.
Markmið Q–félagsins er að vera sýnilegt hagsmunaafl innan háskólanna, gefa hinsegin stúdentum tækifæri til að hittast, veita þeim stuðning og auka samheldni þeirra. Félagið stuðlar að sýnileika hinsegin málefna og einstaklinga innan háskólanna með því að sjá um fræðslu og hvetja til aukinnar kennslu, umræðu og rannsóknum um málefnin. 1 
Q – félag hinsegin stúdenta var stofnað 19. janúar árið 1999 undir nafninu Félag samkynhneigðra stúdenta . Hvati að stofnun félagsins var m.a. leikrit Felix Bergssonar „Hinn fullkomni jafningi“ og aukin þörf fyrir umræðu og hópamyndun á meðal samkynhneigðra stúdenta innan HÍ. Að sögn Alfreðs Haukssonar, fyrsta formanni félagsins, hafði hópurinn ekki getað hist nema á skemmtistöðum og því hafi lítill, en sívaxandi, hópur byrjað að hittast kaffihúsi. Markmið FSS var því að vera vettvangur fyrir samkynhneigða stúdenta og annað stuðningsfólk þeirra til að hittast. 2 
Á aðalfundi félagsins árið 2008 var ákveðið að breyta nafni þess úr FSS í Q til þess að ná yfir víðari hóp hinsegin fólks. Var sú ákvörðun tekin í kjölfar breytingar undirtitils félagsins úr „félag samkynhneigðra, tvíkynhneigðra og trans stúdenta“ í „félag hinsegin stúdenta“. 3 
Stjórn Q–félagsins, starfsárið 2023–2024:
