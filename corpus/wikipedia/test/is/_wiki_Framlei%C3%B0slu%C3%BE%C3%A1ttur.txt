Framleiðsluþættir eru allir þeir þættir sem notaðir eru við framleiðslu afurða: vara og þjónustu. Magn framleiðsluþátta skilgreinir magn afurða samkvæmt framleiðslufalli.  Framleiðsluþáttum er yfirleitt skipt í fjóra flokka: vinnu, fjármagn, land  og framtak . 1  Framleiðsluþættirnir eru stundum kallaðir „framleiðandavara og -þjónusta“ til aðgreiningar frá „neytendavöru og -þjónustu“. 2 
Framleiðsluþættirnir land, vinna og fjármagn eru stundum kallaðir „frumframleiðsluþættir“. Hráefni og orka eru álitnir afleiddir þættir í klassískri hagfræði af því þau eru fengin frá landi, vinnu og fjármagni. Frumframleiðsluþættirnir eru forsenda framleiðslunnar, en verða ekki sjálfir hluti af afurðinni eins og hráefnin, og verða ekki heldur fyrir neinni umbreytingu í framleiðsluferlinu . Land nær ekki aðeins yfir framleiðslustað, heldur líka allar náttúruauðlindir ofan og neðan jarðar. Nýlega hefur mannauður  verið aðgreindur frá vinnunni. 3  Framtak eða athafnamennska er stundum talið með framleiðsluþáttum 4  og stundum er staða tækniþróunar talin framleiðsluþáttur. 5  Fjöldi og skilgreining framleiðsluþátta eru þannig breytileg eftir áherslu í kenningum og hagfræðiskólum. 6 
