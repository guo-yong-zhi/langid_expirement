IUPAK od IUPAC  esas Internaciona Uniono pri Pura ed Aplikada Kemio. Lua nomo esas akronimo di l'Angla esprimo International Union of Pure and Applied Chemistry. Ol esas internaciona, ne-registara organizuro fondita en 1919 dedikata al plubonigo di kemio, e donacas ciencala rekonmendi pri multa temi di kemio, exemple terminologio e mezurado. Ol esas membro di ICSU, l'Internaciona Konsilistaro pri Cienco.
Ol ordinare esas l'agnoskata autoritato pri la nomado di kemiala kombinaji, e normigas literumado kande existas kontroversi. Exemple, komitato di IUPAC decidis ke esas preferinde l'Usana literumado sulfur vice la Britaniana sulphur por l'elemento sulfo, e ke Britaniana aluminium  esas plu konkorda kun altra metali  kam l'Usana aluminum.
