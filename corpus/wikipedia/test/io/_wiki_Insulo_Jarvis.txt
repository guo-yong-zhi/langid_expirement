Jarvis esas mikra koralia insulo sen habitanti, havanta entote 4,5 km², jacanta che koordinati  0°22'S e 160°01'W sur Pacifiko, cirkume la duimo di la disto inter Havayi ed Insuli Cook. Koralia rifo cirkondas l'insulo. En lua centro jacas sika laguno ube depozaji di guano akumulis dum yarcenti, ed exploresis dum 20 yari dum la 19ma yarcento.
L'insulo deskovresis ye la 21ma di agosto 1821 da Britaniana navo Eliza Francis. L'insulo recevis la nomo dil proprieteri dil navo, fratuli Edward, Thomas e William Jarvis 1 . Unionita Rejio anexis l'insulo ye la 3ma di junio 1889. Un faro konstruktesis en l'insulo.
Usa reklamacis l'insulo kom lua teritorio ye la 26ma di marto 1935. Pos la 27ma di junio 1974, Usana Servado por Pesko e Sovaja Vivo  administras l'insulo.
