Legifantaro o legifala povo esas asemblitaro qua havas l'exkluziva povo ed autoritato por krear legi por ula politikala ento, sive lando, regiono od urbo. Ol anke administras la publika budjeto.
La legifala povo esas importanta parto de la maxim multa guverni, segun la modelo pri separo di povi. La legi kreata dal legifala povo nominezas legaro. La membri dil legifala povo ordinare nominesas "legifanti" o "legifisti". Kande la legifala povo di ula lando dividesas en du chambri, l'alta chambro ordinare nominesas senato, e lua membri, senatani. La basa chambro ordinare nominesas "chambro di deputati", e lua membri, deputati.
Komuna nomi di legifantari inkluzas asemblo, dieto, parlamento e kongreso.
