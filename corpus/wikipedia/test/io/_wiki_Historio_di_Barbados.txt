L'unesma habitanti di Barbados esis indijeni Arawaki e Karib-i, qui arivis al insulo de Sud-Amerika cirkume 350 til 400 aK. Portugalani vizitis l'insulo en 1536 ma ne koloniigis ol. Hispani anke vizitis l'insulo ma ne okupis ol. Kelk indijeni Arawak de Britaniana Guyana enmigris a l'insulo dum la yari 1800ma, e duras vivar ibe. 1 
Unesma Angliani arivis en la navo Olive Blossom, e desembarkis en la regiono di nuna Holetown en 1625. Li okupis l'insulo en nomo dil rejulo James la 1ma, e komencis kultivar sukrokano en 1640 2  e transportis Afrikana sklavi por kultivar ol.
En 1780 forta uragano mortigis 4.000 personi. En 1854 un epidemio di kolero mortigis plu kam 20.000 personi. 3 
Barbados sempre havis granda autonomio: unesma lokala asemblajo instalesis en 1639. En 1807, Britaniani abolisis la komerco di sklavi, ma ne la sklaveso. En 1816 eventis granda revolto di sklavi, en qua 20.000 sklavi partoprenis. La revolto faliis, e 120 sklavi mortigesis en kombati od mortigesis nemediate. Altra 144 judiciesis ed mortigesis pose. Sklaveso fine abolisesis en 1833. La nombro di sklavi ta yaro esis 83.000.
En 1884 la membri de la societo dil agrokultivisti di Barbados skribis letro a Francis Hincks, Kanadana politikistulo, e demandis l'admiso di Barbados en Kanadana Kunfederuro. Tamen, proprietanti di plantaceri e Britanian-decendanta komercisti formacis la majoritato di la personi kun yuro por votar, e ne aceptis ta ideo. Plu kam 70% de la habitantaro, note mulieri, ne havis yuro por votar.
Nur dum la yari 1930ma la decendanti di sklavi komencis revendikar politikal yuri. Un ek la chefi de ta movado, Grantley Adams, fondis la partiso Barbados Labour Party en 1938.
En 1952 la jurnalo Barbados Advocate konsultis diversa Barbadana politikisti, advokati ed entraprezisti e deskovris ke li esis favorebla ad federuro kun altra Karibian insuli. De 1958 til 1962 Barbados esis membro di la Federuro di Westal Indii.
Fine, la lando divenis nedependanta de Unionita Rejio ye la 30ma di novembro 1966 kom monarkio, kun Elizabeth la 2ma di Unionita Rejio kom rejino e J.M.G.M. Adams, filiulo di Grantley Adams, kom chefministro. De 1946 til 1980 la procento-kresko dil habitantaro diminutis 1/3 por enmigro vers l'Unionita Rejio. 4 
En 1983 Barbados ed altra Karibiana landi unionis kun Usa por invadar Grenada ed ekpulsar marxista rejimo. 5  En 1985 J.M.G.M. Adams mortis, e Bernard Saint John divenis chefministro.
Kanada • Mexikia • Usa
Bahama • Barbados • Belize • Dominika • Dominikana Republiko • Grenada • Guatemala • Haiti • Honduras • Jamaika • Kosta Rika • Kuba • Nikaragua • Panama • Salvador • Santa Kitts e Nevis • St Lucia • St Vincent e Grenadini
Arjentinia • Bolivia • Brazilia • Chili • Kolumbia • Equador • Guyana • Panama • Paraguay • Peru • Surinam • Trinidad e Tobago • Uruguay • Venezuela
