Александар Димитровски  — македонски бивш кошаркар и репрезентативец. Тој настапувал на позицијата бек.
Димитровски, сезоните 2000/01 и 2001/02 ги одиграл во велешки Жито Вардар.
Сезоните 2002/03, 2003/04, 2004/05 ги поминал во Фершпед Работнички и ги освоил двојните круни  во сите тие три сезони. Сезоната 2005/06, Димитровски ја започнал во Работнички, но на полусезоната, во јануари 2006 година, тој ја започнал својата меѓународна кариера и заиграл за полскиот клуб Сласк Вроцлав. 1  2  Сезоната 2006/07 продолжил во Сласк Вроцлав. 3  За сезоната 2007/08, Димитровски станал кошаркар на тогаш амбициозниот состав за титула - Фени Индустри. 4  Тогаш, Александар ја освоил двојната круна односно Купот 2008 и Првата лига. Сезоната 2008/09 ја започнал во Фени, 5 , но во ноември 2008 година, Димитровски го раскинал договорот со кавадаречкиот клуб и се преселил во Работнички со кој подоцна станал првак во Лигата. 6  Александар останал да биде кошаркар на Работнички во сезоната 2009/10. 7  За сезоната 2010/11, со потпишување на договор во септември 2010 година, „Мачка“ продолжил во редовите на Работнички. 8  9  Тогаш тој станал првак во Купот 2011 и вицепрвак во Првенството. Сезоната 2011/12, Александар ја поминал во новиот прволигаш, клубот од родниот крај Гевгелија - Кожув. 10  За сезоната 2012/13, Александар се вратил во Работнички по третпат. 11 
Во јули 2014 година, Димитровски бил назначен за нов спортски директор на клубот Работнички. 12 
Женет е со пејачката Тамара Тодевска и заедно имаат две деца. 13 
