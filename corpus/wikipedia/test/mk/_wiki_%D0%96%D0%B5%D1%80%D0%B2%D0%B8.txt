Жерви или Жерве  — село во Воденско, Егејска Македонија, денес во општината Воден на Постолскиот округ во Централна Македонија, Грција. Населението брои 303 жители  и до денес е целосно населено со Македонци. 2 
Селото сместено 23 км западно од градот Воден, на јужното подножје на планината Кајмакчалан, на надморска височина од 760 м. 2 
Во 1848 г. рускиот славист Виктор Григорович го опишал Жерве како македонско 3  село. 4   Меѓу 1896 и 1900 г. селото потпаднало под врховенството на на Бугарска егзархија 5 .
Според статистиката на Васил К’нчов  в 1900 г. во селото живееле 290 Македонци христијани. 6  7  Целото население било под врховенството на Бугарската егзархија. По податоците на егзархискиот секретар Димитар Мишев  во 1905 г. во Жерви  имало 280 жители, сите Македонци 6 . 8 
Со Букурешкиот договор во 1913 г. селото е припоено кон грчката држава, кога имало 256 жители. 2  Во патописниот попис од 1917-18 г. Боривое Милоевиќ забележал 40 македонски куќи. 2 
Жерви значајно настрадало во Граѓанската војна, поради што неколку семејства и поединци пребегнале во Р. Македонија, а другите се засолниле на побезбедни места. 2  По нормализацијата на состојбите, повеќемината се вратиле во селото.
Еве преглед на населението во сите пописни години, од 1940 г. до денес:
Селото припаѓа на општинската единица Островско Езеро со седиште во Острово, која припаѓа на поголемата општина Воден, во округот Постол. Воедно, селото е дел од општинскиот оддел Ослово, каде спаѓа и селото Ослово.
Селото е полупланинско и прилично пасивно. Највеќе се огледуваат пченицата и пченката, оревите и црешите, а делумно е застапено и сточарството. 2  Во близина на Жерви има и коп на мермер.
