Фајлкоин   ― отворен код, јавен криптовалутен и дигитален систем за плаќање наменет да биде метод за кооперативно дигитално складирање и пронаоѓање податоци заснован на блокверига. 1  2  3  4  Направено е од Protocol Labs и споделува некои идеи од InterPlanetary File System 5  што им овозможува на корисниците да изнајмуваат неискористен простор на тврдиот диск. 6  За регистрирање на зделките се користи блокверижен механизам. 7  Фајлкоин е отворен протокол и поддржан од блокверига кој ги евидентира обврските преземени од учесниците на мрежата, со трансакции направени со користење на FIL, домашната валута на блокверигата. Блокверигата се заснова и на доказ за репликација и на доказ за простор-време. 8 
Проектот бил лансиран во август 2017 година и собрал над 200 милиони долари за 30 минути. 7  9 
Во април 2021 година, Фондацијата Фајлкоин дарувала 50.000 фајлкоини во вредност од 10.000.000 долари на Internet Archive. 10  Покрај тоа, основачот на Internet Archive Брустер Кале и директорката на партнерства Венди Ханамура се приклучиле на одборите на советници на фајкоинот и на Фондацијата Фајлкоин за децентрализирана мрежа. 11 
Од февруари 2022 година, вкупниот капацитет за складирање бил 15,6 EiB, 12  и вкупните складирани податоци биле 40 PiB. 13 
