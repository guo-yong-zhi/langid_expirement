Свети Тодор или Черкезќој  — село во Леринско, Егејска Македонија, денес во општината Суровичево на Леринскиот округ во областа Западна Македонија, Грција. Населението брои 257 жители . Сè до 1881 г. било населено исклучиво со Македонци, а подоцна станало черкеско. 3 
Селото е сместено во северниот дел на котлината Сариѓол, на источниот брег на езерото Зазерци. Се наоѓа 52 км јужно од Лерин и 6 км јужно од Ајтос
Селото меѓу најстарите во целата област. Со археолошките ископувања на брегот и во езерото се пронајдени остатоци од населби од неолитот и од римско време.
Во османлискиот дефтер на христијанското население од Леринскиот вилает за 1626-27 г. селото се среќава како Исвети Тодори со 33 даночни домаќинства. 4 
Во XIX век Свети Тодор било чисто македонско село. Во „Етнографија на вилаетите Адријанопол, Монастир и Салоника“ се вели дека во 1873 г. Свети Тодор  било село со 60 домаќинства од 185 жители Македонци. 5  6  Во 1881 г. состојбата се сменила, кога турските власти го истиснале македонското население и тука населиле Черкези пребегани од Крим. 3  Жителите се преселиле во Ајтос и некои други соседни македонски села. 3  Така, местото станло познато како Черкезќој , што значи „черкеско село“. Според статистиката на Васил К’нчов  во 1900 г. Свети Тодор имал 300 Черкези и 100 Турци. 7  Според српскиот географ Боривое Милоевиќ, во годините пред Балканските војни селото се состоело од 30 муслимански куќи. 3 
По Балканските војни во 1913 г. селото е припоено кон Грција согласно Букурешкиот договор. Бидејќи настрадало во војните, таа година селото се намалило 156 жители, а во 1920 г. во него живееле 122 лица. 3  Во 1920-тите населението како муслиманско е иселено во Турција по сила на Лозанскиот договор, а на негово место се доведени грчки колонисти од Понд. Во 1928 г. селото било чисто дојденско со 126 жители од 37 семејства. 8  Во 1926 г. е преименувано воЛимнохори, што значи „езерско село“. 9 
Еве преглед на населението во сите пописни години, од 1940 г. до денес:
Селото произведува детелина, жито и сточарски преработки. 3 
