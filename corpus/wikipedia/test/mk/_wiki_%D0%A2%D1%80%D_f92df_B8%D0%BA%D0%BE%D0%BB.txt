Труење со етилен гликол е труење предизвикано од внес на етилен гликол. 1  Раните симптоми вклучуваат интоксикација, повраќање и абдоминална болка. 1  Покасни симптоми се намалено ниво на свест, главоболка, и напади. 1  Долгорочни ефекти се бубрежна слабост и оштетување на мозокот. 1  Токсичност и смрт може да настанат и после внес на мала количина. 1 
Етилен гликол е безбојна течност, без мирис, со сладок вкус, често присутна во антифризот. 1  Може да биде испиена случајно или намерно во обид за самоубиство. 2  Во организмот се разложува на гликолна и оксална киселина кои се причинители на токсичноста. 1  3  Дијагнозата може да биде потврдена со мерење на нивото на етилен гликол во крвта; меѓутоа во многу болници не постои можност за изведување на овој тест. 1 
Рано започнување со третман ги зголемува шансите за добар исход. 2  Третманот вклучува стабилизирање на лицето, проследено со примена на антидот. 2  Претпочитан антидот е фомепизол; а доколку не е достапен се користи етанол. 2  Други третмани вклучуваат натриум бикарбонат, тиамин и магнезиум. 2 
Секоја година се случуваат повеќе од 5000 случаи на труење со етилен гликол во САД. 4  Пациентите често се возрасни мажи. 3  Смртни случаи предизвикани од етилен гликол се пријавувани уште од 1930. 5 
