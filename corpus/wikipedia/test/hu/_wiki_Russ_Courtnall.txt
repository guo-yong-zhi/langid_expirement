Pontosságellenőrzött
Russ Courtnall  profi jégkorongozó.
Komolyabb junior karrierjét a Western Hockey League-es Victoria Cougarsban kezdte 1982 és 1984-ig itt játszott. Az 1983-as NHL-drafton a Toronto Maple Leafs választotta ki az első kör hetedik helyén. A Toronto Maple Leafsban kezdte a profi karriejét ahol 1988-ig játszott. Legjobb idényében 73 pontot szerzett. Az 1988–1989-es idényben a Montréal Canadienshez került ahol 1992-ig játszott.  Az első montreali idényében elérték a Stanley-kupa döntőt de ott alul maradtak a szintén kanadai Calgary Flamesszel szemben. Legjobb idényében 76 pontot szerzett a Canadiens mezében. 1992–1993-ban a Minnesota North Stars játékosa lett de a csapat a következő idényben átköltözött Dallasba így egy új csapat jött létre a National Hockey League-ben, a Dallas Stars. 1993–1994-ben érte el a legjobb idényét a pályafutása során: 80 pontot szerzett. 1995-ben a Vancouver Canucksba került, ahol 1997-ig játszott. Itt a legjobb szezonjában 65 pontot és +25-ös mutatót produkált. 1997-ben átkerült a keleti-partra a New York Rangersbe 14 mérkőzésre és 15 rájátszás mérkőzésre. 1997–1999 között a Los Angeles Kings játékosa volt majd a szezon végén visszavonult.
Első válogatottbeli szereplés az 1984-es U-20-as jégkorong-világbajnokság volt. A negyedikek lettek és ő a kanadai táblázat negyedik helyén zárt. Részt vett az 1984-es téli olimpián és 1983–1984-ben a válogatott keret tagja volt. A következő nagy tornája az 1991-es jégkorong-világbajnokság volt. Világbajnoki ezüstéremmel térhetett haza. Utolsó nagy eseménye a válogatottban az 1991-es Kanada-kupa volt. Ez volt az utolsó Kanada-kupa, amit megrendeztek. Megnyerték a tornát.
