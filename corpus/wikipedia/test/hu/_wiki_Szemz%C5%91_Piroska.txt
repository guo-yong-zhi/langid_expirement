Pontosságellenőrzött
Szemző Piroska, férjezett Dezsényi Béláné  3  irodalom- és művelődéstörténész, könyvtáros, Dezsényi Béla felesége.
Szemző  Vilmos  polgári iskolai tanár, igazgató és Fürst Fanni  4  5  gyermekeként született. 1925-ben a Soproni Magyar Királyi Állami Leánygimnáziumban érettségizett. 6  Tanulmányait a budapesti Pázmány Péter Tudományegyetemen folytatta, ahol 1932-ben bölcsészdoktori oklevelet szerzett. 1934 februárjától 1934 júniusáig a Budapesti Magyar Királyi Állami Erzsébet Nőiskola Leánylíceumban folytatta első féléves tanári gyakorlatát, majd 1934 szeptemberétől 1935. január végéig ugyanitt végezte második félévi gyakorlatát is. A következő évet az Országos Széchényi Könyvtárban töltötte, hogy megkaphassa a könyvtárosi képesítést. 7  1938-ban a Magyar Nemzeti Múzeum díjtalan gyakornokaként 600 pengő összegű ösztöndíjban részesült. 8  Már az 1930-as évek közepétől kezdve az MNM és az OSZK különböző gyűjteményeiben dolgozott. 1951 és 1954 között a Népkönyvtári Központ csoportvezetője volt, majd 1962-ig ismét az OSZK-ban teljesített szolgálatot. Nyugdíjazása után az Eötvös Loránd Tudományegyetem Irodalomtörténeti Tanszékének tudományos munkatársa volt.
Az Óbudai temetőben nyugszik.
