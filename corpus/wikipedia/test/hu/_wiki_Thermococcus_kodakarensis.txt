Pontosságellenőrzött
A Wikifajok tartalmaz Thermococcus kodakarensis témájú rendszertani információt.
A Thermococcus kodakarensis a Thermococcaceae családba tartozó termofil Archaea faj. Az archeák – ősbaktériumok – egysejtű, sejtmag nélküli prokarióta szervezetek. Típustörzse KOD1. Nemének egyik legjobban tanulmányozott tagja.
Egy szolfatárában izolálták közel Kodakara-sziget partjaihoz, Kagosima prefektúrában, Japánban. 2  Az izolátum eredeti neve Pyrococcus kodakarensis KOD1, de újraosztályozták a 16S rRNS szekvencia alapján. A korai kutatások főleg a termostabil enzimjeire irányultak, de a relatív könnyű kezelhetősége és hogy genetikai manipulációval megkönnyítették a természetes kompetenciáját , vonzó rendszerré tette számos biológiai folyamat tanulmányozásához. 3  4 
Sejtjei szabálytalan gömb alakúak, 1–2 μm átmérőjűek, és gyakran párban fordulnak elő. Nagyon mozgékony, az ostorai ugyanazon a helyen vannak a sejtjei felszínén. A sejtfala egy réteg diéter- és tetraéter-lipidekből, és egy külső glikoprotein rétegből áll. Obligát anaerob, és heterotóf szervezet, gyorsan növekszik különféle szerves szubsztrátokkal elemi kén jelenlétében, hidrogén-szulfid gázt állít elő. A generációs ideje a becslések szerint 40 perc optimális feltételek mellett. Kén hiányában hidrogént állít elő hidrogén-szulfid helyett. Képes növekedni 60–100 °C között, optimális érték 85 °C. Más tengeri élőlényekhez hasonlóan magas sókoncentráció szükséges optimális növekedéséhez, és a sejt lízise előfordulhat híg oldatokban.
2005-ben a T. kodakarensis KOD1 genomját teljesen szekvenálták. A genomja egy 2.088.737 bázispár hosszú kör alakú kromoszómából áll, ami valószínűleg 2306 fehérjét kódol. 5 
  „DNA polymerase hybrids derived from the family-B enzymes of Pyrococcus furiosus and Thermococcus kodakarensis: improving performance in the polymerase chain reaction”. Frontiers in Microbiology 5 . DOI:10.3389/fmicb.2014.00224.  
  „An intermolecular disulfide bond is required for thermostability and thermoactivity of β-glycosidase from Thermococcus kodakarensis KOD1”. Applied microbiology and biotechnology 98 , 7825–7836. o. DOI:10.1007/s00253-014-5731-6.  
  „Crystal structure of phosphopantothenate synthetase from Thermococcus kodakarensis”. Proteins Structure Function and Bioinformatics 82 , 1924–1936. o. DOI:10.1002/prot.24546. PMID 24638914.   
