Pontosságellenőrzött
Vinkler László   festő, grafikus, művészeti író. Iskolateremtő képzőművész.
A gimnázium első két osztályát 1922 és 1924 között Szegeden, a piarista gimnáziumban végezte , 1  az III-VIII. osztályokat pedig 1924 és 1930 között az állami Baross Gábor reáliskolában. 2  Művészeti tanulmányait a budapesti Magyar Képzőművészeti Főiskolán folytatta 1930 és 1935 között, ahol Karlovszky Bertalan és Glatz Oszkár voltak a mesterei. Emellett jogot is hallgatott a budapesti egyetemen. 1935-ben ösztöndíjjal Rómába utazott, ahol a Collegium Hungaricumban alkotott nyolc hónapon keresztül. Szorosan nem tartozott a Római iskolához, bár néhány vallási témájú korai alkotása a kora reneszánsz művészet hatását mutatja.
Leginkább portréművészetével aratott nagyon korán sikereket, a portréfestéshez egész pályája során hű maradt, de kísérletező hajlamú művészként folyamatosan megközelítette a XX. századi avantgárd  festészeti és grafikai törekvéseket. Még az 1930-as években eljutott Párizsba  és Szicíliába . A második világháborút követően művészete az Európai Iskola alkotóiéval rokonítható. 1944-ben házasságot kötött Szegeden Brauswetter János és Czibere Mária lányával, Nórával. 3  Első feleségétől elvált. 1950-ben dr. Tolnay Miklós és Sebeczky Ilona lányát, Máriát vette feleségül. 4 
1947-ben megbízták a szegedi Tanárképző Főiskolán Rajz- és Művészettörténeti Tanszék alapításával, ezt a tanszéket vezette 1957-ig. 1957-1972-ig állásától megfosztották politikai okokból, majd 1972-ben vették ismét vissza. Művészeti pályáját folytatta tovább, alkotói kedve nem hagyta el a létbizonytalanság közepette sem. Képzőművészeti oktatásának összességében nem egészen húsz éve alatt jeles tanítványokat nevelt, köztük Bakacsi Lajos, Tóth Attila, Szekeres Ferenc. A tanítványok és a szegedi művészetkedvelő közönség körében 'fogalom' volt Vinkler László művészete, művészettörténeti és művészetelméleti munkássága. Műveinek jelentős részét a szegedi Móra Ferenc Múzeum őrzi.
„Vinkler László mindent tudott, amit manuálisan egy festőnek tudnia kell, és mindent ismert, amit egy modern embernek és gondolkodónak ismernie kell. Ismerte és őrizte a hagyományt, de nyitott volt az újítás iránt is. A hagyományőrzés és a szüntelen megújulás között kereste az egyensúlyt” – jellemezte a művészt Németh László író. 5 
2009-ben Kerényi Károly leánya Cornelia Isler-Kerényi  Vinkler László 6 grafikáját ajándékozta a Móra Ferenc Múzeumnak a családi gyűjteményből, Vinkler grafikái a svájci Asconából kerültek ismét vissza Szegedre, feltehetően Vinkler ezen grafikákkal ajándékozta meg Kerényi Károlyt az 1960-as években nála tett látogatásai alkalmából. 6 
