Pontosságellenőrzött
A Club Deportivo Universidad de Guadalajara vagy Leones Negros  a mexikói Guadalajara egyik labdarúgócsapata. Legnagyobb sikerük, hogy 1991-ben megnyerték a mexikói kupát, háromszor pedig bajnoki ezüstérmesek lettek. 2015 nyarától a másodosztályú bajnokságban szerepelnek. 2 
A Guadalajarai Egyetem első labdarúgócsapata, melyet a mai Leones Negros elődjének tekinthetünk, a Venados  volt, mely 1970-ben jött létre és a harmadosztályban kezdte meg szereplését. Az 1972–1973-as szezontól kezdve már Leones néven játszottak a másodosztályban. Bár a következő évben rendkívül jól szerepeltek, az első osztályba való feljutás mégsem sikerült, mert a döntőt elbukták az új-leóni egyetem csapata, a Tigres ellen. Ennek ellenére az 1974–1975-ös szezont mégis az első osztályban kezdhették meg, ugyanis felvásárolták a CF Torreón csapatát.
A szezont színes bőrű brazil játékosokkal megerősödve kezdték el, nekik volt köszönhető, hogy a csapatot ezentúl Leones helyett már Leones Negrosnak kezdték nevezni. Játékuk ebben az időszakban igen eredményes volt: 1976-ban és 1977-ben is a bajnoki döntőig meneteltek, de először az América, másodszor a Pumas de la UNAM akadályozta meg őket az aranyérem megszerzésében. A sikeres szereplés a nézőket is vonzotta: ez idő tájt a Leones Negros volt az egyik legnépszerűbb csapat az országban.
1990-ben ismét a döntőig jutottak, de ekkor a Puebla győzte le őket. A következő évben a kupában viszont megnyerték a döntőt is. Innentől kezdve azonban lassú hanyatlás következett: 1994-ben ki is estek az első osztályból, 3  ahova csak 2014-ben jutottak vissza. 4  Egy év múlva azonban ismét búcsúzni kényszerültek a legmagasabb osztálytól. 5 
A csapat első osztályú szereplése során az alábbi eredményeket érte el: 6 
Az 56 713 férőhelyes  Estadio Jalisco Guadalajara központjától északkeletre található. 1954-ben tervezte el a Club Atlas akkori elnöke, Alberto Alvo, hogy a csapat számára egy saját stadiont kellene építeni. A nehézségek ellenére a stadion mintegy 6 év alatt fel is épült, ünnepélyes avatását 1960. január 31-én tartották.
Az épületbe 14 kapun keresztül léphetünk be, három szinten összesen 646 lelátószektora van, és 8 öltözővel rendelkezik. A gyepszőnyeget az év 365 napján gondozzák. 1960-ban egy kis kápolnát is felszenteltek a stadionon belül, ahol minden mérkőzés előtt szentmisét tartanak. A stadion melletti 572 férőhelyes parkoló bővítése tervben van. 8 
A stadion szerepelt mind az 1970-es, mind az 1986-os labdarúgó-világbajnokság helyszínei között.
Alebrijes de Oaxaca   Atlante   Cafetaleros de Chiapas   Celaya   Cimarrones de Sonora   Correcaminos de la UAT   Dorados de Sinaloa   Leones Negros   Loros de Colima   Potros de la UAEM   Tampico Madero   Venados   Zacatecas   Zacatepec
