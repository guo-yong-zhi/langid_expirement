Pontosságellenőrzött
Róna Zoltán, 1947-ig hivatalosan Roth Zoltán  2  3  színész, táncoskomikus. Róna Viktor táncművész, koreográfus, balettigazgató apja.
Roth Ármin  4  szabómester és Scheibel Róza  gyermekeként született. Szülei Dunavecséről költöztek a fővárosba. Iskolái végeztével festőművésznek készült, de végül a színészi pálya mellett döntött. Első szerződését Sziklay Kornél Kis Színházánál kapta. Huszonegy éves korában felvételi vizsgát tett az Országos Színészegyesületnél, mely után Kövessy Alberthez szerződött táncos-komikusnak, majd Mariházy Miklós kecskeméti társulatának tagja lett. Itt hét évet töltött. Az első világháború alatt frontkatonaként szolgált. Leszerelés után újra vidékre szerződött, később a Fővárosi Operettszínház tagja lett. Kispesten gyerekszínházat alapított és vezetett, s itt lépett fia először színpadra. Több színdarabot, egyfelvonásos darabot, népdal-szöveget és kuplét írt. Halálát keringési és légzési elégtelenség okozta.
Második házastársa Csillik Mária  szubrett, színházi súgó volt, akit 1924. október 22-én Budapesten, a Józsefvárosban vett nőül. 5 
