Pontosságellenőrzött
A Csecsen–Ingus Autonóm Szovjet Szocialista Köztársaság vagy Csecsen–Ingus ASZSZK az Orosz Szovjet Szocialista Szövetségi Köztársaság egyik autonóm köztársasága volt. Fővárosa Groznij volt.
Az 1979-es népszámlálás szerint területe 19 300 km², lakossága pedig 1 155 805 fő volt. A lakosság etnikai feloszlása az alábbiak szerint alakult: 611 405 fő csecsen, 134 774 ingus, a többi pedig orosz és más szláv etnikai csoport. 1 
A történelmi Ingusföld 1810-ben, míg Csecsenföld 1859-ben lett az Orosz Birodalom része.
Az 1917-es októberi orosz forradalom után, 1921. január 20-án Csecsenföld és Ingusföld csatlakozott a Hegyvidéki Autonóm Szovjet Szocialista Köztársasághoz. A Hegyvidéki ASZSZK feloszlása röviddel a megalakulása után kezdődött, és csecsen kerületét 1922. november 30-án különválasztották Csecsen Autonóm Terület néven. 1924. július 7-én a Hegyvidéki ASZSZK maradványait felosztották az Észak-Oszét Autonóm Terület és az Ingus Autonóm Terület között. 1934. január 15-én a Csecsen és az Ingus Autonóm Területek egyesültek Csecsen–Ingus Autonóm Terület néven, amely 1936. december 5-én autonóm szovjet szocialista köztársasággá emelkedett.
A második világháború alatt, 1942–43-ban a köztársaságot részben a náci Németország tartotta megszállása alatt, ezalatt 40 000 csecsen harcolt a Vörös Hadseregben. 1944. március 3-án Sztálin parancsára feloszlatták a köztársaságot, és a lakosságát erőszakkal internálták a támadókkal és a szeparatizmussal való együttműködés vádjaként. Az ASZSZK területét felosztották a Sztavropoli határterület, a Dagesztáni ASZSZK, az Észak-Oszét ASZSZK és a Grúz SZSZK között.
Hruscsov 1957. január 9-én visszaállította a köztársaságot.
1990 novemberében a köztársaság kormánya kiadta a szuverenitásának nyilatkozatát, 1991 májusában pedig egy független csecsen–ingusi köztársaságot kiáltottak ki, amelyet később külön, Csecsen Köztársaság és Ingus Köztársaság néven vettek fel az Orosz Föderációba
Ez a szócikk részben vagy egészben  a   Chechen-Ingush Autonomous Soviet Socialist Republic című angol Wikipédia-szócikk ezen változatának fordításán alapul.  Az eredeti cikk szerkesztőit annak laptörténete sorolja fel. Ez a jelzés csupán a megfogalmazás eredetét és a szerzői jogokat jelzi, nem szolgál a cikkben szereplő információk forrásmegjelöléseként.
