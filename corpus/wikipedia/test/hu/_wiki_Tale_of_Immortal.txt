Pontosságellenőrzött
A Tale of Immortal  egy kínai fejlesztésű, nyílt világú RPG játék, amelyben saját magunk testreszabhatunk egy hőst, majd halandóként egészen az isteni szintig kell fejlődnünk. A történet és a világ az ősi kínai taoista rendszer keretein belül teljesedik ki.
A játékot a kínai GuiGu Studio fejleszti, és 2021. márciusában körülbelül 1,8 millió példányt adtak el a Tale of Immortal megnevezésű játékukból világszerte. 1  A játék Steam-en érhető el.
A játék során egy saját karaktert kell készítenünk. Ezen karakternek megszabhatjuk a képességeit, és tulajdonságait, illetve, hogy becstelen vagy tisztességes emberként fejlődjön a világban. A játékban minden döntésnek komoly súlya és következménye van , így fontos átgondolnunk, hogy bizonyos esetekben mit teszünk. Más karakterekkel is kapcsolatba léphetünk, lehetnek barátaink, párjaink, illetve ellenségeink. Mitikus lények legyőzésével és szellemi kultivációval fejlődhetünk tovább.
A cél, hogy a hősünk a történet végére egy halhatatlan istenné váljon.
Karakterünk készítése előtt választanunk kell egy nehézségi fokozatot. Ha először játszunk a játékkal, akkor kizárólag a "normal" fokozatot engedi. Fontos megemlíteni, hogy ekkor a karakter mellé kapunk ún. Bagua jáde érméket is, amelyek a haláltól védenek meg minket. Halál esetén felhasználhatunk egy ilyen érmét, majd bármiféle büntetés nélkül újjáéledhetünk. Normál szinten 9 db ilyen érmét kapunk. Ha ezeket mind felhasználjuk, akkor halál esetén két percet várnunk kell, majd csak a két perc letelte után folytathatjuk a játékot. Összesen öt nehézségi fokozat van, és magasabb szinten a halál a karakterünk teljes törlésével jár.
Készítés során kiválaszthatjuk a karakterünk ruházatát és teljes kinézetét, illetve hősünk tulajdonságait és készségeit. Bizonyos tulajdonságok állandók, így alaposan meg kell gondolni, hogy mit is választunk. Két fő kategória létezik egy hős besorolásához: tisztességes vagy becstelen. A tisztességes hősök segítenek másoknak, hűek, nem ölnek embereket, a becstelenek pedig démonokká válhatnak és más emberekre vadásznak.
Ezeket a tulajdonságokat a játék véletlenszerűen osztja ki. A kiosztott 9 elem közül 3-mat választhatunk. Ezek döntik el, hogy a kezdeti szakaszban milyen harci készségekkel rendelkezik a karakter. A későbbiekben ezen lehet majd korrigálni, nem feltétlen kötelező kifejezetten egy harcstílushoz ragaszkodni.
A játékban számos különböző képesség található, különféle kategóriákba elrendezve. A játékos kedve szerint változtathat harcstílust, amennyiben elegendő készségponttal rendelkezik az adott stílushoz.
Két főkategória létezik: közelharc és spirituális gyökerek . A közelharcba tartoznak a lándzsa, kard, penge, ököl, tenyér és ujj ütésalapú készségek, az elementális erő pedig a tüzet, vizet, földet, levegőt, fát és a villámot foglalja magába. Egyszerre többféle stílust is használhatunk, keverhetjük őket, vagy le is cserélhetjük őket később.
A képességeknek öt fő besorolása van:
Ehhez könyveket és tekercseket kell megtanulnunk az adott képességgel kapcsolatban. A tanulás folyamata egyszerű, hiszen a képernyőn látni fogunk kék és vörös gömböket. A kék a megvilágosodás, a vörös pedig a démoni hajlamot jelképezi. A kéket össze kell gyűjtenünk a bal egérgombbal, a vöröseket pedig a jobb egérgombbal el kell távolítanunk. A tanulás pénzbe is kerül, illetve több  napot is igénybe vehet.
