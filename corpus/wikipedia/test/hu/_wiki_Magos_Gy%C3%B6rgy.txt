Pontosságellenőrzött
Magos György  író, rendező.
Szülei: Magos Ferenc és Molnár Klára. 1966–1970 között a Marx Károly Közgazdaságtudományi Egyetem külkereskedelmi szakán tanult. 1971–1974 között az ELTE BTK magyar szakán tanult. 1971–1972 között a Magyar Rádió műsorszervezője, 1972–1977 között dramaturgja, 1977–1993 között rendezője, 1994–1995 között a Magyar Rádió alelnöke volt.  1994-ben kiadta a Vox Libris című kazettasorozat első öt darabját, melyben többek között Esterházy Péter, Mészöly Miklós, Kertész Imre, Kornis Mihály mondta kazettára műveit. 1993. november 1-jétől a Katona József Színházban dolgozott dramaturgként. 1  1998–2000 között a Kortárs Irodalmi Központ vezetője volt. 2000–2006 között a Neumann Könyvtár Digitális Irodalmi Akadémia szerkesztőségvezetője volt. 2003 óta hangoskönyvket rendez . 2012-ben Varga Viktorral megalapította az Iglbauer Stúdiót. 2 
1993-ig dolgozott a rádióban, több mint húszéves munkássága idején mintegy kétszáz hangjáték, dráma, illetve regényadaptáció dramaturgja, rendezője volt. Harminc alkalommal kapott munkájáért elismerést, nívódíjat, főrendezői díjat, kritikusok díját, az Új Magyar Hangjáték Díját. 3 
1985-ben házasságot kötött Domokos Katalinnal. Két gyermekük született: Anna  és Bálint .
 4 
