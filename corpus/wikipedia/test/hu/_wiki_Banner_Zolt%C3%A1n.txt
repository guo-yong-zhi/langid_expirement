Pontosságellenőrzött
Banner Zoltán  művészettörténész, író, előadóművész.
Középiskolai tanulmányait szülővárosában végezte , bölcsészdiplomáját a kolozsvári Bolyai Tudományegyetem történelem-filozófia tanszékén 1955-ben szerezte. 1958 és 1987 között a kolozsvári Utunk irodalmi-művészeti hetilap művészeti rovatvezetője.
1988-ban áttelepült Magyarországra. 1999-ig főmuzeológusként dolgozott a békéscsabai Munkácsy Mihály Múzeumban, fő kutatási területe a 20. századi erdélyi festők művészete volt. 2  3  1994-től 1997-ig a békéscsabai Körösi Csoma Főiskola vizuális nevelési tanszékén volt tanszékvezető tanár.
Az Új Aurórát, majd 1991 óta a Sodrást szerkesztette.
Művészetszervezői tevékenysége kiemelkedő, mind Romániában, mind Magyarországon számos képzőművészeti kiállítást rendezett, művészeti katalógust szerkesztett; rádióban és televízióban is bemutatta, népszerűsítette az erdélyi 20. századi művészeti alkotásokat.
Egyes művészettörténeti tanulmányait a Korunk, a pécsi Jelenkor és a budapesti Művészet közölte.
Mint szavalóművész az ausztráliai magyarok meghívására 1977 májusában két hónapos előadó körúton volt, úti benyomásairól szóló beszámolója előbb az Utunkban folytatásokban, 1979-ben Kié vagy Ausztrália? cím alatt könyv alakban is megjelent.
Az Igaz Szóban arcképsorozata jelent meg Mohy Sándor, Ziffer Sándor, Nagy Albert, Florica Cordescu, Miklóssy Gábor, Alexandru Ciucurencu, Romulus Ladea, Csorvássy István, Mikola András művészetéről .
