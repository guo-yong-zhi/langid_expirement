Pontosságellenőrzött
Mátrai Sándor sz. Magna Sándor  atléta, rövidtávfutó, labdarúgó. 
1952-ben az orosházi Táncsics Mihály Gimnáziumban érettségizett. Az FTC-ben középhátvédként, a válogatottban jobbhátvédként játszott. Orosházán a stadiont róla nevezték el Mátrai Sándor Stadionnak, valamint szobor őrzi ugyanitt emlékét.
Nagyszénáson kezdett atletizálni. 1949 és 1952 között Orosházán sportolt. A rövidtávfutás mellett távolugrás és magasugrás tartozott a számai közé.Az Orosházi Táncsics Mihály Gimnáziumba járt ebben az időben. Nevelő tanára Glózik Pál/ "papírfülűek"/ volt. Szerepelt is az 1952-es helsinki olimpián, a 4×100-as váltó tartalékaként. Ezután egy évet a Ferencvárosban  szerepelt és itt váltott a labdarúgásra
Először gyorsasága révén középcsatárt játszott, majd hamar megtalálta helyét a védelemben. Az ő neve fémjelezte az úgynevezett Mátrai-féle "becsúszó szerelés" perfekt alkalmazását a labdarúgásban, ami abban az időben fogalom volt. Azóta sem látni ezt oly formában, mint ahogyan ezt ő tudta. Rendkívüli gyorsasága réven az egyedül a kapura törő csatárt utolérve, hátulról az egyik lába előretolásával, "halálos" biztonsággal rúgta el a labdát a csatár elöl anélkül, hogy az ellenfél lábát érintette volna.
1953 és 1968 között összesen 554 mérkőzésen szerepelt a Fradiban . Góljainak száma: 50 . Háromszoros magyar bajnok és egyszeres MNK győztes.
1965-ben ő volt az év játékosa, és csapatkapitányként ő emelhette magasba a VVK-serleget. Tagja az 1962-1963-as VVK elődöntős és 1967-1968 döntős csapatnak.
1968-1969-ben az Egyetértés csapatában fejezte be az aktív sportot. Fenyvesi Mátéval együtt búcsúzott a Fraditól 1969 augusztusában az FC Vienna ellen. Budapesten a Népstadionban 2:0, Bécsben 3:1 volt az eredmény.
1956 és 1967 között összesen 81 alkalommal játszott a válogatottban. Háromszor szerepelt világbajnokságon . 1962-ben ötödik, 1966-ban hatodik helyezést ért el a csapattal. 1964-ben a spanyolországi Európa-bajnokságon bronzérmes lett.
Vezetőedző:  Mészáros József
Vezetőedző:  Mészáros József
Vezetőedző:  Lakat Károly
