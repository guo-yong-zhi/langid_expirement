Pontosságellenőrzött
Simone Margaret Young  ausztráliai karmesternő. 
Simone Young Sydney-ben született ír származású apa és horvát felmenőkkel rendelkező anya gyermekeként. 4  Egyik szülő sem zenélt, apja irodalom- és zeneszerető ügyvéd volt. A klasszikus zenével kapcsolatos első ismereteit a szülei bakelitgyűjteményének köszönheti, benne Johann Strauss keringőinek, Beethoven 5. szimfóniájának, Mozart Kis éji zenéjének és Percy Faith A summer place című művének felvételei. A sydney-i katolikus lányiskolában, a Monte Sant′Angelo Mercy College-ben tanult, 5  zenei képzését pedig a Sydney-i Konzervatóriumban végezte zongora, zeneszerzés és karmester szakon. Tanulmányait követően 1983-ban a Sydney-i Operaházban működő Ausztrál Operában kezdett dolgozni korrepetitorként. 6  „Az első szimfonikus élményeim abban a koncertteremben voltak” – mondta. 1985-ben mutatkozott be karmesterként a Mikádó és A kis hableány című előadásokban. 5  A következő évben kinevezték rezidens karmesternek, mint az első nőt és a legfiatalabb karmestert. Megválasztották az év fiatal ausztráljának, és megkapta az Ausztráliai Tanács ösztöndíját, hogy külföldi tanulmányutakon vehessen részt. 7  
Stuart Challender, az Sydney Symphony Orchestra vezető karmestere tanácsára  férjével együtt elutazott Németországba. 5  Itt kezdte európai karrierjét: a Kölni Operaházban James Conlon, majd a Berlini Állami Operában és a Bayreuthi Ünnepi Játékokon Daniel Barenboim asszisztense lett. Ezután nemzetközi karrierje gyorsan fejlődött, és néhány éven belül az összes nagyobb operaházban és a világ legfontosabb zenekaraival fellépett. 6  A Metropolitan Operában már 1996-ban bemutatkozott, a Bohéméletet vezényelte. 8  1998 és 2002 között a Bergeni Filharmonikus Zenekar, majd 2001 és 2003 között az Ausztrál Opera vezető karmestere volt. 6  2000-ben, a sydney-i olimpián ő vezényelte a nemzeti himnuszt. 5  2005-ben a Hamburgi Állami Operaház művészeti igazgatójává és a Hamburgi Filharmonikus Zenekar általános zeneigazgatójává nevezték ki, ahol rendkívül széles repertoárt vezényelt . 9  E hamburgi tisztségeket tíz évig, 2015-ig töltötte be. 10  2005-ben a Wiener Musikvereinben – első női karmesterként – vezényelte a női zenészektől sokáig mereven elzárkózó Bécsi Filharmonikusokat . 7  11  2017–2020-ban a Lausanne-i Kamarazenekar vezető vendégkarmestere volt. 12  2021-ben meghívták a francia nemzeti ünnepen hagyományosan megtartott szabadtéri Párizsi Koncert dirigálására. 13  A 2021–2022-es évadban a Salomét vezényelte az Opernhaus Zürichben, a Peter Grimest a bécsi Staatsoperben és A rózsalovagot a berlini Staatoper Unter den Lindenben, valamint szimfonikus koncerteket Oslóban, Stockholmban, Párizsban, Los Angelesben, New Yorkban, Washingtonban, San Franciscóban és Lausanne-ban. 12 
2022-ben a Sidney-i Szimfonikus Zenekar vezető karmestere lett. 14 
Annak ellenére, hogy sokan operakarmesternek tartják, a világ vezető szimfonikus zenekarainak is állandó vendége. Dirigálta a New York-i, Los Angeles-i, a berlini, a bécsi, a müncheni, a stockholmi, a helsinki, a BBC és a drezdai filharmonikus zenekarokat, az Orchestre Philharmonique de Monte Carlót, az Orchestre de Parist, a Staatskapelle Drezdát, a linzi Bruckner Orchestrát, Barcelona, San Francisco, Cincinnati, Detroit, Chicago, Dallas zenekarait és sok más együttest. Ausztráliában vezényelte a Nyugat-Ausztrál, az Adelaide-i, a Melbourne-i és a Queenslandi Szimfonikus Zenekart, valamint az Ausztrál Világzenekart. Az operák terén az elmúlt évadokban fellépett például a Bécsi Állami Operaházban , a Bajor Állami Operaházban , a Berlini Állami Operaházban , a Zürichi Operában , a madridi Teatro Realban , a stockholmi Svéd Királyi Operában . Többször visszatért Zürichbe, Münchenbe, Berlinbe, Bécsbe, a New York-i Metropolitan Operába és az Opera Nationale de Paris-ba. 9  5  Érdekesség, hogy a Metropolitan Operában öt hónapos terhes korában lépett fel először, a Bécsi Állami Operát pedig 1997-ben, egy hónappal a szülés előtt vezényelte. 15 
Simone Young számos díjat és kitüntetést kapott pályája során. 2004-ben megkapta az Ausztrália Rendje kitüntetést és a francia Chevalier de l’Ordre des Arts et des Lettres tagjává nevezték ki. 2005-ben kitüntették a rangos Goethe Intézeti Éremmel, 2011-ben pedig elnyerte a Sir Bernard Heinze-díjat. Sikeres 2012-es brisbane-i turnéja során megkapta a Helpmann-díjat a legjobb klasszikus zenei előadásért. A turné során a Hamburgi Operával szerepelt, és különösen Wagner A Rajna kincse és Brahms 2. szimfóniájának előadása aratott elismerést. 2014-ben a Verdi-trilógia  előadásaiért Nemzetközi Opera-díjat kapott, 2019-ben pedig elnyerte a Bécsi Európai Kulturális Díjat. Young tiszteletbeli doktorátust kapott a Nyugat-Ausztráliai Egyetemen, a Griffith Egyetemen, a Monash Egyetemen és az Új-Dél-Walesi Egyetemen. 16  2021-ben megkapta az ausztráliai Advance Awards globális ikonja elismerést. 17  2022-ben a Bécsi Állami Operaház tiszteletbeli tagjává  nevezték ki. „Nagy megtiszteltetés, hogy a Bécsi Állami Operaházban Ehrenmitgliedshaftnak neveztek ki, és nagyon hálás vagyok ezért a díjért. 1993-as debütálásom óta nagyon szoros köteléket éreztem az operaházzal” – nyilatkozta az elismerésről. 18 
Young férje Greg Condon, két lányuk van. Az idősebb, Yvann, pénzügyi területen dolgozik, a fiatalabb, Lucie, hárfaművész, és a londoni King’s College-ben tanult. 5 
Válogatás az AllMusic és a Discogs nyilvántartása alapján. 19  20 
