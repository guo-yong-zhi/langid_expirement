Pontosságellenőrzött
A 2026-os labdarúgó-világbajnokság a 23. világbajnokság lesz, melyet 2026-ban az Egyesült Államok, Kanada és Mexikó közösen rendez, 16 városban. 1  Az Egyesült Államokban 60 mérkőzést fognak tartani, míg a szomszédos Kanadában és Mexikóban pedig tízet-tízet. A tornán 48 csapat vesz részt. 2  Ez lesz az első világbajnokság, amelyet három ország rendez együtt. 3  4  Argentína a címvédő, miután a 2022-es döntőben legyőzték Franciaországot.
A United 2026 pályázat Marokkót győzte le az utolsó körben a 68. FIFA Kongresszuson, Moszkvában. 2002 óta ez lesz az első világbajnokság, amelyet több, mint egy ország rendez. Mexikó lesz az első ország, ami háromszor rendezte meg a férfi világbajnokságot, miután szervezők voltak 1970-ben és 1986-ban is. Az Egyesült Államok 1994-ben volt legutóbb rendezője a világbajnokságnak, míg Kanadában ez lesz az első. A világbajnokság ezen a tornán fog visszatérni megszokott, nyári időpontjára, miután a 2022-es kiírást novemberben és decemberben tartották.
2013 októberében Michel Platini az UEFA elnökeként azt javasolta, hogy 40 csapatra bővítsék a világbajnokságot, 5  6  amelyet Gianni Infantino ismét napirendre hozott 2016-ban. 7  Négyféleképpen tervezték a kivitelezést: 8  9  10 
2017. január 10-én a FIFA a negyedik opció mellett döntött. 2  Tizenhat csoporttal fog indulni a 2026-os világbajnokság, amely csoportokban mind 3 csapat van és az első két helyezett jut tovább, a 32 csapatos kieséses szakaszba. 11  Összesen 64 mérkőzés helyett 80-at fognak játszani a csapatok, de a döntőbe jutó csapatok továbbra is összesen 7 meccsen fognak részt venni. Minden csapat eggyel kevesebb mérkőzést fog játszani a csoportkörben és eggyel többet a kieséses szakaszban. A 32 csapatos tornához hasonlóan ezt is 32 nap alatt fogják lejátszani. 12 
Korábban felvetődött a 16 csoportos formátum, amely szerint tizenkét négy csapatos csoport vagy két 24 csapatos részre osztott, hat, négy csapatos csoport is lehetett volna . Ezt azt követően vetették fel, hogy fennállt a csalás veszélye az utolsó csoportmérkőzéseken, hiszen a három csapatos csoportokban azokat nem egy időben játszanák. 13  Így a játszott meccsek száma 64 helyett 104 lenne, a döntőbe jutó csapatok hét helyett nyolcat játszanának. Ez a plusz egy kieséses mérkőzésnek lenne köszönhető.
2023. március 14-én jelentette be a FIFA, hogy a tizenkét négycsapatos csoport mellett döntött, hivatalosan is elvetve a háromcsapatos csoportok ötletét. Összesen 104 mérkőzésre kerül sor. 14  A csoportokból az első kettő, valamint a nyolc legjobb harmadik jut tovább a legjobb 32 közé, ahonnan egyenes kieséses rendszerben folytatódik a torna. A döntők résztvevői nyolc mérkőzést fognak játszani a korábbi hét helyett. 15  16 
A világbajnokság kibővítését ellenezte a Európai Klubszövetség, 17  a Liga Nacional de Fútbol Profesional elnöke, Javier Tebas, 18  illetve a német válogatott korábbi szövetségi kapitánya Joachim Löw. 19  A fő problémájuk az volt, hogy már így is nagyon sok mérkőzést játszanak a játékosok és a bővítés csökkentené a mérkőzések minőségét. Ezek mellett politikailag is motivált volt a lépés, hiszen Gianni Infantino megválasztását azzal nyerte el, hogy megígérte, hogy több ország fog helyet kapni a világbajnokságon. 20 
Ezek mellett a Journal of Sports Analytics folyóirat kritizálta a három csapatos csoportokat, hiszen így a csapatok csalhatnának utolsó mérkőzéseiken, hogy bizonyos válogatottak juthassanak tovább. Erre már esett példa korábbi világbajnokságokon, mint az 1982-es gijón szégyene becenevű mérkőzés. 21 
Erre válaszként a FIFA CTO-ja, Marco van Basten kijelentette, hogy a döntetlenek megakadályozása a csoportkörben büntetőpárbajok segítségével történhetne. 22  Ugyan ez részben megakadályozná a csalásokat, egy csapat ettől függetlenül tudatosan elveszíthetne egy büntetőpárbajt, hogy kiejtsen egy rivális válogatottat. 21 
A csalásokról beszélve a FIFA alelnöke és a CONCACAF elnöke, Victor Montagliani azt mondta 2022 áprilisában, hogy a FIFA még nem vetette el annak a lehetőségét, hogy 12 négy csapatos csoport legyen a tornán. 23 
A FIFA Tanács 2013 és 2017 között több megbeszélést is tartott arról, hogy megtartsák-e azt a rendszert, ami szerint egy szövetség tagjai nem rendezhetnek tizenkét évig világbajnokságot , azt követően, hogy az egyik tag házigazda volt. A FIFA Tanács tett egy olyan kivételt, hogy ha egyik pályázat se felel meg a kitételeknek, akkor rendezhetné a világbajnokságot az a szövetség, ahol a kettővel korábbi tornát tartották. 24  25  2017 márciusában Gianni Infantino a következőt nyilatkozta „Európa  és Ázsia  nem pályázhatnak azt követően, hogy Oroszországot és Katart kiválasztottuk 2018-ra és 2022-re.” 26  Ennek következtében a világbajnokságot a következő szövetségek tagországainak egyikében tarthatnák: CONCACAF , CAF , CONMEBOL  vagy OFC .
A világbajnokság közös rendezése, amit a 2002-es világbajnokság után betiltott a FIFA, ismét engedélyezve volt a 2026-os pályázatra. A pályázó országok száma nem volt korlátozva, hanem pályázatonként volt kiértékelve. 27  2022 márciusában a Liga MX elnöke, Mikel Arriola azt nyilatkozta, hogy, ha a szövetség nem reagált gyorsan a Querétaro–Atlas lázadásokra az egyik mérkőzésen, akkor veszélybe kerülhet részvételük a pályázatban. 28 
Kanada, Mexikó és az Egyesült Államok külön is tervezett pályázni, de 2017. április 17-én bejelentették a United-pályázatot. 29  30 
A Mexikói labdarúgó-szövetség 2012 szeptemberében jelentette be, hogy harmadszorra is világbajnokságot rendezne, 31  a Kanadai labdarúgó-szövetség 2014 januárjában jelentette be, hogy pályázna 32  , végül a két ország az Egyesült Államokkal együtt közös pályázatot nyújtott be. 33 
A Marokkói labdarúgó-szövetség 2017 augusztusában hozta nyilvánosságra, hogy jelentkezett a világbajnokság megrendezésére. 34  Marokkó korábban pályázott az 1994-es, az 1998-as, a 2006-os és a 2010-es vb rendezésre.
A szavazás 2018. június 13-án történt a FIFA éves kongresszusán, Moszkvában. 35  A United 2026 pályázat nyert, 134 szavazatot megszerezve, míg a marokkói 65-öt kapott. Irán úgy döntött, hogy az „egyik se” opcióra szavaz, míg Kuba, Spanyolország és Szlovénia nem szavazott. Kanada ezzel az ötödik ország lett, amely férfi és női világbajnokságot is rendezett , Mexikó lett az első, amely három világbajnokságot is rendezett  és az Egyesült Államok lett az első, amely a férfi és női tornát is legalább kétszer megrendezte .
A pályázat beadásának idején hivatalosan 41 várost javasoltak, 43 létező és két építkezés alatt álló stadionnal . Az első fordulóban eltávolítottak kilenc stadiont kilenc városban, majd a másodikban kilenc helyszínt hat városban. Ezek mellett el kellett távolítani három várost , mert a FIFA nem volt hajlandó egyeztetni pénzügyi befektetésekről az adott helyszíneken. 36  Így az első két forduló után 23 város és 24 stadion maradt. Miután Montréal 2021 júliusában visszalépett, 37  Vancouver ismét jelölt lett 2022 áprilisában. 38  Ezzel összesen 24 stadion maradt, mind külön városban vagy régióban.
Ugyan vannak labdarúgásra kialakított stadionok Kanadában és az Egyesült Államokban is, a legnagyobb a Nashville-ben található Geodis Park, aminek befogadóképessége mindössze 30 ezer fő, ami 10 ezerrel kevesebb, mint a FIFA által előírt minimum . Ennek ellenére több stadiont is, mint a Mercedes-Benz Stadion  és a Lumen Field  is használnak MLS és NFL csapatok is. Ugyan főleg amerikai futballra használják ezeket a stadionokat és a kanadai helyszínek a kanadai amerikai futball-ligának adnak otthon, mindet használták már labdarúgó-mérkőzésekre is.
2022. június 16-án a FIFA bejelentette a hivatalos házigazda-városokat, amiket három földrajzi régióra bontottak: Vancouver, Seattle, San Francisco, Los Angeles és Guadalajara a nyugati csoportban, Kansas City, Dallas, Houston, Atlanta, Monterrey és Mexikóváros a központi csoportban és Toronto, Boston, New York, Philadelphia és Miami a keleti csoportban . 39 
Mexikóváros az egyetlen főváros, ahol tartanak mérkőzést, miután Ottawa és Washington nem kapott rendezési jogot. Ezzel azon kevés fővárosok egyikei lettek, Bonn  és Tokió  után, akik nem rendeznek mérkőzést a világbajnokságukon. Washington jelölt volt, de egyesítette pályázatát Baltimore-ral a FedEx Field rossz állapotának következtében. Más városok, akik végül nem kaptak rendezési jogot: Cincinnati, Denver, Nashville, Orlando és Edmonton. Ottawa jelölt stadionja, a TD Place Stadion kiesett alacsony befogadóképessége miatt. Az 1994-es amerikai világbajnokságon használt stadionok egyike se helyszín 2026-ban, míg az Azteca az egyetlen, amit használtak az 1970-es és 1986-os mexikóin. 40 
A 2026-os világbajnokság selejtezőinek lebonyolításáról még nem született döntés. 42  43  44 
A pályázatban arra számítottak, hogy mindhárom házigazda automatikus résztvevő lesz. 45  2022. augusztus 31-én, Gianni Infantino FIFA-elnök egy guatemalai útja során megerősítette, hogy CONCACAF konföderációból hat csapat jut ki a világbajnokságra, köztük az Egyesült Államok, Mexikó és Kanada, mint rendezők. 46  47 
2017. március 30-án a FIFA Tanács elnöksége  javaslatot tett a 2026-os világbajnokság helyeinek elosztására. Az ajánlást a FIFA Tanács terjesztette elő ratifikálásra. 42  48  2017. május 9-én, két nappal a 67. FIFA-kongresszus előtt a FIFA Tanács a bahreini Manámában tartott ülésén jóváhagyta a helyek elosztását. Ez egy hat csapat részvételével zajló interkontinentális rájátszástornát tartalmaz, amely az utolsó két világbajnoki helyről dönt, amely 1⁄3 kvótát jelent 43 
A három rendező, az Egyesült Államok, Kanada és Mexikó automatikusan kijutottak.
A kvalifikáció megszerzésének sorrendjében. A "Világbajnoki részvétel" oszlop már tartalmazza a 2026-os labdarúgó-világbajnokságot is.
Jegyzetek
