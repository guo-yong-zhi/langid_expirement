Pontosságellenőrzött
Jeffrey Michael Tambor  Golden Globe- és kétszeresen Primetime Emmy-díjas amerikai színész.
Elsőként a The Ropers  és a The Larry Sanders Show  című sorozatokban tűnt fel fontosabb szerepekben. Ezt követte Az ítélet: család, ebben 2003 és 2019 között szerepelt kisebb-nagyobb kihagyásokkal. 2014 és 2017 között a Transparent című vígjáték-drámasorozat főszereplője volt, Maura Pfefferman megformálásával két Primetime Emmy- és egy Golden Globe-díjat nyert.
Filmjei közé tartozik Az igazság mindenkié , A kispapa , a Keresd a nőt! , A Grincs , a Pokolfajzat  és annak 2008-as folytatása, valamint a Másnaposok-trilógia . 2016-ban A könyvelő című filmthriller mellékszereplője volt, 2017-ben Georgij Malenkov szovjet politikust formálta meg a Sztálin halála című szatírában.
Szinkronszínészként szerepelt olyan mesefilmekben, mint a Spongyabob – A mozifilm , a Szörnyek az űrlények ellen , az Aranyhaj és a nagy gubanc  vagy a Trollok .
