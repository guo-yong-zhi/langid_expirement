Pontosságellenőrzött
Jon Sobrino SJ  Salvadorban élő jezsuita pap, napjaink felszabadítási teológiájának leghíresebb képviselője.
Jon Sobrino Barcelonában született 1938. december 27-én egy baszk családban a polgárháború idején.
1957 óta él Salvadorban. Eredetileg mérnöknek készült, műegyetemi tanulmányait az Amerikai Egyesült Államok-beli St. Louisban végezte. Teológiai végzettséget Frankfurt am Mainban szerzett, a Sankt Georg Hittudományi Egyetemen, ahol később Erhard Kunz jezsuita teológusnál dogmatikából doktorált. Témája: az analysis fidei.
Sobrino atya a közép-amerikai katolikus José Simeón Cañas Egyetem egyik alapítója, professzora lett. 1989-ben merényletet kíséreltek meg ellene, amelyben hat rendtársa és két házvezetőnője meghalt.
A Grazi Egyetemen 1992-ben megkapta a legmagasabb emberjogi kitüntetést, majd 1998-ban a münsteri „Westfälische Wilhelms-Universität” díszdoktori címét.
2007. március 15-én a vatikáni Hittani Kongregáció nyilvános jegyzékben egyes tételeit elítélte, azaz „állításai tévesek és veszélyesek, ezért tehát ártalmasak a hívő emberek számára… A kérdéses művek a következők: az 1991-ben megjelent Jézus Krisztus, a felszabadító: a názáreti Jézus történelmi-teológiai olvasata és az 1999-ben közzétett Hit Jézus Krisztusban… E téves állítások között szerepel: a szegények egyházának fogalma és a szegények melletti kizárólagos opció, állásfoglalás, miszerint a szegények egyháza a krisztológia egyházi helye és alapvető irányvonala. A szerzőnek ez az állítása ellentétes azzal, hogy az egyház által minden nemzedéknek közvetített egyedüli egyházi hely az apostoli hit. Sobrino atya továbbá csökkenti az Újszövetség és az ősegyház nagy zsinatai által hozott határozatok normatív értékét.” 3 
