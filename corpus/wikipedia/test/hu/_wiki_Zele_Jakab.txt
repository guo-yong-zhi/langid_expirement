Pontosságellenőrzött
Szentbalázsi Zele Jakab  , nagykanizsai kapitány, Zala megyei hadak kapitánya, Zala vármegye adószedője, földbirtokos.
A Zala vármegyei ősrégi nemesi származású szentbalázsi Zele családnak a sarja. Apja szentbalázsi Zele János , földbirtokos, anyja a Hahót nemzetségbeli Csány Katalin . 1  Az apai nagyapja szentbalázsi Zele Antal , Zala vármegye alispánja, földbirtokos volt. Az anyai nagyapja Csány Balázs , királyi tanácsos, Zala vármegye alispánja, országgyűlési követe, erdélyi sókamara ispánja, földbirtokos. Zele Jakabnak két fivére volt: Zele Péter  és Zele Pál . Az apai nagybátyja szentbalázsi Zele Balázs , zalavári várnagy, földbirtokos, akinek a hitvese nádasdi Nádasdy Zsuzsanna, Nádasdy Ferenc , nagykanizsai várkapitánynak a lánya. Zele Balázsné Nádasdy Zsuzsanna fivére báró nádasdi és fogarasföldi Nádasdy Tamás  a Magyar Királyság nádora volt. 2  Zele Jakabnak az elsőfokú unokatestvére szentbalázsi Zele Erzsébet , akinek a férje Zichy Rafael , Zala vármegye alispánja, földbirtokos volt. Zele Jakabnak a nagynénje szentbalázsi Zele Erzsébet, akinek a férje konschinai Konszky Péter , szlavóniai ítélőmester, földbirtokos, aki 1515. február 21-én címeres levelet szerzett. 3 
Zele Jakab testvérei közül legjelentékenyebb szerepre jutott Nádasdy Tamás nádor familiárisaként. Fiatal korában a vagyoni viszonyai rendezésével volt elfoglalva. 1538-ban még ő panaszkodott nagybátyja ellen, Szele Balázs ellen Vasvármegye ítélőszéke előtt a miatt, hogy ez tőle Szentbalázson 3 hold földet hatalmasul elfoglalt, de csakhamar maga is próbát tett az erőszakos vagyonszerzéssel és Zele Péter testvérével együtt Háshágyi Ferencnek molnári, szerdahelyi és szentmihályi jószágain hatalmaskodott. Ennek következménye azonban a királyi kúria előtti hosszas per és főbenjáró ítélet lett. Végre mégis egyezségileg elsimult a dolog és 1548-ban Háshágyi Ferenc a Szele fivérek iránti atyafiságos  szeretetből bizonyos feltételek alatt lemondott követeléseiről és jogairól.
A Szele család Szentmihályon kegyúri jogokat is gyakorolt. Ezt Jakab úr nagyon gyakorlatias módon fogta fel. Midőn az ottani plébános hirtelen végrendelet nélkül elhalt, a hagyatékát egyszerűen a maga részére foglalta el. 1556 tavaszán, Terjék Tamás lemondása után, ő tárgyalt a jelöltekkel, és javaslatára, a saját és a nádor unokaöccse, Zele Jakab lett a  nagykanizsai várnak tiszttartója. 1555-ben Zala vármegye adószedője is volt. Panaszkodott, hogy az adópénzt nem adják meg, és őt az urának, Nádasdy Tamás nádornak való szolgálatáért halálra gyűlölik. Szele Jakab ugyan már 1556. január 2-án kérte a nagykanizsai vár építkezéshez a megye segítségét, indokolva, hogy ahhoz a vár tartománya kevés, de mint látjuk a kérésnek nem mindenkinél volt foganatja. 1556. januárban még a folytatást tervezték, ekkor Szele Jakab beszámol az építkezésről és pallért kér a további munkákhoz. Az építkezések a hadi események után folytatódtak. 1558-ban még mindig nagyszabású munkák folynak. Zele Jakab 1559. januárjában összegzi az elvégzetteket.  4  
1557-ben rokonával, Szele Jánossal jut nagy viszálykodásba. Panaszkodik az anyai nagybátyjának, Csányi Ákosnak, hogy elbúsult Zele János hitvány erkölcse miatt, amellyel rajta és jobbágyain károkat cselekszik. 1560 szeptember 26-ikán Batthyány Ferenc írt neki azon panasz folytán, hogy Zele Jakab a dézsmát törvénytelenül szedte be, mert előbb a földesúr szedi az adót s csak azután szabad dézsmálni. Kérte tehát, mint barátját, hogy legyen e nélkül, mert bizony nem engedi senkinek, hogy szegény árvák jószágán valami új törvényt költsön valaki. 1564-ben osztályos atyafiaival Pállal, Jánossal és Boldizsárral együtt Miksa magyar királytól a zalamegyei családi birtokokra, Szentbalázsra, Kisfaludra, Zelefalvára másképpen Zelechre, továbbá Túr pusztára a kökényesi részbirtokra és Darócz pusztára Miksa királytól új adománylevelet és a kapornaki konventhez szóló beiktató parancsot eszközölt ki. Az adomány-levélbe bele foglaltattak Jakab fiai István, Farkas és Tamás, Pál fia János, továbbá János fiai Tamás, László és Ferenc is. 5 
Ezek az erődítési munkák szakadatlanul folytak, így előbb Zele Jakab tiszttartó irányításával 1567 tavaszáig, majd az azt követő évtizedben is. Zele Jakab 1558-ban keltezett levele szerint: az építőmunkások a palánkfalak és a bástyák földdel való feltöltésén dolgoztak, de helyeket" is kialakították. 6  Gersei Petho Péter 1566 és 1571 között Zala vármegye alispánja előbb Háshágyi Imrével, majd Zele Jakabbal. 7 
Jakab alkalmasint kaposmérei Mérey leányt bírt feleségül. A már említett három fián kívül Zsófia nevű leánya is volt, a ki szentgyörgyvölgyi Bakacs Lukácsnak nejévé lőn, s a kinek jussán a Szele család régibb iratainak egy része is a vizeki Tallián családnak birtokába jutott.
előző első alispán: gerseiPethő Péter
1568. - 1571.
következő első alispán:pölöskeiEördögh Gergely 
