Pontosságellenőrzött
A One More Light a Linkin Park hetedik stúdióalbuma , 1  mely 2017. május 19-én jelent meg. Ez az utolsó Linkin Park lemez amin Chester Bennington szerepel halála előtt. Az album jól teljesített kereskedelmi szempontból, számos országban első hely lett, és a zenekar ötödik olyan albuma, amely Billboard 200-on 1. helyen debütált.
Az albumot 2015. szeptember és 2017. február között vették fel több stúdióban. Az album elsődleges producerei a zenekar tagjai, Mike Shinoda és Brad Delson voltak. A One More Light-ot poplemezként írták le, mely eltér az előző albumaik Alternatív rock és Alternatív metal hangzásától. Az albumon feltűnik Pusha T, Stormzy és Kiiara is mint vendégelőadó. Karrierjük során először dolgoztak dalszövegírókkal: Julia Michaels, JR Rotem, Justin Tranter, Ross Golan, Andrew Goldstein, blackbear, és Eg White.
