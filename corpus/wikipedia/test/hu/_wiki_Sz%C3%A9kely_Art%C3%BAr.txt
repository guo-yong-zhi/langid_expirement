Pontosságellenőrzött
Székely Artúr, született Schlesinger 2   4  jogász, közgazdasági író.
Schlesinger Vilmos kereskedő és Pollák Regina fia. Tanulmányait Budapesten és több külföldi egyetemen folytatta. 1910–13-ban a Magyar Vegyészeti Gyárosok Országos Egyesületének, majd 1914–1916-ban a Magyar Vámpolitikai Központ titkára lett. 1916-tól a budapesti Kereskedelmi és Iparkamara titkára, külkereskedelmi osztályának vezetője volt. Emellett 1923-tól a Magyar Vámpolitikai Központ igazgatója, 1920-tól a Magyar Külkereskedelmi Szövetség igazgatója volt. 1927 és 1932 között a Budapesti Kereskedelmi és Iparkamara Külkereskedelmi Közleményeit szerkesztette. 1945-től 1948-ig a Kereskedelmi és Iparkamara megbízott főtitkáraként működött. Megalakulásától a Magyar-Szovjet Közgazdasági Szemle szerkesztőbizottságának tagja és a lap belső munkatársa volt. 5 
Első felesége Kántor Margit volt, Kántor Alfréd és Pickler Carleu  lánya, akit 1914. július 4-én Budapesten vett nőül. 1919-ben elváltak. 6  Második felesége Richter Anna  7  volt, akivel 1920. november 23-án kötött házasságot. 8  1938-ban áttért az evangélikus vallásra. Lánya  Székely Zsuzsanna  9  volt.
