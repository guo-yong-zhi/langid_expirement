Pontosságellenőrzött
A költözés az Így jártam anyátokkal című televízió-sorozat második évadának tizennyolcadik epizódja. Eredetileg 2007. március 19-én vetítették, míg Magyarországon egy évvel később, 2008. november 26-án.
Ebben az epizódban Ted és Robin össze szeretnének költözni, de Barney ellopja a költöztetőautót, hogy így szabotálja az eseményeket. Közben Lily és Marshall megtapasztalják, milyen Ted nélkül élni.
Ted és Robin úgy döntenek, hogy összeköltöznek. Barney eleinte támogatja ezt, hiszen így megkérheti Lilyt és Marshallt, hogy hadd vigyen fel hozzájuk nőket a bárból, mert ő 23 percre lakik onnan, és ennyi idő alatt rendszeresen elromlanak a dolgok. Végül meggondolja magát, és rádöbben, hogy Ted helytelenül cselekszik. Ezért ellopja a költöztetőautót, és közli telefonon Teddel, hogy csak akkor kaphatja vissza, ha különféle kihívásokat teljesít. Ted belemegy a játékba, de egy idő után elege lesz, és ekkor veszi észre, hogy az autó mindvégig ott volt a bár háta mögött egy sikátorban, és Barney azzal csajozott. Barney szerint azonban nem véletlen, hogy az este így alakult: ő úgy véli, hogy Ted igazából nem is szeretne költözni. Ted azt mondja, hogy ez nem igaz, majd fogja magát és hazaindul Robinhoz. Azonban rögtön kiderül pár kellemetlenség: Robin nem örülne annak, hogy Ted cuccaival lenne tele a lakás, amellett dohányzik is, és egy fegyvermagazinra van előfizetése. Így végül közösen úgy határoznak, hogy mégsem költöznek össze.
Eközben Marshall és Lily élvezik, hogy végre csak az övék a lakás. Hamarosan azonban rájönnek arra, hogy Ted nélkül nehéz az élet, mert ő vásárolt be, az övé volt egy csomó holmi, és ő gondoskodott mindenről. Amikor már a vécépapír is hiányozni kezd, több más holmival egyetemben, Lily és Marshall rájönnek, hogy nem tudnak Ted nélkül élni. Így amikor a költözésből semmi sem lesz, üdvrivalgásban törnek ki.
Az epizód végén Barney felolvas egy TOP10-es listát arról, hogy milyen nevet adott volna a kocsijának, "ha Ted nem lett volna olyan hülye, hogy visszaadja".
'Hol is tartottunk?     A skorpió és a varangy     Villásreggeli     Ted Mosby, az építész     A világ legjobb párosa     Jogi praktikák     Swarley     Atlantic City     A pofogadás     Szingliszellem     Hogyan lopta el Lily a karácsonyt     Először New Yorkban     Oszlopok     A hétfő esti meccs     A szerencsepénz     Cuccok     Arrivederci, Fiero     A költözés     A legénybúcsú     Nyílt kártyákkal     Valami kölcsönvett     Valami kék
