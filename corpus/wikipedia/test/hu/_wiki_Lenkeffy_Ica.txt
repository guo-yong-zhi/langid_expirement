Pontosságellenőrzött
Lenkeffy Ica   4  színésznő, a magyar némafilmek egyik első „csillaga”.
Lenkefi Kornél  színész és Keresztély Ernesztin  színésznő lánya. Eredeti neve Kaukál Ilona 5  . Budapesten járt iskolába, színiiskolát nem végzett. Előbb vidéken szerepelt, majd tizenöt évesen mutatkozott be a Vígszínházban a „Nyári szerelem” Julie szerepében. 1913-ig a Vígszínház, 1914-ben a Magyar Színház, 1915-ben a Király Színház tagja volt. 1918. június 8-án Budapesten, az Erzsébetvárosban Roboz Imre, a Projectograf Rt. igazgatójának felesége lett, 6  de 1923-ban elváltak. 7 
Először 1912-ben, a filmrendezéssel éppen csak próbálkozó Góth Sándor két filmjében kapott szerepet. Első sikeres filmje a Szulamit , majd többnyire Kertész Mihály, Korda Sándor filmjeiben játszott. Partnerei között volt Csortos Gyula, Somlay Artúr, Törzs Jenő vagy a későbbi Oscar-díjas Paul Lukas . 1921-ben Bécsbe, majd Berlinbe hívták filmezni. Német produkcióban készült az Othello  is, melyben Emil Jannings  és Werner Krauss  partnereként Ica von Lenkeffy Desdemona szerepét alakítja. Ez volt Shakespeare Othello című drámájának első filmadaptációja,
1923-ban újra férjhez ment, ezúttal Louis Mannheim párizsi bankárhoz. Párizsba költözött, ahol luxus körülmények között élt, de férje kívánságára felhagyott a filmezéssel. Később megpróbált visszatérni, két francia némafilmben is kapott szerepet, a hangosfilm megjelenése azonban nyilván lehetetlenné tette a folytatást. Férjétől Goldberger Leó fiával, Goldberger Miklóssal megszökött. Az 1930-as években visszatért Magyarországra.
