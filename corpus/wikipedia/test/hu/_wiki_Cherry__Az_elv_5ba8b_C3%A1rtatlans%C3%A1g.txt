Pontosságellenőrzött
A Cherry: Az elveszett ártatlanság  2021-es amerikai bűnügyi filmdráma, amelyet a Russo testvérek  rendeztek Angela Russo-Otstot és Jessica Goldberg forgatókönyve alapján. A film Nico Walker ugyanilyen című könyvén alapul. A főszerepben Tom Holland, Ciara Bravo, Jack Reynor, Michael Rispoli, Mark Francis és Jeff Wahlberg látható.
A mozikban 2021. február 26.-án mutatták be, az Apple TV+-on pedig 2021. március 12.-én jelent meg.
A film összességében negatív kritikákat kapott. A Rotten Tomatoes oldalán 37%-ot ért el 206 kritika alapján, és 5.20 pontot szerzett a tízből. 1  A Metacritic honlapján 44 pontot szerzett a százból, 45 kritika alapján. 2 
A Variety magazin kritikusa, Owen Gleiberman szerint "alig vannak hihető pillanatok a Cherryben, de a film igazi bűne az, hogy élvezhető pillanatok is alig vannak benne. Az egyetlen érzelem, amelyet ez a film kivált az az, hogy mennyire el van telve magával." 3  Gleiberman később 2021 legrosszabb filmjének nevezte. 4 
