Pontosságellenőrzött
Zakar András  magyar pszichológus. Kutatási területe: pályalélektan, tanácsadás-pszichológia. 1988-ban tevékenyen részt vett a Várkonyi Hildebrand Dezső tiszteletére kiadott emlékkötet szerkesztésében.
Felsőfokú tanulmányokat a szegedi egyetemen folytatott történelem-pedagógia szakon 1966–1971 között, történelem-pedagógia szakos középiskolai tanári diplomát 1971-ben, majd az Eötvös Loránd Tudományegyetemen szakpszichológusi oklevelet 1987-ben szerzett. Egyetemi doktori disszertációját 1974-ben, pszichológia tudományi kandidátusi disszertációját 1987-ben védte meg. PhD fokozatot 1994-ben nyert a Debreceni Egyetemen.
Munkahelye 1974-től a JATE Pszichológia Tanszék, 1974-től tanársegédi, 1977-től adjunktusi beosztásban dolgozott, egyetemi docensi kinevezést 1989. július 1-én kapott. A Duró Lajos által vezetett Pszichológiai Tanszéken belül létrehoztak egy Pályalélektani Tanszéki Csoportot, amely 1988/89-1995/96-ig működött, vezetője mindvégig Zakar András volt, távozásával a csoport megszűnt. 1995-től a Jogtudományi Kar Munkajogi és Szociális Jogi Tanszékének egyetemi docense és a Kecskeméti Főiskola Tanítóképző Főiskolai Kara Pszichológiai Csoportjában főiskolai tanár. 1  A tudományos közélet aktív szereplője. Témakiíró a SzTE Állam- és jogtudományi Doktori Iskolájában. 2 
