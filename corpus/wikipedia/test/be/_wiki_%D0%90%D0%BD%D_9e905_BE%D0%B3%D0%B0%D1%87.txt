Анатоль Валянцінавіч Рогач  — беларускі краязнавец, даследчык гісторыі Беларускага Павілля.
Нарадзіўся 1 чэрвеня 1947 года ў в. Каралеўцы Вілейскага раёна.
Скончыў Іжанскую сярэднюю школу. Служыў у Савецкай Арміі. Ад 1967 года працаваў у Вілейскім раёне электрычных сетак , дзе прайшоў шлях да кіраўніка прадпрыемства 1 . Узначальваў РЭС з 1988 года. У 1972 годзе скончыў завочна Беларускі інстытут механізацыі сельскай гаспадаркі па спецыяльнасці «Інжынер-энергетык».
Анатоль Рогач спалучаў вытворчую і дэпутацкую дзейнасць з краязнаўчай 1 . Ён — адзін з самых аўтарытэтных даследчыкаў жыцця і творчасці нашых землякоў Адама Гурыновіча, Ігната Ходзькі, Эдварда Жалігоўскага 2 . Анатоль Рогач першым на Вілейшчыне і адным з першых на Беларусі звярнуў увагу на біяграфію аўтара першай украінскай канстытуцыі ўраджэнца вёскі Касута ля Вілейкі Піліпа Орліка 3 .
Даследаваў жыццё і творчасць ураджэнца Вілейшчыны мастака Нікадзіма Сілівановіча 4 . Аўтар біяграфічнай кнігі «Адам Гурыновіч» 5 .
Упершыню ў беларускай даследчыцкай літаратуры склаў радавод Адама Гурыновіча 5 , які ўтрымлівае 6 каленаў. У сваёй працы Анатоль Рогач паказвае, што Гурыновіч быў не толькі паэтам, збіраў фальклор, але займаўся гаспадарчымі справамі, падаваў надзеі як інжынер. Рогач даказаў, што Гурыновіч сустракаўся з Францішкам Багушэвічам, якому прысвяціў верш «Дзякуй табе, браце, Бурачок Мацею», знаходзіўся ў ліставанні з даследчыкам фальклору Янам Карловічам.
Даследчыцкую працу бачыў у спалучэнні пошукаў матэрыялаў на месцы з працай у архівах Маладзечна, Мінска, Гродна, Вільні 1 .
Актыўна супрацоўнічаў з масавымі перыядычнымі выданнямі. Быў пастаянным аўтарам «Рэгіянальнай газеты». Падрыхтаваны да друку матэрыял па гісторыі энергетыкі Павілля 5 .
Дэпутат Вілейскага раённага Савета.
Майстар спорту па шашках па перапісцы. Пераможца нацыянальных і міжнародных спаборніцтваў 5 .
Пахаваны на Вілейскіх гарадскіх могілках.
