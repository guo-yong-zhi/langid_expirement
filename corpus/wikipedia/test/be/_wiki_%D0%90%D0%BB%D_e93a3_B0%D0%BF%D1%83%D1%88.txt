Аляксандр Папуш  — украінскі футбаліст, абаронца.
Пачаў кар’еру ва Украіне, доўгі час гуляў за марыупальскі «Ільічовец», але так і не дасягнуў асноўнага складу. У 2008—2012 гадах гуляў у Беларусі .
У пачатку 2013 года стаў іграком казахскага «Кайсара», які выступаў у Першай лізе . У жніўні 2013 года вярнуўся ў Беларусь, стаўшы іграком рэчыцкага «Ведрыча-97» 2 . У сакавіку 2014 года па заканчэнні кантракта пакінуў рэчыцкі клуб 3 .
З красавіка 2014 года стаў выступаць у чэмпіянаце Крыма за ялцінскую «Жамчужыну», але ўлетку 2014 года, пасля пераходу «Жамчужыны» ў расійскую ПФЛ , не быў дапушчаны да ўдзелу 4 .
З сакавіка 2015 года знаходзіўся ў складзе «Іслачы» 5 , дзе і пачаў сезон 2015. Дапамог клубу перамагчы ў Першай лізе і выйсці ў Вышэйшую. У сезонах 2016—2017 заставаўся іграком асновы «Іслачы», выступаў звычайна на пазіцыі правага абаронцы.
У студзені 2018 года падоўжыў кантракт з «Іслаччу» 6 , аднак у лютым па выніках справы аб дагаварных матчах атрымаў ад Дысцыплінарнага камітэта АБФФ двухгадовую дыскваліфікацыю 7 , з-за чаго быў вымушаны пакінуць каманду. Пасля зыходу з «Іслачы» стаў працаваць ва Украіне, часам падтрымліваючы форму з беларускім клубам 8 .
У красавіку 2019 года атрымаў адтэрміноўку па дыскваліфікацыі 9  і неўзабаве зноў быў заяўлены за «Іслач», дзе стаў гуляць за дубль, а пазней вярнуўся ў асноўны склад. У снежні 2020 года па заканчэнні кантракта пакінуў «Іслач» 10  і завяршыў кар’еру.
