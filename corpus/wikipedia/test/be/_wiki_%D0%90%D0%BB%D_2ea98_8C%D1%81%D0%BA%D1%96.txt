Аляксандр Бекіравіч Смольскі   — беларускі архітэктар.
Скончыў у 1970 годзе Беларускі політэхнічны інстытут. У 1970—1972 гадах працаваў архітэктарам у «БелНДІдзіпрасельбудзе»; у 1972—1986 гадах у «Белдзіпрагандлі», старэйшым архітэктарам, кіраўніком групы архітэктараў; у 1986—2000 гадах у інстытуце «Белжылпраект», галоўны архітэктар праектаў; у 2001—2003 гадах інстытуце «Белбыттэхпраект», галоўны архітэктар праектаў; у 2003—2005 у ВУП «Белкааппраект», галоўны архітэктар Мінскага праектнага аддзела; у 2005—2008 гадах у КУП УКБ «Адміністрацыі Фрунзенскага раёна г. Мінска», галоўны архітэктар праектаў 1 .
Пражывае ў Мінску па вул. Дуніна-Марцінкевіча, 4, к. 2 1 .
Член Саюза архітэктараў з 1980 года 2 .
Асноўныя працы: прадуктовыя магазіны па вул. Чыгладзэ ў Мінску  і «Акіян» у Брэсце , прамтаварны, прадуктовыя магазіны ДарУРЗа ў Баранавічах , прамтаварная і харчовая базы ў Гомелі ; у аўтарскім калектыве: будынкі УУС Мінаблвыканкама , будынак Міністэрства гандлю БССР і Спорткамітэта БССР па вуліцы Свярдлова ў г. Мінску , службова-гаспадарчы корпус Савета Міністраў БССР па вул. Мяснікова ў г. Мінску , піянерлагер у г. Анапа  2 , катэджная забудова Падмаскоўя  і шэраг іншых аб’ектаў рознага прызначэння, браў удзел у праектаванні Мінскага Камароўскага рынку  1 .
Узнагароджаны дыпламамі Саюза архітэктараў БССР 1 .
