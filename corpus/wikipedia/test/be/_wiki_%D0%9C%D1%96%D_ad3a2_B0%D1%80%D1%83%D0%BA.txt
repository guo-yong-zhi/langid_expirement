Міхась Лазарук  — беларускі літаратуразнавец, крытык, педагог. Акадэмік Акадэмія педагагічных навук СССР , замежны член Расійскай акадэміі адукацыі. Доктар філалагічных навук , прафесар .
Нарадзіўся 5 ліпеня 1926 года ў в. Ушаловічы Слуцкага раёна ў сялянскай сям’і.
Пасля вызвалення Случчыны ад нацысцкіх захопнікаў у 1944 годзе прызваны ў Чырвоную Армію. Дайшоў да Берліна. У 1951 годзе скончыў філалагічны факультэт Мінскага педагагічнага інстытута і паступіў у аспірантуру пры гэтым інстытуце. Пасля заканчэння аспірантуры  — выкладчык, потым дацэнт кафедры беларускай літаратуры, з 1968 года — дэкан філалагічнага факультэта, з 1971 года — прарэктар Мінскага педінстытута. Паўтара года  працаваў на кафедры беларускай філалогіі Варшаўскага ўніверсітэта. У 1978 годзе прызначаны дырэктарам навукова-даследчага Інстытута педагогікі Міністэрства народнай адукацыі БССР.
Памёр 14 лістапада 2000 года ў Мінску.
Выступаў у друку з крытычнымі і літаратуразнаўчымі артыкуламі з 1949 г. Аўтар даследаванняў і манаграфій «Пімен Панчанка» , «Пытанні тэорыі літаратуры» , «Станаўленне беларускай паэмы» , «Беларуская паэма ў другой палавіне XIX — пачатку XX стагоддзя» , зборніка крытычных артыкулаў «Часу непадуладнае» , навучальных дапаможнікаў і падручнікаў для філалагічных факультэтаў ВНУ «Уводзіны ў літаратуразнаўства» , падручніка для 9 класа «Беларуская літаратура ў школе» , дапаможнікаў «Тэорыя літаратуры» , «Слоўніка літаратуразнаўчых тэрмінаў» . Адзін з аўтараў «Гісторыі беларускай літаратуры» , працы «Изучение русской литературы во взаимосвязи с белорусской» .
