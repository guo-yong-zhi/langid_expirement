Пліса — археалагічны помнік каля вёскі Пліса Глыбоцкага раёна Віцебскай вобласці.
Знаходзіцца насупраць канторы раённага аб’яднання Дзяржкамсельгастэхнікі. Вышыня 1,5 м, дыяметр 8 м. Адкрыў і абследаваў у 1972 годзе М. А. Ткачоў.
Знаходзіцца за 0,5 км на паўднёвы ўсход ад вёскі, на краі першай надпоймавай тэрасы возера Пліса . Памеры 60×30 м. Выявіў і даследаваў у 1981 годзе Э. М. Зайкоўскі. Даследавана 144 м2 плошчы. Культурны пласт да 0,4 м. Знойдзены крамянёвыя прылады працы, фрагмент каменнай шліфавальнай пліткі, порыстая кераміка позняга этапу нарвенскай культуры , кераміка з жарствой у цесце і ружанцавым арнаментам сосніцкай культуры , грубаляпны посуд культуры тыпу верхняга пласта Банцараўшчыны .
Матэрыялы раскопак захоўваюцца ў Інстытуце гісторыі АН БССР.
