Манументальна-дэкаратыўная скульптура — від дэкаратыўнай скульптуры, цесна звязаны з архітэктурай і прыродным ландшафтам. Прызначана для аздаблення фасадаў і інтэр’ераў будынкаў, мастоў, трыўмфальных арак, фантанаў, архітэктуры малых форм, упрыгожвання паркаў, плошчаў, вуліц. Уключае: статуі і рэльефы, якія маюць самастойнае значэнне; статуі, якія выконваюць ролю архітэктурных элементаў , статуі-фантаны; скульптурную арнаментацыю на будынках.
Вядома са старажытнасці ў многіх народаў. Найбольшага росквіту дасягнула ў эпоху антычнасці, у стылях готыкі, рэнесансу, барока і класіцызму ў культавым і палацавым будаўніцтве, садова-паркавым мастацтве, у мастацтве краін Усходу. У 20 ст. развіваецца пераважна як элемент ландшафтнага дызайна, была пашырана ў архітэктуры мадэрну і пабудовах, зарыентаваных на класіцыстычную традыцыю. З’явіліся яе новыя формы: агітацыйная, гульнёвая , скульптурная інсталяцыі і інш. Часам выкарыстоўваюць сучасныя тэхнічныя сродкі: рух, гук, светлавыя эфекты і інш.
На Беларусі пашырылася ў XVI—XIX стст. у палацавым і культавым долідстве. Складаным сімволіка-алегарычным ладам, экспрэсіўнасцю, багаццем і разнастайнасцю форм вызначалася культавая скулыпура XVII—XVIII стст. . У мастацтве класіцызму выкарыстоўвалася ў палацава-паркавых ансамблях, гарадскіх і сельскіх сядзібах .
Сярод паркавых скульптур XIX ст. алегарычная статуя «Багіня Міра»  В. Дэмут-Маліноўскага ў парку палаца Румянцавых-Паскевічаў у Гомелі, кампазіцыя «Хлопчык з лебедзем»  у Аляксандраўскім скверы ў Мінску. У 1930-я гг. зроблены рэльефы ў будынках Дома ўрада , Дома афіцэраў , Нацыянальнага акадэмічнага тэатра оперы і балета  у Мінску. У 1950-я гг. манументальна-дэкаратыўная скульптура арганічна суадносілася з архітэктурай класіцыстычнай арыентацыі: Рэспубліканскі міжсаюзны палац культуры прафсаюзаў , Нацыянальны мастацкі музей  у Мінску і інш. Імкненнем сцвердзіць новыя пластычныя ідэі вызначаюцца найбольш значныя творы 1970—1990-х гг.: кампазіцыі «Купава» перад будынкам рэстарана «Журавінка» , «Вянок» фантана ў парку імя Я. Купалы , «Юнацтва» ў скверы перад будынкам гасцініцы «Мінск» , «Бег» над уваходам стадыёна «Дынама» і «Арфей» перад будынкам музычнага вучылішча , «Юнак іграе на жалейцы» і «Поры года» ў гасцініцы «Турыст» , «Лаўка» ў Міхайлаўскім скверы , скульптуры «Паэзія», «Музыка», «Сцэнаграфія», «Танец», «Тэатр» на фасадзе Дзяржаўнага тэатра музычнай камедыі і кампазіцыя «Батлейка» каля яго будынка , скульптурнай групы фантанаў «Поры года» на праспекце Пераможцаў — «Гуканне вясны» , «Купалле» , «Свята ўраджаю» , «Каляды»  у Мінску; кампазіцыі «Натхненне» на фасадзе будынка Гродзенскага абласнога драматычнага тэатра ; «Белая дама з халопам» , «Русалка» , «Анёл-заступнік з хлопчыкам» , «Сабака для палявання»  у палацава-паркавым комплексе ў г. Нясвіж Мінскай вобласці і інш.
