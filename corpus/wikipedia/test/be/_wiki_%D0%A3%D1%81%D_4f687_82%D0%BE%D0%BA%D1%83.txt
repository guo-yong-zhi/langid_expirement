Усходнееўрапейская акадэмія прыкладных навук у Беластоку  — польская прыватная вышэйшая навучальная ўстанова, якая знаходзіцца ў Беластоку.
У 1993 годзе Усходнееўрапейскі інстытут гаспадаркі ў Беластоку звярнуўся з заявай у Міністэрства адукацыі  навукі Польшчы аб стварэнні Вышэйшай школы фінансаў і кіравання ў Беластоку, якая 17 жніўня 1993 года была ўнесеная ў рэестр недзяржаўных ВНУ пад нумарам 23. На першы год дзённых і завочных студый было прынята каля 800 студэнтаў. У 1993 годзе вучэльня набыла будынкі пасля ліквідаванай швейнай фабрыкі і рэканструявала іх пад кампус. У 1997 годзе былі створаны два факультэты: фінансаў і інфарматыкі, а таксама менеджменту і маркетынгу, адначасова вучэльня атрымала права на адкрыццё магістратуры па кіраванні і маркетынгу.
