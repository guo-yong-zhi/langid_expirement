Το κορίτσι με τα παραμύθια  είναι ελληνική ταινία του 1957 σε σενάριο και σκηνοθεσία Ανδρέα Λαμπρινού, σκηνικά και κοστούμια Τάσου Ζωγράφου και μουσική Κώστα Καπνίση.
Η όμορφη και ορφανή Αγνή  ζει με τον μικρό αδελφό της, τον Πετράκη . Ως μοναδικό πόρο ζωής έχουν ένα ψιλικατζίδικο που τους άφησαν οι γονείς τους, και μ' αυτόν τον τρόπο τα φέρνουν βόλτα. Με την Αγνή είναι ερωτευμένος ένας φτωχός κιθαρίστας, αλλά εκείνη έχει αλλού το μυαλό της. Ονειροπαρμένη καθώς είναι και βαθιά επηρεασμένη απ' τα παραμύθια που διαβάζει στον Πετράκη, φαντάζεται πριγκιπόπουλα και άλλου είδους ζωή. Γνωρίζεται με έναν πλούσιο νέο, τον Άγγελο , που έρχεται στο ψιλικατζίδικο ζητώντας λίγο νερό. Ο Άγγελος ερωτεύεται την Αγνή και τη θέλει για γυναίκα του. Όμως, ο πατέρας του , αρνείται την ένωση και μάλιστα έχει κατά νου να τον παντρέψει με την πλούσια Λήδα . Η Αγνή, πικραμένη κι απελπισμένη, βλέπει τα όνειρά της να συντρίβονται και παίρνει την απόφαση να αυτοκτονήσει. Φαρμακώνεται, όπως συμβαίνει στα παραμύθια, και ξεψυχά στην αγκαλιά του αγαπημένου της ο οποίος, αν και εγκαταλείπει την πλούσια αρρωβιαστικιά πηγαίνοντας να βρει την αγαπημένη του, δεν καταφέρνει να τη σώσει.
Είναι η πρώτη κινηματογραφική εμφάνιση του μικρού Γιάννη Καλατζόπουλου, που τότε ήταν πεντέμισι ετών.  1 
Η ταινία, που έκανε πρεμιέρα στις 12 Ιανουαρίου 1956, έκοψε 17.279 εισιτήρια και κατείχε τη 17η θέση κατά τη σεζόν 1956-1957.  2 
Στο veggos.gr διαβάζουμε για Το κορίτσι με τα παραμύθια:Η ταινία προβάλλεται από τους πλανόδιους κινηματογραφιτζήδες της εποχής στους τοίχους των καφενείων των χωριών, στις παιδικές κατασκηνώσεις της ΧΑΝ και στα υπαίθρια «Σινεμά ο παράδεισος» της επικρατείας σε διπλή προβολή με το «Λατέρνα φτώχεια και γαρύφαλλο», με πρωταγωνίστρια την Τζένη Καρέζη. Ενα δράμα, μια κωμωδία, κάτι σαν φεστιβάλ κλαυσίγελου στη μεταπολεμική Ελλάδα και δύο νεαρές σταρ που με τη λάμψη τους και τις υποτιθέμενες μονομαχίες ματαιοδοξίας τους θα διασκεδάζουν τους θαυμαστές του εγχωρίου Χόλιγουντ επί σειρά ετών.  3 