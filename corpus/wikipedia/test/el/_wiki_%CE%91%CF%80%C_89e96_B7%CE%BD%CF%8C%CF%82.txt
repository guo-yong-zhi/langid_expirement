Ο Απολλόδωρος ο Δαμασκηνός υπήρξε αρχαίος μηχανικός, αρχιτέκτονας, πολιτικός και στρατιωτικός, ο οποίος έζησε στο τέλος 1ου με αρχές 2ου αιώνα. Παρά το ελληνικό του όνομα, ήταν Ναβαταίος. 3 
Ο Απολλόδωρος ο Δαμασκηνός γεννήθηκε στη Δαμασκό και έζησε στη Ρώμη την εποχή του αυτόκρατορα Τραϊανού και Αδριανού. Ο Τραϊανός του ανέθεσε την κατασκευή σημαντικών έργων με πιο σημαντικό τη Αγορά του Τραϊανού , η οποία οικοδομήθηκε μεταξύ 107 και 113 3 . Επίσης σημαντικό έργο του θεωρείται η κατασκευή της γέφυρας του Δούναβη μήκους 1300 μέτρων, η οποία στηριζόταν σε 20 στύλους και ίχνη της σώζονται στο Ντέμπρετσεν της Ουγγαρίας 4  3 . Αναφέρεται ότι εργάστηκε για την κατασκευή των λιμένων του Τσεντοτσέλε και της Όστιας όπου ελιμενίζοντο τα εμπορικά πλοία τα οποία μέσω του Τίβερη έφθαναν μέχρι τη Ρώμη 3 . Μετά το θάνατο του Τραϊανού έπεσε σε δυσμένεια, εξορίστηκε και αργότερα σκοτώθηκε από τον Αδριανό 5 .
