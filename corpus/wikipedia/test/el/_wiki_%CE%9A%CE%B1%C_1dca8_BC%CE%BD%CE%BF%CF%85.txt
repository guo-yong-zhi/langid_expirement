Το Καστέλλι είναι παραθαλάσσιο κάστρο στην βορειοδυτική Κάλυμνο χτισμένο στο βραχώδη άκρο του ακρωτηρίου Ασπροπουντάρι. Βρίσκεται απέναντι από το Κάστρο Αγίου Κωνσταντίνου Τελένδου και διατηρούσε οπτική επαφή με το Κάστρο Γαλατιανής.
Κτίστηκε στην βυζαντινή περίοδο για την αντιμετώπιση κυρίως των Αραβικών επιδρομών κι έλεγχε το θαλάσσιο πέρασμα ανάμεσα σε Κάλυμνο και Τέλενδο. Είχε τείχος, προτείχισμα, πύργους για καλύτερη άμυνα, τειχισμένη ακρόπολη με πρόσβαση από κτιστή κλίμακα και τρεις πύλες. Στο εσωτερικού του ερείπια από πολλά κτίρια δείχνουν ότι είχε δημιουργηθεί οικισμός. Άγνωστο πότε ακριβώς εγκαταλείφθηκε , πιστεύεται κατά τον 10ο αιώνα άρχισε να μειώνεται η χρήση του ώσπου εγκαταλείφθηκε εντελώς.
