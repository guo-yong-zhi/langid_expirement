Στη μοριακή βιολογία με την ονομασία φωτοχρωστικές φέρονται οι οργανικές ενώσεις που βρίσκονται στα κύτταρα των φωτοαυτότροφων οργανισμών που διεγείρονται από το φως και, δεσμεύοντας μέρος της ενέργειας της ακτινοβολίας, υφίστανται χημική μετατροπή. Οι φωτοχρωστικές ως βασικοί παράγοντες στην φωτοβιοχημική διεργασία της φωτοσύνθεσης καλούνται επίσης και φωτοσυνθετικές χρωστικές.
Στην ιατρική ορολογία, η "φωτοχρωστική" αναφέρεται στις οψίνες, πρωτεΐνες των φωτοϋποδοχέων του αμφιβληστροειδούς.
Οι φωτοχρωστικές, με βάση τη χημική τους σύσταση, διακρίνονται στις ακόλουθες κατηγορίες:
Γενικά στους ευκαριωτικούς αυτότροφους οργανισμούς οι φωτοχρωστικές εντοπίζονται στους φωτοσυνθετικούς κόκκους  των χρωμοπλαστών. Αντίθετα στα φωτοσυνθετικά βακτήρια και τα κυανοφύκη, που στερούνται χρωμοπλαστών, οι φωτοχρωστικές εντοπίζονται σε προεξοχές της πλασματικής μεμβράνης τους.
