Η Μπαχτιγιέ Μουρσάλογλου   ήταν Τουρκάλα πρωταθλήτρια της αντισφαίρισης, της σκοποβολής, της ιππασίας και του σκι, πανεπιστημιακός η οποία πρωτοστάτησε σε επιστημονικές έρευνες και μελέτες για την διατήρηση της απειλούμενης μεσογειακής φώκιας μονάχους μονάχους στην Τουρκία 1 .
Γεννήθηκε σε αγροτική οικογένεια, με το επώνυμο Χανίμ, και είχε άλλες τέσσερις αδελφές. Σπούδασε στο Ανώτατο Γεωπονικό Ινστιτούτο της Άγκυρας και όταν αποφοίτησε το 1939, συνέχισε στο ίδιο ίδρυμα στο τμήμα ζωολογίας ως το 1942 που μεταφέρθηκε στο νεοσυσταθέν τμήμα Ζωολογίας της σχολής επιστημών του Πανεπιστημίου της Άγκυρας, το 1951 έγινε αναπληρώτρια καθηγήτρια και έκανε μεταδιδακτορικές σπουδές στο Κάνσας των ΗΠΑ 1 . Από το 1965 ήταν καθηγήτρια στο πανεπιστήμιο της Άγκυρας 1 . Από το 1960 περίπου ασχολήθηκε με την μελέτη και προστασία της μονάχους μονάχους κάνοντας πολλές έρευνες και μελέτες στις τουρκικές ακτές,  1 . Κέρδισε το ετήσιο τουρκικό Βραβείο ερευνητικών επιδόσεων το 1996, ήταν μέλος σε πολλούς επιστημονικούς διεθνείς και εγχώριους οργανισμούς και συλλόγους 1 .
Σαν αθλήτρια από το 1942 έως το 1952 που σταμάτησε τον αθλητισμό ήταν πολλές φορές πρωταθλήτρια Τουρκίας στην αντισφαίριση, πατινάζ, ιππασία και το αλπικό σκι 2  1 . Ήταν πρωταθλήτρια Τουρκίας στην αντισφαίριση στο απλό το 1948, στο διπλό μεικτό ήταν πρώτη το 1948, 1950, 1951 και το 1952 3 . Ήταν πρωταθλήτρια Άγκυρας στο μονό 10 φορές και 8 στο μεικτό 3 .
Είχε συμμετάσχει στην αντισφαίριση σε πολλά διεθνή τουρνουά 1 , στο Πρωτάθλημα αντισφαίρισης Ανατολικής Μεσογείου το 1947 ήταν δεύτερη στο απλό, και πρώτη το 1947 και το 1948 στο διπλό γυναικών με συμπαίκτρια την Μουάλα Γκοροντέτσκι 4 . Στο διεθνές τουρνουά της Κωνσταντινούπολης ήταν πρώτη στο απλό και το διπλό μεικτό το 1947 3 . Το 1950 έφτασε στον τρίτο γύρο του Ρολάν Γκαρός, πρώτη στο διεθνές πρωτάθλημα του Λιβάνου το 1951.
Στο αλπικό Σκι εκπροσώπησε την Τουρκία, σαν πρωταθλήτρια της χώρας, σε δύο διεθνείς διοργανώσεις.
