Η Τερέζα Βάρμα-Δακόστα ήταν το πρώτο από τα συνολικά δέκα έργα του Γρηγορίου Ξενόπουλου που 
διασκευάστηκαν και μεταφέρθηκαν στην τηλεόραση με τη μορφή τηλεοπτικής σειράς. Τη διασκευή έκανε ο Βαγγέλης Γκούφας και τη σκηνοθεσία ο Κώστας Κουτσομύτης. Πρωταγωνιστούσαν η Ελένη Ερήμου και ο Κώστας Αρζόγλου. Άλλοι ηθοποιοί που έπαιζαν ήταν η Κάκια Παναγιώτου και ο Νίκος Βασταρδής.
Ζάκυνθος του 1885. Ο Στέφανος Αγγελικόπουλος μετά από τετραετείς σπουδές Νομικής στην Ιταλία, επιστρέφει στο νησί του. Εκεί συναντιέται με τον παλιό γείτονά του Φεντερίκο Βάρμα ο οποίος είναι πλέον ξεπεσμένος κόντες, με τον οποίο σιγά σιγά γίνονται φίλοι και τον επισκέπτεται πολύ συχνά στο Αρχοντικό του το οποίο βρίσκεται σε άθλια κατάσταση. Ο κόντες θα του γνωρίσει την κόρη του τη Μαρίνα, η οποία είναι παντρεμένη με το δικηγόρο Πίπη Διακόστα και έχουν αποκτήσει μια κόρη, την την πανέμορφη Τερέζα. Ο Στέφανος θαμπώνεται απ' την ομορφιά της κοπέλας κι αρχίζει να κάνει παρέα μαζί της. Αλλά οι σχέσεις τους είναι σαν το σκύλο με τη γάτα. ο Στέφανος ήρθε απ' το Εξωτερικό γεμάτος σοσιαλιστικές ιδέες για μια δίκαιη κοινωνία, ίση κατανομή του πλούτου και με την άποψη πως ο απλός Λαός δεν έχει να ζηλέψει τίποτα από την Αριστοκρατία. Οι απόψεις της Τερέζας αντίθετα είναι απόλυτες: Πιστεύει πως η ανώτερη κοινωνική τάξη δεν πρόκειται ποτέ να υποσκελιστεί απ' τη λαϊκή επειδή έτσι είναι φτιαγμένη η κοινωνία. Άλλοι να είναι πλούσιοι κι άλλοι φτωχοί. Επίσης μιλάει με πολύ περιφρονητικά λόγια για τα κατώτερα στρώματα φερόμενη ως ξιπασμένη Αρχόντισσα. Άλλωστε ζει πλούσια στο σπίτι του πατέρα της κι έχει μάθει ν' αντιμετωπίζει τους "από κάτω" με πλήρη αδιαφορία και απαξίωση. Λοιπόν οι δυο νέοι θα διαφωνούν και θα καβγαδίζουν διαρκώς όμως αυτό θα τους φέρει όλο και πιο κοντά. Ο Στέφανος δε θ' αργήσει να ερωτευτεί την Τερέζα η οποία όμως του ξεκαθαρίζει ευθύς εξαρχής πως τον βλέπει μόνο σαν φίλο περιφρονώντας τον για την ταπεινή καταγωγή του.
