Ο Λουδοβίκος  από τον Οίκο των Βουρβόνων ήταν πρίγκιπας-επίσκοπος της Λιέγης .
Ήταν ο τέταρτος γιος του Καρόλου Α΄ δούκα του Μπουρμπόν και της Αγνής των Βαλουά, κόρης του Ιωάννη του Άφοβου, δούκα της Βουργουνδίας.
Μεγάλωσε και ανατράφηκε στην αυλή του θείου του Φιλίππου Γ΄ δούκα της Βουργουνδίας, όπου απέκτησε ισχυρούς οικογενειακούς δεσμούς, αφού η αδελφή του Ισαβέλλα έγινε δεύτερη σύζυγος του εξαδέλφου της Καρόλου του Ισχυρού, γιού του Φιλίππου Γ΄. Σπούδασε για 10 χρόνια με άδεια του Φιλίππου Γ΄ στο Πανεπιστήμιο του Λουβέν. 5  Ο Φίλιππος Γ΄ του εξασφάλισε την επισκοπή της Λιέγης με την επιρροή του στον πάπα Κάλλιστο Γ΄, που απομάκρυνε τον 69χρονο επίσκοπο Ιωάννη του Έινσμπεργκ. 6 
Η τοποθέτηση του Λουδοβίκου στην επισκοπή της Λιέγης δημιούργησε εντάσεις· οι κάτοικοι αμέσως εξεγέρθηκαν, αρνούμενοι να αναγνωρίσουν σαν επίσκοπό τους εκείνον που επέβαλε η Βουργουνδία. Αυτό οδήγησε στους πολέμους της Λιέγης και οι κάτοικοι εξόρισαν τον Λουδοβίκο στο Μάαστριχτ, τοποθετώντας στη θέση του τον Μαρκ ντε Μπαντέ. 7  Το 1465 στρατιωτικές δυνάμεις από τη Βουργουνδία έφτασαν για την αποκατάσταση του Λουδοβίκου, νίκησαν και απέδωσαν με τη συνθήκη του Σαιν-Τροντ την επισκοπή στον Λουδοβίκο.  8  Νέα εξέγερση συνετρίβη στη συνέχεια στη μάχη του Μπρουστέμ  και ο Κάρολος Γ΄ ο Ισχυρός μπήκε στην πόλη γκρεμίζοντας τα τείχη.
Το καλοκαίρι του 1468 ο Λουδοβίκος επανήλθε στην επισκοπή της Λιέγης· την ίδια εποχή ο βασιλιάς της Γαλλίας Λουδοβίκος ΙΑ΄ ζήτησε συνάντηση με τον Κάρολο Γ΄ της Βουργουνδίας. Τότε έγινε νέα εξέγερση των κατοίκων κατά του επισκόπου Λουδοβίκου, η οποία όπως λεγόταν υποκινήθηκε από τον ίδιο τον Λουδοβίκο ΙΑ΄ .
Ο Κάρολος Γ΄ εξοργισμένος ζήτησε από τον Γάλλο βασιλιά να τον βοηθήσει να καταπνίξει την εξέγερση. Απέσπασε την υπόσχεσή του, αλλά στις 30 Οκτωβρίου 1468 ο Κάρολος Γ΄ κυρίευσε τη Λιέγη και έσφαξε τους κατοίκους της, χωρίς βοήθεια από τον Λουδοβίκο ΙΑ΄. 9 
 10 
 11 
Μετά τη δολοφονία του Καρόλου Γ΄ , ο Λουδοβίκος έγινε ένας από τους συμβούλους τής κόρης και διαδόχου εκείνου Μαρίας, φροντίζοντας να την παντρέψει με τον Κάρολο , τότε δελφίνο ακόμη. 12  Ο Λουδοβίκος παρέμεινε στη θέση του στην επισκοπή της Λιέγης, μέχρι τη δολοφονία του στις 30 Αυγούστου 1482 από κάποιον τυχοδιώκτη, τον Γουλιέλμο ντε Λα Μάρκ. 13  Είναι γνωστός ο πίνακας, που παριστάνει τη δολοφονία του, από τον μεγάλο ζωγράφο Ευγένιο Ντελακρουά.
Νυμφεύτηκε μυστικά  την Αικατερίνη των Έχμοντ, κόρη του Άρνολντ δούκα του Χέλρε. Η πληροφορία χρονολογείται από τον 17ο αι. και τώρα θεωρείται πλαστή. Είχε μάλλον από μία ερωμένη του παιδιά:
