Η Βόρεια Μακεδονία έχει υπογράψει την Ευρωπαϊκή Σύμβαση για τα ανθρώπινα δικαιώματα, την Σύμβαση της Γενεύης του ΟΗΕ για το καθεστώς των προσφύγων και την Σύμβαση κατά των βασανιστηρίων ενώ το Σύνταγμα της Βόρειας Μακεδονίας εγγυάται τα βασικά ανθρώπινα δικαιώματα σε όλους τους πολίτες.
Ωστόσο εξακολουθούν να υπάρχουν προβλήματα με τα ανθρώπινα δικαιώματα. Σύμφωνα με διάφορες οργανώσεις για τα ανθρώπινα δικαιώματα, το 2003 υπήρχαν υποψίες για εξωδικαστικές εκτελέσεις, απειλές και εκφοβισμοί κατά των ακτιβιστών για τα ανθρώπινα δικαιώματα και δημοσιογράφων που ήταν ενάντια στο καθεστώς καθώς και ισχυρισμοί για βασανιστήρια από την αστυνομία. 1  2 
Σύμφωνα με το Παρατηρητήριο Ανθρωπίνων Δικαιωμάτων, αρκετοί πολίτες της πρώην Γιουγκοσλαβίας παραμένουν «ουσιαστικά απάτριδες» 3  ως αποτέλεσμα ενός νόμου περί ιθαγένειας, ο οποίος συντάχθηκε μετά την απόσχιση της Βόρειας Μακεδονίας από την Σοσιαλιστική Ομοσπονδιακή Δημοκρατία της Γιουγκοσλαβίας.
Η σύγκρουση μεταξύ των Αλβανών αποσχιστών και της κυβέρνησης της Βόρειας Μακεδονίας έχει οδηγήσει σε σοβαρές παραβιάσεις των ανθρωπίνων δικαιωμάτων και από τις δυο πλευρές. 2 
Σύμφωνα με την Διεθνή Ομοσπονδία Ελσίνκι για τα Ανθρώπινα Δικαιώματα, έχουν αναφερθεί οι ακόλουθες παραβιάσεις ανθρωπίνων δικαιωμάτων :
Το ακόλουθο διάγραμμα δείχνει τις βαθμολογίες που έλαβε η Βόρεια Μακεδονία από το 1992 και έπειτα στις εκθέσεις Freedom in the World, οι οποίες δημοσιεύονται ετησίως από τον οργανισμό Freedom House. Η βαθμολογία 1 σημαίνει «ελευθερία» και η βαθμολογία 7 σημαίνει «μη ελευθερία».
