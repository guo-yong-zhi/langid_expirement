Ο Ιωάννης ντε Τουρναί  υπήρξε πιθανότατα τιτουλάριος βαρώνος των Καλαβρύτων αφού η έδρα της βαρωνίας είχε περάσει στα χέρια των Βυζαντινών κατά την περίοδο που βαρώνος των Καλαβρύτων ήταν ο Γοδεφρείδος ντε Τουρναί  1 . Στις πηγές αναφέρεται ως «ο πιο γενναίος άνδρας σε όλον το Μορέα»». Το 1292 συμμετείχε σε μία επίθεση εναντίον του Καταλανού Ναυάρχου Ρογήρου ντε Λούρια κοντά στο Ναυαρίνο όπου και συνελήφθη αιχμάλωτος. Απελευθερώθηκε, όμως, σύντομα μετά από παρέμβαση της πριγκίπισσας Ισαβέλλας Βιλεαρδουίνου η οποία και κατέβαλε τους Καταλανούς 4.000 υπέρπυρα ως λύτρα 2 .
Η σύζυγός του, της οποίας δεν γνωρίζουμε το όνομα, ήταν κόρη του κόμη της Κεφαλληνίας Ριχάρδου Ορσίνι.
