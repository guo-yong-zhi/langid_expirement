Συντεταγμένες: 38°48′8″N 23°20′53″E  /  38.80222°N 23.34806°E  / 38.80222; 23.34806
Η Δάφνη Ελυμνίων ή Κεχριών είναι ημιορεινό χωριό στην βόρεια Εύβοια και την Περιφερειακή Ενότητα Εύβοιας. 2 
Η Δάφνη βρίσκεται σε απόσταση περίπου 8 χλμ. ΒΑ. από την Λίμνη , 70 ΒΔ. από την Χαλκίδα και έχει υψόμετρο 150 μέτρα 3 . Σύμφωνα με την τοπική παράδοση το χωριό δημιουργήθηκε από την μετακίνηση κατοίκων της περιοχής από μικρότερους οικισμούς επειδή είχε πλούσια βλάστηση για την βοσκή κοπαδιών ενώ την περίοδο της Επανάστασης του 1821 έγινε χώρος εχθροπραξιών για τους Έλληνες οπλαρχηγούς της βόρειας Εύβοια. Η παλιά του ονομασία ήταν Μαντανικά με δυο εκδοχές για την προέλευσή της. Η μια ότι προέρχεται από τη λέξη "μαντάνι", δηλ. εργαστήριο κινούμενο με την δύναμη του νερού και η δεύτερη από την τουρκική λέξη "μεϊντάν" που σημαίνει αλάνα, άπλα, απλοχωριά. Η σημερινή της ονομασία προέρχεται από ένα μεγάλο δέντρο που υπήρχε δίπλα στην εκκλησία του χωριού Άγιο Δημήτριο. 4 
Αναφέρεται επίσημα, μετά την Επανάσταση του 1821 και την ενσωμάτωση της Εύβοιας, το 1835 να προσαρτάται στον τότε δήμο Αιγαίων με την ονομασία Μανδανικά. Το 1954 με το ΦΕΚ 188Α - 19/08/1954 μετονομάστηκε σε Δάφνη. 5  Σύμφωνα με το σχέδιο Καλλικράτης μαζί με τις Κεχριές αποτελούν την τοπική κοινότητα Κεχριών που υπάγεται στη δημοτική ενότητα Ελυμνίων του Μαντουδίου–Λίμνης–Αγίας Άννας και σύμφωνα με την απογραφή 2011 απογράφονται 190 κάτοικοι. 6 
Στην νότια Εύβοια και το δήμο Κύμης-Αλιβερίου υπάρχει ο συνώνυμος οικισμός Δάφνη Αυλώνος ενώ στην κεντρική και το Δήμο Διρφύων - Μεσσαπίων η Δάφνη Νεροτριβιάς.
