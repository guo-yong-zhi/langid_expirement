Το Daniele Manin ήταν ένα από τα τέσσερα αντιτορπιλικά κλάσης Sauro που ναυπηγήθηκαν για το Ιταλικό Βασιλικό Ναυτικό τη δεκαετία του 1920. Ολοκληρώθηκε το 1927 και έλαβε μέρος σε επιχειρήσεις κατά τον Β΄ Παγκόσμιο Πόλεμο.
Τα πλοία της κλάσης Sauro ήταν επιμηκυμένες και βελτιωμένες εκδοχές των προηγούμενων σκαφών της κλάσης Sella. 1  Είχαν ολικό μήκος 90,16 m, πλάτος 9,2 m και μέσο βύθισμα 2,9 m. To εκτόπισμά τους ήταν 1058 t  με κανονικό  φορτίο και έφθανε τους 1600 t  με πλήρες. Το πλήρωμά τους αποτελούνταν από 8-10 αξιωματικούς και 146 υπαξιωματικούς και ναύτες. 2  Το προωστικό σύστημα παρείχε έως και 36000 shp, με τη μέγιστη ταχύτητα πλεύσης να ανέρχεται σε 31 kn σε πραγματικές, επιχειρησιακές συνθήκες, 3  παρόλο που το Francesco Nullo έφθασε τους 37 kn κατά τη διάρκεια των θαλάσσιων δοκιμών ενώ όμως έφερε περιορισμένο φορτίο. 4  Η ακτίνα δράσης των πλοίων της κλάσης αυτής έφθανε τα 2600 ναυτικά μίλια με ταχύτητα πλεύσης 14 kn. 1 
Ο κύριος οπλισμός αποτελούνταν από τέσσερα πυροβόλα των 120 mm που ήταν εγκατεστημένα σε ζεύγη σε δύο πύργους, έναν μπροστά κι έναν πίσω από την υπερκατασκευή. 2  Υπήρχαν επίσης δύο αντιαεροπορικά πυροβόλα των 40 mm και δύο πολυβόλα των 13,2 mm. Τον οπλισμό συμπλήρωναν δύο τρίδυμοι τορπιλοσωλήνες των 533 mm, 3  ενώ μπορούσαν επίσης να μεταφερθούν 52 νάρκες. 2 
Η ναυπήγηση του Daniele Manin άρχισε στις 9 Οκτωβρίου 1924 στις εγκαταστάσεις της Cantieri navali del Quarnaro στην πόλη Φιούμε. 1  Καθελκύστηκε στις 15 Ιουνίου 1925 και εντάχθηκε σε υπηρεσία την 1η Μαρτίου 1927. 1 
