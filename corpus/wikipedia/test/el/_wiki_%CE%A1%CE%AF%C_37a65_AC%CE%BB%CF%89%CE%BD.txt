Συντεταγμένες: 39°39′54″N 21°44′06″E  /  39.66500°N 21.73500°E  / 39.66500; 21.73500
Το Ρίζωμα είναι χωριό του Νομού Τρικάλων, μέχρι το 1997 έδρα της ομώνυμης κοινότητας, από το 1997 έδρα του έδρα του καποδιστριακού Δήμου Παραληθαίων και από το 2010 εντάχθηκε σύμφωνα με το Πρόγραμμα «Καλλικράτης» ως Τοπική Κοινότητα  στο Δήμο Τρικκαίων. Απέχει από την πόλη των Τρικάλων περίπου 13 χιλιόμετρα.  1  
Παλαιότερα το χωριό ονομαζόταν «Σκλάταινα», όνομα το οποίο προέρχεται από το σλαβικό Slatina. Με την παλιά ονομασία το χωριό αναφέρεται για πρώτη φορά σε ένα πατριαρχικό σιγίλλιο του έτους 1163 μ.Χ.  Από τότε αρχίζει και επίσημα η ιστορία του. Ύστερα από κυβερνητική απόφαση για αποκάθαρση της ελληνικής επικράτειας από σλαβικά, τουρκικά και αλβανικά ονόματα οικισμών, το χωριό μετονομάσθηκε το 1927 σε Ρίζωμα. 
Οι κάτοικοι του χωριού ασχολούνταν αρχικά με την κτηνοτροφία. Στη συνέχεια ασχολούνταν παράλληλα με γεωργικές εργασίες  και τη σηροτροφία . Μετά από τη διανομή του αγροτικού κλήρου το 1929 οι κάτοικοι του χωριού εξειδικεύτηκαν στην καπνοκαλλιέργεια. Σήμερα, ύστερα από σχέδια της Κοινής Αγροτικής Πολιτικής της Ευρωπαϊκής Ένωσης για περιορισμό της παραγωγής καπνού, τα περισσότερα χωράφια έγιναν ελαιώνες. 
Το Ρίζωμα έχει μακρά εκπαιδευτική παράδοση. Οι δημογραφικές εξελίξεις αλλά και η εκπαιδευτική πολιτική των τελευταίων ετών οδήγησαν στην υποβάθμιση της οργανικότητας του Δημοτικού Σχολείου σε τετραθέσιο, καθώς και στο κλείσιμο του Γυμνασίου. 
Στο χωριό υπάρχουν πολλές ενδιαφέρουσες μεταβυζαντινές εκκλησίες με θαυμαστή διακόσμηση.
Όσιος Φιλόθεος, δεύτερος κτήτορας της Μονής Αγίου Στεφάνου μετεώρων.
