Η Δύναμη Κοσσυφοπεδίου 1   είναι διεθνής ειρηνευτική δύναμη υπό την ηγεσία του Οργανισμού Βορειοατλαντικού Συμφώνου  η οποία ήταν υπεύθυνη για τη δημιουργία ενός ασφαλούς περιβάλλοντος στο Κοσσυφοπέδιο. 2 
Η KFOR εισήλθε στο Κόσοβο στις 12 Ιουνίου 1999, δύο ημέρες μετά την υιοθέτηση του Ψηφίσματος 1244 του Συμβουλίου Ασφαλείας των Ηνωμένων Εθνών. Εκείνη την εποχή, το Κοσσυφοπέδιο αντιμετώπιζε μια σοβαρή ανθρωπιστική κρίση, με τις στρατιωτικές δυνάμεις της Ομοσπονδιακής Δημοκρατίας της Γιουγκοσλαβίας και του Απελευθερωτικού Στρατού του Κοσόβου σε καθημερινή διαμάχη. Σύμφωνα με το ΝΑΤΟ, οι Σερβικές δυνάμεις είχαν διαπράξει εθνοκάθαρση κατά των Αλβανών του Κοσόβου και ο αριθμός των νεκρών είχε φθάσει σε ιστορικά υψηλά επίπεδα. Σχεδόν ένα εκατομμύριο άνθρωποι είχαν εγκαταλείψει το Κοσσυφοπέδιο ως πρόσφυγες. 3 
Η KFOR έχει μεταβιβάσει σταδιακά τις ευθύνες της στην Αστυνομία του Κοσόβου και σε άλλες τοπικές αρχές. 4  Η δύναμη της KFOR στις 23 Μαΐου 2016 αριθμούσε 4.600 στρατιώτες. 5 
Μετά τη διακήρυξη ανεξαρτησίας του Κοσσυφοπεδίου το 2008 ο διοικητής των δυνάμεων του ΝΑΤΟ στο Κοσσυφοπέδιο, δήλωσε στις 20 Φεβρουαρίου του 2008 ότι δε σχεδιάζει να εντείνει την ασφάλεια στον τεταμένο βορρά για τους Σέρβους του Κοσσυφοπεδίου, αναγκάζοντας το προσωρινό κλείσιμο των δύο συνοριακών διαβάσεων μεταξύ του Κοσσυφοπεδίου και της μη αμφισβητούμενης Σερβίας. 6 
Τον Ιούλιο του 2011, μετά από τις προσπάθειες της Αστυνομίας του Κοσσυφοπεδίου να καταλάβει δύο συνοριακά φυλάκια και τις συγκρούσεις που ακολούθησαν, τα στρατεύματα της KFOR παρενέβησαν. 7 
Το 2013, η KFOR είχε εμπλακεί σε μια επιχείρηση διάσωσης των τελευταίων αρκούδων στο Κοσσυφοπέδιο. Οι αρκούδες σήμερα φυλάσσονται στο Καταφύγιο της Αρκούδας στην Πρίστινα. 8 
