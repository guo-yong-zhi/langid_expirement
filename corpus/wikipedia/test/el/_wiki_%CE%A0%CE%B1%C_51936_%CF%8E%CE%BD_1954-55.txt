Το 16ο Πανελλήνιο πρωτάθλημα καλαθοσφαίρισης ανδρών 1954–55 διεξήχθη στην Αθήνα, ξεκίνησε στην 1 Σεπτεμβρίου 1955 και ολοκληρώθηκε στις 24 Σεπτεμβρίου 1955. Πρωταθλήτρια ομάδα αναδείχθηκε ο Πανελλήνιος για πέμπτη φορά στην ιστορία του.
Στο πρωτάθλημα συμμετείχαν συνολικά έξι ομάδες, τέσσερις από το τοπικό πρωτάθλημα της Αθήνας  και δύο επαρχιακές ομάδες . Οι αγώνες διεξήχθησαν στο Κλειστό του Πανελληνίου. Από την Θεσσαλονίκη, ο Ηρακλής είχε δηλώσει ότι θα συμμετάσχει στο πρωτάθλημα, αλλά τελικά αποσύρθηκε πριν την έναρξή του.
Αρχικά οι έξι ομάδες ήταν χωρισμένες σε δύο ομίλους, στον Α' όμιλο συμμετείχαν ο Παναθηναϊκός, ο Πανελλήνιος και η Ένωση Χαλκίδας, ενώ στον Β' όμιλο η ΑΕΚ, ο Ολυμπιακός και το Σκαγιοπούλειο Πάτρας, με τις δύο πρώτες της βαθμολογίας του κάθε ομίλου να προκρίνονται στην τελική φάση του πρωταθλήματος. Μετά την διεξαγωγή της πρώτης αγωνιστικής όμως και εξαιτίας της αποχής των ομάδων της Θεσσαλονίκης, ο ΣΕΓΑΣ αποφάσισε το πρωτάθλημα να διεξαχθεί σε μία τελική φάση και όλες οι ομάδες να αγωνιστούν μεταξύ τους.
Στην πρωταθλήτρια ομάδα του Πανελληνίου αγωνίζονταν οι: Δ. Στεφανίδης, Μανιάς, Σακκέλης, Αναγνωστόπουλος, Χρηστέας, Καρβέλης, Ζαγοραίος, Χολέβας, Αρ. Ρουμπάνης, Παπαδήμας, Ξένος Γιωργος.
Β= Βαθμοί, Α= Αγώνες, Ν= Νίκες, Η= Ήττες, ΠΥ= Πόντοι υπέρ, ΠΚ= Πόντοι κατά, ΔΠ= Διαφορά πόντων
Σημειώσεις
