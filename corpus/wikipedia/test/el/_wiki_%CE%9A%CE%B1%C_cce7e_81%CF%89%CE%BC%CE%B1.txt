Κατάστρωμα  ή κουβέρτα πλοίου  ονομάζεται στο πλοίο, κάθε συνεχής οριζόντια επιφάνεια που μπορεί να εκτείνεται σε όλο το μήκος του πλοίου ή να περιορίζεται σε μέρος αυτού.
Ο αριθμός των καταστρωμάτων ενός πλοίου εξαρτάται από τον τύπο ναυπήγησης και το μέγεθός του. Συνήθως διακρίνουμε στα φορτηγά πλοία, : 
Εκτός των παραπάνω βασικών ονομασιών καταστρωμάτων διακρίνονται ιδιαίτερα και το κατάστρωμα γεφύρας , όπου βρίσκεται η Γέφυρα , το κατάστρωμα εξάλων , που μπορεί να συμπίπτει με το "κύριο κατάστρωμα" και τα καταστρώματα υπερκατασκευών , , τόσο στο πρόστεγο που λέγεται πρωραίο κατάστρωμα , όσο και στο επίστεγο  που λέγεται πρυμναίο κατάστρωμα .
Στα επιβατηγά πλοία διακρίνουμε το κατάστρωμα επιβατών  που συνήθως συμπίπτει με το κύριο κατάστρωμα και πλείστα άλλα που ονομάζονται συνήθως "όροφοι" .
Το κατάστρωμα μπορεί να είναι σιδερένιο , ξύλινο  ή συνθετικό , επίσης και συνεχές  όταν εκτείνεται σε όλο το μήκος του πλοίου, ή να φέρει γερανούς . Όσα υλικά και εφόδια φέρονται μόνιμα σε κατάστρωμα ή γίνεται η χρήση τους σ΄ αυτά ονομάζονται εφόδια καταστρώματος .
Από ναυπηγική άποψη το κατάστρωμα αποτελεί το επάνω επίπεδο  της δοκού  του πλοίου συμβάλλοντας έτσι στη διαμήκη αντοχή της αφενός και αφετέρου στην ενίσχυση στήριξης των πλευρικών ελασμάτων, , εξασφαλίζοντας με τις διαμήκεις και εγκάρσιες φρακτές , την στεγανότητα των εσωτερικών χώρων του πλοίου, αλλά και την στήριξη αυτών των διαφραγμάτων.
Το κύριο κατάστρωμα δέχεται διάφορες φορτίσεις που αυξάνουν από κάτω προς τα επάνω όταν μεταφέρεται υγρό φορτίο. Για τον λόγο αυτό στα δεξαμενόπλοια  η κατασκευή του καταστρώματος πρέπει να πληροί ιδιαίτερες προϋποθέσεις.
Παλαιότερα στην εποχή των Ιστιοφόρων το κατάστρωμα λεγόταν κουβέρτα επειδή ακριβώς σκέπαζε, έκλεινε, το πάνω μέρος του σκαριού ή ακόμη και κουβερτάδα. Τότε τα "τρίκροτα ιστιοφόρα", όπως λέγονταν τα μεγάλα πολεμικά που έφεραν πλευρικά κανόνια σε τρία διαφορετικά ύψη, είχαν εξ ανάγκης τρία καταστρώματα. Αυτά τα πλοία όταν έπλεαν στις ελληνικές θάλασσες οι Έλληνες τότε ναυτικοί τ΄ αποκαλούσαν είτε ουτς αμπαρλί , είτε τριπόντηδες  που όμως οι όροι αυτοί σιγά - σιγά εκτοπίστηκαν από την ελληνική ονομασία  τρικούβερτα , όρος που άρχισε να γενικεύεται στην έννοια του πολύ μεγάλου και μάλιστα σε εκφράσεις τελείως διάφορες, όπως: τρικούβερτο γλέντι, τρικούβερτος καβγάς, τρικούβερτη φουρτούνα κ.λπ.
