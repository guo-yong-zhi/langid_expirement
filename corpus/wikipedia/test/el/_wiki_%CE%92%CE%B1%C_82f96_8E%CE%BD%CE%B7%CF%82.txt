Ο Βασίλειος Γκιώνης  ήταν Έλληνας ιερέας, Μακεδονομάχος και ηγετική προσωπικότητα της εξέγερσης της Κορυτσάς κατά τη διάρκεια του Βορειοηπειρωτικού Αγώνα την άνοιξη του 1914. 
Ο Βασίλειος Γκιώνης γεννήθηκε στο χωριό Λάμποβο της επαρχίας Τεπελενίου , που βρίσκεται στη σημερινή Αλβανία. Αποφοίτησε από την ιερατική σχολή της νήσου των Ιωαννίνων το 1900. 1 
Έλαβε μέρος στον Μακεδονικό Αγώνα. 2  Μετά το τέλος των Βαλκανικών Πολέμων και την επιδίκαση της πατρίδας του στο νεοσύστατο αλβανικό κράτος προσέτρεξε και έλαβε μέρος στον αγώνα των Βορειοηπειρωρών για αυτοδιάθεση. 3 
Ο Γκιώνης ως διάκος στην πόλη της Κορυτσάς, υπήρξε από τους ηγέτες του επαναστατικού κινήματος που ξέσπασε εκεί λίγες ημέρες μετά την εγκαθίδρυση της αλβανικής χωροφυλακής. Με το ξέσπασμα της εξέγερσης της Κορυτσάς τέθηκε επικεφαλής της περιοχής του Ιερού Ναού του Αγίου Γεωργίου . 4  Και κατάφερε επιτυχώς να απωθήσει τα όποια εχθρικά τμήματα. 3  
Δύο ώρες μετά τη συμφωνία προσωρινής κατάπαυσης του πυρός ομάδα Αλβανών ελεύθερων σκοπευτών, σε παράβαση των όρων της συμφωνίας τον εκτέλεσε στο προαύλιο του Αγίου Γεωργίου. Το γεγονός προκάλεσε και την επανέναρξη των συμπλοκών στην Κορυτσά. 3  4 
Ο λόγιος και μετέπειτα βουλευτής Κορυτσάς , Κωνσταντίνος Σκενδέρης, επαίνεσε τη συμβολή και τη θυσία του διάκου Γεώργιου Γκιώνη στους εθνικούς αγώνες και την συνέκρινε με αυτή του Αθανάσιου Διάκου στην Επανάσταση του 1821. 5 
