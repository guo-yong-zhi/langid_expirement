Ο Μάρτιν Στρελ   είναι κολυμβητής μεγάλων αποστάσεων από τη Σλοβενία, ο οποίος είναι γνωστός καθώς έχει κολυμπήσει κατά μήκος μερικούς από τους μεγαλύτερους ποταμούς στη Γη. Σλόγκαν του είναι «κολυμπώντας για την ειρήνη, τη φιλία και καθαρά νερά».
Το ντοκιμαντέρ Big River Man, του John Maringouin, το 2009, παρουσιάζει το επίτευγμα του Στρελ, που το 2007 κολύμπησε 3.300 μίλια στον Αμαζόνιο.
Ο Στρελ γεννήθηκε την 1η Οκτωβρίου 1954 στην πόλη Mokronog, στη νοτιοανατολική Σλοβενία, που τότε ήταν τμήμα της Γιουγκοσλαβίας. 
Οι πρώτοι ποταμοί τους οποίους κολύμπησε ήταν ο Κόρκα  και ο Κούπα . Το 2000 ο Στρελ έγινε ο πρώτος κολυμβητής που κολύμπησε όλο το Δούναβη και μπήκε στο βιβλίο των ρεκόρ Γκίνες κολυμπώντας 3.004 χιλ. σε 58 ημέρες. Την επόμενη χρονιά, πάλι στο Δούναβη, κολύμπησε 504,5 χιλ. χωρίς στάση σε 84 ώρες και 10 λεπτά σπάζοντας το παγκόσμιο ρεκόρ  του Αργεντίνου Ρικάρντο Χόφμαν . Το 2002 ήταν η σειρά του Μισισιπή  και το 2003 του ποταμού Παρανά . Στις 10 Ιουνίου 2004 ξεκίνησε την προσπάθεια να κολυμπήσει τον ποταμό Γιανγκτσέ, το μεγαλύτερο ποταμό της Ασίας  και έφτασε στις εκβολές του, στη Σαγκάη στις 30 Ιουλίου.
Το 2007, στον Αμαζόνιο, κολύμπησε 5.268 χιλ. σε 66 μέρες . Κατά τη διάρκεια του εγχειρήματος συνοδευόταν από πλοία, που ήταν έτοιμα, σε περίπτωση που εμφανίζονταν σαρκοφάγα ψάρια όπως πιράνχας, να ρίξουν αίμα στο ποτάμι για να τραβήξουν την προσοχή τους και να μη κινδυνεύσει ο ίδιος. Στη συνέχεια αν και του προτάθηκε να κολυμπήσει το Νείλο, ο Στρελ αρνήθηκε λέγοντας ότι δεν αποτελούσε ιδιαίτερη πρόκληση γι’ αυτόν. 
Το 2010 ίδρυσε μαζί με το γιό του μια επιχείρηση, που προσφέρει swimming adventure holiday tours σε μέρη όπως η Λίμνη Πάουελ, στην Αριζόνα, οι Λίμνες Bled και Bohinj και ο ποταμός Soča, στη Σλοβενία, στις Δαλματικές ακτές της Κροατίας, στις ακτές του Μαυροβουνίου και στις τουρκικές ακτές στη Μεσόγειο.  
