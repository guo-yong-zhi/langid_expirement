Το Πλάτσμπουργκ  5  είναι πόλη και η έδρα της κομητείας Κλίντον στη Νέα Υόρκη των ΗΠΑ, η οποία βρίσκεται στην βορειοδυτική όχθη της λίμνης Σαμπλέιν. Ο πληθυσμός ήταν 19.841 κάτοικοι στην απογραφή του 2020. 6  Ο πληθυσμός που περιβάλλει την πόλη του Πλάτσμπουργκ ήταν 11.886 κατά την απογραφή του 2020, καθιστώντας τον συνολικό πληθυσμό για όλο το ευρύτερο Πλάτσμπουργκ σε 31.727 κατοίκους. Το Πλάτσμπουργκ βρίσκεται ακριβώς στα βορειοανατολικά του Δρυμού Αντιρόντακ, ακριβώς έξω από τα όρια του δρυμού. Είναι η δεύτερη μεγαλύτερη κοινότητα στην περιοχή Νορθ Κάντρι  και λειτουργεί ως ο κύριος εμπορικός κόμβος για τα αραιοκατοικημένα βόρεια Όρη Αντιρόντακ. Η γη γύρω από αυτό που αναφέρεται ως Πλάτσμπουργκ κατοικούνταν προηγουμένως από τους Ιροκέζους, τους Δυτικούς Αμπενάκι, τους Μοϊκανούς και τους Μόχωκ. Ο Σαμουέλ ντε Σαμπλαίν ήταν ο πρώτος καταγεγραμμένος Ευρωπαίος που έπλευσε στην Κοιλάδα Σαμπλαίν και αργότερα διεκδίκησε την περιοχή ως τμήμα της Νέας Γαλλίας το 1609. 7 
