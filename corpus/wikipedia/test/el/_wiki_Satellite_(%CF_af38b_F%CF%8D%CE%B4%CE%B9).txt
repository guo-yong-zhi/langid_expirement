Το "Satellite" είναι τραγούδι το οποίο γράφτηκε από την αμερικανίδα Τζούλια Φροστ, 1  και τον δανό Τζον Γκόρντον. Είναι γνωστότερο ως το νικητήριο τραγούδι του Διαγωνισμού Τραγουδιού Eurovision 2010, το οποίο τραγουδήθηκε από τη Λένα Μάιερ-Λάντρουτ, η οποία εκπροσώπησε τη Γερμανία.
Το τραγούδι επελέγη να εκπροσωπήσει τη Γερμανία στον διαγωνισμό μέσω τηλεψηφοφορίας στον εθνικό τελικό Unser Star für Oslo  και κυκλοφόρησε στις 12 Μαρτίου 2010. Έγινε διαθέσιμο για ψηφιακή λήψη την επόμενη ημέρα. Έκανε ντεμπούτο στο νούμερο 1 στο γερμανικό τσαρτ των σινγκλ και έχει πιστοποιηθεί ως διπλό πλατινένιο. 2  Στις 29 Μαΐου 2010, κέρδισε τον Διαγωνισμό Τραγουδιού Eurovision 2010 με 246 πόντους. Το τραγούδι έγινε επιτυχία σε όλη την Ευρώπη, φτάνοντας στην κορυφή των τσαρτ σε έξι χώρες και πιστοποιήθηκε ως χρυσό και πλατινένιο αρκετές φορές.
Μια έκδοση από την Τζένιφερ Μπράουν, φιναλίστ του Unser Star für Oslo, κυκλοφόρησε ως σινγκλ και έφτασε στα τσαρτς της Γερμανίας. 
