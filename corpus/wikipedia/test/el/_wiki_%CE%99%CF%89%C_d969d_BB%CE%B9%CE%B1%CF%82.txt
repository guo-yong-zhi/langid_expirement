O Ιωάννης Γκόλιας είναι Έλληνας πολιτικός μηχανικός και πανεπιστημιακός. Έχει διατελέσει πρύτανης του ΕΜΠ και δύο φορές υπηρεσιακός υπουργός .
Σπούδασε πολιτικός μηχανικός στο Εθνικό Μετσόβιο Πολυτεχνείο, έκανε μεταπτυχιακές σπουδές στο Ιμπίριαλ Κόλετζ του Λονδίνου και εκπόνησε την διδακτορική του διατριβή στο Πανεπιστημιακό Κολέγιο του Λονδίνου 1 .
Διδάσκει στο ΕΜΠ από το 1986 στον τομέα Μεταφορών και Συγκοινωνιακής Υποδομής του τμήματος Πολιτικών Μηχανικών. Το 2002 έγινε καθηγητής και από το 2009 ως το 2013 ήταν πρόεδρος του τμήματος 2 . Από το 2013 ως το 2014 ήταν κοσμήτορας της σχολής Πολιτικών Μηχανικών του ΕΜΠ. Τον Ιούλιο του 2014 εξελέγη πρύτανης του ΕΜΠ 3  και ανανέωσε τη θητεία του τον Οκτώβριο του 2015 4 . Τον Ιούλιο του 2019 δήλωσε ότι δεν θα είναι ξανά υποψήφιος για τη θέση. 5 
Το 2020 έγινε πρόεδρος του ΟΑΣΑ. 6 
Στην υπηρεσιακή κυβέρνηση της Βασιλικής Θάνου ήταν υπουργός Παραγωγικής Ανασυγκρότησης, Περιβάλλοντος και Ενέργειας 7 .
Διετέλεσε μέλος της Επιτροπής Διαλόγου για τη Συνταγματική Αναθεώρηση 8 .
Στην υπηρεσιακή κυβέρνηση του Ιωάννη Σαρμά ορίστηκε υπουργός Υποδομών και Μεταφορών. 9 
