Το Post είναι το δεύτερο στούντιο άλμπουμ της Ισλανδής μουσικού Μπιορκ. Κυκλοφόρησε στις 13 Ιουνίου 1995, από την One Little Indian στο Ηνωμένο Βασίλειο και από την Elektra στις Ηνωμένες Πολιτείες. Πατώντας στις βάσεις του προηγούμενου άλμπουμ της, Debut, ενσωμάτωσε νέους ηλεκτρονικούς ήχους και έντονες Art Pop επιρροές. Επίσης, περιλαμβάνει είδη όπως τριπ χοπ, industrial,  IDM, techno, ambient και τζαζ. 1  Θεματικός άξονας του Post είναι η νέα ζωή της Μπιορκ στο Λονδίνο. Τα τραγούδια γράφτηκαν αφού μετακόμισε στην Αγγλία και εκφράζουν την αστική κουλτούρα και την υπόγεια κουλτούρα των κλάμπ. 2 
Για το άλμπουμ συνεργάστηκαν πολλοί διαφορετικοί παραγωγοί. Σε αντίθεση με το Debut, στο οποίο συνεργάστηκαν μόνο η Μπιορκ και ο Nellee Hooper, σε αυτό το άλμπουμ συμμετείχαν επίσης ο Graham Massey, ο Howie B και ο τριπ χοπ καλλιτέχνης Tricky. Η Μπιορκ είναι συμπαραγωγός σε κάθε τραγούδι του άλμπουμ.
Η Μπιορκ διάλεξε τον τίτλο "Post" για δύο λόγους. Αρχικά επειδή τα τραγούδια γράφτηκαν μετά τη μετακόμισή της στην Αγγλία, 3  ενώ τα τραγούδια του Debut γράφτηκαν όλα στην Ισλανδία  2  . Σε συνέντευξη του 1996 η ίδια είπε πως σκόπευε από πάντα τα ονόματα των δύο πρώτων της άλμπουμ να είναι Debut και Post. 2  Έτσι, δημιουργείται η αντίθεση πριν - μετά. Ο δεύτερος λόγος είναι ότι η Μπιορκ ένιωθε την επιθυμία να επικοινωνήσει με την οικογένεια και τους φίλους της στην Ισλανδία. Έτσι του έδωσε τη σημασία της αλληλογραφίας. Όπως δήλωσε στο περιοδικό Raw την ίδια χρονιά: «Πάντα απευθύνω τα τραγούδια μου νοητά στην Ισλανδία με μια επιστολή. Επειδή ήταν τόσο μεγάλο άλμα για εμένα να μετακομίσω μακριά από όλους τους συγγενείς μου, όλους τους φίλους μου, οτιδήποτε γνώριζα». 2 
Το εξώφυλλο του άλμπουμ απεικονίζει τη Μπιορκ σε ένα δρόμο του Λονδίνου, με ωχρό δέρμα και μαύρα μαλλιά που έρχονται σε αντίθεση με τις ζωηρές Ιαπωνικές συνθέσεις πίσω της. 4  Το τζάκετ της είναι εμπνευσμένο από τους φακέλους της Λονδρέζικης ταχυδρομικής εταιρείας Royal Mail, ως αναφορά στον τίτλο του άλμπουμ. Φτιάχτηκε από ταχυδρομικό είδος χαρτιού που ονομάζεται Tyvek, από τον Hussein Chalayan. 4  Το Vice το ονόμασε μια από τις "απόλυτες στιγμές μόδας" της Μπιορκ. Η φωτογράφιση έγινε από το πρώην αγόρι της και Γάλλο σκηνοθέτη Stéphane Sednaoui. 4  Στην αρχική φωτογράφιση, η Μπιορκ θα περιβάλλονταν από ασημένιες μπάλες, αλλά τελικά απορρίφθηκε για "κάτι πιο ροζ και poppy". 5 
Το πρώτο σίνγκλ "Army of Me" κυκλοφόρησε στις 21 Απριλίου, λίγο μετά την ολοκλήρωση της παραγωγής του άλμπουμ. 6  Κυκλοφόρησε στο Ηνωμένο Βασίλειο σε δύο διαφορετικά CD, με το "Cover Me", την Ισλανδική εκδοχή του "You've Been Flirting Again", το "Sweet Intuition" και διάφορα remixes ως B-sides. 7  Έκανε ντεμπούτο στη θέση 10 των Βρετανικών τσαρτ και έγινε το πρώτο της τραγούδι που μπήκε στο top 10.  8 
Παρά τις αντιρρήσεις της δισκογραφικής εταιρείας, το "Isobel" κυκλοφόρησε ως δεύτερο σίνγκλ στις 27 Ιουλίου 1995.  9  Τα δύο CD που κυκλοφόρησαν περιελάμβαναν ρεμίξ του τραγουδιού, μια διαφορετική εκδοχή του "Venus as a Boy" από το προηγούμενό της άλμπουμ, το "Hyperballad" και τα νέα τραγούδια "Charlene" και "Sweet Intuition" ως B-sides. 10  Έκανε ντεμπούτο στη θέση 23 και παρέμεινε στο τοπ 75 για τρεις εβδομάδες. 8 
Η επανεκτέλεση "It's Oh So Quiet" έγινε το τρίτο σίνγκλ στις 13 Νοεμβρίου 1995. 11  Τα B-sides του στα δύο CD που κυκλοφόρησαν περιλαμβάνουν τα "You've Been Flirting Again", "Hyperballad", "Sweet Sweet Intuition"  και το "My Spine", που συμπεριλήφθηκε ένα χρόνο αργότερα στο ρεμίξ άλμπουμ της Telegram. 11  Το μουσικό του βίντεο έγινε από τα πιο προβεβλημένα κλιπ του MTV 12  και το τραγούδι από τα πιο επιτυχημένα σίνγκλ της, μπαίνοντας σε υψηλές θέσεις στα βρετανικά, σκωτσέζικα, φινλανδικά και αυστραλιανά τσαρτ. 13  Έφτασε ακόμη στη θέση 9 των "Bubbling Under Hot 100 Singles" του Billboard. 14 
Το "Hyperballad" κυκλοφόρησε ως το τέταρτο σινγκλ το Φεβρουάριο του 1996. 15  Αποτελούνταν κι αυτό από δύο CDs με ρεμίξ αυτού, του "Isobel" και του "Cover Me". Βασισμένο στην επιτυχία του "It's Oh So Quiet", έκανε ντεμπούτο στη θέση 8 του UK Singles Chart, κάνοντάς το το τρίτο και τελευταίο σινγκλ της στο τοπ 10 των Βρετανικών σινγκλς. Παρέμεινε στο τοπ 75 για ένα μήνα. 16  Κάποιες περιοχές περιελάμβαναν ένα διπλό A-side σινγκλ με το τραγούδι "Enjoy".
Το "Possibly Maybe" έγινε το πέμπτο σινγκλ του Post στις 28 Οκτωβρίου 1996, μαζί με τις νέες ημερομηνίες της περιοδείας της Μπιορκ στη Νότια Αμερική και Νότια Αφρική. 17  Ο Στέφαν Σενναούι σκηνοθέτησε το μουσικό βίντεο για το κομμάτι, το οποίο αφορά την αποτυχημένη σχέση του με τη Μπιορκ. Το "Possibly Maybe" κυκλοφόρησε σε αρκετούς 12" δίσκους βινυλίου και ήταν το πρώτο της σινγκλ με τρία CDs. 18  Έκανε ντεμπούτο στη θέση 13 του UK Singles Chart, παραμένοντας για τρεις εβδομάδες στο τοπ 75. 16  Τέλος, το "I Miss You" έγινε το έκτο και τελευταίο σινγκλ στις 24 Φεβρουαρίου 1997. Είναι ένα από τα λιγότερο επιτυχημένα σινγκλ της στο Ηνωμένο Βασίλειο, αλλά έφτασε στο #1 του αμερικάνικου Billboard Hot Dance Club Play τσαρτ. 16  19 
Το Post κυκλοφόρησε στις 13 Ιουνίου 1995 3  σε CD, 12" δίσκο βινυλίου και κασέτα. 20  Λίγο αργότερα κυκλοφόρησε και σε digipak εκδοχή, η οποία περιελάμβανε και μια αφίσα με μια εικόνα από τη φωτογράφιση για το άλμπουμ. 20  Στο Ηνωμένο Βασίλειο τη διανομή ανέλαβε η One Little Indian και στις Ηνωμένες Πολιτείες η Elektra Records. Το άλμπουμ στην Αυστραλία, την Ιαπωνία και την Ευρώπη κυκλοφόρησε από τις Polydor και Mother Records. 21 
Ένα sample  ήχου τηλεφωνικής κλήσης που ακούγεται στο "Possibly Maybe" οδήγησε σε δίκη με αίτημα πίστωσής του ως συν-τραγουδοποιού. Αφού η δισκογραφική New Electronica του Rimbaud αρνήθηκε την αποζημίωση εκκαθάρισης δειγμάτων του Birkett ύψους £1.000, αυτός και η Μπιορκ αποφάσισαν να καταστρέψουν πάνω από 100.000 αντίτυπα του άλμπουμ και να "κάνουν μίξη, remastering και τύπωση μιας νέας εκδοχής". Ωστόσο, κατόπιν αιτήματος του Rimbaud, η New Electronica αργότερα επέτρεψε στη Μπιορκ να χρησιμοποιήσει το sample εντελώς δωρεάν, κάτι που σημαίνει ότι η One Little Indian δε θα χρειαζόταν να τυπώσει άλλη εκδοχή, μιας και τα καταστήματα δεν είχαν εξαντλήσει την αρχική του σειρά. 22 
To Νοέμβριο του 1996 23 , η Μπιορκ κυκλοφόρησε το ρεμίξ άλμπουμ Telegram, το οποίο περιείχε επανεκδοχές όλων των τραγουδιών του Post , καθώς και το καινούργιο τραγούδι "My Spine", που ένα χρόνο νωρίτερα είχε κυκλοφορήσει ως B-side στο "It's Oh So Quiet". 11  Η ίδια το χαρακτήρισε ως ένα εντελώς νέο άλμπουμ. Ο τίτλος του, Telegram , αποτελεί αναφορά στον τίτλο του άλμπουμ.
Όλα τα τραγούδια γράφτηκαν από τη Μπιορκ. εκτός από τα σημειωμένα.
Ιαπωνική εκδοχή
