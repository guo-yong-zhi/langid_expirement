Συντεταγμένες: 39°9′39″N 119°45′14″W  /  39.16083°N 119.75389°W  / 39.16083; -119.75389
Το Κάρσον Σίτι , είναι πόλη και πρωτεύουσα της αμερικανικής πολιτείας Νεβάδα. Η πόλη σύμφωνα με την απογραφή του 2020 έχει 58.639 κατοίκους. 1  Η μητροπολιτική περιοχή της Κάρσον είναι η μικρότερη πληθυσμιακά των ΗΠΑ. Στην πόλη ζει η πλειονότητα των κατοίκων της Ιγκλ Βάλεϊ, στο ανατολικό άκρο της οροσειράς Κάρσον, ενός παρακλαδιού της Σιέρρα Νεβάδα.
Η κοιλάδα διαρρέεται από τον ποταμό Κάρσον. Βρίσκεται 50 χιλιόμετρα νότια του Ρίνο. Η ονομασία της οφείλεται στον εξερευνητή Κιτ Κάρσον.
Οι πρώτοι οικισμοί στην περιοχή ιδρύθηκαν κατά τη διάρκεια του πυρετού του χρυσού της Καλιφόρνια. Αυτό που έδωσε σημαντική ώθηση στην ανάπτυξη της πόλης ήταν η ανακάλυψη σημαντικών αποθεμάτων αργύρου στο Κόμστοκ Λοντ, κοντά στην Κάρσον Σίτι, αυξάνοντας την οικονομική σημασία της περιοχής. 2  Η Κάρσον Σίτι είναι πρωτεύουσα της Νεβάδα από τότε που έλαβε το καθεστώς πόλης το 1864. Η πόλη ήταν σημαντικός σταθμός στη σιδηροδρομική διαδρομή Βιρτζίνια και Τρανκί. Οι ράγες αφαιρέθηκαν τη δεκαετία του 1950. Πριν το 1969, η πόλη ήταν έδρα της κομητείας Όρμσμπαϊ. Το 1969 η κομητεία καταργήθηκε και έτσι η Κάρσον Σίτι σχημάτισε με τους τριγύρω οικισμούς μια ανεξάρτητη πόλη, με την ονομασία Ενοποιημένος Δήμος Κάρσον Σίτι. 3 
Η επίσημη κατοικία του Κυβερνήτη της Νεβάδα.
Το κτήριο Πολ Λασάλτ.
Το Κάρσον Σίτι.
