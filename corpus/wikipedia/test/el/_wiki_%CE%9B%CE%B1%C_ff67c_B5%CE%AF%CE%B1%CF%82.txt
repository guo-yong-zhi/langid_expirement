Συντεταγμένες: 37°34′10.39″N 21°43′58.12″E  /  37.5695528°N 21.7328111°E  / 37.5695528; 21.7328111
Το Λαδικάκι 1  είναι μικρό ημιορεινό χωριό της Πελοποννήσου στην Περιφερειακή Ενότητα Ηλείας σε υψόμετρο 368 μέτρα 2 . 
Το Λαδικάκι βρίσκεται σε απόσταση 14 χλμ. Α.-ΝΑ. από τα Κρέστενα και περίπου 1 χλμ. Ν. από τα Διάσελλα. Αναφορές για τον οικισμό με την ίδια ονομασία υπάρχουν πριν την περίοδο της Επανάστασης του 1821, πάντα μαζί με το Μπρουμάζι , όπου συμπεριλαμβάνονται μεταξύ των χωριών και οικισμών που υπάγονταν στην τότε επαρχία Φαναρίου. 3  Ως ξεχωριστός οικισμός αναφέρεται επίσημα για πρώτη φορά το 1991 να απογράφεται στην τότε κοινότητα Διασσέλων. 1  Σύμφωνα με το σχέδιο Καλλικράτης, μαζί με τα Διάσελλα, τα Παπά Χάνια και τη Σκάλα αποτελούν την τοπική κοινότητα Διασέλλων που υπάγεται στη δημοτική ενότητα Σκιλλούντος του Δήμου Ανδρίτσαινας - Κρεστένων και σύμφωνα με την απογραφή 2011 έχει πληθυσμό 12 κατοίκους. 4 
