Innocent Victim είναι ο τίτλος του ενδέκατου στούντιο δίσκου του βρετανικού χαρντ ροκ συγκροτήματος Uriah Heep, ο οποίος κυκλοφόρησε το Νοέμβριο του 1977 μέσω της δισκογραφικής εταιρείας "Bronze" στην Ευρώπη και της "Warner Bros." στην Αμερική.
Οι πωλήσεις του δίσκου ήταν ιδιαίτερα χαμηλές στην πατρίδα τους, Μεγάλη Βρετανία και τις Ηνωμένες Πολιτείες, αλλά αρκετά υψηλές στη Γερμανία, όπου ξεπέρασαν το ένα εκατομμύριο αντίτυπα αλλά και σε άλλες ευρωπαϊκές χώρες, όπου το "Innocent Victim" συνοδευόμενο από το σινγκλ "Free Me", ανέβηκε στο Top-10. Επίσης, μεγάλη επιτυχία γνώρισε ο δίσκος στη Νέα Ζηλανδία όπου έγινε χρυσός.
Αυτός ήταν ο δεύτερος από τους τρεις δίσκους τους οποίους κυκλοφόρησαν οι Uriah Heep με τον τραγουδιστή Τζον Λότον και τον μπασίστα Τρέβορ Μπόλντερ και σηματοδοτεί την προσπάθεια του συγκροτήματος να ανεβάσει τις πωλήσεις του στην αμερικανική αγορά, μέσω ενός πιο μελωδικού χαρακτήρα που προσέδωσε σε αρκετά από τα κομμάτια του δίσκου.
1. Keep on Ridin'   - 3:40
2. Flyin' High  - 3:19
3. Roller  - 4:41
4. Free 'n' Easy  - 3:05
5. Illusion  - 5:05
6. Free Me  - 3:34
7. Cheat 'n' Lie  - 4:54
8. The Dance  - 4:49
9. Choices  - 5:49
Innocent Victim 
Επίσημη κυκλοφορία: Νοέμβριος 1977
Free Me 
Επίσημη κυκλοφορία: Νοέμβριος 1977
Innocent Victim'  
Νέα Ζηλανδία : Χρυσός
Το "Innocent Victim" ηχογραφήθηκε από τους εξής μουσικούς:
Τζον Λότον - φωνητικά
Μικ Μποξ - κιθάρα
Κεν Χένσλεϊ - πλήκτρα
Τρέβορ Μπόλντερ - μπάσο
Λι Κέρσλεηκ - τύμπανα
