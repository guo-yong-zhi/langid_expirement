Το Γουρουνάκι και η Μεγάλη Παρέα του Γουίνι  είναι μια Αμερικανική ταινία μιούζικαλ κινουμένων σχεδίων παραγωγής 2003 που κυκλοφόρησε στις 21 Μαρτίου 2003 από τη Walt Disney Pictures. Η ταινία περιέχει τους χαρακτήρες από τα βιβλία του Α. Α. Μιλν με τον Γουίνι το Αρκουδάκι και αποτελεί την τρίτη κινηματογραφική ταινία της σειράς του Γουίνι. Σε αυτή την ταινία, το Γουρουνάκι ντρέπεται για το μικρό του μέγεθος και το πόσο ατζαμής είναι και περιπλανιέται στο Δάσος των Γαλάζιων Ονείρων, οδηγώντας όλους τους φίλους του να συνασπιστούν για να τον βρουν. Η παραγωγή της ταινίας έγινε από το Ιαπωνικό τμήμα των DisneyToon Studios.
Η ταινία ξεκινά με τον Γκαρή, τον Λαγό, τον Τίγρη και τον Γουίνι να δουλεύουν πάνω σε ένα σχέδιο για να πάρουν μέλι από μια κυψέλη. Το Γουρουνάκι θέλει να βοηθήσει, αλλά οι φίλοι του του λένε ότι είναι πολύ μικρός. Όταν το σχέδιό τους πάει στραβά, το Γουρουνάκι σώζει την κατάσταση παγιδεύοντας τις μέλισσες σε μια κυψέλη δόλωμα, αλλά κανείς δεν το προσέχει. Νιώθοντας να αγνοείται και παραγκωνισμένος, το Γουρουνάκι περιπλανιέται λυπημένο στο Δάσος ενώ οι μέλισσες το σκάνε από την κυψέλη δόλωμα.
Αφού καταφέρνουν να ξεφύγουν από τις μέλισσες, η παρέα συνειδητοποιεί ότι το Γουρουνάκι λείπει και αποφασίζουν να πάνε να τον βρουν χρησιμοποιώντας ένα ειδικό λεύκωμα ως οδηγό, το οποίο έχει φτιάξει το Γουρουνάκι και περιέχει τις περιπέτειες που έζησαν όλοι μαζί. Στην πορεία για το σπίτι της Κάνγκα, αναπολούν την περίοδο που εκείνη και ο γιος της, ο Ρω, έφτασαν στο Δάσος. Όλοι φοβούνται τις νέες αφίξεις και ο Λαγός είχε επινοήσει ένα σχέδιο απαγωγής του Ρω, χρησιμοποιώντας ως δόλωμα το Γουρουνάκι. Η Κάνγκα προσποιείται να πιστεύει πως το Γουρουνάκι είναι ο Ρω και του φέρεται πάρα πολύ καλά, κάνοντάς τον να συνειδητοποιήσει ότι είναι πολύ καλή. Στο μεταξύ, ο Ρω και ο Λαγός γίνονται φίλοι κι έτσι όλοι συμφωνούν ότι η Κάνγκα και ο Ρω μπορούν να μείνουν στο Δάσος.
Πίσω στο παρόν, ο Ρω συμμετέχει στην αναζήτηση και όλοι μαζί πηγαίνουν προς τον επόμενο προορισμό του λευκώματος, τον Βόρειο Πόλο. Θυμούνται την ιστορία της αποστολής τους να βρουν τον Πόλο. Στη μέση της αποστολής, ο Ρω πέφτει μέσα στο ποτάμι. Ο Τίγρης, ο Λαγός και ο Γκαρής προσπαθούν να τον σώσουν, αλλά χωρίς αποτέλεσμα. Το Γουρουνάκι χρησιμοποιεί ένα πολύ μακρύ κλαδί για να εκτοξεύσει τον Ρω έξω από το ποτάμι και στη συνέχεια το δίνει στον Γουίνι καθώς εκείνος τρέχει να πιάσει τον Ρω. Ο Κρίστοφερ Ρόμπιν φτάνει εκείνη τη στιγμή και βλέποντας τον Γουίνι με το κλαδί, δηλώνει ότι ο Γουίνι ανακάλυψε τον Βόρειο Πόλο, με τον ρόλο του στη διάσωση και την ανακάλυψη, να περνάει απαρατήρητος.
Πίσω στο παρόν και πάλι, η παρέα εκφράζει τη μεταμέλειά της που δεν γιόρταζαν τον ηρωισμό του φίλου τους. Ανησυχούν όλο και περισσότερο καθώς η καταιγίδα πλησιάζει, και όλοι θυμούνται τότε που το Γουρουνάκι έχτισε ένα σπίτι για τον Γκαρή. Του Γουρουνάκι είχε επισημάνει στον Γουίνι πως ο Γκαρής δεν είχε ένα σπίτι να τον κρατάει ζεστό. Ο Γουίνι αποφάσισε πως θα έπρεπε να χτίσουν ένα σπίτι για τον Γκαρή σε συγκεκριμένο σημείο, το οποίο και ονόμασε «Η γωνία του Γουίνι». Ο Τίγρης βοηθάει τον Γουίνι στην προσπάθεια κτισίματος του σπιτιού καθώς το Γουρουνάκι δυσκολεύεται να συμβαδίσει μαζί τους. Τελικά, ο Γουίνι και ο Τίγρης εγκαταλείπουν την προσπάθεια και αργότερα μαθαίνουν πώς ο Γκαρής είχε ήδη χτίσει ένα σπίτι από κλαδιά, αλλά τώρα δεν το βρίσκει. Ο Γουίνι και ο Τίγρης συνειδητοποιούν πως πήραν τα κλαδιά με τα οποία έφτιαξε ο Γκαρής το σπίτι του, για να του φτιάξουν ένα καινούριο. Καθώς προσπαθούν να εξηγήσουν τι συνέβη, το Γουρουνάκι φτάνει και τους οδηγεί όλους στο μόλις χτισμένο σπίτι του Γκαρή. Για ακόμα μία φορά, η συνεισφορά του παραβλέπεται καθώς ο Γκαρής πιστεύει πως ο άνεμος μετέφερε το σπίτι που εκείνος είχε χτίσει, σε ένα καινούριο σημείο.
Καθώς αρχίζει να βρέχει, ο Τίγρης θέλει να πάνε κατευθείαν στο τέλος του λευκώματος έτσι να βρουν πού βρίσκεται στην πραγματικότητα το Γουρουνάκι, αλλά ο Λαγός επιμένει ότι θα πρέπει να συνεχίσουν με τη σειρά των ιστοριών στο λεύκωμα. Οι δυο τους αρχίζουν να καυγαδίζουν με αποτέλεσμα το λεύκωμα να πέσει στο ποτάμι. Οι φίλοι, στεναχωρημένοι με αυτό, επιστρέφουν στο σπίτι του Γουρουνακιού, έτσι ώστε να μην αρρωστήσει ο Ρω. Ζωγραφίζουν εικόνες με το Γουρουνάκι και στη συνέχεια ξαναρχίζουν το ψάξιμο στο Δάσος. Βρίσκουν κομμάτια του λευκώματος να αιωρούνται σε ένα κούτσουρο πάνω από καταρράκτες, και ο Γουίνι προσπαθεί να τα πάρει, πέφτοντας στην τρύπα του κούτσουρου.
Οι φίλοι του Γουίνι σχηματίζουν ένα σχοινί διάσωσης με τα σώματά τους, αλλά δεν είναι αρκετά μακρύ με αποτέλεσμα ο Γουίνι να παραμείνει κρεμασμένος πάνω από τους καταρράκτες. Το Γουρουνάκι εμφανίζεται και τραβάει τον Γουίνι στην ασφάλεια, αλλά το κούτσουρο ξεκινά να σπάει, πέφτοντας μαζί με το λεύκωμα στο ποτάμι που βρίσκεται από κάτω. Ο Λαγός, ο Γκαρής, ο Τίγρης και ο Ρω επανέρχονται σε στέρεο έδαφος και βλέπουν ότι το μισό κούτσουρο έπεσε στο ποτάμι. Αρχίζουν να θρηνούν για τον προφανή χαμό των φίλων τους και δεν βλέπουν ότι αυτοί βγαίνουν στην ασφάλεια από το άλλο μισό του κούτσουρου. Όλη η παρέα πηγαίνει σπίτι το Γουρουνάκι και του δείχνουν τις ζωγραφιές που έφτιαξαν για εκείνον, επιδεικνύοντας την εκτίμησή τους για όλα όσα έχει κάνει όλο αυτό το διάστημα.
Η ταινία τελειώνει με ένα πάρτι και με τον Γουίνι να δείχνει στο Γουρουνάκι τη νέα πινακίδα στο σημείο που βρίσκεται το σπίτι του Γκαρή να γράφει «Η γωνία του Γουίνι και του Γουρουνακιού».
Το Γουρουνάκι και η Μεγάλη Παρέα του Γουίνι είναι παραγωγή των DisneyToon Studios, από το τμήμα τους που βρίσκεται στην Ιαπωνία.
Η πλοκή της ταινίας βασίζεται κυρίως σε πέντε ιστορίες του Α. Α. Μιλν:
Η Αμερικανή τραγουδίστρια-τραγουδοποιός Κάρλι Σάιμον έγραψε εφτά καινούρια τραγούδια για την ταινία και ερμήνευσε τα έξι από αυτά, καθώς επίσης και μια δική της διασκευή για το θεματικό τραγούδι της ταινίας των αδελφών Σέρμαν, «Winnie the Pooh». 2 
Το τραγούδι «The More It Snows » ερμηνεύουν οι Τζιμ Κάμινγκς και Τζον Φίντλερ ως Γουίνι και Γουρουνάκι. Τη Σάιμον συνοδεύουν τα παιδιά της, Μπεν Τέιλορ και Σάλι Τέιλορ, σε αρκετά από τα τραγούδια. Η Ρενέ Φλέμινγκ τη συνοδεύει στο τραγούδι «Comforting to Know», ενώ στο τραγούδι «Sing Ho, for the Life of a Bear » τη συνοδεύουν οι Καθ Σούσι και Τζιμ Κάμινγκς. 3 
Το soundtrack περιέχει επίσης πέντε κομμάτια από τη μουσική επένδυση της ταινίας, τα οποία συνέθεσε ο Καρλ Τζόνσον, καθώς και πέντε αυθεντικά ντέμο από τις ηχογραφήσεις της Σάιμον.
Το Γουρουνάκι και η Μεγάλη Παρέα του Γουίνι βρέθηκε στην 7η θέση του box office το πρώτο Σαββατοκύριακο προβολής, με έσοδα $6 εκατομμύρια. Η ταινία είχε έσοδα στις Ηνωμένες Πολιτείες $23 εκατομμύρια 4 —τα μισά από αυτά που είχε κάνει η ταινία Ο Τίγρης, ο Γουίνι και η Παρέα τους 5 —και συνολικά $63 εκατομμύρια παγκοσμίως. 4 
Στην σελίδα συλλογής κριτικών Rotten Tomatoes, η ταινία συγκεντρώνει ποσοστό 71% βασισμένο σε 76 κριτικές με μέσο όρο 6.2/10. Στο τμήμα ομοφωνίας της σελίδας διαβάζουμε: «Υγιεινή και γοητευτική διασκέδαση για τα μικρά παιδιά». 6  Ο κριτικός ταινιών Στέφεν Χόλντεν της εφημερίδας The New York Times, απεκάλεσε την ταινία μια «όαση ευγένειας και ευφυίας». 7  Η Νάνσι Τσάρνιν από την εφημερίδα The Dallas Morning News δήλωσε πως Το Γουρουνάκι και η Μεγάλη Παρέα του Γουίνι ήταν «μία ευχάριστη απόλαυση όσο αυτή προχωρούσε» παρά το πιστεύω της πως «η Disney προσπαθεί να εκμεταλλευτεί όσο μπορεί περισσότερο τις κλασικές της ταινίες». 8 
Το 2003, η Disney κυκλοφόρησε το παιχνίδι Piglet's Big Game για τις κονσόλες PlayStation 2, Nintendo GameCube και Game Boy Advance, καθώς και ως παιχνίδι CD-ROM με τον ίδιο τίτλο. Το τελευταίο σχεδιάστηκε από τα Doki Denki Studio και έχει ως θέμα να βοηθήσεις το Γουρουνάκι να βοηθήσει στην προετοιμασία ενός «πολύ μεγάλου πάρτι σούπας».
 10  Στην κριτική τους, τα Edutaining Kids εξύμνησαν διάφορα στοιχεία του παιχνιδιού συμπεριλαμβανομένων της περιπέτειας/εξερεύνησης και πολλές από τις δραστηριότητες, όπως τη μίξη χρωμάτων. Σημείωσαν όμως ότι είναι πολύ σύντομο και ότι οι Κάνγκα και Ρω απουσιάζουν. 11 
