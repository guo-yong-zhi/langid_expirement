Η Νίκη Λινάρδου , ήταν Ελληνίδα ηθοποιός του κινηματογράφου και του θεάτρου καθώς και τηλεοπτική παραγωγός.
Γεννήθηκε τον Ιούνιο του 1939 και υπήρξε δεύτερη σύζυγος του συγγραφέα, σεναριογράφου και σκηνοθέτη Αλέκου Σακελλάριου. Μετά τον γάμο της ασχολήθηκε με την παραγωγή τηλεοπτικών σόου στην κρατική τηλεόραση ως Νίκη Σακελλαρίου.
Ως τηλεοπτική παραγωγός υπέγραψε τη δεκαετία του '70 τις μουσικοχορευτικές εκπομπές "Τραγουδώντας, γελώντας, χορεύοντας", "Απ' τον παππού στον εγγονό", το 1989 το τηλεπαιχνίδι "Τόμπολα γνώσεων" με παρουσιαστές τον Δημήτρη Πιατά και την Κατιάνα Μπαλανίκα, το διάστημα μεταξύ 1990-1992 την εβδομαδιαία εκπομπή της ΕΤ2 "Η επιθεώρηση του χθες και του σήμερα'", ενώ το 1999 την παιδική τηλεοπτική σειρά της ΕΤ1 "Ο Επ και η παρέα του".
Σε δεύτερο γάμο παντρεύτηκε τον τηλεσκηνοθέτη Θάνο Χρυσοβέργη. Πέθανε το 2012 σε ηλικία 73 ετών, από καρκίνο εντός 20 ημερών από την εμφάνισή του.
