Ο Ήδυλος  ήταν Αθηναίος ή Σάμιος 3  αρχαίος Έλληνας ποιητής της Ελληνιστικής εποχής.
Παραδίδεται ότι μητέρα του ήταν η Αθηναία ποιήτρια Ηδύλη και γιαγιά του η επίσης ποιήτρια Μοσχίνη η Αττική. Γεννήθηκε περί το 300 π.Χ. και έζησε στη Σάμο και στην Αλεξάνδρεια στα χρόνια του Πτολεμαίου του Φιλαδέλφου.
Ποιήματα του Ηδύλου, του Ποσείδιππου και του Ασκληπιάδη 4  ήταν μέρος της συλλογής επιγραμμάτων με τον τίτλο Σωρός. 
Ο Ήδυλος έγραψε το επύλλιο Γλαύκος 5  και σχόλια στα ποιήματα του Καλλίμαχου. Το έργο του εκφράζει μιαν επικούρεια αντίληψη της ζωής. Στην Παλατινή Ανθολογία σώζονται πέντε επιγράμματά του από τον Στέφανο του Μελέαγρου. 6 
Ο Ήδυλος αναφέρεται από τον Αθήναιο στους «Δειπνοσοφιστές» του. 
