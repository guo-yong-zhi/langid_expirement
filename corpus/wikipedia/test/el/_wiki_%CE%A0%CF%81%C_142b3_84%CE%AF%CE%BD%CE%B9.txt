Οι Προάλπεις του Ντίνι  είναι μία οροσειρά των νότιων γαλλικών Προάλπεων που βρίσκονται στο νομό  Αλπ-ντε-Ωτ-Προβάνς, στην περιοχή Προβηγκία-Άλπεις-Κυανή Ακτή, στη νοτιοανατολική Γαλλία.
Η οροσειρά εκτείνεται γύρω από την πρωτεύουσα του νομού, το Ντίνι-λε-Μπαιν, ανάμεσα στον ποταμό Ντυράνς, κατάντη από τη λίμνη Σερ-Πονσόν στα βόρεια και δυτικά, και στα φαράγγια του ποταμού Βερντόν στα νότια. Εκτείνεται από την κοινότητα Σιστερόν έως το Καστελάν στα νότια. 
Περιβάλλεται στα βορειοδυτικά από την περιοχή Μποσαίν, στα βορειοανατολικά από την οροσειρά των Τρουάζ-Εβεσέ, στα νοτιοανατολικά από τις Προάλπεις του Καστελάν και τέλος στα δυτικά από τα όρη του Βωκλύζ και την οροσειρά των Μπαρονί.
Γεωφυσικός χάρτης του νομού Αλπ-ντε-Ωτ-Προβάνς. 1 
Έχει πολλές κορυφές που υπερβαίνουν τα 2.000 μέτρα υψόμετρο, οι κυριότερες είναι:
Στην άκρη των νότιων Άλπεων, μεταξύ των ποταμών Ντυράνς και Βερντόν, ο ορεινός αυτός όγκος συγκεντρώνει αρκετά διαφορετικά σύνολα. Τα δυτικά βουνά, όπως τα Μονζ, έχουν χαρακτήρα ήπιο, περισσότερο μεσογειακό παρά αλπικό. Το ανάγλυφο γίνεται πιο έντονο καθώς κινείται προς τα ανατολικά και τα ιταλικά σύνορα.
Στην οροσειρά ασκούνται πολλές δραστηριότητες όλο το χρόνο και συμπεριλαμβάνεται στις πιο άγριες και ερημικές περιοχές της Γαλλίας. 2 Ορειβασία στις υψηλότερες κορυφές, σκι, πεζοπορία.
Στις κοιλάδες, τα ορεινά βοσκοτόπια και οι κορυφές της οροσειράς υπάρχει πολύ πλούσια πανίδα και χλωρίδα. Ανάμεσα στα άγρια ζώα και πτηνά είναι ο λύκος, ο λύγκας και ο χρυσαετός.
