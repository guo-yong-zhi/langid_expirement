Η οικογένεια Απόκαυκος είχε εξέχουσα θέση στην Βυζαντινή αυτοκρατορία από τον 10o μέχρι τον 15o αιώνα, το πρώτο διάσημο μέλος ήταν ο Βασίλειος Απόκαυκος, Στρατηγός στο Θέμα Πελοποννήσου . 1  Πολλά άλλα μέλη της οικογένειας που έφτασαν στο αξίωμα του Στρατηγού είναι γνωστά από σφραγίδες, ανάμεσα τους ο Ιωάννης Απόκαυκος Μητροπολίτης Ναυπάκτου στις αρχές του 13ου αιώνα και ο Σεβαστοϋπέρτατος Ιωάννης Απόκαυκος . 2 
Η οικογένεια έπεσε σε παρακμή στα τέλη του 13ου αιώνα την εποχή που ο Νικηφόρος Γρηγοράς αναφέρει ότι ο Μέγας δουξ Αλέξιος Απόκαυκος πρωταγωνιστής στον Β΄ Παλαιολόγειο εμφύλιο προερχόταν από χαμηλή οικογένεια. Τα παιδιά του Αλέξιου Απόκαυκου έφτασαν σε ψηλές θέσεις, ο μεγαλύτερος γιος του Ιωάννης έγινε Πριμικήριος και διοικητής στην Θεσσαλονίκη, ο δεύτερος γιου του Μανουήλ έγινε κυβερνήτης στην Αδριανούπολη και οι κόρες του παντρεύτηκαν υψηλούς συζύγους. Όταν έληξε ο εμφύλιος των Παλαιολόγων  η οικογένεια επανήλθε στην παρακμή. 3  4  Ένας Γεώργιος Απόκαυκος καταγράφεται σαν Άρχοντας στην Κωνσταντινούπολη , την ίδια εποχή ο ζωγράφος Αλέξιος Απόκαυκος φίλος του Ιωσήφ Βρυέννιου εγκαταστάθηκε στην Κρήτη. 5  Μετά την Άλωση της Κωνσταντινούπολης  ο Δημήτριος Κυρίτζης Απόκαυκος μπήκε στις υπηρεσίες του Οθωμανού σουλτάνου Μωάμεθ του Πορθητή. 6 
