Ο Αμπνταλά Μοχάμετ  ήταν πολιτικός από τα νησιά Κομόρες. Υπήρξε πρωθυπουργός της χώρας του τη δεκαετία του 1970. Ανήκε στο κόμμα Δημοκρατική Ένωση των Κομορών . Ήταν ανεψιός του Μοχάμετ Αχμέτ, πολιτικής προσωπικότητας των νησιών 1 .
Το μεγαλύτερο χρόνο της θητείας του πρόεδρος ήταν ο Αλί Σοϊλί. Διορίστηκε πρωθυπουργός στις 7 Ιανουαρίου του 1976 και ήταν το πρώτο πρόσωπο που έφερε τον τίτλο αυτό από την ανεξαρτησία των νησιών, το 1975. Ο πρόεδρος Σοϊλί δολοφονήθηκε σε πραξικόπημα αλλά ο Μοχάμετ διατηρήθηκε στο πρωθυπουργικό αξίωμα για μερικούς μήνες ακόμα επί του νέου καθεστώτος, με πρόεδρο τον Αχμέτ Αμπνταλά. Παρέμεινε πρωθυπουργός ως τις 22 Δεκεμβρίου του 1978 2 , οπότε απομακρύνθηκε από τον πρόεδρο και τον διαδέχθηκε στην πρωθυπουργία ο Σαλίμ Μπεν Αλί. Ο Μοχάμετ απεβίωσε στο Μουτσαμουντού του νησιού Ανζουάν στις 3 Φεβρουαρίου του 2000 1 .
