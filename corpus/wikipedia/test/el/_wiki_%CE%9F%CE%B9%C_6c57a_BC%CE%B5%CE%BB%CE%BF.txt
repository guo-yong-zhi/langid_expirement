To Οινόμελο αποτελεί ένα ποτό το οποίο έχει ως βάση του τον οίνο και το μέλι ενώ συναντάται πολλές φορές με διάφορες παραλλαγές από βότανα και μπαχαρικά. Το οινόμελο ως αλκοολούχο ποτό παρασκευάζεται από την αρχαιότητα με κύριο συστατικό του το μέλι. Καταναλώνεται κατά κύριο λόγο ζεστό κατά τους χειμερινούς μήνες  1 
Το Οινόμελο έχει τις ρίζες του στην Αρχαία Ελλάδα και ότι γνωρίζουμε μέχρι σήμερα για αυτό είναι καταγεγραμμένο από τον Ιπποκράτη καθώς και από αναφορές του σε αρχαία συμπόσια και μελέτες που μας έχουν χαρίσει αρκετές πληροφορίες  για τις διατροφικές συνήθειες των αρχαίων Ελλήνων αλλά και την αξία του οίνου και του μελιού  2  Το οινόμελο αποτελούσε ένα ποτό το οποίο κατανάλωναν καθημερινά οι Αρχαίοι Έλληνες  3 . Ο Δημόκριτος με τη σειρά του απέδωσε τα πολλά χρόνια της ζωής του στο οινόμελο, το οποίο συνόδευε μαζί με άρτο καθημερινά 4 .
Σύμφωνα με τις αναφορές που έχουμε για το οινόμελο από τον Πατέρα της Ιατρικής τον Ιπποκράτη, η κατανάλωση του έχει ευεργετική επίδραση καθώς περιέχει μέλι το οποίο εξαφανίζει την κόπωση ενώ προσφέρει ευεξία και μακροζωία όπως αναφέρει ο Δημόκριτος και ο Πυθαγόρας  5  . Σε συγγράμματα του Ιπποκράτη αναφέρεται ότι το μέλι κάνει πιο ζωηρό το χρώμα του ανθρώπου, ενώ εξαίρετη είναι η ευεργετική επίδραση του «οινόμελου» σε υγιείς και ασθενείς. Συγκεκριμένα, ο Ιπποκράτης συνιστούσε το οινόμελο για την θεραπεία πολλών ασθενειών προσθέτοντας μέσα το ανάλογο βότανο  6 
Ο Σώρανος από την Έφεσο αρχαίος Ιατρός ο οποίος θεωρείται ο μεγαλύτερος γυναικολόγος της αρχαιότητας σχετικά με τα γυναικολογικά – παιδιατρικά συνιστά στην θηλάζουσα να πίνει για σαράντα ημέρες νερό και στη συνέχεια κάθε δύο τρεις ημέρες να πίνει οινόμελο 7 .
Στον Μεσαίωνα η παράδοση ήθελε κατά τον μήνα του μέλιτος το νεόνυμφο ζευγάρι να πίνει οινόμελο το οποίο συνέβαλε αποφασιστικά στην χαλάρωση των αναστολών και στην επιτυχημένη εκκίνηση του γάμου καθώς το οινόμελο συμβόλιζε την γονιμότητα και την καλή υγεία  8  .
Για την παρασκευή του οινόμελο μπορείτε να βρείτε αρκετές συνταγές οι οποίες είναι αναρτημένες στο διαδίκτυο 9 . Πίνετε τόσο ζεστό όσο και κρύο με την προσθήκη πάγου έχει υπέροχη μυρωδιά και γλυκιά γεύση αφού περιέχει αρκετή ποσότητα μελιού το οποίο αποτελεί το φυσικό γλυκαντικό του   Παραδοσιακές, σύγχρονες συνταγές ακόμα και μέσα σε κρύο ή ζεστό κοκτέιλ καθώς αποτελεί εξαιρετική βάση γι αυτό .
Το εμφιαλωμένο οινόμελο είναι σήμερα η μόνη νόμιμη μορφή διακίνησης του προϊόντος 10 . Η εμφιάλωση αποκλείει το ενδεχόμενο νοθεύσεων, επικίνδυνων για την υγεία, ενώ προστατεύει το οινόμελο από εξωγενείς παράγοντες. Τέλος, το εμφιαλωμένο οινόμελο παράγεται στα πλαίσια όλων των ελέγχων που υφίσταται ένα επίσημο αποσταγματοποιείο έτσι ώστε το προϊόν να είναι ασφαλές για εσάς.
Το οινόμελο είναι ένα προϊόν το οποίο μπορεί να καταναλωθεί τόσο κρύο με την προσθήκη πάγου όσο και ζεστό στην ανάλογη θερμοκρασία 11  Το οινόμελο μπορεί να συντροφεύσει άψογα τα γεύματα σας, να προσφερθεί ως welcome drink, να γίνει το απεριτίφ σας ή ακόμα να γίνει η βάση για να δημιουργήσετε υπέροχα κοκτέιλ. Το Οινόμελο πίνετε σε σφηνοπότηρο, καραφάκι, σε old fashioned ποτήρι με ice ball 2.50 ιντσών, σε flute ποτήρι ή σε ποτήρι Brandy . Το καλό οινόμελο δεν περιέχει προσθήκη ζάχαρης καθώς περιέχει μέλι το οποίο είναι το φυσικό γλυκαντικό του και φέρει τις ανάλογες πιστοποιήσεις έτσι ώστε να είναι ασφαλές για την υγεία του καταναλωτή.  
Το Οινόμελο αποτελεί ένα προϊόν το οποίο παρασκευάζεται και καταναλώνεται στην Ελλάδα αλλά και στο εξωτερικό. Το Οινόμελο εξάγεται τα τελευταία χρόνια σε Κύπρο και Γερμανία με μεγάλη απήχηση στο κοινό.
