Η Μπάρμπαρα ΜακΚλίντοκ   ήταν μια αμερικανίδα επιστήμονας και κυταρογενετιστής. Τιμήθηκε με το Βραβείο Νόμπελ Φυσιολογίας και Ιατρικής για την ανακάλυψη των μεταθετων γενετικών στοιχείων. Η ΜακΚλίντοκ πήρε το Διδακτορικό της στη βοτανική από το Πανεπιστήμιο Κορνέλ, το 1927. Εκεί ξεκίνησε την καριέρα της ως κορυφαία στον χώρο της κυταρογενετικής, πάνω στον αραβόσιτο, το οποίο ήταν και η εστίαση της έρευνας της για την υπόλοιπη ζωή της. Από τα τέλη της δεκαετίας του 1920, η ΜακΚλίντοκ μελέτησε τα χρωμοσώματα και το πώς αλλάζουν στην διάρκεια της αναπαραγωγής του καλαμποκιού. Ανάπτυξε την τεχνική για την απεικόνιση των χρωμοσωμάτων του αραβόσιτου και χρησιμοποίησε μικροσκοπική ανάλυση για να παρουσιάσει πολλές βασικές γενετικές αρχές. Μια από αυτές τις αρχές ήταν η ιδέα του γενετικού ανασυνδυασμού από τον επιχιασμό χρωμοσωμάτων κατά τη διάρκεια της μίτωσης, ένας μηχανισμός με τον οποίο τα χρωμοσώματα ανταλλάσσουν πληροφορίες. Δημιούργησε τον πρώτο γενετικό χάρτη για τον αραβόσιτο, συνδέοντας μέρη των χρωμοσωμάτων σε σωματικά χαρακτηριστικά. Παρουσίασε τον ρόλο του τελομερούς και κεντρομερούς, μέρη των χρωμοσωμάτων που είναι σημαντικά για τη διατήρηση γενετικών πληροφοριών. Αναγνωρίστηκε ως μια από τις καλύτερες στον τομέα της, βραβεύτηκε με υποτροφίες υψηλού κύρους, και εκλέχτηκε μέλος της Εθνικής Ακαδημίας Επιστημών των ΗΠΑ το 1944.
