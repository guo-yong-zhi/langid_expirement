Η Hisense Co., Ltd.  είναι Κινεζική πολυεθνική εταιρεία η οποία παράγει οικιακές συσκευές. Εδρεύει στο Τσινγκτάο της επαρχίας Σαντόνγκ στη βόρεια Κίνα. Είναι κρατική επιχείρηση με εισηγμένες θυγατρικές. 1  Ιδρύθηκε το 1969 και αρχικά παρήγαγε ραδιόφωνα. 2 
Η Hisense έχει δύο εισηγμένες θυγατρικές, την Hisense Electric Co Ltd, η οποία είναι εισηγμένη στο Χρηματιστήριο της Σαγκάης 1   και την Hisense Kelon Electrical Holdings Co Ltd, η οποία είναι εισηγμένη στα χρηματιστήρια του Σεντσέν 3   και του Χονγκ Κονγκ 4  , ενώ κατέχει και άλλες θυγατρικές.
Η Hisense διαθέτει προϊόντα στο εμπόριο υπό διάφορες εμπορικές ονομασίες. Αυτές περιλαμβάνουν τις μάρκες Combine, Kelon και Ronshen 5 . Η Hisense είναι παραγωγός πρωτότυπου εξοπλισμού, καθώς παράγει και μερικά προϊόντα που πωλούνται σε άλλους κατασκευαστές και διανέμονται ως τμήμα προϊόντος διαφόρων εταιρειών που δεν έχουν σχέση με την Hisense. Τα κύρια προϊόντα της Hisense είναι οι τηλεοπτικές συσκευές. Η πρώτη τηλεοπτική συσκευή της εταιρείας, η CJD18, παρήχθη το 1978.  6  Το 2013 εφύηρε ένα τύπο διαφανούς τηλεοπτικού δέκτη. 7  Το 2015 απέκτησε το δικαίωμα να πουλά τηλεοπτικές συσκευές Sharp στην Αμερική. 8 
Η Hisense κατέχει 13 εργοστάσια στην Κίνα . Επίσης διαθέτει εργοστάσια εκτός Κίνας, συγκεκριμένα στην Ουγγαρία, τη Νότια Αφρική, την Αίγυπτο, την Αλγερία, τη Σλοβενία, τη Γαλλία και το Μεξικό. 9 
