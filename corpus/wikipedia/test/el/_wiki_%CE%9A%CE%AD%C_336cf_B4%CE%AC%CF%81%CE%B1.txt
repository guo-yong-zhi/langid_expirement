Η Κέλλυ  Μπουρδάρα  είναι Ελληνίδα καθηγήτρια ιστορίας δικαίου στη Νομική Σχολή Αθηνών και πολιτικός.
Γεννήθηκε στην Αθήνα και είναι κόρη του στρατηγού Αλκιβιάδη Μπουρδάρα, από την Ευρυτανία. Σπούδασε νομική στο πανεπιστήμιο Αθηνών και ιστορία στο Πανεπιστήμιο της Σορβόννης. Έλαβε το μεταπτυχιακό της από το ίδιο πανεπιστήμιο και σε αυτό της Ουάσινγκτον. Ακολούθησε ακαδημαϊκή καριέρα και σήμερα είναι καθηγήτρια ιστορίας δικαίου στη νομική σχολή Αθηνών. 3 
Στις εκλογές του Ιουνίου 1989 εξελέγη βουλευτής Β΄ Αθηνών με το κόμμα της Νέας Δημοκρατίας. Επανεξελέγη το Νοέμβριο του 1989, τον Απρίλιο του 1990 και το 1993. 4  Στην κυβέρνηση Μητσοτάκη διετέλεσε υφυπουργός εθνικής παιδείας και θρησκευμάτων ενώ το 1992 διορίστηκε υφυπουργός πολιτισμού. 5  Στις δημοτικές εκλογές του 2002 εξελέγη δημοτική σύμβουλος, και από το 2003-2006 διετέλεσε αντιδήμαρχος Αθηναίων, με αρμοδιότητα τις δημόσιες και διεθνείς σχέσεις του δήμου Αθηναίων. Από το 2007 έως το 2009 υπήρξε ειδικός σύμβουλος του υπουργού εξωτερικών.
