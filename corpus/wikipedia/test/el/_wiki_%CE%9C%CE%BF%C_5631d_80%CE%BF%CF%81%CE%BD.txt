
Η Μονίσα Κάλτενμπορν είναι η τέως επικεφαλής της ομάδας Sauber. Είναι Ινδικής καταγωγής Αυστριακή. Απ' τις 10 Ιανουαρίου του 2010 μέχρι τις 2 Μαΐου του 2012 ήταν η Εκτελεστική Διευθύντρια της ομάδας και την επόμενη μέρα παρέλαβε τα ηνία της απ' τον Πέτερ Ζάουμπερ. Η Κάλτενμπορν παρέμεινε επικεφαλής της ομάδας μέχρι την Πέμπτη 22 Ιουνίου του 2017 και τότε απολύθηκε απ' την ομάδα.
Γεννήθηκε στο Ντεχραντούν της Ινδίας. Όταν γεννήθηκε ονομαζόταν Μονίσα Ναράνγκ. Όταν ήταν 3 ετών, η οικογένειά της εγκαταστάθηκε στη Βιέννη κι εκείνη από τότε πήρε την Αυστριακή υπηκοότητα. Απ' το 1990 μέχρι το 1995 σπούδασε Νομικά στο Πανεπιστήμιο της Βιέννης και μόλις πήρε το Πτυχίο της, πραγματοποίησε μεταπτοιχιακές σπουδές στο Οικονομικό Κολλέγιο του Λονδίνου.
Στην 1η της δουλειά στη Στουτγάρδη της Γερμανίας γνωρίστηκε με τον Τζενς Κάλτενμπορν κι ύστερα παντρεύτηκαν στο Ντεχραντούν. Το ζευγάρι απέκτησε 2 παιδιά και ζει στο Κούσναχτ της Ελβετίας το οποίο βρίσκεται πολύ κοντά στο Χινβίλ όπου βρίσκονταν οι εγκαταστάσεις της Sauber.
