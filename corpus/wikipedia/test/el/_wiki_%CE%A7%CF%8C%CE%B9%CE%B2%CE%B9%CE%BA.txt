Συντεταγμένες: 62°01′45″N 06°45′55″W  /  62.02917°N 6.76528°W  / 62.02917; -6.76528
Το Χόιβικ  είναι η τρίτη μεγαλύτερη πόλη των Φερόων Νήσων μετά το Τόρσχαβν και το Κλάκσβικ. Η πόλη βρίσκεται στη νήσο Στρέιμοϊ και από το 1974 συγχωνεύτηκε με το Τόρσχαβν και πλέον αποτελεί ένα βόρειο προάστιο της πρωτεύουσας των Φερόων. Η πόλη έχει 4.482 κατοίκους . 1 
Το Χόιβικ πιστεύεται ότι είναι ένας πολύ παλιός οικισμός. Μια πρώιμη πηγή είναι η σάγκα Færeyinga, που γράφτηκε μετά το 1200 για τις υποθέσεις που έλαβαν χώρα μεταξύ των Βίκινγκ αιώνες νωρίτερα. Υπάρχει μια παλιά αγροικία στο Χόιβικ που χρονολογείται από τον 17ο αιώνα και σήμερα λειτουργεί ως υπαίθριο μουσείο.
Σημαντικά ιδρύματα στο Χόιβικ είναι το γυμνάσιο και το Ιστορικό Μουσείο των Φερόων Νήσων. Η πρώτη εκκλησία του Χόιβικ ολοκληρώθηκε το 2007.
Το 2005 υπεγράφη στο Ιστορικό Μουσείο του Χόιβικ συμφωνία ελεύθερων συναλλαγών μεταξύ των Φερόων Νήσων και της Ισλανδίας. Ως εκ τούτου, η συμφωνία είναι γνωστή ως συμφωνία του Χόιβικ.
Πριν από τα τέλη του 20ου αιώνα ο πληθυσμός του Χόιβικ ήταν πολύ μικρός. Ως τα μέσα του 19ου αιώνα ολόκληρος ο πληθυσμός αποτελούνταν από ένα αγρόκτημα. Λίγα περισσότερα σπίτια χτίστηκαν κοντά στο αγρόκτημα μετά τον Β΄ Παγκόσμιο πόλεμο. Ενώ η πραγματική αναπτυξιακή έκρηξη έγινε στο Χόιβικ από τις αρχές της δεκαετίας του '80. Τα νέα σπίτια έχουν χτιστεί σε γη που ήταν προηγουμένως αγρόκτημα. 
