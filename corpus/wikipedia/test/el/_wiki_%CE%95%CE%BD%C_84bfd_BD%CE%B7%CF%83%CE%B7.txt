Τα σχήματα των Ε.Α.Α.Κ.  είναι φοιτητική παράταξη που αποτελείται από σύνολο πολιτικών σχημάτων, τα οποία τοποθετούνται στο ευρύτερο φάσμα της αριστεράς/ακροαριστεράς. Την παράταξη αυτή στηρίζουν η ΑΝΤΑΡΣΥΑ και άλλα κόμματα της εξωκοινοβουλευτικής αριστεράς.
Τα σχήματα των ΕΑΑΚ συγκροτούν δίκτυο πολιτικο-συνδικαλιστικών σχημάτων στην τριτοβάθμια εκπαίδευση. Πρόκειται για σύνολο αριστερών σχημάτων, στα οποία συμμετέχουν ανένταχτοι φοιτητές, καθώς και φοιτητές που συμμετέχουν σε οργανώσεις της αντικαπιταλιστικής αριστεράς. 
Το καθένα από τα σχήματα των ΕΑΑΚ δραστηριοποιείται ανά φοιτητικό σύλλογο. 2  Κάθε σχήμα έχει διαφορετική ονομασία και διαθέτει μια σχετική αυτοτέλεια οργάνωσης, λήψης πολιτικών αποφάσεων και δραστηριότητας.
Τα διάφορα σχήματα συναντώνται, ανταλλάσσουν απόψεις και καταλήγουν σε συγκεκριμένη πολιτική απόφαση στο τακτικό πανελλαδικό διήμερο ΕΑΑΚ που πραγματοποιείται δύο φορές το χρόνο. Εκτός από αυτή την πανελλαδική διαδικασία, πραγματοποιούνται και επί μέρους διαδικασίες σε πόλεις ή επαρχίες, οι οποίες θέτουν κατευθύνσεις για την κίνηση των σχημάτων 3 .
Μια από τις βασικές πολιτικές επιλογές ενός σχήματος, αποτελεί η επιλογή της μη εκπροσώπησης του σχήματος από μεμονωμένα άτομα ή από συγκεκριμένη ιεραρχική δομή, αλλά την έμφαση στη σημασία της συνδιαμόρφωσης κατά τη λήψη πολιτικών αποφάσεων μέσα από προσπάθεια σύνθεσης διαφορετικών πολιτικών αντιλήψεων, στο βαθμό που αυτό είναι εφικτό. Σύμφωνα με αυτή, κάθε πολιτική συζήτηση εξετάζει εναλλακτικές πολιτικές προτάσεις ούτως ώστε να επιτευχθεί συμφωνία των μελών. 
Τα σχήματα της ΕΑΑΚ, λόγω της δομής τους, μπορούν να διατηρούν σχετική αυτονομία από τις πολιτικές συνιστώσες που τα συνθέτουν. 4 
Στα ΕΑΑΚ συμμετέχουν οι εξής αριστερές οργανώσεις:
Από τις συμμετέχουσες οργανώσεις στην ΕΑΑΚ, η ΝΚΑ , το ΕΚΚΕ και η ΟΚΔΕ , συμμετέχουν και στην ΑΝΤΑΡΣΥΑ, ενώ η Αριστερή Αντικαπιταλιστική Συσπείρωση συμμετέχει στην Λαϊκή Ενότητα.
Μετά από μια περίοδο συζητήσεων στον απόηχο του φοιτητικού κινήματος των καταλήψεων του 1990-91, οι ΑΣΦ, η ΕΚΟΝ Ρήγας Φεραίος και η ΚΝΕ-ΝΑΡ  κατέληξαν σε συμφωνία συμπόρευσης, καρπός της οποίας ήταν η ίδρυση της ΕΑΑΚ το 1991.
Η ΕΑΑΚ κατείχε ρόλο στους αγώνες του φοιτητικού κινήματος . Το πανελλαδικό ποσοστό της στις φοιτητικές εκλογές κυμαίνεται στο 13% στα Πανεπιστήμια και το 5% στα ΤΕΙ. 
Από τις φοιτητικές εκλογές του 2016, έπειτα από πρωτοβουλία των οργανώσεων ΑΡ.Α.Σ. και ΑΡ.ΑΝ. αρκετά από τα σχήματα της ΕΑΑΚ συνεργάζονται σε πολλά πανεπιστημιακά τμήματα με την ΑΡΕΝ και το ΑΡΔΙΝ 5 . Από το 2019, τα τμήματα των ΕΑΑΚ που συνεργάζονται με τα παραπάνω, συμμετέχουν στις διάφορες φοιτητικές διαδικασίες υπό την παράταξη "ΕΑΑΚ - ΑΡΕΝ" και υποστηρίζονται από το ΜέΡΑ25, ενώ τα σχήματα που παραμένουν υπό την υποστήριξη των κομμάτων της εξωκοινοβουλευτικής αριστεράς  έχουν την ονομασία "ΕΑΑΚ", ή πληρέστερα "ΕΑΑΚ - Αριστερά-Αγωνιστικά Σχήματα και Συνεργασίες" 6 .
Λόγω της δομής των σχημάτων που συμμετέχουν στα ΕΑΑΚ γενικότερα ως πτέρυγα  μικρών οργανώσεων  με πολλές φορές διαφορετικές και συγκρουόμενες 7  8  9  πολιτικές απόψεις, είναι δύσκολη η εύρεση κοινών συνιστώσων. Ωστόσο, μερικές από αυτές, αντλώντας από κείμενα συντονιστικών 10  και ανακοινώσεων 11  της ΕΑΑΚ, είναι ότι τα σχήματα σε γενικές γραμμές:
