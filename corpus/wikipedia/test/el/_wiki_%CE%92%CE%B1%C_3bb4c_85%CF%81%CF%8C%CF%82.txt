Ο Βασίλειος Αργυρός  υπήρξε Βυζαντινός ευγενής του Οίκου των Αργυρών. Αδελφός του ήταν ο Ρωμανός Γ'. 3 
Σύμφωνα με την Σύνοψη Ιστοριών του Ιωάννη Σκυλίτζη, ο Βασίλειος Αργυρός ήταν στρατηγός της Σάμου και εξεστράτευσε εναντίον του Μέλη του Μπάρι περί τα 1010-1011. 4  Πιθανόν όμως ο Σκυλίτζης να τον συγχέει με τον σύγχρονό του Βασίλειο Μεσαρδονίτη, που ήταν κατεπάνος της Ιταλίας. 5  Πιθανώς όμως και να ήταν διοικητής στο Βυζαντινό ναυτικό, που έσπευσε να ενισχύσει τον Βασίλειο Μεσαρδονίτη. 6  Επέστρεψε από την Ιταλία το 1017 περίπου. 4  Ορισμένοι σύγχρονοι μελετητές ταυτίζουν τους δύο Βασιλείους, αλλά η γνώμη αυτή αμφισβητείται. 7  Αργότερα ίσως να ανέλαβε το αξίωμα του πατρικίου και στρατηγού της Θράκης, όπως υποθέτουμε από μια σφραγίδα που βρέθηκε στη Βουλγαρία. 4  Τον Βασίλειο τον συναντάμε πάλι το 1021-1022 ως διοικητή της επαρχίας του Βασπουρακάν στην Αρμενία, η διοίκηση της οποίας του αφαιρέθηκε το 1023 λόγω ανικανότητας. 8 
Κόρη του Βασιλείου ήταν η Ελένη Αργυρή, η οποία παντρεύτηκε τον Γεωργιανό βασιλιά Βαγράτη Δ'. 9   Μια άλλη θυγατέρα του παντρεύτηκε τον στρατηγό Κωνσταντίνο Διογένη και ήταν μητέρα του Ρωμανού Δ' Διογένη. 10  Ένας άλλος γιος του Βασιλείου αναφέρεται ως στρατηγός του Θέματος Ανατολικών στα μέσα του 11ου αιώνα. 3 
