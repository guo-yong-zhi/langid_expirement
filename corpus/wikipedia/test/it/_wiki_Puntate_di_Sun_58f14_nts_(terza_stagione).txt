La terza stagione di Sun... Sex & Suspicious Parents è andata in onda su BBC Three dall'8 gennaio al 26 febbraio 2013. In Italia debutta su iLIKE.TV il 29 aprile dello stesso anno, in versione completamente sottotitolata . 1 
Annunciata inizialmente come una nuova serie dal titolo The Big Vacation , è girata nell'estate 2012 ed è per la prima volta composta da 8 puntate anziché 7 .
I titoli di tutte le puntate portano il nome del luogo dove i due adolescenti protagonisti passano la settimana di vacanza tranne l'ultima, che mostra invece delle sequenze tratte da tutte le puntate e i relativi commenti di genitori e figli dopo la vacanza.
A partire da questa stagione vengono mostrati in sovrimpressione degli hashtag per Twitter, come #tacticalchunder?  nella terza puntata, lasciati anche nella versione italiana.
Jemma, 19 anni, da Burnley, e Ashley, 18 anni, da Cardiff, partono per Magaluf, sull'isola di Maiorca e con loro segretamente anche i loro apprensivi genitori , per spiarli di nascosto. Alla fine della settimana di vacanza, i parenti si mostrano ai figli rivelandogli tutto: se Jemma viene elogiata dalla madre e dal padre per essere maturata, la zia di Ashley lamenta al nipote il troppo uso di alcol e l'eccessivo sesso.
Il diciannovenne Dale, da Manchester, e il diciottenne Tom, da Stoke-on-Trent, passano una settimana con gli amici a Malia, sull'isola di Creta, costantemente spiati dai rispettivi genitori , che alla fine della vacanza si mostreranno ai figli per rimproverarli delle bravate, ma anche congratularsi con loro per aver affrontato le conseguenze dei loro errori in modo autonomo, dimostrando di essere cresciuti.
Kieran, 18 anni , da Norwich, e Natasha, 19 anni, da Southend-on-Sea, sono in vacanza per una settimana con gli amici a Zante, perla greca del divertimento, senza sapere che i loro genitori subdolamente li stanno spiando.
In vacanza a spassarsela con gli amici a Kos, Chani, 18 anni, da Reading, e Max, 18 anni, da Kent, non sanno di essere spiati dai loro familiari, che si mostreranno a loro solo alla fine della settimana per rimproverarli delle eccessive bravate ma anche elogiarli per essersi dimostrati autonomi.
I diciottenni Phil, da Liverpool, e Cian, apertamente gay, da Cheltenham, partono con i loro rispettivi amici per una settimana di vacanza a Zante, ma saranno spiati dai loro genitori, che verranno a conoscenza di come sono i loro figli fuori dal contesto familiare.
I diciannovenni Ollie, da Bath, e Kat, da Basildon, passano una settimana in vacanza a Kavos con i rispettivi gruppetti di amici, ma senza che ne sappiano niente le loro famiglie sono lì a spiarli.
Ashleigh da Londra, e Tom, da Bolton, sono pronti a passare una settimana di divertimento con i rispettivi amici ad Ayia Napa , senza sapere che per tutta la vacanza saranno spiati dai genitori.
