La Una sors coniunxit  è un'etichetta discografica italiana nata nel 1975 e che ha cessato l'attività nel 1983. Il marchio è sopravvissuto fino al 1988 distribuito da altre etichette discografiche.
Dopo le svariate esperienze discografiche prima come direttore artistico della RCA Italiana e della Dischi Ricordi, poi come cofondatore della Parade, e fondatore della It, nel 1976 Vincenzo Micocci decide di dare vita ad una nuova etichetta, dopo aver preso degli accordi con Ennio Melis, in maniera tale che la RCA ne distribuisca i dischi .
La Una sors coniunxit, che ha sede a Roma, si caratterizza per un'attenzione non solo al mondo dei cantautori, tipico di Micocci, ma anche ad aspetti musicali più sperimentali: viene pubblicato da questa etichetta, ad esempio, il disco collettivo L'Eliogabalo, opera rock scritta dal cantautore torinese Emilio Locurcio.
Tra gli artisti pubblicati dalla Una sors coniunxit si ricordano Gaio Chiocchio, ex componente del gruppo di progressive Pierrot Lunaire e paroliere di Amedeo Minghi, Alberto Beltrami (che nel 1980 partecipa al Festival di Sanremo con la canzone Non ti drogare), l'ex batterista della Formula 3 Tony Cicco, Roberto Kunstler, futuro paroliere di Sergio Cammariere, che nel 1985 partecipa al Festival di Sanremo con Saranno i giovani, scritta insieme a Mimmo Locasciulli) ed infine Goran Kuzminac, il nome più significativo della Una sors coniunxit,
Per la datazione ci si basa sull'etichetta del disco, o sul vinile o, infine, sulla copertina, qualora nessuno di questi elementi avesse una datazione, ci siamo basati sulla numerazione del catalogo, se esistenti, si riporta oltre all'anno il mese e il giorno .
I Q Disc sono stati una serie di emissioni lanciate dalla RCA Italiana  che racchiudevano 4 canzoni in un 33 giri. Questo supporto smise di essere prodotto a circa quattro anni dall'inizio.
