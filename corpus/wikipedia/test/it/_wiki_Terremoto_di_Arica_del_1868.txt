Il terremoto di Arica del 1868 è stato un megasisma verificatosi il 13 agosto 1868 nei pressi di Arica, allora parte del Perù ed attualmente in Cile, alle 21:30 UTC. Raggiunse la magnitudo 9,0 della scala Richter e provocò uno tsunami nell'Oceano Pacifico che venne registrato anche alle Hawaii, in Giappone, Australia e Nuova Zelanda.
Causato dalla subduzione della placca di Nazca sotto alla placca sudamericana, l'evento causò gravi danni e un numero stimato di circa 25 000 morti.
Furono descritti due eventi separati, 3  che potrebbero riferirsi allo stesso terremoto. 2 
Il terremoto fu avvertito fino a 1400 chilometri di distanza, in Perù e in Bolivia, e pare che la durata della scossa fu compresa tra i 5 e i 10 minuti. 4  Fino al 25 agosto dello stesso anno furono rilevate circa 400 scosse di assestamento. 1 
Anche se lo tsunami fu rilevato a grande distanza, i danni furono maggiori sulla costa meridionale peruviana e a quella settentrionale cilena. 5  La prima ondata, di un'altezza di 12 m, arrivò circa 52 minuti dopo il terremoto, e fu seguita da onde ancor più grandi 73 minuti dopo il sisma, che avevano un'altezza anche di 16 metri. 6 
Il terremoto causò la quasi completa distruzione della parte meridionale del Perù, includendo Arica, Tacna, Moquegua, Mollendo, Ilo, Iquique, Torata e Arequipa, 1  6  causando circa 25.000 vittime. 2 
Lo tsunami trascinò a quasi 800 metri di distanza nell'interno tre navi ancorate nel porto: la corvetta peruviana America, la cannoniera statunitense Wateree e la mercantile statunitense Fredonia, la quale finì completamente distrutta. 1  6  La città portuale di Pisco fu rasa al suolo. 7 
Lo tsunami causò danni anche alle Hawaii, spazzando via un ponte lungo il fiume Waiohi. In Nuova Zelanda, si verificò un danno rilevante sulle Isole Chatham e in un villaggio Maori della Penisola di Banks due case furono distrutte e diverse barche furono danneggiate, inoltre, si registrò un decesso. 1  8 
Altri progetti