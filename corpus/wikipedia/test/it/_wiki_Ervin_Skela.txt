Ervin Skela  è un allenatore di calcio ed ex calciatore albanese, di ruolo centrocampista.
Ha iniziato a giocare nel Flamurtari Valona, club della massima divisione albanese, per poi passare al Tirana.
Nel 1997 si trasferì in Germania, giocando sia in Bundesliga e sia in seconda divisione con Union Berlino , Chemnitzer , Waldhof Mannheim , Eintracht Francoforte , Arminia Bielefeld  e Kaiserslautern .
Dopo la retrocessione del Kaiserslautern in seconda divisione si è liberato dal club tedesco per passare all'Ascoli, nella Serie A italiana, a parametro zero. 3  Firmato un contratto annuale, ha esordito in maglia bianconera il 9 settembre 2006 in Atalanta-Ascoli 3-1, non riuscendo poi a trovare spazio in squadra. Dopo essere stato impiegato solamente in 7 occasioni, a gennaio 2007 rescinde il contratto 4  passando poi all'Energie Cottbus, tornando così in Bundesliga. Dopo due anni e mezzo a Cottbus si trasferisce nel Coblenza dove resta un solo anno, prima di tentare l'avventura nel campionato polacco con la maglia dell'Arka Gdynia.
Nel 2000 debuttò con la nazionale albanese. Ha totalizzato 75 presenze e 13 gol, ed è al 4º posto nella classifica di tutti i tempi per quanto riguarda le presenze e al 3º posto per i gol dell'Albania.
Il 28 marzo 2001 ha realizzato quella che è tuttora su quattro incontri disputati l'unica rete realizzata dalla nazionale albanese all'Inghilterra. 5 
Statistiche aggiornate al 27 aprile 2019.
Altri progetti