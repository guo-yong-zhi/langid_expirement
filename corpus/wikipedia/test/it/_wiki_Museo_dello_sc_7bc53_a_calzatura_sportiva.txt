Il Museo dello scarpone e della calzatura sportiva, inaugurato il 4 novembre 1984, è ospitato nella cinquecentesca villa Binetti-Zuccareda, 1 acquistata dal comune di Montebelluna, in provincia di Treviso, nel 1982.
Dal 1992 è gestito da una fondazione creata dall'Associazione museo dello scarpone, fondata nel 1986 dal Aldo Durante, che conta tra i suoi soci oltre 60 aziende di grandi, medie e piccole dimensioni, operanti nel distretto calzaturiero montebellunese, le confederazioni di artigiani , Unindustria Treviso, la Messe München, il gruppo bancario Intesa Sanpaolo e la Banca delle Terre Venete.
Tra le sue finalità:
Con la convenzione firmata il 3 giugno 1996 e valida per trentacinque anni, fra comune di Montebelluna e Fondazione, si sono gettate le premesse per un futuro di più concrete collaborazioni fra tutti i protagonisti del distretto montebellunese.
La convenzione prevede a carico dei soci, oltre alla gestione del Museo e delle attività formative , il restauro di tutto il complesso per un impegno di diversi milioni di Euro. 2 
Il museo organizza incontri, convegni, tavole rotonde, filò.
La fondazione è referente del Censis per il Distretto di Montebelluna.
Il Museo è l'ambasciatore del "Made in Montebelluna" nel mondo. Fra le sue tappe: Cortina, Torino, Essen, Genova, New York, Chamonix, Giappone, Grenoble, Mosca. Ogni anno partecipa all'Ispo, la più importante fiera europea dell'articolo sportivo. 3 
