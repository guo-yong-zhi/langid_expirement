Le onorificenze della Germania nazista consistono nelle medaglie militari, politiche e civili che sono state distribuite dal partito nazista in Germania e nei territori del Terzo Reich dal 1923 al 1945.
Le prime decorazioni di questa serie vennero distribuite ben prima che il partito nazista andasse al potere in Germania con una dittatura e consisteva essenzialmente in decorazioni politiche da portarsi sulle prime uniformi di partito.
Dopo il 1933 lo stato tedesco iniziò ad emettere una grande varietà di decorazioni civili da assegnarsi ai cittadini benemerenti alla causa dello stato. Alcuni di questi, come i distintivi sportivi e le medaglie, erano emesse dal partito nazista, altri dall'esercito, altri dal governo. Alcune decorazioni già utilizzate nelle loro forme in precedenza vennero riadattate coi simboli del partito nazista, in primo luogo la svastica.
