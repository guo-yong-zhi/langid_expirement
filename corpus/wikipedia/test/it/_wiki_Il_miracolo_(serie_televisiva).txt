Il miracolo è una serie televisiva italiana di genere drammatico ideata dallo scrittore Niccolò Ammaniti. È trasmessa dall'8 maggio 2018 sul canale satellitare Sky Atlantic. È trasmessa anche su Arte da gennaio 2019. 
Verrà distribuita a livello internazionale da FremantleMedia International. 1 
Nel 2018, la serie è stata premiata in occasione del festival Série Mania di Lille, in Francia 2 . 
Il Miracolo è un dramma visionario, in continua oscillazione tra sacro e profano, tra perdizione e salvezza. Tutto inizia con una statua di una Madonna che piange sangue, ma non in una chiesa e neanche in un luogo che possa assomigliare vagamente ad un luogo di preghiera: nel covo di un boss della ‘ndrangheta.
Nessuno dei soggetti coinvolti però risponderà a cliché predefiniti: il giovane premier ateo sarà spesso in crisi di fronte all’inspiegabile miracolo. Il prete in crisi esistenziale cercherà continuamente la presenza di Dio dietro un pianto “straordinario”.
Chiunque verrà a contatto con l’Evento eccezionale dovrà fare i conti con la sua coscienza ed ognuno lo farà in maniera composta, ordinata, dal politico progressista, al prete in crisi, alla scienziata.
La serie viene annunciata a maggio 2017, 4  mentre le riprese sono iniziate a Roma a luglio dello stesso anno. 5  Oltre a Roma, le riprese hanno avuto luogo anche in Calabria, in Umbria, Emilia Romagna, Belgio e Spagna.
Un primo teaser trailer è stato diffuso il 24 dicembre 2017. 6 
