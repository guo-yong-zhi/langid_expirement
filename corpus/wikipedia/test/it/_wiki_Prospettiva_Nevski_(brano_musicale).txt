«E il mio maestro mi insegnò 
com’è difficile trovare l’alba dentro l’imbrunire»
Prospettiva Nevski è una canzone di Franco Battiato pubblicato nel 1980 nell'album Patriots, nel 1994 fu ripubblicato nell'album Unprotected.
Il titolo è riferito all'omonima strada che attraversa la città di San Pietroburgo.
La canzone è ambientata in Unione Sovietica, nell'epoca immediatamente successiva alla rivoluzione d'ottobre del 1917, nel periodo della NEP , lanciata da Lenin.  In quel periodo erano in corso elementi di libertà in economia, nella società civile, nelle arti e c'era anche uno spazio per l'iniziativa individuale, pur sempre sotto il controllo del partito bolscevico al potere. Un periodo che si concluse con la prematura morte di Lenin e la presa del potere da parte di Stalin. Vengono citati alcuni protagonisti della cultura cittadina di quegli anni, saliti agli onori della fama mondiale: Nijinski e l'impresario dei Balletti russi Diaghilev; Igor Stravinskij, Sergei Eisenstein e un suo film sulla rivoluzione russa . Il testo si chiude parlando della devozione degli allievi verso il loro maestro, che aveva insegnato loro a "trovare l'alba dentro l'imbrunire". 
Nel 1985 Alice inserì il brano in Gioielli rubati, album tributo a Battiato, diventando uno dei brani più significativi del suo repertorio. Alice registrò una nuova versione del brano nel 2000 per l'album Personal Juke Box. I due ebbero modo di duettare insieme sulla stessa canzone in più concerti, come testimoniato nell'album Live in Roma del 2016. 1 
