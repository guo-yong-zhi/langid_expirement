La Coppa Europa di sci alpino 1994 fu la 23ª edizione della manifestazione organizzata dalla Federazione Internazionale Sci.
In campo maschile lo svizzero Patrick Staub si aggiudicò sia la classifica generale, sia quella di slalom speciale; il suo connazionale Daniel Brunner vinse quella di discesa libera, l'italiano Alessandro Fattori quella di supergigante e lo svizzero Urs Kälin quella di slalom gigante. Lo svizzero Marcel Sulliger era il detentore uscente della Coppa generale.
In campo femminile la canadese Mélanie Turgeon si aggiudicò la classifica generale; la russa Varvara Zelenskaja vinse quella di discesa libera, le norvegesi Andrine Flemmen e Anne Berge rispettivamente quella di supergigante e di slalom gigante e l'austriaca Christiane Abenthung quella di slalom speciale. La svedese Kristina Andersson era la detentrice uscente della Coppa generale.
