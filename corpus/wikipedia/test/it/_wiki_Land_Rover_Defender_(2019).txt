Il Land Rover Defender è una vettura prodotta dalla casa automobilistica britannica Land Rover a partire dal dicembre 2019 a Nitra, in Slovacchia. 2 
La vettura, che sostituisce l'originale Land Rover Defender prodotto dal 1948 al 2016, è stata presentata il 10 settembre 2019 al Salone di Francoforte. 3  
L'auto non condivide alcun componente con il precedente modello Defender. A differenza dell'antenata che era realizzata su un telaio a longheroni con carrozzeria separata, il nuovo modello è costruito su un telaio monoscocca in alluminio denominato D7x e derivato dalla piattaforma Jaguar-Land Rover condivisa con altri modelli del gruppo inglese, come le contemporanee Discovery e la Range Rover Sport. Per ridurre il peso, la carrozzeria è realizzata in materiali plastici. Il Defender non viene più prodotto a Solihull nel Regno Unito, ma nell'impianto di Nitra in Slovacchia.
La vettura è disponibile in due varianti di carrozzeria	e di passo, chiamati 90 a interasse e tre porte  e 110 a interasse lungo a 5 porte .
La Defender 110 ha un interasse di 3022 mm ed è lunga 4758 mm . La Defender 90 ha un interasse di 2587 mm ed è lunga 4323 mm .
I modelli Defender 90 sono dotati di serie di sospensioni a molle elicoidali, mentre i modelli 110 hanno quelle pneumatiche. Il Defender è dotato di un sistema di sospensioni indipendenti su tutte le ruote, con uno schema a doppio braccio oscillante all'avantreno e multilink a 4 leve e mezzo al retrotreno. L'altezza da terra è di 291 mm, con la capacità massima di guado che è di 90 cm. L'angolo di attacco anteriore è di 38 gradi, mentre quello di uscita posteriore di 40 gradi. 
A spingere la vettura sono i motori della famiglia JLR Ingenium: la diesel D200 mossa da un 4 cilindri 2,0 litri da 200 CV o 241 CV, la diesel D250 con un 6 cilindri 3,0 litri da 250 CV, il benzina P300 mossa da un 2,0 litri da 300 CV e la P400 mossa da un 3,0 litri a 6 cilindri in linea abbinato a un sistema ibrido leggero da 400 CV.
Tutte le varianti sono dotate di cambio automatico ZF a 8 velocità e di trazione integrale permanente. 4 
La Defender è disponibile negli allestimenti Standard, S, SE, HSE e X. Land Rover offre anche quattro pacchetti, denominati Explorer, Adventure, Urban e Country, che includono vari accessori come una presa d'aria per il motore rialzata, paraspruzzi di maggiori dimensioni e un portapacchi.
Di serie su tutte le versioni con motorizzazioni sopra i 250 CV ci sono i cerchi in lega da 19 pollici, mentre quelli in acciaio da 18 pollici sono disponibili su quelle fino a 250 CV, fari a LED e un sistema di infotainment touchscreen da 10 pollici.
L'utilizzo di telaio monoscocca, sospensioni indipendenti e cambio automatico aumenta notevolmente il comfort di bordo nella guida stradale, ma allo stesso tempo senza penalizzare le capacità in fuoristrada.
Al lancio sul mercato, la gamma motori comprendeva due motori a benzina e due motori diesel. A settembre 2020 è stata presentata una variante con ibrida plug-in e i motori diesel a quattro cilindri sono stati sostituiti da quelli a sei cilindri. 5  Nel febbraio 2021 ha debuttato una versione con motore a benzina V8 da 5,0 litri da 525 CV. 6 
Altri progetti