Louis Erlo, pseudonimo di Louis Camerlo , è un regista teatrale francese.
Louis Jean-Marie Erlo fa esperienza di teatro presso Paul Camerlo, suo zio, a lungo direttore dell'Opéra national de Lyon, che gli affida in questo teatro la prima regia del Lohengrin .
In seguito a Lione metterà in scena opere di numerosi autori, a partire da Monteverdi, Cavalli, Rameau, per arrivare a quelli contemporanei, incluse alcune prime rappresentazioni e toccando la maggior parte degli aspetti dei repertori francese, italiano e tedesco. 
Queste produzioni, d'una esigente precisione, innovatrici senza alcuna provocazione, rivestono un'importanza considerevole nell'evoluzione della scena lirica in Francia. Ha lavorato anche all'Opera di Parigi , a Buenos Aires , San Francisco, Venezia, Bruxelles, Francoforte, ecc.
Direttore dell'Opera di Lione a partire dal 1969 fino al 1973, porta questo teatro all'avanguardia nell'attività lirica francese per la programmazione, i metodi di lavoro, la ricerca di un nuovo pubblico.
Fonda nel 1973 l'Opéra-Studio de Paris per la formazione di giovani cantanti . È stato direttore del Festival d'Aix-en-Provence dal 1982 al 1996.
