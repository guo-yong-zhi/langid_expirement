Without You è una canzone del gruppo musicale statunitense Van Halen, singolo di lancio dell'album Van Halen III e della loro collaborazione con il nuovo cantante Gary Cherone. Pubblicata nel febbraio 1998, debuttò direttamente al primo posto della Mainstream Rock Songs, mantenendolo per sei settimane consecutive. 1  È stato il tredicesimo e ultimo singolo della band capace di raggiungere le vetta di tale classifica. 1  
La realizzazione del videoclip della canzone costò più di un milione di dollari. Le scene in cui appare la band furono girate a Los Angeles, in California, nel gennaio 1998. Il resto del video venne invece girato all'interno dell'ICEHOTEL in Svezia. 2  Il video fu trasmesso in anteprima su MTV il 2 marzo 1998.
