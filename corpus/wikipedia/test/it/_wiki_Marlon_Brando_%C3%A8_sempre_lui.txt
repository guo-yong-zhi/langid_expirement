Marlon Brando è sempre lui è il terzo singolo estratto dall'album di esordio Ligabue dell'artista Luciano Ligabue. 1 
Nella versione dal vivo, fa parte dell'album live Su e giù da un palco del 1997  ed è stato inserito nella scaletta di entrambi i concerti tenutisi al Campovolo nel 2005 e nel 2011.
All'inizio della versione studio, si può ascoltare Marlon Brando , 2  che grida "Hey Stella!!", audio tratto da una scena del film Un tram che si chiama Desiderio, che vede l'attore protagonista. 3  Questa introduzione è stata inclusa anche nella versione live dell'album Campovolo 2.011.
La prima versione, mai pubblicata, si intitolava Giorgio Bubba è sempre lui. 3  4 
Diretto da Marco Della Fonte.
Originariamente disponibile solo in videocassetta sull'home video Videovissuti e videopresenti del 1993, è stato incluso nei DVD Primo tempo del 2007 e Videoclip Collection del 2012, quest'ultimo distribuito solo nelle edicole.
