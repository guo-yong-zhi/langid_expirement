Officium
Consociatio
Ioannes Fabricius Montanus  fuit clericus ecclesiae Reformatae, poÃ«ta Latinus, variarum scientiarum peritus.
Filius macellarii Iacobi Schmid et Clarae Iud cursum scholasticum Turici incipiebat, avunculo magistro, Leone Iud reformatore. Postea Basileam iit et Argentoratum ubi eodem tempore reformator protestanticus Martinus Bucerus agebat.
Post breve tempus Turicum rediit, annoque 1545 theologiae studens Marburgi factus est. Res eum docebat Andreas Hyperius, theologus reformatus. Circulos, quos ibidem frequentavit, eum et in artem poeticam et in botanica introduxit; inter sodales etiam Petrus Lotichius Secundus poeta Latinus erat.
Cum Loticho anno 1546 ad Universitatem Leucoream iit ut Philippum Melanchthon audirent: semel Lipsiae convenerunt Ioachimum Camerarium seniorem. Studiis finitis anno 1547, Turicum reversus magister in schola monasterii magni creatus est, et anno 1551 rector. Pro meritis civis Turicensis declaratus est.
Cum Conrado Pellicano, pristino instructore et linguae Hebraicae perito, et Gesnero, medico atque naturalis historiae expertus, consuetudines contraxit. Etiam elegiam in honorem Thellii pepigit, De Wilhelmo Thellio elegia. Anno 1557, ob labores miros Turicenses et e consilio Bullingeri, praedicatori Curiensi Ioanni Comander successit.
Ibi in fide reformata vulganda effecit magna, praesertim in Prettigovia Grisoniae, quae regio querelis inter potestates Catholicas Hispaniae et Franciae ortis afficiebatur. Praeter res ad animarum curam spectantes scripturae vacabat. Eius tentamen autem, ut Dioecesis Curiensis saecularizaretur, ad irritum ductum est. Tum in montibus excursiones multas botanicis indagandis fecit, e quibus res scitu tactuque dignas domino Gesner Turicensi tradidit. Cum pestis istas plagas ingrueret, fideles suos linquere noluit. Itaque ipse victima epidemiae factus tamquam reformator entheus et poeta inclutus naturae concessit.
