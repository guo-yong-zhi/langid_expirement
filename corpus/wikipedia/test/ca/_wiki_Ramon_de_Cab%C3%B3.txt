Ramon de Cabó    va ser un sotsdiaca català, considerat autor d'un dels primers textos en llengua catalana, els Greuges de Guitard Isarn, escrit l'any 1105. 1  2  Ramon era un eclesiàstic de Cabó, al costat d'Organyà, al servei dels senyors de Caboet. Va néixer, es va educar i va desenvolupar la seva activitat com a escrivà i escriptor al bisbat d'Urgell, dominava el català i el llatí. Tot i que van existir autors anteriors que escrivien texts només en català, és el primer del qual se'n coneix el nom i per tant es podria considerar com el "primer escriptor de la literatura catalana". 1  3 
D’aquest eclesiàstic, identificat per Jesús Alturo i Perucho i Tània Alaix i Gimbert com a autor del Memorial de greuges de Guitard Isarn, 4  se'n conserven dotze altres documents originals redactats en llatí, que permeten constatar el seu alt nivell cultural. Els pergamins es troben a l'Arxiu del Bisbat d'Urgell i a la Biblioteca de Catalunya. 5 
