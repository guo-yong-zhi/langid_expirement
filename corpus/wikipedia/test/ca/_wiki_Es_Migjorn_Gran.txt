Es Migjorn Gran és una població i municipi centro-meridional de Menorca. La paraula «migjorn» indica un punt cardinal, però, a Menorca, també designa el conjunt de terres de l'illa que aboquen aigües a la seva costa meridional, des de Sant Climent al sud de Ciutadella.
Nuclis nous: Sant Tomàs
El poble es formà durant la segona dominació britànica a partir de la capella de Sant Cristòfol, dins el lloc de Binicodrellet, que l'any 1769 edificà Cristòfol Barber i Ametller, en honor del seu sant patró. De 1912 a 1913 s'hi va publicar el quinzenal Llum Nova, un dels primers butlletins en la llengua de l'illa. Fins a l'any 1988 encara el poble s'anomenava oficialment com l'església . No fou fins al 1989 quan el poble adquirí el rang de municipi en segregar-se des Mercadal.
Les platges i cales del municipi des Migjorn Gran ocupen uns 2.250 metres quadrats, dels quals 900 pertanyen a la platja de sant Tomàs, on molt a prop hi ha una urbanització amb el mateix nom. 1  Les activitats econòmiques predominants des Migjorn Gran són el turisme i la construcció, encara que també es troben en actiu algunes explotacions agràries. L'activitat turística, que suposa més del 50% del PIB de Menorca, té lloc entre els mesos d'abril i octubre.
Es Migjorn és un poble tradicional menorquí, de carrers tranquils i cases blanques amb les finestres de fusta pintada de verd. Des del poble des Migjorn hom pot accedir a les platges de Binigaus, Sant Adeodat i Sant Tomàs. Al barranc de Binigaus hi ha la impressionant Cova des Coloms. D'altra banda, el terme municipal des Migjorn Gran ha mantingut un gran nombre de restes arqueològiques del neolític, com la Sala Hipòstila de Binigaus Nou , els Talaiots de Binicodrell, el jaciment arqueològic de Santa Mònica, Sa Cova des Coloms  i especialment el poblat de Sant Agustí Vell.
Una de les llegendes més famoses d'Es Migjorn Gran és la de "Sa dona de penya marbre qui seu". 2  Diu la llegenda que era una geganta enamorada d'un gegant de la tribu enemiga. Quan els pares d'ell l'hi donaren mort tirant-lo des d'un barranc, el dolor la convertí en pedra. Abans de ser destruïda per un raig, la pedra semblava realment una dama asseguda. I asseguren que a les nits de vent sortien d'ella uns sons, semblants a laments.
El poble d'Es Migjorn Gran va funcionar de 1983 a 1989 com entitat local menor, depenent de l'Ajuntament des Mercadal. L'Ajuntament des Migjorn Gran va constituir-se com l'autèntic govern local el 9 de juliol de 1989, però, no fou fins al maig de 1991 que es celebraren les primeres eleccions municipals. Per tant, els dos primers anys de govern municipal , la corporació va distribuir-se segons els vots obtinguts a les eleccions municipals de 1987, quan aquest encara formava part del municipi d'Es Mercadal, i s'escollien tres representants migjorners. Així, la primera corporació municipal  quedar conformada per onze regidors, nou del Partit Popular, un del Partit Socialista i un de l'Esquerra de l'Entesa de Menorca.
Cala Trebalúger
Platja de Binigaus
Cova des Coloms
Molí hidràulic de sa Vall
Molí hidràulic de sa Vall
Cala Escorxada
Sant Tomàs
Primera publicació Llum Nova 
Sant Cristòfol de ses Corregudes
