Gustau Gili Torra  fou un editor català, director de l'Editorial Gustavo Gili. 2 
Gili Torra començà a dirigir l'empresa abans de finalitzar els anys seixanta del segle xx. Va introduir un gir important a l'empresa quan decidí especialitzar el seu catàleg en tres àrees: arquitectura, disseny i comunicació. A partir dels anys setanta, les col·leccions publicades sobre aquestes temàtiques foren essencials en la seva temàtica. 2 
En els seus inicis, Gili Torra comptà amb les intervencions d'especialistes del gravat com Joan Barbarà i Jaume Coscolla. Impulsà l'edició de gravats numerats i estampats manualment i l'edició de llibres de petit format publicats a Colección Nueva Órbita . En aquesta col·lecció hi col·laboraren Juan Eduardo Cirlot i José Ayllón,
per citar alguns exemples, i el contingut versava sobre l'obra de grans artistes com Modest Cuixart, Eduardo Chillida i Manolo Millares. 2 
És particularment interessant la Pequeña Enciclopedia del Arte Minia , una col·lecció sobre crítica d'art, que difon el pensament d'autors de prestigi com per exemple Alberto Sartoris, Guy Weelen, Josep Gudiol, Joan Ainaud de Lasarte o Alexandre Cirici. 2 
Arquitectura y crítica  i Ciencia urbanística  foren dues col·leccions fonamentals en arquitectura, la primera dirigida per Ignasi de Solà-Morales i la segona pel seu germà Manuel. Introduïren obres d'autors crítics i innovadors com Lissitzky, Adolf Loos o Hannes Meyer. 2 
Va impulsar col·leccions sobre cultura visual i teoria de l'art com Comunicación visual , Punto y línia  GGDiseño , GG Arte , Hipótesis , FotoGGrafía .
El reconegut dissenyador suís Yves Zimmermann es va incorporar a l'editorial l'any 1973 per assessorar en disseny gràfic. Actualment continua al capdavant de la direcció de la col·lecció GG Diseño. 2 
La col·lecció FotoGGrafía comptà amb l'assessorament de Joan Fontcuberta. Els títols publicats en aquesta col·lecció recullen obres de grans autors com la Historia de la Fotografía de Beaumont Newhall o obres d'autors com Man Ray. Es reprengué la col·lecció a partir de 2001 i es publicaren obres d'autors com Geoffrey Batchen, Cartier-Bresson o Moholy-Nagy. 2 
