Cinto Casanovas Corderroure  és un jesuïta i escultor català, rector de la parròquia del Sagrat Cor de Raimat. 1  Al llarg de la seva vida artística va atendre una gran multitud d'encàrrecs religiosos i civils que omplen el paisatge català 2  3  i s'estenen més lluny en diferents països com Espanya, 4  Itàlia  5  6  o EEUU . 7  La seva especialitat de fosa del bronze l'aprengué a Itàlia de la mà de fonedors professionals, i l'implementà ell mateix en les seves obres amb la tècnica de la cera perduda. 8 
A més dels treballs encarregats, va anar desenvolupant una escultura abstracta pròpia, que es pot dividir en tres línies artístiques:
Els formats d'obres desenvolupades pel Cinto es divideixen en quatre grans tipologies:
L'art personal desenvolupat al llarg de la seva carrera artística expressa fonamentalment motius de tensió interior en què elements rígids de geometria cúbica o lineal pressionen substàncies orgàniques en moviment sense arribar mai a esclafar-les, simbolitzant així la vida que aconsegueix escapar de l'opressió dels poders.
Actualment Cinto Casanovas segueix essent rector de la parròquia del Sagrat Cor de Raimat, 9  vivint a la comunitat de jesuïtes de Lleida.
Va néixer el 25 de gener de 1933 a Santpedor . 10  Dels sis als catorze anys estudià a l'escola que els Germans de la Salle van obrir a Santpedor, gràcies a la Fundació Llissach. 11 
Acabats els estudis primaris, la influència de Sant Ignasi i el testimoni del seu germà gran Joan, 12  que anys abans havia entrat a la Companyia de Jesús van portar-lo també a ell a anar a Roquetes , 11  on els jesuïtes tenien una escola secundària anomenada Apostòlica per a aquells que desitjaven començar el camí del sacerdoci.
El 1950 entra en el noviciat  que els jesuïtes tenien al Monestir de Veruela 11  , i comença la llarga formació jesuítica de més de 15 anys.
Acabats els estudis teològics, entra a l'Escola de Belles Arts Sant Jordi el 1967, i es llicencia en Belles Arts per la Universitat de Barcelona el 1972. 13  14  15  Es forma en dibuix i pintura, però s'especialitza en escultura. El Cinto formula com l'art és important i emocionant per si mateix, no per haver de tenir cap utilitat. 16 
Un grup de jesuïtes americans artistes van fer una trobada a Roma l'any 1972 14  17  i el Cinto s'hi va fer present. Allí contacta amb fonedors dels quals aprendrà la tècnica de la fosa del bronze a la cera perduda. Allí va poder visitar una gran quantitat de museus i galeries, i l'amistat compartida amb els companys artistes durà dècades. Cada any es trobaven en una ciutat diferent per a aprendre i compartir l'art: Milà, Roma, París, Barcelona. 17 
En la seva comunitat religiosa del Carrer Palau , on residia, troba un ambient propici a les belles arts, convivint amb el taller d'escultura del Germà Gil SJ., 18  que poblà de Marededéus i de Sants Xaviers moltes capelles dels col·legis jesuïtes.
Acabada la formació s'instal·la a Sarrià, i durant 25 anys combina la producció de les seves primeres obres d'art amb la docència de dibuix tècnic i artístic als alumnes del Col·legi de Sant Ignasi de Sarrià .
És el moment en què erigeix el seu primer taller a la casa del carrer Margenat. Més tard, començant les escultures en bronze, necessita més espai i trasllada el taller a una masia de Valldoreix, Can Barba . Temps després, buscant més tranquil·litat va voler allunyar-se de Barcelona i traslladà el seu taller d'escultura a Verdú, el tercer i últim indret de treball, on hi anava tres dies a la setmana des de Barcelona. Quan s'estava a Verdú, 14  vivia a la casa natal de Sant Pere Claver. Allí va treballar durant molts anys les escultures fins al 2019, quan finalment tancà el taller. Per explicar el seu treball com a escultor, l'autor es definirà a si mateix com a "picapedrer".
Al marge de les obres destinades a exposicions, els encàrrecs han omplert bona part dels seus treballs, principalment en temes de caràcter religiós, tant de fusta com de bronze i de pedra.
El 1972 fa un viatge d'estudi a Itàlia i contacta amb fonedors per aprendre la tècnica de la fosa del bronze, 11  que serà la seva especialitat més personal. Normalment, els escultors en bronze preparen el model i l'envien a un fonedor que faci el motlle i fongui l'escultura. El Cinto, però, va escollir fer sempre ell mateix la fosa del bronze amb la tècnica de la cera perduda, perquè considerà que així eren més autèntiques les seves obres.
El primer treball de l'artista, en bronze, és el de Sant Martí de Tours, per a la parròquia del poble de Tous, el 1973.
Cinto Casanovas va pertànyer a un grup selecte de jesuïtes artistes d'Europa, que buscaren confrontar els valors espirituals de la vida religiosa amb el teixit temàtic i estètic de les diverses formes de creativitat artística, és a dir, integrar la vocació artística i jesuítica.
Com a tal, el 1985 organitza el III Congrés d'Artistes Jesuïtes a Sant Cugat del Vallès, 17  que va reunir uns 40 participants, entre els quals es troben noms com Mario Venzo sj -deixeble de Cézanne-, o Eugenio Bruno -director del Centre Cultural de San Fedele de Milà-. El primer i segon Congrés d'artistes jesuïtes va tenir lloc a Roma, Milà. El Pare Casanovas afirma que allò que primer necessita l'art és llibertat i autenticitat. També en l'Església.
En una entrevista que li va fer Toni Peris Rierany, hi ha una bona síntesi del seu pensament:
 19 
El poeta i jesuïta Joan Baptista Bertran, tot presentant l'exposició de 1978, a la Galeria Nartex,  ens dona aquesta valoració de l'escultura del Cinto Casanovas:
Una nota característica de l'escultura del Cinto Casanovas és la dinàmica en la concepció que intueix i li fa encertar la bellesa del gest en moviment.  De la dinàmica medul·lar del gest en moviment,  una altra nota imprescindible en l'escultura: l'harmonització amb el volum. No n'hi ha prou amb que el ritme lineal tingui la seva bellesa, cal que s'encarni en el volum i que ambdós es tinguin en harmonia. Aquestes són qualitats de tipus intern, fonamentals en un artista de l'espai, qualitats amb les que es neix i que no poden ésser mai suplertes pel mestratge tècnic”.
Josep Borrell i Figuera, presentant també l'exposició del setembre del 1998, a la Sala Gòtica del IEI,  definia Cinto Casanovas dient que primerament pensa en el material per l'escultura. Aquest material, sigui bronze, fusta o pedra, és qui exigeix o condiciona la plasmació de la idea primigènia.
Guillem Viladot, en l'exposició feta a l'ajuntament del poble de Raimat , s'expressa així:
La primera referència d'en Cinto Casanovas va ser a través de l'arquitecte Gelabert, qui té a casa seva una peça del Casanovas primerenc. La seducció va ser tanta que no vaig parar fins a conèixer personalment l'escultor. Aquesta referència és oportuna, o fins i tot necessària, ja que l'obra d'aquest artista serva la gràcia, o el misteri, de la seducció, factor important perquè funcioni la dialèctica estètica entre el creatiu i l'observador.
El jesuïta Heinrich Pfeiffer presentant l'exposició col·lectiva de cinc jesuïtes artistes , un d'ells en Cinto Casanovas, afirma això:
Es diria que Casanovas s'inspira més que per la bellesa de la natura, amb l'art dels pobles primitius, com ja ha succeït amb els expressionistes de “Brücke” a Dresden, o  pels “Fauves” a París. Elabora les seves inspiracions amb un “animus” declaradament religiós, que el relaciona a un col·loqui entre l'abstracte i el figuratiu, quasi un símbol de l'encarnació de Déu, esperit pur. La idea del Déu transcendent entra en relació amb la creatura expressada per la figura humana.
Cinto Casanovas ha dedicat bona part de la seva vida al treball artístic i a la vida parroquial, com també inicialment a la docència. La vocació com a jesuïta l'ha portat a l'entrega pastoral: l'atenció sagramental i l'escolta dels feligresos als diferents indrets on ha viscut. 20 
Dins del seu compromís per a promoure els artistes, al llarg de diversos anys ha dotat 14  uns crèdits a postgraduats a l'Escola Ondara de Tàrrega sobre la tècnica de fosa a la cera perduda, i durant dècades ha vetllat pel manteniment i millora de l'Església del Sagrat Cor de Raimat, joia del modernisme català que connecta el Cinto amb l'escola d'Antoni Gaudí. Actualment, als seus 90 anys, encara és rector d'aquesta parròquia. 9  Allà ha adaptat un annex on hi exposa algunes de les escultures de les diferents etapes del seu art, tot i que el seu habitatge habitual és la comunitat de jesuïtes de Lleida.
S'han de distingir quatre tipologies en l'escultura del Cinto Casanovas:
L'autor té altres obres no documentades a altres indrets de la península , 10  Estats Units, Bolívia, el Principat d'Andorra, Puerto Rico i Itàlia. 23 
Com a ceramista, cal destacar les 4 estacions de Bellcaire, els murals de Vilagrassa i la ceràmica de la capella de La Storta,  15 
També hi ha altres ceràmiques de l'escultor no documentades, com uns murals a Mora d'Ebre o al Vendrell, entre d'altres. 10 
