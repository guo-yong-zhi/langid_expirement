El Torneig de Santiago, també conegut com a Movistar Chile Open, i tradicionalment Chile Open, és un torneig professional de tennis que es disputa sobre pista batuda. Pertany a les sèries ATP World Tour 250 del circuit ATP masculí. El torneig se celebra al recinte Estadio San Carlos de Apoquindo de Santiago, Xile.
L'any 1992, el Brasil va suspendre els seus tres torneigs professionals i l'ATP va decidir mantenir-los a Amèrica del Sud però en diferents països. Xile va comprar els drets d'un dels torneig i ja a l'any següent es va disputar la primera edició a Santiago, novembre de 1993. L'any 1999 no es va disputar el torneig perquè l'ATP va decidir reorganitzar el calendari i el va desplaçar al febrer de 2000. L'any 2001 es va desplaçar a la localitat de Viña del Mar, però l'any 2010 va tornar a Santiago a causa de problemes de finançament. Dos anys després, la localitat de Viña del Mar va recuperar la seu del torneig. A partir de l'any 2000 va esdevenir en el primer torneig sobre terra batuda de cada temporada i marca l'inici de la gira sud-americana de terra batuda formada per Costa do Sauipe, Buenos Aires i Acapulco.
L'edició de l'any 2007 es va disputar amb el format Round Robin amb 24 jugadors, però degut a problemes detectats en altres torneigs que també van implantar aquest sistema, l'ATP va decidir revertir tots els torneigs que havien instaurat aquest format.
L'any 2008 es va crear el torneig per categoria femenina dins el calendari WTA, però degut al baix interès de públic i a la falta de patrocinadors, el 2009 es va cancel·lar definitivament.
Inicialment, i durant molts anys, va tenir el nom de Movistar Open, però també va tenir el nom de VTR Open . Durant la seva trajectòria ha anat intercanviant de seu entre Club Naval de Campo Las Salinas de Viña del Mar i l'actual de Santiago. L'edició de 2015 es va cancel·lar perquè es va traslladar a Quito, Equador. 1  Llavors es va recuperar per l'edició de 2020 provinent de Sao Paulo. 2  3 
El torneig es va recuperar a Santiago l'any 2020 aprofitant la cancel·lació del torneig de São Paulo amb el nom de ''Chile Dove Men+Care Open. 4 
