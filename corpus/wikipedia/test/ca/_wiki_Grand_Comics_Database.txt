Grand Comics Database és una base de dades accessible via web que pretén indexar tota la informació sobre còmics d'arreu del món 1  mitjançant les aportacions dels aficionats 2  revisades fins a dos cops per uns editors. 3  El 2014 tenia indexats uns 900.000 còmics aproximadament. Ha crescut tant que és d'interès fins i tot per als investigadors de l'àmbit dels còmics. 4 
El Grand Comics Database va aparèixer el 1994 com una escissió de l'Amateur Press Association  group . 2  Els fundadores foren Bob Klein i Tim Stroup. 5  Inicialment la base de dades es trobava en disquets i solament pretenien indexar còmics nord-americans i britànics. Poc després indexaren còmics d'altres orígens i idiomes. 6  Més tard es migrà al web. 2 
Es pot cercar per guionista, artista, títol i editorial. Les fitxes bibliogràfiques inclouen: una imatge de la coberta a color, informació sobre l'enquadernació, els números publicats, l'idioma, el tipus de paper, informació sobre la tinta i les dates de publicació. 7 
Els contribuïdors envien les dades sobre els còmics, aquestes dades són revisades per uns editors i es pugen. Cada dada té acreditat qui és el responsable. 8  Hi ha llistes de correu per a resoldre qüestions específiques. 9  L'estructura organitzativa és la següent: coordinador de membres, coordinador de reserves, coordinador de dades, editor executiu i administrador del lloc web o la llista de distribució. 10  El novembre de 2000 es creà un grup de directors electes. 5 
Es té notícia al 2001 que la base de dades residia a Noruega i era gestionada amb FileMaker Pro. 11 
Segons un article acadèmic, és una font fiable per a la recerca seriosa respecte dels còmics. 12 
