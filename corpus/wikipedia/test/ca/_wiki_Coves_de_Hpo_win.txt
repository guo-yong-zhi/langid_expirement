Les coves de Hpo win, també dites Phowintaung 1  Hpowindaung, Powintaung, o Po Gana Taung, són un conjunt de coves budistes que es troben a 25 km a l'oest de Monywa i a 10 km al sud-est de Yinmabin, a la localitat de Yinmabin, districte de Monywa, regió de Sagaing, al nord de Myanmar . Són a la riba occidental del riu Chindwin. El nom del conjunt significa 'Muntanya de la meditació solitària'. 1 
Es tracta d'unes coves excavades en gres. El conjunt, el formen 492 grutes. cal citació .
La majoria d'aquestes coves no són naturals. Algunes daten del s. XV i s'han convertit en llocs de pelegrinatge, i per això algunes no en poden ser visitades pels no creients. El culte principal en aquestes grutes està dedicat a la mare protectora Po Win Shin Tha.
Es calcula que hi ha prop de 2.600 estàtues de Buda a les coves, a més, les representacions de Gautama apareixen en algunes de les coves amb pintures a les parets. Una de les coves més destacada és la coneguda com a cova del laberint. És del s. XVIII i s'hi troben prop de 70 imatges de Buda.
