Innocència rebel  és un pel·lícula britànica dirigida l'any 1997 per John Duigan, amb guió de Naomi Wallace. Encara que rodada a Louisville i Danville, a l'Estat de Kentucky, als Estats Units, Innocència rebel és un film britànic produït per Duncan Kenworthy. El film ha assolit nombrosos premis a festivals europeus. Ha estat doblada al català. 1 
La història d'una amistat entre un home que viu al marge de la societat i una noieta de 10 anys que procedeix d'una família acomodada. Aquesta amistat serà mal compresa pels residents del veïnat.
La història de la relació entre Devon, una noieta de deu anys, viva i massa astuta per la seva edat, i Trent, un jove proletari solitari que talla la gespa de la classe mitjana. Entre aquesta petita caputxeta vermella descarada i el seu amable llop salvatge es van teixir enllaços de confiança i d'amistat que veuen amb molt mal ull els habitants del poblet. Construïda al voltant d'un conte per la presència d'un relat narrat per Devon, hi ha una princesa, un llop, una tortuga, un castell  i boscos encantats. No obstant això la realitat es dibuixa de manera molt clara, la princesa viu al mig de burgesos inflats d'importància, tancats en els seus búnquers de colors, que humilien els pobres nois que treballen per ells, tot transformant-los en clons obedients. La petita Devon, tocada de prop per la mort i mortificada d'avorriment en aquest món massa ensucrada, i un nen de cinc anys que treballa en petits furts. Les seves accions innocents tindran fosques repercussions. 2 
