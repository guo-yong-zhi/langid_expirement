La Resolució 1897 del Consell de Seguretat de les Nacions Unides fou adoptada per unanimitat el 30 de novembre de 2009. El Consell va decidir renovar les autoritzacions prèvies als Estats i Organitzacions regionals que cooperen amb el Govern Federal de Transició de Somàlia per emprar qualsevol mitjà necessari per evitar la pirateria i el robatori a mà armada a la costa de Somàlia, convidant-los a celebrar acords especials per la facilitar la custòdia, empresonament i judici dels pirates capturats, sempre amb el consentiment previ del GFT i notificació al Secretari General per 12 mesos. 1  També demana que aquestes disposicions no perjudiquin l'aplicació efectiva de la Convenció per a la Supressió d'Actes Il·legals contra la Seguretat de la Navegació Marítima de 1988.
La resolució afirma que les autoritzacions renovades només s'aplicaran a la situació a Somàlia i no afectaran els drets o obligacions o responsabilitats dels Estats respecte a cap altra situació, sense establir un dret internacional consuetudinari i amb consentiment del GFT. També demana als Estats que ajudin Somàlia a enfortir el seu sistema legal i de seguretat per tal de poder perseguir i jutjar els actes criminals de pirateria i robatori a mà armada, i a cooperar per garantir que tots els pirates lliurats a les autoritats judicials fossin sotmesos a processos judicials.
