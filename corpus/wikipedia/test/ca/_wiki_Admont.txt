Admont és una ciutat situada al districte de Liezen, al nord-est de l'estat austríac d'Estíria, a 20 quilòmetres de la ciutat de Liezen. És famosa per albergar una de les abadies més antigues del país.
Admont es troba a la meitat del riu Enns, a l'oest de l'entrada del parc nacional de Gesäuse. En mig dels Alps Ennstaler, a les muntanyes Haller Mauern, Buchstein i Admonter Reichenstein.
Al sud hi ha la vall de Kaiserau, amb pistes d'esquí sobre el municipi d'Admont.
Admont és un dels assentaments més antics d'Estíria. El primer esment del lloc és de l'any 859 i apareix com a Ademundi. L'abadia d'Admont va ser fundada el 1074. El 1292, Admont va ser saquejada i conquistada pels rebels del Landsberger, però el  duc Albrecht I en va restablir l'autonomia. El 1443 es va convertir en seu de la cort de l'emperador Federico III d'Habsburg i es va convertir legalment en una ciutat mercat.
El 27 d'abril de 1865, un gran incendi va destruir 22 cases d'aquesta ciutat i també en va quedar afectada l'abadia, de la qual tan sols va sobreviure la biblioteca. El monestir va ser reconstruït en els anys següents sobre els fonaments de l'edifici primigeni i es convertí en el primer edifici important neogòtic d'Àustria. 1  2 
El 1977, Admont va ser nomenada "Comunitat d'Europa" per diverses associacions. 3 
