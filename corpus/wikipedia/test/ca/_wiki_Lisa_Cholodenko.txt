Lisa Cholodenko  és una directora i guionista de cinema estatunidenca, i membre de la junta de govern de l'Acadèmia de les Arts i les Ciències Cinematogràfiques. 1  És coneguda per la seva aclamada pel·lícula The Kids Are All Right , que va estar nominada a diversos premis, d'entre els quals quatre Oscars, 2  quatre Globus d'Or i quatre BAFTA.
Cholodenko va créixer a la Vall de San Fernando, a Califòrnia, però va començar la seva carrera cinematogràfica a Nova York a principis dels anys 90, 3  on va fer d'assistent de producció a les pel·lícules Boyz n the Hood de John Singleton, el 1991, i Used People de Beeban Kidron, el 1992. Posteriorment va estudiar a la Columbia University School of the Arts, on va fer un màster en direcció i guió. Després de tres curmetratges va dirigir el seu primer llargmetratge, High Art , protagonitzat per Ally Sheedy i Radha Mitchell. El 2002, un cop acabada la seva segona pel·lícula, Laurel Canyon, va decidir instal·lar-se a Los Angeles de manera permanent.
És parella de la guitarrista i cantautora Wendy Melvoin, 4  5  amb qui té un fill, Calder, a través d'un donant d'esperma anònim. 2  3  6  En l'època en què estava intentant quedar-se embarassada es va trobar amb el guionista Stuart Blumberg, que havia estat donant durant l'època universitària, 7  i van decidir escriure una història junts; així va néixer el guió de The Kids Are All Right, que es va dur a la pantalla gran cinc anys més tard.
També ha col·laborat en pel·lícules com Boyz n the Hood , Used People , The Incredibly True Adventure of Two Girls in Love  i Some of These Days .
