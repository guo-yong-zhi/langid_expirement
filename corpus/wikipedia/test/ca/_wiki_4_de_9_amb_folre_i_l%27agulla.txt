El 4 de 9 amb folre i l'agulla, també anomenat quatre de nou amb folre i el pilar, és un castell d'una estructura composta de 4 persones per pis de tronc i de 9 pisos d'alçada. En aquesta construcció, l'estructura de quatre amb agulla està formada per un 4 de 9 amb folre exterior, que en descarregar-se deixa enmig hi ha un pilar de 7 amb folre. L'estructura d'aquest castell és més oberta que la d'un 4 de 9 amb folre normal per tal que el pilar tingui espai a l'interior del castell. Una vegada l'enxaneta fa l'aleta al quatre i comença a baixar del castell, l'acotxador entra al pilar com a enxaneta. Com la resta de castells amb l'agulla, només es considera carregat quan el pilar al complet resta sobre el folre, és a dir, quan els terços del quatre es deixen d'agafar.
Encara que les estructures amb agulla són característiques dels castells de quatre, també s'ha fet de vegades en castells de tres persones per pis, com el 3 de 6 amb l'agulla, 3 de 7 amb l'agulla, el 3 de 8 amb l'agulla i el 3 de 9 amb folre i l'agulla, i el cinc, com el 5 de 6 amb l'agulla, el 5 de 7 amb l'agulla i el 5 de 8 amb l'agulla. És considerat un castell de gamma extra, categoria de les construccions de màxima dificultat. La taula de puntuacions del Concurs de castells de Tarragona de 2018 el situa a una posició per sobre el 5 de 9 amb folre i per sota el 3 de 9 amb folre i l'agulla. 3 
Malgrat que algunes fonts afirmen que aquest castell es podria haver assolit a Tarragona el 1873, la comunitat castellera està d'acord a establir el sostre dels agullats al segle xix als 8 pisos i nega que el 4 de 9 amb folre i l'agulla fos una realitat durant aquells anys. 4 
El primer 4 de 9 amb folre i l'agulla carregat de la història el van fer els Castellers de Vilafranca a Vilafranca l'1 de novembre de 1995 per la Diada de Tots Sants. Van aconseguir carregar-lo en la primera vegada que s'intentava aquest castell. 1  Un any després, també per Tots Sants, els Castellers de Vilafranca van ser la primera colla de la història en descarregar aquest castell. 2 
Posteriorment ha estat assolit per la Colla Vella dels Xiquets de Valls que el carregà l'any 1998 en el XVII Concurs de castells de Tarragona i el descarregà l'any 2002 per Santa Úrsula. Els Minyons de Terrassa l'han carregat diverses vegades des de l'any 1999, però no l'han descarregat mai.
També ha estat descarregat per la Colla Jove Xiquets de Tarragona en el seu primer intent a plaça a la diada de Festa Major del Catllar 2018, esdevenint la segona colla al món casteller que descarregava els dos castells amb l'agulla.
La següent taula mostra una cronologia dels intents de 4 de 9 amb folre i agulla fets fins a l'actualitat. Hi figuren les colles que l'han intentat, la data, la diada, la plaça, el resultat del castell, els altres castells intentats en l'actuació i un comentari d'algunes de les temptatives.
Actualment hi ha 4 colles castelleres que han aconseguit carregar el 4 de 9 amb folre i l'agulla, de les quals 3 l'han descarregat. 5  La taula següent mostra la data , diada i plaça en què les colles el carregaren i/o descarregaren per primera vegada en el segle xx o XXI:
Actualitzat el 24 de juny de 2023
Fins a l'actualitat s'han fet 129 temptatives d'aquest castell, de les quals en 67 ocasions s'ha aconseguit descarregar. La colla que més vegades l'ha descarregat són els Castellers de Vilafranca amb un total de 33 vegades, seguida de la Colla Vella dels Xiquets de Valls . 6 
Fins a l'actualitat el 4 de 9 amb folre i l'agulla s'ha intentat a 14 poblacions diferents. D'aquestes catorze poblacions, en tretze s'hi ha descarregat i/o carregat almenys un 4 de 9 amb folre i l'agulla, i en una no s'ha assolit mai. La població on s'ha provat més cops aquest castell és Vilafranca del Penedès amb un total de 45 vegades, seguida de Tarragona  i Valls . 6 
La taula següent mostra totes les ocasions en què ha estat intentat per les colles al llarg de les temporades, des del primer intentat el 1996.
