Un circuit de carreres és un camí tancat utilitzat en certes modalitats d'automobilisme i motociclisme. Els circuits es distingeixen dels trams de ral·li i de les rectes usades en les proves d'arrancada on el camí es recorre en cercles diverses vegades. Generalment, l'objectiu d'una competició en circuit és donar la major quantitat de voltes al circuit en el menor temps possible.
L'automobilisme de velocitat, el motociclisme de velocitat, les curses de dirt track, l'autocròs, el motocròs, el ral·licròs i el supermotard es corren exclusivament en circuits: de superfície pavimentada  en els tres primers casos; de superfície solta  en els dos següents; i de superfícies mixtes en els dos restants.
Les carreres de regularitat es poden disputar tant en circuits com en recorreguts oberts. Certs formats de curses de destrucció utilitzen circuits; tal és el cas del banger racing d'Europa del Nord i de les carreres en vuit dels Estats Units. Les etapes superespecials d'un ral·li, així com la Cursa de Campions, se celebren en circuits amb diversos carrils. Els carrils estan interconnectats entre si, de manera que els pilots giren tantes voltes com carrils hi ha per a completar tot el recorregut.
En una carrera de regularitat en circuit, els corredors han de girar al circuit en un temps el més prop possible a l'estipulat pels organitzadors. En les competicions de derrapades, els pilots han de conduir al voltant del circuit a la major velocitat però descrivint un derrapatge el més ampli possible i el més proper possible als límits del traçat. En la resta de les disciplines, els participants han de completar una quantitat de voltes establerta en el menor temps possible, o bé girar la major quantitat de voltes possible en un temps donat.
Els circuits de carreres es poden distingir segons la seva superfície, localització i forma. Un circuit específicament dissenyat per a competicions s'anomena circuit permanent, (també se'l anomena en alguns casos autòdrom.
Un circuit compost per carrers públics s'anomena circuit de carreres urbà, i els situats en carreteres públiques o en un aeroport no tenen denominacions específiques; aquests tres tipus de circuits se'ls anomena col·lectivament circuits semipermanents o temporals.
Segons la Federació Internacional de l'Automòbil, un circuit que té fins a quatre corbes amb el mateix sentit de gir s'anomena oval. La majoria dels ovals es recorren en sentit antihorari, mentre que la majoria dels circuits que tenen corbes a banda i banda  es recorren en sentit horari. Certs circuits tenen forma de vuit o tenen bucles interns; això s'assoleix amb ponts o creuaments a nivell.
Els elements d'un circuit estàndard són: 
Entre les parts que formen el traçat en si, a més de les rectes, hi ha diferents tipus de corbes. Havent infinites possibilitats de dissenyar una corba, aquestes es poden classificar en: 
