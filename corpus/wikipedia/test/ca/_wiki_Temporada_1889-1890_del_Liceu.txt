La temporada 1889-1890 del Liceu es va inaugurar el 8 de novembre amb l'estrena a Catalunya de Tristan und Isolde de Wagner; l'òpera fou cantada en traducció italiana i anunciada com a Tristano e Isotta, segons una traducció d'Arrigo Boito i Angelo Zanardini. 1 
Durant els últims mesos de l'any 1889, una epidèmia de grip va fer tancar el teatre. L'última funció havia estat el dia de Nadal després de la presentació d'una lleugera nord-americana de gran renom, Marie van Zandt, que només va poder fer dues representacions de Dinorah i una de La sonnambula. 2 
	
