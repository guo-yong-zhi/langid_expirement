Emília Juliana de Barby-Mühlingen  va néixer a Heidecksburg  el 19 d'agost de 1637 i va morir a Rudolstadt el 3 de desembre de 1706. Era una noble alemanya, filla de comte Albert Frederic  i de Sofia Úrsula d'Oldenburg .
Durant la Guerra dels Trenta Anys el seu pare i la seva família es van veure obligats a buscar refugi al castell de Heidecksburg a Rudolstadt, que pertanyia al seu oncle, el comte Lluís Gunther I de Schwarzburg-Rudolstadt, i allí va néixer Emília Juliana. Després de la mort del seu pare  i de la seva mare  Emília Juliana va ser adoptada per la seva tia, que s'havia convertit en l'esposa del comte Lluís Gunther I. Emília Juliana, doncs, va ser educada a Rudolstadt amb els seus cosins i a cura del doctor Assuer Fritsch i altres mestres.
Emília Juliana va ser una de les escriptores alemanyes més prolífiques; va escriure 587 himnes de caràcter religiós, el més conegut dels quals és Bis hierher hat mich Gott gebracht.
El 7 de juliol de 1665 es va casar amb el seu cosí Albert Antoni de Schwarzburg-Rudolstadt , fill del comte Lluís Gunther I  i d'Emília d'Oldenburg-Delmenhorst . Fruit d'aquest matrimoni en nasqué Lluís Frederic I de Schwarzburg-Rudolstadt , casat amb Anna Sofia de Saxònia-Gotha-Altenburg .
