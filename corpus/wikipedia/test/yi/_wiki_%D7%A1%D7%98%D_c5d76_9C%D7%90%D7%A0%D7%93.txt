סטעטן איילאנד , אויך געשריבן סטעטן איילענד און סטעטן איילנד, איז א בארא פון ניו יארק סיטי, ניו יארק, פאראייניגטע שטאטן, פלאצירט אין דעם דרום־מערב טייל פון דער שטאט. סטעטן איילאנד איז אן אינזל צעשיידט פון ניו זשערסי מיט א וואסער, און פון די אנדערע טיילן פון ניו יארק דורך דער ניו יארק בוכטע. סטאטן איילאנד האט די קלענסטע באפעלקערונג פון די פינף באראס אין ניו יארק, מיט 491,730 איינוואוינער, אבער ער האט דעם דריטן גרעסטן שטח, 151.5 קוואדראט ק"מ.
