Xwaja Camsu ad-Din Muḥammad Hafez-e Cirazi , d amedyaz afarsi ay yellan itteg-d isefra n wafrayen  ed tayri. 
Tamedyazt n Hafed d tin ay yessersen llsas i tmedyazt tafarsit n leqrun ay d-iḍefren. Hafez yella yessefruy ɣef tsednan yettuḥemmlen akked liman, am wakken ay yella yekkat-d deg yemdanen ay yesɛan sin wudmawen. Deg Iran, Hafez d yiwen seg yimedyazen imeqranen akk n tmurt, yerna amur ameqran seg Yiraniyen sɛan ammud-nnes n yisefra . Deg tmurt-a, medden lemmden isefra-nnes am wakken ay sseqdacen kra seg yefyar-nnes  d inzan. Seg tama niḍen, aṭas n Yiraniyen ay icennun tamedyazt-nnes, yerna llan yinuẓar ay yettcebbiḥen tifelwiyin-nsen  s kra seg yisefra-nnes. Aẓekka n Hafez, deg temdint n Ciraz, d aqeddic icebḥen deg tsegda , yerna llan aṭas n medden ay irezzun fell-as. Tamedyazt n Hafez tettussuqqel-d ɣer waṭas n yilsawen n umaḍal.
