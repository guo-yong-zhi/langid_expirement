Johann Wolfgang von Goethe  d amaru yerna d amassan almani, yura tamedyazt ed tmezgunin, am wakken ay yura ɣef temsal yeqqnen ɣer tfelsuft, tasekla ed tussna. 
Goethe yura-d yiwen n usefru umi isemma Faust, yerna llan wid ay t-yettwalin d netta ay d asefru aɣezfan igerrzen akk deg tsekla turufit. Goethe yesɛa daɣen aṭas n yisefra igerrzen, am wakken ay yettwassen s wungalen-nnes Wilhelm Meisters Lehrjahre  akked Die Leiden des jungen Werthers . Goethe d yiwen seg yimura ay yuraren dduṛ d ameqran deg tsekla talmanit takelsakt  n tgara n lqern wis 18 ed tezwara n lqern wis 19. Tallit-nnes teɣli-d ed tallit n Lqern n Teftilin akked tallit n trumantit. Goethe yura-d daɣen idṛisen deg tussna, am Tiẓri n Yiniten  akked yeḍrisen yerzan talɣa  n yiɣersiwen ed yemɣan, yerna ayen ay d-yura deg wenrar-a iɛawen aṭas imassanen n ugama n lqern wis 19  akken ad kemmlen inadiyen-nsen. Goethe yeqdec daɣen d aneṣṣaḥ aɛlayan n yemḍebbren n uduci  n Sachsen-Weimar. 
Seg yidis n tsertit, Goethe yella d amagaẓ . Asmi ay tenker Tegrawla Tafrensist, Goethe yella yettwali agdud ur izemmer ad yeḥkem iman-nnes i yiman-nnes. Iqeddicen n Goethe deg yedles ed tussna zerɛen deg wakk timura n Turuft, yerna ttekkan deg wesnerni n tmedyazt, n umezgun akked tfelsuft.
