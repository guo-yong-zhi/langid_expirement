Newton sir Isaac ilul ass n 25 dujember 1642 di temdint Woolsthorpe , mi zrin sin wagguren ɣef tmettant n baba-s. Yemma-s Hannah teǧǧa-t i jidda-s ad t-id-tessker.
Newton ikfa taɣuri-ines tamezwarut di Trinity College n Grantham. Deg useggas 1661 ikcem ɣer tesdawit n Cambridge ikemmel taɣuri armi d aseggas 1665 ansa i d-iffeɣ s turagt , aseggas-a i d-teḍra temsalt n tteteffaḥt is-d ildin allen ɣef ujebbud n tfekkiwin .
Deg useggas 1667 Newton yuɣal d imekki di tesdawit Cambridge. Deg useggas 1666 isnulfa-d asiḍen . Deg useggas 1669 yuɣ amḍiq d aselmad n tusnakt di tesdawit n Cambridge.
Newton yerra aṭas lmendad-is ar tiddit n tafat, deg useggas 1672 Newton yeɛreḍ ad d-yaf tifeɣt n ini  n tafat, inna-d: “Tafat d asmlili n iẓenẓaren n ini”.
Deg useggas 1686 isnulfa-d tilḥi  s lsas n kraḍ ilugan n umussu:
Newton, iqqen timzizzelt  n tfekka ɣer tezmert i tt-yeɛnan:
F=ma
F : tazmert 
m : tazsit n tfekka 
a: timzizzelt m/s2
Ma illa tafekka 1 tedemmir tafekka nniḍen 2 s tezmert f1,2, ihi, tafekka tis-snat tettara-d I tfekka 1 tazmert f2,1:
f1/2+f2/1=0
Newton iddem-d ilugan-a iseqdec-iten ɣer wid n Kepler, sway i d-yufa:
kra n tfekka illan di tallunt  neɣ deg umḍal, tettaɣ-itt tazmert i wumi semman aselmem .
