
Ĥoj  estas urbego kaj ĉefurbo de la samnoma distrikto en la Provinco Okcidenta Azerbajĝano, en nordokcidenta Irano.
Ĥoj situas sur altebenaĵo en rivervalo proksime al altaj montoj. La urbego situas norde 111 kilometrojn de la provinca ĉefurbo Urmijo, 656 kilometrojn de la ĉefurbo Teherano, 1316 kilometrojn de Maŝhado, 1644 kilometrojn de la suda marhaveno Bandar Abaso .
Tiu loko estis konata en antikvaj tempoj pri la salminejoj kiuj igis ĝin grava haltejo de la Silka vojo. La loknomo Khoj aperis nur en la 14-a jarcento. Ĝi estis parto de la Reĝlando Armenio dum jarcentoj. En 1724 la otomanoj okupis la urbon. En 1828 en Ĥoj vivis multe da armenoj, tamen traktato donis al la rusoj la rajton instigi enmigradon de armenoj de Irano al la Rusa Imperio. Tamen malgranda armena loĝantaro restis  en Ĥoj.
Ĝi estis okupita de turkoj en 1911, poste de rusoj, kiuj retiriĝis en 1917. En la Dua mondmilito Ĥoj estis okupita de Sovetunio ĝis 1946. Ĥoj estis deklarita urbo en 1923. La loĝantoj de la grandurbo estas ĉefe azerioj , sed ĉiuj povas konversacii en la persa. 
Ĥoj estas komerca centro, sed la ĉirkaŭaĵo estas bazita sur agrikulturo helpe de irigacio, oni produktas fruktojn, grenojn kaj konstrulignojn.
Ĥoj situas en la duonarida klimato laŭ klimata klasifiko de Köppen . Jare pluvas po 284 mm, en ĉiuj monatoj pluvas/neĝas, tamen inter julio-septembro apenaŭ. La averaĝa jara temperaturo estas 12,2 °C , inter novembro-marto estas frostoj. La vetero estas tre malvarma en vintro kaj malvarmeta somere. 
Ĥoj havas flughavenon kaj regionajn vojojn al la provinco.
Strato
Vojo
Ŝtona pordo
Viadukto
