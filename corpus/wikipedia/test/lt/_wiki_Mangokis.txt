Mangokis  – 564 km ilgio upė Madagaskare. Ji išteka iš Madagaskaro Centrinių kalnų į rytus nuo Fianarancoa miesto. Upė teka į vakarus, tolyn nuo kalnų, ir kerta pietinę Bemarahos plokščiakalnio dalį. Mangokis įteka į Mozambiko sąsiaurį į šiaurę nuo Morombės miesto.
Per pastaruosius 40 metų buvo iškirsta daugybė Madagaskaro miškų ir tai sukėlė didelę dirvos eroziją Mangokio upės baseine. To įrodymas yra seklumos upės vagoje. Dumblinas žalsvas Ihotrio ežeras aiškiai įžiūrimas į pietus nuo upės. Tarp ežero ir pakrantės yra didelė balta smėlio ir dumblinų tvenkinių sritis. Pietinėje deltos dalyje yra nerija, o šiaurinėje – mangrovių pelkės.
