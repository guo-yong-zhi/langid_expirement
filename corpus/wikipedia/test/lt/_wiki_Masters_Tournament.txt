
Masters Tournament  – vienas iš keturių didžiųjų golfo turnyrų, kasmet vykstantis Augusta National Golf Club aikštyne JAV Ogastos mieste. Šis turnyras vyksta kiekvienų metų balandžio pradžioje ir yra pirmasis metuose. Taip pat, kitaip nei kiti didieji turnyrai, „Masters“ visada vyksta tame pačiame aikštyne.
Pirmą kartą „Masters“ turnyras surengtas 1934 m. golfo mėgėjo Bobby Jones ir verslininko Clifford Roberts. 1  
Masters turnyras yra oficiali PGA Tour, European Tour ir Japan Golf Tour turnyrų dalis, kurioje skiriami piniginiai prizai. Kadangi šiame turnyre dalyvauja tik kviestiniai žaidėjai, jų skaičius mažesnis nei kituose didžiuosiuose golfo turnyruose.
Nuo 1949 m. turnyro nugalėtojui yra įteikiamas žalios spalvos švarkas, kurį jis turi atiduoti kitais metais klubui saugoti. Žaidėjas gali atsiimti šį švarką tik pirmos pergalės atveju ir būdamas dabartiniu čempionu. Jei žaidėjas turnyrą laimi ne vieną kartą, jam įteikiamas tas pats pirmasis švarkas. 2 
Nuo 1952 m. antradienį prieš turnyro pradžią yra surengiama čempionų vakarienė, kurioje dalyvauja tik turnyro nugalėtojai ir Augustos klubo nariai. 
Nuo 1960 m. dieną prieš turnyro pradžią yra žaidžiamas parodomasis 3 PAR mini turnyras.
Daugiausiai „Masters“ pergalių  yra iškovojęs amerikietis Jack Nicklaus. 5 titulus turi Tiger Woods, laimėjęs 1997, 2001, 2002, 2005 ir 2019 metais, 4 titulus turi Arnold Palmer.
Geriausius turnyro rezultatus yra pasiekę T. Woods ir J. Spieth – atitinkamai 1997 ir 2015 m. jie pasiekė 270 bendrą rezultatą .
