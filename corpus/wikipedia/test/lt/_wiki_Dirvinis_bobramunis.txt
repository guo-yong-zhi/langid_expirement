Dirvinis bobramunis  – astrinių  šeimos bobramunių  genties augalas. Natūraliai paplitęs Europoje, Kaukaze, vakarų Azijoje, Šiaurės Afrikoje ir Makaronezijoje. Gana dažnas visoje Lietuvoje, retesnis šiaurinėje dalyje.
Auga laukuose, daržuose, šiukšlynuose, šlaituose, pakelėse, ariamoje žemėje. Šviesomėgis. Mėgsta nekalkingą, rūgštų dirvožemį, sausesnes vietas. Piktžolė.
Tai vienmetis, pilkšvas, apaugęs prigludusiais plaukeliais, 10-50 cm aukščio augalas. Stiebas gana tvirtas, išsišakojęs. Lapai pražanginiai, pailgi, dukart plunksniškai suskaldyti, pagrindinė lapo gysla dantyta, sparnuota.
Graižai 2-3 cm skersmens, ant ilgų žiedynkočių. pavieniai graižai šakų viršūnėse. Skraistė plaukuota, dvieilė. Žiedynsostis kūgiškas, korėtas, apaugęs lancetiškais, dygliškais žvyneliais. Žiedai dvejopi: kraštiniai liežuviški, balti, dažniausiai nevaisingi, viduriniai vamzdiški, geltoni, dvilyčiai, jų gausu. Kuokeliai penki.
Žydi birželio-spalio mėnesiais. Vaisiai – nupjautos piramidės formos, keturbriauniai, šiurkštūs, pilkai geltoni lukštavaisiai; kraštiniai stambesni už vidurinius. Vienas augalas subrandina 4400-30000 sėklų.
Gana reta forma monocephala – stiebas nešakotas, status, prie jo prigludę lapai. Graižas vienas, viršūninis.
Yra išskiriami keturi porūšiai ir du varietetai :
Antžeminėje dalyje yra gydomųjų medžiagų. Liaudies medicinoje naudojami žiedynai, iš jų gaminami preparatai, skirti geltligės, migrenos ir kepenų ligų gydymui. Arbata tonizuoja virškinamojo trakto darbą.
Dirvinis bobramunis darželiuose auginamas kaip dekoratyvinis augalas.
Žiedo skerspjūvis
Lapai
Sėklos
