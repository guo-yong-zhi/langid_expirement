Svobiškėlio piliakalnis, Skritkalnis – piliakalnis Molėtų rajono savivaldybės teritorijoje, į pietus nuo Svobiškėlio, Alantos seniūnija. Pasiekiamas keliu Naujasodis – Buržilai pervažiavus 2 kanalus netoli vienas kito, pasukus į dešinę pietuosna keliuku, už 150 m yra dešinėje pietvakariuose.
Piliakalnis įrengtas atskiroje kalvelėje. Aikštelė ovali, pailga šiaurės vakarų – pietryčių kryptimi, 17x10 m dydžio. Šlaitai vidutinio statumo, 8-­10 m aukščio.
Rytinis šlaitas nuardytas kasant karjerą. Piliakalnis apaugęs pušimis.
Piliakalnis datuojamas I tūkstantmečio pradžia. KPD Nekilnojamojo kultūros paveldo vertinimo tarybos aktas. 2007-05-08; Nr. KPD-RM-333. Paminklo teritorijos plotas 8000 m². 
Rytinėje papėdėje, 0,1 ha plote yra papėdės gyvenvietė. 
Aplinkiniai piliakalniai
Pastaba:  Norėdami pamatyti Vikipedijoje aprašytų gyvenviečių ir kultūros paveldo objektų žemėlapį paspauskite prie koordinačių esančią Žemės ikoną
Piliakalnis atvažiuojant keliuku iš rytų, nuo Karališkės.
Archeologinio paminklo ženklas vakarinėje piliakalnio pusėje.
Vaizdas į vakarus nuo Svobiškėlių piliakalnio.
