HD 47536 b – egzoplaneta, skriejanti apie K spektrinės klasės žvaigždę HD 47536. Nuo Saulės sistemos nutolusi apie 402,2 šviesmečio . 1 
HD 47536 b yra dujinė milžinė. Planetos masė siekia 7,32 Jupiterio masės, o spindulys – apytikriai 1,13 karto didesnis nei Jupiterio. 2  Apie savo žvaigždę planeta apskrieja per kiek mažiau nei 2 metus  3 , jos orbitos spindulys – 1,93 av, o ekscentricitetas – 0,2. 2  Palaipsniui plečiantis HD 47536 žvaigždei, didėja HD 47536 b atmosferos temperatūra, kyla stiprūs vėjai. Prognozuojama, jog praėjus kelioms dešimtims milijonų metų, ši planeta visiškai praras savo atmosferos sluoksnius. 3 
Apie HD 47536 b atradimą pranešta 2003 m. 3  Planeta aptikta Čilėje, Atakamos dykumoje, esančioje La Siljos observatorijoje, taikant radialinių greičių metodą. 2  HD 47536 b yra vienintelė šioje sistemoje atrasta planeta. 4 
