Vaidotas  – LDK kunigaikščio Kęstučio sūnus, vadovavęs Kauno pilies gynybai. Be pilies gynybos apie jį šaltiniuose maža.
Kauno pilis turėjo svarbią strateginę padėtį, kadangi užtvėrė kelią kryžiuočių veržimuisi į Lietuvos gilumą, taip pat ir į sostinę Vilnių. Dėl šios priežasties pilis buvo pulta kryžiuočių keletą kartų. Vygandas Marburgietis, kryžiuočių ordino diplomatas Prūsijoje, kronikoje rašė, kad Kauno pilis buvo mūrinė, turėjo aukštas sienas, stiprius bokštus išorinėje gynybinėje sienoje ir buvo apsupta pylimų ir griovių. Kauno pilį gynė didelė ir gerai ginkluota lietuvių įgula, kuriai vadovavo kunigaikščio Kęstučio sūnus Vaidotas. Pilį kryžiuočiai užėmė tik po ilgų, beveik mėnesį trukusių įnirtingų kautynių. 1 
Kunigaikščio brolio Vytauto Didžiojo 1401 m. dokumente minima, jog jis buvo patikėjęs valdyti lygiomis dalimis Naugarduką abiem savo broliams – Vaidotui ir Tautvilui Kęstutaičiui.
