Cušimos sąsiauris , taip pat Kruzenšteino sąsiauris, Rytinis praėjimas  – pietrytinė Korėjos sąsiaurio dalis, esanti tarp Cušimos salos vakaruose ir Ikio bei Okinošimos salų rytuose . Mažiausias plotis – 46 km, mažiausias gylis farvateryje – 92 m. Per Cušimos sąsiaurį iš Rytų Kinijos jūros į Japonijos jūrą teka šiltoji Cušimos srovė. 1 
1905 m. sąsiauryje įvyko Cušimos jūrų mūšis, kuriame japonų laivynas sutriuškino Rusijos laivyną.
