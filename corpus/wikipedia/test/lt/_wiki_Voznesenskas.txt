Voznesenskas  – miestas Ukrainos pietuose, Mykolajivo srityje. Administracinis rajono centras. Įsikūręs prie Pietinio Bugo ir Mertvovodo santakos, už 90 km  į šiaurę nuo srites centro Mykolajivo. Mieste gyvena 37 tūkst. žmonių.
Iki XV a. šioje vietoje stovėjo totorių Čičaklėjaus tvirtovė, kurią užėmė Lietuvos Didysis kunigaikštis Vytautas. Jos vietoje LDK kariuomenė pastatė Sokoleco pilį. XV a. pabaigoje ją užėmė Zaporožės kazokai. 1795 m. Rusijos carienės Jekaterinos II potvarkiu pradėtas statyti Voznesensko miestas, tapęs naujai įkurtos gubernijos  administraciniu centru.
Yra 18 didelių pramonės įmonių, iš kurių 72% – lengvosios pramonės  ir 18% – maisto pramonės . Mieste veikia prekybos įmonių tinklas, kuriame prekiaujama vietos ir atvežtine produkcija.
Voznesenske gimė Lietuvos TSR nusipelnęs statybininkas Anatolijus Kurilovas.
