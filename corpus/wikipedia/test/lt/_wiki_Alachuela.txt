Alachuela  – miestas vidurio Kosta Rikoje, Centriniame slėnyje, į šiaurės vakarus nuo šalies sostinės San Chosės; provincijos centras. Pro miestą eina Panamerikos plentas bei geležinkelis, jungiantis vandenynų pakrantes . Šalia yra pagrindinis šalyje Chuano Santamarijos tarptautinis oro uostas.
Maisto, medžio apdirbimo, tekstilės, avalynės pramonė 1 . Eksportas ir prekyba cukrumi, kava, tabaku, kukurūzais, pupelėmis, vaisiais, gėlėmis, pieno produktais. Turizmas.
Kolonizatoriai pradėjo kurtis 1650 m. Vietovė pradėta vadinti La Lachuela . Oficialiai gyvenvietė įkurta 1782 m. 1812–1824 m. miestas vadintas Viljahermosa . 1830–1834 m. Alachuela buvo viena iš Kosta Rikos sostinių.
