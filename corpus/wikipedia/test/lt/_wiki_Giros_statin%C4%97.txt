Giros statinė – didelės talpos kilnojamas indas priekaba, skirtas vežti girą ir mažmeniškai ja prekiauti. Statinės leido išlaikyti giros kokybę ir operatyviai pateikti ją vartotojams. 
Giros statinės buvo gaminamos iš nerūdijančio plieno, pritvirtintos pusinėje priekaboje su dviem ratais. Viename statinės gale buvo trikampio formos kabinimo įrenginys, už kurio užkabinus buvo galima ją buksyruoti, kitame - čiaupas, pro kurį buvo pilstoma gira. Dar vienas čiaupas statinės apačioje skirtas išpilti likusią girą ir nuosėdas.
Giros statinė turėjo įrenginį plauti stiklines ar bokalus. Vanduo plovimui dažniausiai buvo tiekiamas gumine žarna iš artimiausio vandentiekio.
Jau po TSRS žlugimo, norint išlaikyti šaltą girą, statinės pradėtos dengti šilumą izoliuojančiomis medžiagomis.
