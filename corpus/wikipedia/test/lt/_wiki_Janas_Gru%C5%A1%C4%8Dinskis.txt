Janas Gruščinskis  – Lenkijos Romos-katalikų ir valstybinis veikėjas, Kujavijos  ir Krokuvos vyskupas , Gniezno arkivyskupas ir Lenkijos Primas , Karūnos didysis kancleris .
Lenkijos bajorų Gruščinskių giminės atstovas, herbo „Poraj“ savininkas. Jano Gruščinskio iš Gruščicės ir Ivanovicės ir Margaritos iš Naramovicės sūnus.
Nuo 1431 m. Janas Gruščinskis mokėsi Krokuvos akademijoje, vienu metu dirbdamas karaliaus kanceliarijoje. 1440 m. jis lydėjo Lenkijos karalių Vladislovą III išvykoje į Vengriją, kur pastarasis siekė užimti Vengrijos karaliaus sostą. 1442 m. nuo karaliaus gavo Seradzo probsto titulą. Jis taip pat dirbo Lenkijos karaliaus Kazimiero Jogailaičio kanceliarijoje, buvo vienas iš centralizuotos politikos bendraautorių.
1450 m. paskirtas Kujavijos vyskupu. 1454 m. gavo Karūnos didžiojo kanclerio pareigybę, tapdamas Trylikos metų karo  Lenkijos politikos vadu. 1462 m. gavo Krokuvos vyskupo pareigas, o 1463 m. tapo Gniezno arkivyskupu ir Lenkijos primu.
1469 m. Janas Gruščinskis, dalinai paralyžiuotas, atsisakė nuo Karūnos didžiojo kanclerio pareigybės, bet išsaugojo artimus ryšius su karaliumi Kazimieru Jogailaičiu, lydėjo jį daugybėje išvykų ir posėdžių.  
1473 m. lapkričio 9 d. Janas Gruščinskis mirė Krokuvoje. Palaidotas Gniezno katedroje. 
