Prutenis, Brutenis – legendinis prūsų valdovo Videvučio brolis, krivių krivaitis, esą gyvenęs VI a. 1 
Minimas XV–XVI a. vokiečių autorių Erazmo Stelos, Simono Grunau, Luko Davido. 1  Pasakojama, kad Prutenis drauge su broliu pastatydinę Honedos, Peilpeilo, Nangasto, Vustopo  ir Galonso  pilis. 2  Padavimai Pruteniui priskiria Romovės įkūrimą, svarbiausiųjų dievų – Patulo, Patrimpo, Perkūno – kulto įvedimą. 1 
Kaip minima vienoje padavimo versijoje, Balgos žmonės Prutenį išrinkę savo vyresniuoju, bet šis pasišventęs tarnauti dievams. Tuomet balgiečiai savo vadu išsirinkę Videvutį, o Prutenis tapęs vyriausiuoju šventiku ir teisėju. Būtent iš Prutenio vardo padavime kildinamas šalies pavadinimas – Prutenia. Prutenio įsakymu galingiausiame girios ąžuole buvusios išskobtos 3 nišos su 3 vyriausiųjų dievų atvaizdais. 2 
