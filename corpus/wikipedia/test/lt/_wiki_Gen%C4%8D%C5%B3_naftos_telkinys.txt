Genčų  naftos telkinys – eksploatuojamas naftos telkinys Šventosios licenciniame plote, Kretingos rajono savivaldybėje. Išgaunami naftos ištekliai telkinyje sudaro 1569 tūkst. m³. 1  Naftos telkinį eksploatuoja UAB „Genčių nafta“. 
Pryšmančių k. Genčių gatvėje įrengta Genčių naftos verslovė , užimanti 4,7 ha. Į jos technologinius įrenginius nafta tiekiama vamzdynais iš keturių naftos gavybai naudojamų gręžinių Genčiai-3, 6, 8H ir 13H. Trys gręžiniai naudojami nuo naftos atskirtam vandeniui grąžinti atgal į tuos pačius gelmių sluoksnius. Eksploatuojamuose gręžiniuose įrengtas mechanizuotas naftos pakėlimas. 
1984 m. surastas vienas didžiausių Lietuvoje Genčių naftos telkinys. 1986 m. buvo įrengtas naftos paieškinis gręžinys G-3. 1990 m. pirmą kartą Lietuvoje pradėta pramoninė naftos gavyba iš Genčių, Vilkyčių ir Kretingos naftos telkinių. 1997 m. buvo pastatyta moderni  naftos verslovė , laikantis tarptautinių technologinių ir aplinkosaugos reikalavimų. Pradedant GNV veiklą joje buvo apdorojama nafta iš 5 naftos gavybos gręžinių. 2000 m. UAB „Genčių nafta” pirmoji Lietuvoje išgręžė ir pradėjo eksploatuoti horizontalųjį gręžinį G-8H. 1  2001 m. buvo išgręžtas kitas horizontalusis gręžinys Genčiai-13H, turintis sudėtingą apversto klaustuko formos trajektoriją. Abu šie gręžiniai gerokai padidino naftos išgavimą iš telkinio, nes skirti drenuoti naftą iš blogomis kolektorinėmis savybėmis pasižyminčių apatinio kambro sluoksnių.
Iki 2013 m. vasario 1 d. iš Genčių naftos telkinio buvo išgauta daugiau kaip 90 proc. visos išgaunamos naftos. 1  Telkinys buvo gavybos mažėjimo stadijoje. 
Naftos gavybos technologinis procesas Genčių telkinyje susideda iš šių keturių pagrindinių technologinių etapų:
GNV iš naftos fluido atskyrus naftą, ji tampa produktu, o vanduo ir dujos – šalutiniais produktais. Kartu su nafta išgaunamos dujos GNV įrenginiuose atskiriamos ir naudojamos gaminti šilumos energijai. Generuota šilumos energija tiekiama GNV poreikiams. Nepanaudotas dujų kiekis utilizuojamas sudeginant jį dujų fakele. Kartu su nafta išgaunamas vanduo sūrymas gali būti panaudojamas naftingo gręžinio užspaudimui, žvyrkelių laistymui. Nepanaudotas sūrymas sugrąžinimas į tą patį žemės gelmių sluoksnį injekciniuose gręžiniuose Genčiai-5, 7, 9. 
2017-2019 m. planuojama padidinti gamybos apimtis, įrengiant naftos gavybos gręžinį G-15, kurio konstrukcija tokia pati kaip ir gręžinio G-13H. Gręžiniui įrengiama gręžimo aikštelė šalia gręžinio G-13H, išplečiant esamą aikštelę. Bendras gręžinių G-13H ir G-15 gręžimo aikštelės plotas 4670 m². Kambro uolienos pasiekiamos 1835 m gylyje. Numatoma paros  naftos gavyba iš gręžinio G-15 apie 15-20 m³/parą. G-15 įrengimo vieta yra 860 m atstumu nuo GNV, patenka į Kretingos miesto pramoninę zoną, pasiekiama iš Penkininkų gatvės.
Pagal Lietuvos geologijos tarnybos Naudingųjų iškasenų telkinių žemėlapio duomenis: 2 
