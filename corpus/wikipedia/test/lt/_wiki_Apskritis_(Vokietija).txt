Apskritis , arba žemės apskritis  – į komunas  dalijamas administracinio-teritorinio suskirstymo vienetas.
Atstovaujamosios apskričių institucijos – gyventojų renkami apskričių parlamentai, arba kreistagai , jie sudaryti iš apskrities parlamento deputatų , apskrities parlamento narių  arba apskrities tarybų , neprofesionaliųjų narių . Brandenburge, Hesene, Žemutinėje Saksonijoje ir Saksonijoje-Anhalte apskrities parlamentas savo posėdžiams renka apskrities parlamento pirmininką , Meklenburge-Pomeranijoje ir Šlezvige-Holšteine – apskrities parlamento prezidentą . Kitose žemėse apskrities parlamento posėdžiams vadovauja apskrities administratoriai .
Vykdomosios apskrities valdžios institucijos – apskričių komitetai , sudaryti iš apskrities tarybos  ir apskrities komiteto narių. Reino krašte-Pfalce taip pat turimos apskrities valdybos , sudarytos iš apskrities tarybos ir aldermanų . Badene-Viurtemberge, Bavarijoje, Brandenburge, Žemutinėje Saksonijoje, Reino krašte-Pfalce, Saksonijoje, Saksonijoje-Anhalte ir Tiuringijoje apskrities tarybos įeina ir į apskrities parlamentą.
XIX a. pradžioje Heinrichas Frydrichas Šteinas kaimiškuose regionuose bandė įvesti savivaldos modelį. Jo sumanymai buvo įgyvendinti tik devintajame dešimtmetyje, kai Prūsijos Vestfalijos  ir Reino  provincijos buvo sudalytos apskritimis.
Pirmojo pasaulinio karo pradžioje Vokietijos teritorijoje buvo apie 1000 apskričių. Jų plotas buvo sudaromas taip, kad apskrities vadovas, arklių kinkiniu vykdamas į tolimiausiąjį savo apskrities miestą, galėtų tą pačią dieną grįžti, ir, be to, jam turėjo likti pakankamai laiko savo tarnybos pareigoms atlikti.
