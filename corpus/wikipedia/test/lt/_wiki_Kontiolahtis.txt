Kontiolahtis  – gyvenvietė ir savivaldybė Suomijos rytuose, Šiaurės Karelijos regione, apie 20 km į šiaurę nuo regiono centro Joensū, prie Heitieineno ežero. 14 849 gyventojų . 2  Kontiolahčio parapija įkurta 1793 m., savivaldybė – 1873 m. Savivaldybės sudėtyje – Kontiolahčio ir Lehmo bažnytkaimiai bei keliolika kaimų. Kontiolahčio pavadinimas suomių kalba reiškia „lokių įlanką“. Savivaldybėje dislokuotas Suomijos karinių pajėgų dalinys.
Kontiolahčio biatlono stadione nuolat rengiami biatlono pasaulio taurės etapai, 1990, 1999 ir 2015 m. vyko biatlono pasaulio čempionatai.
