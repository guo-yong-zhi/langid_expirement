iPad Pro – gaminių grupė, priklausanti „iPad“ planšetinių kompiuterių serijai, kurią sukūrė, išvystė ir rinkai pristatė „Apple Inc.“ – bendrovė valdanti „iOS“ ir „iPadOS“ mobiliąsias operacines sistemas. Naujausios kartos „iPad Pro“ turi dviejų dydžių ekranus: 11 colių  ir 12,9 colių  1 , o vidinės atminties talpa gali būti keturių dydžių: 64, 256, 512 GB ir 1 TB.
Pirmasis 12,9 colių „iPad Pro“ modelis buvo pristatytas 2015 m. rugsėjo 9 d. 2  ir išleistas 2015 m. lapkričio 11 d. 3  Jis buvo didesnis nei ankstesni „iPad“ modeliai ir pirmasis „iPad“ planšetinis kompiuteris, turėjęs LPDDR4 laisvosios prieigos atmintį RAM. 4  Pasirodžius 12,9 colių planšetiniam kompiuteriui vėliau buvo sukurtas mažesnis 9,7 colių  modelis, pristatytas 2016 m. kovo 21 d. ir išleistas tų pačių metų kovo 31 d. 5 
2017 m. birželio 5 d. pristatytas antrosios kartos „iPad Pro“ modelis su „A10X Fusion“ procesoriais, 64 GB talpos pagrindine atmintimi ir 512 GB talpos papildoma atmintimi. Atsisakyta 9,7 colių ekrano, jis pakeistas 10,5 colių  ekranu, o 12,9 colių modelis nežymiai atnaujintas. 6  Po šio pristatymo sustabdyta abiejų pirmosios kartos „iPad Pro“ modelių gamyba.
Trečiosios kartos „iPad Pro“ planšetiniai kompiuteriai, pristatyti 2018 m. spalio 30 d., yra dviejų dydžių: 11 colių  ir 12,9 colių ir pasižymi tuo, kad yra visaekraniai. Jų atminties talpa siekia iki 1 TB, o veido atpažinimo identifikacija  veikia tiek vertikalioje, tiek horizontalioje pozicijoje – to negalima padaryti „iPhone“ telefonais, kurie turi veido atpažinimo identifikacijos funkciją. Šios planšetės yra pirmosios iš „iPad“ serijos be pradžios  mygtuko, nes atsisakyta piršto atspaudo identifikacijos .
2015 m. rugsėjo 9 d. „Apple“ renginyje buvo pristatyti trijų spalvų  12,9 colių „iPad Pro“ modeliai. Jie išleisti 2015 m. lapkričio 11 d. Jungtinėse Amerikos Valstijose.
2016 m. kovo 21 d. „Apple“ konferencijoje pristatytas 9,7 colių „iPad Pro“ modelis, kurį galima įsigyti ir rožinio aukso spalvos. Įsigijus paprasčiausią 32 GB talpos 9,7 colių „iPad Pro“ modelį suteikta galimybė jungtis tiek prie mobiliojo, tiek prie belaidžio interneto tinklo. Anksčiau tai buvo įmanoma tik įsigijus 128 GB „iPad Pro“ modelį. 9,7 colių modelis išleistas 2016 m. kovo 31 d.
Palyginti su „iPad Air 2“ modeliu, 9,7 colių „iPad Pro“ pasižymi greitesniu centriniu procesoriumi, geresne kamera, ir yra pirmoji „iPad“ planšetė, turinti „True Tone“ ir „Retina Flash“ blykstes. Šis modelis turi daugiausiai atminties, net iki 256 GB, ir „True Tone“ skystakristalį ekraną, kurio spalvos ir ryškumas prisitaiko prie aplinkos šviesos. 5 
Abu „iPad Pro“ modeliai turi A9X lustines korteles ir „Apple“ M9 judesio koprocesorius, tačiau 9,7 colių modelio centrinis procesorius šiek tiek lėtesnis , o laisvosios prieigos atminties  talpa tik 2 GB. Juose įdiegtos kelios standartinės „iPad“ technologijos, tokios kaip piršto atspaudo identifikacija ir tinklainės ekranas . Atsiranda ir naujų technologijų – išmanioji jungtis  ir keturi stereogarsiakalbiai – po du kompiuterio viršuje ir apačioje. 12,9 colių modelis turi 2 732 ir 2 048 tinklainės ekraną , o 9,7 colių modelis – 2 048 ir 1 536 tinklainės ekraną , ir pasižymi kintamo ekrano atnaujinimo dažnio technologija – tai pirmasis „Apple“ modelis, kuriame ji įdiegta. 12,9 colių „iPad Pro“ modelis – pirmasis turėjęs 4 GB talpos laisvosios prieigos atmintį .
Jony Ive‘as sukūrė kitą 12,9 colių „iPad Pro“ modelio versiją ir perdavė ją „Time for Design“ aukcionui. Šio išskirtinio „iPad Pro“ modelio nugarėlėje išraižytas užrašas Edition 1 of 1, jis išsiskiria auksinės geltonos spalvos anoduotu dizainu, mėlynu odiniu išmaniuoju dėklu ir oranžiniu odiniu „Apple“ pieštuko dėklu. „Apple“ neparduoda nė vieno iš šių gaminių 7 
Antrosios kartos „iPad Pro“ pristatytas 2017 m. birželio 5 d. tarptautinėje „Apple“ programuotojų konferencijoje  kartu su „iOS 11“ operacine sistema. Antrosios kartos 10,5 colių ir 12,9 colių „iPad Pro“ modeliai turi A10X 16 branduolių centrinį procesorių, „Apple“ „ProMotion“ ekraną, palaikantį HDR10 ir „Dolby Vision“ turinį . Šių modelių ekrano atnaujinimo dažnis 120 Hz, o „True Tone“ technologiją palaikančio ekrano ryškumas net 50 % didesnis nei ankstesnių modelių. Abiejų modelių gale įmontuotos 12 megapikselių kameros su keturiais šviesos diodais ir „True Tone“ blykste, o priekyje 7 megapikselių kamera su „Retina Flash“ blykste. Jie turi C tipo USB jungtį ir įkraunami „Lightning“ laidais, palaikančiais C tipo USB greitojo įkrovimo technologiją. 8  Antrosios kartos „iPad Pro“ atmintis siekia 512 GB.
Trečiosios kartos „iPad Pro“ pristatytas 2018 m. spalio 30 d. 9  10  „Apple“ renginyje Howardo Gilmano operos teatre  Brukline, Niujorke. Naujo dizaino 2018 m. modeliai pasižymi naujais visaekraniais „Liquid Retina“ korpusais, veido atpažinimo identifikacija, patobulintomis 12 MP ir 7 MP kameromis, C tipo USB jungtimi ir „Apple“ A12X bioniniu procesoriumi. Šie planšetiniai kompiuteriai yra dviejų dydžių: 11 colių ir 12,9 colių ir yra pirmieji  „iPad“ modeliai turintys skystakristalius ekranus su „Tap to Wake“ funkcija ir iki 1 TB vidinės atminties. Trečiosios kartos planšetiniai kompiuteriai neturi piršto atspaudo identifikacijos  ir ausinių lizdo. Šie planšetiniai kompiuteriai išleisti 2018 m. lapkričio 7 d. ir yra tik sidabrinės arba kosminės pilkos spalvos.
Išskirtinai „iPad Pro“ planšetiniams kompiuteriams sukurti keturi priedai, kurie parduodami atskirai: išmanusis atverčiamas dėklas „Smart Cover“, nuimama išmanioji klaviatūra „Smart Keyboard“, aktyvusis „Bluetooth“ palaikantis jutiklinis rašiklis „Apple Pencil“ – ir prie formos prisitaikantis silikoninis dėklas skirtas išmaniajai klaviatūrai. 14 
Išmaniąją klaviatūrą galima prijungti prie „iPad Pro“ išmaniąją jungtimi „Smart Connector“ – magnetiniais jungikliais perduodami duomenys ir tiekiamas maitinimas. Išmaniąją klaviatūrą galima perlenkti pusiau ir naudoti kaip atraminį laikiklį, tuo ji panaši į konkurentų „Microsoft“ modelį „Surface Pro“. 15  Išmaniosios klaviatūros dizainas panašus į kito priedo, išmaniojo dėklo „Smart Cover“ dizainą 16 .
Pirmosios kartos „Apple“ pieštukas – tai išskirtinai „iPad Pro“, „iPad 2018“, „iPad Air“ ir „iPad Mini“ planšetėms sukurtas jutiklinis rašiklis, išleistas 2019 m. Šis priedas įkraunamas pačiame planšetiniame kompiuteryje integruota „Lightning“ jungtimi. 17  18  „iPad Pro“ planšetiniuose kompiuteriuose įmontuotas naujas, greičiau reaguojantis ir didesnės raiškos ekranas nei ankstesniuose „iPad“ modeliuose ir įdiegtas „Apple“ pieštuko palaikymas. 19  20  Pagrindiniame „Apple“ renginio pristatyme pademonstruotos piešimo, leidinių maketavimo ir dokumentų anotavimo galimybės. 21  22  23 
Antrosios kartos „Apple“ pieštukas veikia tik su 2018 m. laidos „iPad Pro“ modeliais. 24  Sukurtos naujos technologijos – valdymas rankų gestais, belaidis suporavimas ir belaidis įkrovimas per „iPad“ planšetę. 25 
„iPad Pro“ 9,7 colių modelis sumušė visų prieš tai išleistų planšečių rekordus tokiose srityse, kaip spalvų ryškumas, ekrano atspindėjimas, vaizdo ryškumas, kontrasto lygis ryškioje aplinkos šviesoje ir mažiausias spalvų iškraipymas. Tačiau ištestavus 12,9 colių „iPad Pro“ modelį jo kontrasto koeficientas tamsoje buvo aukštesnis. 26 
Nors „Apple“ reklamavo savo planšetes kaip asmeninių kompiuterių pakaitalus, 27  didžiosios dalies apžvalgininkų vertinimu, kol jose veiks dabartinė operacinė sistema, jos nesugebės pakeisti nešiojamųjų kompiuterių, kuriuose įrašytos „Microsoft Windows“, „macOS“ arba „Linux“ darbalaukio operacinės sistemos. 28  29  30 
Scottas Steinas iš „CNET“ gyrė greitesnį procesorių ir naujus priedus. Vis dėlto jis neigiamai įvertino tiek planšečių, tiek priedų kainas, atkreipdamas dėmesį, jog jų procesorius šiek tiek lėtesnis ir turi mažiau laisvosios prieigos atminties  palyginti su didesniais 12,9 colių modeliais. 31  Mattas Swideris iš „TechRadar“ gyrė paprastumą naudotis, didelės talpos 256 GB sąranką, „True Tone“ ekraną, tačiau nebuvo patenkintas aukšta pradine kaina. 32  Garethas Beavis skyrė teigiamą įvertinimą už platų ekraną ir garso kokybę, bet, jo manymu, akumuliatoriaus gyvavimo trukmė galėtų būti ilgesnė. 33 
Maxas Parkeris iš „TrustedReviews“ ir Garethas Beavis iš „TechRadar“ labai teigiamai įvertino 10,5 colių modelio aukštos kokybės garsą ir galią, tačiau abu apžvalgininkai pritarė, kad planšetė brangi. 34  35 
Laurena Goode iš „The Verge“ apžvelgdama 12,9 colių antrosios kartos „iPad Pro“ planšetę gyrė kokybišką kamerą, A10X procesorių ir didelį ekraną, tačiau, jos manymu, ji galėtų būti pigesnė. 36 
Trečiosios kartos „iPad Pro“ modeliai teigiamai įvertinti dėl geresnių ekranų, siauresnių korpuso kraštų, veido atpažinimo funkcijos, greičio ir patobulinto centrinio procesoriaus. Benas Sinas iš „Forbes“ atkreipė dėmesį, kad nors šių planšečių ekranai yra skystakristaliai, dėl 120 Hz atnaujinimo dažnio ekrano vaizdas atrodo tolygesnis. 37  Perėjimas prie C tipo USB jungties sulaukė skirtingų vertinimų – norint prijungti išorinį monitorių ir įkrauti įrenginius naudojant senos kartos laidus ir ausines reikalingi papildomi adapteriai. 38  Kai kurie apžvalgininkai pastebėjo, kad nors aparatinės įrangos naujovės yra puikus žingsnis pirmyn, dėl ribotos „iOS“operacinės sistemos, įskaitant išorinių atminties įtaisų trūkumą, trečiosios kartos planšetės negali varžytis su kompiuteriais. Jie taip pat kritikavo aukštas kainas. 39  40 
„iPadOS“ operacinė sistema sprendžia išorinių atminties įtaisų trūkumo problemą ją palaikančiuose „iPad“ planšetėse. 41 
Planšetės korpusas sulaukė kritikos, nes lenkiamas lengvai perlūžta. Diskusijų forumuose vartotojai skundėsi, kad „iPad“ planšetės sulinkdavo panaudojus vos kelias dienas arba ilgiau panešiojus kuprinėse. „YouTube“ turinio kūrėjas Zackas Nelsonas savo kanale „JerryRigEverything“ įkėlė vaizdo įrašą, kuriame rodoma, kaip jam pradėjus nestipriai lenkti planšetę per centrą, ji ima traškėti ir lūžta. 42  43  Nelsonas padarė išvadą, kad „du silpniausi taškai yra abiejuose „iPad Pro“ kampuose per patį vidurį ir įskilimai atsirado ypač netinkamoje vietoje įmontuotoje mikrofono angoje ir „Apple“ antrosios kartos pieštukui krauti skirtame lizde. 44  Į viešumą iškilo pranešimai, kad planšetės linksta vos ištraukus jas iš dėžės . „Apple“ greitai sureagavo į šiuos pranešimus patikindama, kad tai visiškai normalu ir nėra problema, 45  už ką sulaukė kritikos. 46  47  Pasak „Apple“, lankstymasis yra naujo gamybos proceso šalutinė pasekmė. Šiai problemai spręsti buvo sukurtas pagalbos puslapis. 48 
