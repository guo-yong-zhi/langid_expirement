Koordinatės: 54°58′57″ š. pl. 24°11′39″ r. ilg.  /  54.98250°š. pl. 24.19417°r. ilg.  / 54.98250; 24.19417
 Jonavos rajono Užusalių mokykla-daugiafunkcis centras – dieninė, savarankiško mokymosi bendrojo lavinimo mokykla Jonavos raj., Užusaliuose, Taikos g. 25, vykdanti pradinio, pagrindinio ir papildomo ugdymo programas lietuvių kalba. Įstaigos kodas 190306834. Steigėjas Jonavos rajono savivaldybės taryba.
2017 m. Užusalių mokykla šventė 150-ąsias metines.
Pirmoji mokykla Užusaliuose įsteigta 1867 m. Nuo 1887 m. mokyklą savo žinion perėmė liaudies švietimo ministerija. Tuomet ji buvo vadinama liaudies švietimo ministerijos dviejų klasių mokykla.
1909 m. pastatytas naujas mokyklos pastatas, kuriame įsikūrė keturių klasių pradinė mokykla. 
1945–1948 m. veikė Užusalių pradinė mokykla, Užusalių progimnazija. 
1949–1961 m. buvo septynmetė, 1962–1967 m. – aštuonmetė mokykla.
Keletą metų, 1967–1970 m., veikė Užusalių vidurinė mokykla. Nuo 1970 m. – Užusalių aštuonmetė mokykla, 1986 m. - Užusalių nepilna vidurinė mokykla, 1988-1993 m. – Užusalių devynmetė mokykla.
Nuo  1993 m. – pagrindinė mokykla.
2019 m. rugsėjo 1 d. Užusalių pagrindinė mokykla reorganizuota į mokyklą-daugiafunkcį centrą , nebekomplektuojant 9-10 klasių. 1 
