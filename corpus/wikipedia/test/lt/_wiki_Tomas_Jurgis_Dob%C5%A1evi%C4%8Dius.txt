Tomas Jurgis Dobševičius  – Lietuvos kunigas, istorikas, pedagogas.
1819–1825 m. mokėsi Raseinių pijorų mokykloje, 1825–1826 m. – Žemaičių kunigų seminarijoje Varniuose, 1826–1831 m. Vilniaus kunigų seminarijoje; įšventintas kunigu.
Nuo 1831 m. Varnių katedros vikaras, nuo 1834 m. vyskupo J. A. Giedraičio kapelionas, 1835–1842 m. Žemaičių kunigų seminarijos profesorius. 1842–1866 m. vadovavo Kijevo universiteto Katalikų teologijos katedrai bei dėstė dogminę ir moralinę teologijas, Bažnyčios istoriją, kanonų teisę. Katedrą panaikinus nuo 1874 m. Lucko-Žitomyro vyskupijos administratorius, nuo 1877 m. oficiolas, nuo 1880 m. arkidiakonas. 1  Parašė 1848 m. M. Valančiaus knygos „Žemaičių vyskupystė“ recenziją, 1857 m. Žemaičių kunigų seminarijos rektoriaus M. Kaminskio biografiją.
