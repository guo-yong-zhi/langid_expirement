Koordinatės: 55°20′39″š. pl. 25°48′28″r. ilg.  /  55.3443°š. pl. 25.8079°r. ilg.  / 55.3443; 25.8079
 
Saldutiškio geležinkelio stotis – buvusi stotis Saldutiškio miestelio pietinėje dalyje. Šalia stoties pastato 2006 m. pastatytas stogastulpis, skirtas 1941 m. birželio 14 d. prasidėjusio masinio lietuvių trėmimo į Sibirą datai atminti. 1 
XIX a. pabaigoje Saldutiškio dvarininko B. Jaloveckio iniciatyva nutiestas Panevėžio–Pastovių geležinkelis. 2  Geležin­kelių vadovai stoties geografi­nėje padėtyje įžvelgė labai di­delę ekonominę naudą, kadangi stotis yra prie Aiseto ežero, kuris beveik visu ilgiu susilieja su Labano­ro girios spygliuočiais miškais. Pagal visą ežero ilgį  bet kurioje vietoje Lietu­vos geležinkelių valdyba pirko medieną. 1899–1900 m. statybininkų brigada iš Zakopanės Tatrų stiliumi pastatė dviaukštę medinę geležinkelio stotį. Stotis sudegė 1928 m. naktį iš kovo 3 d. į kovo 4 d. 3  Sudegus medinei geležinkelio stočiai, stoties pastatą iki XX a. 9-ojo dešimtmečio vidurio atstojo nuo bėgių nukeltas siaurojo geležinkelio vagonas. 1988–1989 m. pastatytas naujas mūrinis pastatas. 4 
Per 1941 m. birželio trėmimus iš Saldutiškio geležinkelio stoties išvežti 5 vagonai tremtinių, karo metais buvo išžudytos visos Saldutiškio žydų šeimos. 5 
1992–1994 m. stotis užkonservuota, 6  nors keleivinis traukinys Vilnius–Utena pro Saldutiškį kursuoda­vo iki 2001 m., jį buvo pamėgę grybautojai ir žvejai. 7  Stotis oficialiai uždaryta 2003 m. 8  Vėliau stoties pastatas perduotas privatizavimui. 9 
