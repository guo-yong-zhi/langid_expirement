Jungtinių Tautų vaikų fondas  – 1946 m. gruodžio 11 d. Jungtinių Tautų generalinės asamblėjos įsteigta organizacija, įsikūrusi Niujorke, JAV. 2  Remiama valstybių, tarpvalstybinių ir nevyriausybinių organizacijų, taip pat fizinių, juridinių asmenų. 2021 m. organizacija veikia daugiau kaip 190 pasaulio valstybių ir teritorijų bei turi daugiau kaip 13 000 darbuotojų. 2 
Šiandien ji tiekia maistą ir rūpinasi pasaulio vaikų sveikata bei gerove. Visoje organizacijos veikloje prioritetas teikiamas labiausiai nuskriaustiems, kenčiantiems vaikams bei skurdžiausioms šalims.
Įkurta siekiant padėti Antrojo pasaulinio karo nunioktų šalių skurstantiems arba įvairiomis ligomis sergantiems vaikams. 3  UNICEF šias funkcijas perėmė iš Jungtinių Tautų pagalbos ir atkūrimo administracijos. 2  1965 m. Jungtinių Tautų vaikų fondo veikla buvo įvertinta Nobelio taikos premija. 2 
UNICEF vadovaujasi Jungtinių Tautų Vaiko teisių konvencija – universaliu dokumentu nustatančiu kiekvieno vaiko teisę augti ir vystytis. UNICEF dirba su daugybe partnerių, kad panaikintų skurdą, prievartą ir ligas. Taip pat yra užsibrėžusi:
UNICEF misijai daro įtaką ir tarptautiniai tikslai bei veiksmų planai, kuriuos patvirtino šalys JT narės, tarp kurių yra ir Lietuva.
2000 m. rugsėjį įvyko didžiausias istorijoje pasaulio lyderių susitikimas. Jame buvo sutarta siekti Tūkstantmečio Plėtros Tikslų. 191 Jungtinėms Tautoms priklausanti šalis iki 2015 m. nutarė kovoti ir ženkliai panaikinti skurdą, badą, ligas, neraštingumą, aplinkos taršą ir moterų diskriminaciją pasaulyje. 4 
Lietuvos nacionalinis UNICEF komitetas buvo įkurtas 1993 m. 2  1998–2005 m. 5  UNICEF, rūpinosi vaiko teisių apsauga ir gerove Lietuvoje. Lietuvai įstojus į Europos Sąjungą bei NATO ir iš šalies gavėjos tapus šalimi donore, 2005 m. pab. baigėsi UNICEF paramos Lietuvai programos laikotarpis. 5 
UNICEF ir toliau veikia šalyje kaip Lietuvos nacionalinis UNICEF komitetas, turintis mandatą: 5 
