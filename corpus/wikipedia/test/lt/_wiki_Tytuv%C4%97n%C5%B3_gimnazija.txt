Koordinatės: 55°35′52″š. pl. 23°11′58″r. ilg.  /  55.5979°š. pl. 23.1995°r. ilg.  / 55.5979; 23.1995
Tytuvėnų gimnazija – dieninė, savarankiško mokymosi bendrojo lavinimo mokykla Tytuvėnuose , S. Romerienės g. 4A, vykdanti pagrindinio, vidurinio ir papildomo ugdymo programas lietuvių kalba. Įstaigos kodas 190092729. Steigėjas Kelmės rajono savivaldybės taryba.
Filialai:
Manoma, kad 1616 m. Tytuvėnų miestelyje įsteigta parapijos mokykla. Ją įkūrė LDK vicekancleris Jeronimas Valavičius. 1736 m. prie bažnyčios pastatyta mokykla bajorų vaikams. 1861 m. vyskupo Motiejaus Valavičiaus paliepimu prie kiekvienos parapijos įsteigta pradinė mokykla. Nuo 1889 m. Tytuvėnuose žinoma rusiška parapijos pradedamoji 2-ųjų metų mokykla. 1917 m. spalio 1 d. Tytuvėnuose įsteigta pirmoji lietuviška parapijos pradedamoji mokykla. 1919 m. veikė 2 mėn. kursai suaugusiems. 1924 m. Tytuvėnuose buvo 4 skyrių pradžios mokykla. 1937–1938 m. miestelyje veikė 6-ių skyrių pradžios mokykla, dirbo 5 mokytojai.
1946 m. įkurta suaugusiųjų gimnazija. Jos įkūrėjas mokytojas A. Čepulis, pirmasis gimnazijos direktorius. 1948 m. spalio mėn. progimnazija reorganizuota į gimnaziją. Sudarytos nuo I iki VII gimnazijos klasės. 1948 m. 8 klasėse mokėsi 229 mokiniai, iš jų 73 mergaitės. Dirbo apie 20 mokytojų. Pirmasis direktorius Juozas Staukaitis. Jis vadovavo V kl., dėstė lotynų, vokiečių ir lietuvių kalbas. Dirbo mokytojai Kaunickai, Šimkus, Mižutavičius, Tiškevičius, Skerys, Steponaitytė, Lydeika, Špukienė, Uginčienė ir kt. 1949 m. mokykla tapo vidurine. 1961 m. spalio 14 d. baigta statyti tipinė 920 vietų mokykla.
2006 m. suteiktas gimnazijos statusas. Vėliavą, kurioje pavaizduoti saulės spinduliai, simbolizuojantys mokslo šviesą, išsiuvinėjo gimnazijos technologijų mokytoja Dalia Pranaitienė. Gimnazijos himno žodžius parašė mokinė Dainora Jankūnaitė, o muziką sukūrė mokytoja Rita Čekanauskienė. 2017 m. prijungta Mockaičių pagrindinė mokykla. 1 
1950 m. birželio mėn. mokykla išleido pirmąją abiturientų laidą: Vladas Buškus, Marcelė Dauskurdytė, Zofija Klimaitė, Vaclovas Barauskas, Antanina Gilytė, Vladzė Stonytė ir Danutė Norgelaitė.
Priedainis:
