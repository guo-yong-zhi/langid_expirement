Grantha  buvo rašto sistema, vartota pietinėje Indijoje  rašyti tekstams sanskritu.
Grantha raštas buvo išrastas rašyti tuo metu jau mirusiai kalbai – sanskritui. Skirtingai nei šiaurinėje Indijoje, kur sanskritas buvo rašomas devanagari raštu, pietinėje Indijoje  šiai kalbai buvo sukurta atskira rašto sistema. Pirmieji paminklai šiuo raštu paplito apie V–VI a.
Raštas taip pat buvo naudojamas moksliniuose-religiniuose tamilų tekstuose, rašomuose sanskrito-tamilų kalbos mišiniu, taip vadinamu manipravalamu. Tamilų kilmės žodžiams naudotas tamilų raštas, o sanskrito kilmės – granthas. Raštas vartotas iki pat XX a. Šiuo metu tamilų hinduistų tarpe jis kartais panaudojamas ceremonijose.
Per ilgą vartojimo laikotarpį, raštas patyrė tam tikras transformacijas ir jo raida skirstoma į keturis sąlyginius etapus:
Skirtingais laikais grantha raštas įtakojo kitų rašto sistemų susikūrimą. Apie VIII a. iš palavų rašto formos išsivystė malajalių raštas, sinhalų raštas ir, spėjama, tamilų raštas, o apie XIII a. iš tarpinės grantho formos – tulų raštas.
I tūkst. viduryje palavų raštą naudoję tamilai perdavė jį ir į Pietryčių Aziją, kartu su Indijos kultūra ir religijomis. Čia vystėsi vietinės rašto sistemos, naudotos Khmerų imperijoje , Monų valstybėse , Malajų salyne . Jos savo ruožtu išsivystė į daugybę vietinių rašto sistemų.
Kaip ir kitos Brahmi šeimos rašto sistemos, granta buvo abugida, t. y. pusiau skiemeninis raštas, kur paprasti ženklai reiškia skiemenis, sudarytus iš priebalsio ir balsio : ka, kha, ga…. Tokių pagrindinių skiemenų buvo 34.
Tam, kad išreikšti skiemenis su kitais balsiais arba visai be balsio , prie priebalsinių skiemenų  naudoti specifiniai diakritiniai ženklai . Tokių ženklų čia buvo 14.
Egzistavo ir daugiau taisyklių, ypač susijusių su daugialypių priebalsių skiemenimis  Tam buvo naudojamos ligatūros  ar papildomi diakritikai.
Kaip ir kitos brahmi šeimos rašto sistemos, grantha naudojo specifinius skaitmenis.
