Koordinatės: 44°10′ š. pl. 143°43′ r. ilg.  /  44.167°š. pl. 143.717°r. ilg.  / 44.167; 143.717
Saroma , taip pat Saromos lagūna 2  – sūroko vandens telkinys Japonijoje, Hokaido salos šiaurėje, 3  šalia Saromos ir Jubecu miestelių bei Kitamio miesto. Ežeras įeina į Abaširio Kuasi nacionalinio parko teritoriją. Tai 3-as pagal plotą ežeras šalyje ir didžiausias Hokaide. Ežeras būna užšalęs nuo gruodžio iki kovo mėn. Telkinį nuo Ochotsko jūros skiria 20 km ilgio nerija, kurios plotis siekia 150–500 m. Tačiau nerija telkinio visiškai neizoliuoja, sūrus jūros vanduo patenka pro siaurą sąsiaurį.
Pavadinimas kilo iš ainų kalbos žodžio saruomahetsu, reiškiančio vietą, gausiai apaugusią Miscanthus nendrėmis ir vikšriais. 4 
