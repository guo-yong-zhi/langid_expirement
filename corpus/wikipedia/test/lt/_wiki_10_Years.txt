10 Years – amerikiečių sunkiojo roko-alternatyviojo metalo grupė.
Susikūrė 1999 m. Noksvilyje , Tenesio  valstijoje. Pirmąjį albumą „Killing All That Holds You“ išleido 2004 m., kurį patys ir prodiusavo. Dvi albumo dainos – „Wasteland“ ir „Through The Iris“ karaliavo vietinių radijo stočių topuose. Kitais metais jie pasirašė bendradarbiavimo sutartį su įrašų kompanija „Universal Records“ ir išleido pirmąjį didelio tiražo albumą „The Autumn Effect“, kuris pasirodė prekyboje rugpjūčio 18-ąją. Tais pat metais „10 years“ koncertavo su „Disturbed“, „Mudvayne“, „Sevendust“ ir kitomis garsiomis alternatyviosios muzikos grupėmis.
