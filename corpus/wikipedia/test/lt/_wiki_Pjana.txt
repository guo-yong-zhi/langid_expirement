Pjana  – upė Rusijoje, daugiausia Žemutinio Naugardo srityje; Suros  kairysis intakas. Prasideda Mordovijos šiaurėje, Pavolgio aukštumoje. Pradžioje teka į šiaurės vakarus, bet vidurupyje daro posūkį ir teka į rytus. Įteka į Surą Čiuvašijos pasienyje.
Pagrindiniai intakai – Vadokas, Ježatė, Čeka, Anda. Upės vaga labai vingiuota. Pakrantėse išplitę karstiniai reiškiniai, yra urvų, ertmių. Ant Pjanos įrengta Ičalkų mažoji hidroelektrinė. Žemupyje laivuojama. Prie Pjanos įsikūrę Perevozo ir Sergačo miestai. 1 
