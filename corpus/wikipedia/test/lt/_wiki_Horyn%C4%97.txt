Horynė  – upė Ukrainoje ir Baltarusijoje; Pripetės dešinysis intakas. Prasideda Kremeneco aukštumoje, Ternopolio srityje. Pradžioje teka į rytus, per Chmelnyckio sritį. Toliau suka į šiaurę ir teka Voluinės aukštuma per Rivnės sritį. Čia leidžiasi į Polesės žemumą. Pačiame žemupyje kerta Ukrainos ir Baltarusijos valstybės sieną ir Bresto srityje įteka į Pripetę. 
Didžiausias intakas – Slučė . Vidurupyje teka siauru slėniu aukštais stačiais šlaitais. Polesėje slėnis platus, supelkėjęs, plati salpa. Gorynė laivuojama 291 km nuo žiočių. Prie upės įsikūrę šie miestai: Iziaslavas, Slavuta, Ostrohas, Netišynas, Dubrovica , Stolinas, David Gorodokas .
