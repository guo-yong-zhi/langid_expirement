Lietuvos didžiojo kunigaikščio Gedimino ordino Komandoro kryžius
Štefanas Fiulė  – Čekijos ir ES politikas, Europos Komisijos narys, atsakingas už plėtrą ir geros kaimynystės politiką .
1980–1981 m. mokėsi Karolio universiteto filosofijos fakultete, 1981–1986 m. – Maskvos tarptautinių santykių institute .
Baigęs studijas dirbo Čekoslovakijos URM Jungtinių Tautų  departamente, 1990–1995 m. dirbo Čekoslovakijos  atstovybėje JT. 1995–1996 m. vadovavo Čekijos URM JT, o 1996–1998 m. – saugumo politikos departamentams.
1998–2001 m. buvo Čekijos ambasadorius Lietuvoje, 2003–2005 m. – Jungtinėje Karalystėje, 2005–2009 m. – Čekijos nuolatinis atstovas prie NATO.
2001–2002 m. dirbo gynybos viceministru, 2009 m. gegužės–lapkričio mėn. – Europos reikalų ministru.
2010 m. vasario 9 d. kaip Čekijos atstovas paskirtas antrosios J.M.Baroso komisijos nariu, yra atsakingas už plėtrą ir geros kaimynystės politiką.
Laisvai kalba anglų ir rusų kalbomis. 2002 m. apdovanotas Lietuvos didžiojo kunigaikščio Gedimino ordino Komandoro kryžiumi.
