Karin magana, magana ce ko zance da hausawa kan yi wanda ke ɗauke da hikima da basira a ciki, domin yin hannunka mai sanda da huce takaici a kan wani abinda aka yi maka mara dadi.
Masana Harshen Hausa sun fassara karin magana gwargwadon fahimtarsu.
Daga ciki akwai: Farfesa Ɗangambo a shekara ta alif , da ya ce, “Karin magana dabara ce ta dunƙule magana mai yawa a cikin zance ko ƴan kalmomi kaɗan, cikin hikima”.
“Karin Magana Tsararren zance ne wanda yake zuwa a gajarce na hikima da zalaƙa tare da bayar da ma’ana gamsashshiya, mai faɗi, mai yalwa, musamman idan aka tsaya aka yi bayani daki-daki” Kenan idan aka lura sosai za a ga cewa shi karin Magana, magana ce dunƙulalliya wacce ba kowa ne zai iya gane ta ba, in ba tare da an yi masa cikakken bayani ba. Amma yau da gobe da kuma yawan amfani da ita, musamman a zamunan da suka shuɗe, da ake yawan tsoma ta a cikin zance, sai ya zama shi Bahaushe yana iya gane abin sa. Misali:- ana iya yiwa mutumin da ba shi da tattali nuni cikin ƴan kalmomi marasa yawa, kamar a ce da shi, wannan abin da ka ke yi zai hana ka farcen susa. Ko kuma idan ana son yin magana game da wani abu mai amfani da kuma maras amfani. Kamar a ce idan an aikata abin, wani abu maras daɗi zai faru da wanda ya aikata, to ana iya yi masa nuni ta hanyar cewa da shi, wannan abin ba zai haifar maka da ɗa, mai ido ba. Da sauransu. Kowace ɗaya aka ɗauka daga cikin waɗannan karin magana guda biyu, za a tarar cewa maganganu ne dunƙulallu, waɗanda idan aka tashi farfasa su, za su ci guri mai yawa. Amma idan aka faɗe su da baki ko aka rubuta su, za a ji su ko a gan su gajeru, sannan kuma shi wanda ake magana da shi zai iya fahimtar abin da ake nufi. 1  Karin magana zance ne a dunƙule ko a karye, wacce aka tsakaita ta, ta hanyar karya magana, wacce ake faɗa yau da gobe domin isar da saƙon hikima da hankalta ga wanda aka faɗamawa a cikin harshen Hausa. 2   kamar a ce “ Karen Bana Shi ke Maganin Zomon Bana” ko “Ra’ayi Riga” ko “ Tafiya Sannu Sannu Baya Hana Kwana Nesa”. “ Abinda Babba Ya Hango Yaro Ko Ya Hau Rimi Ba Zai Hango shi Ba” ko a ce “Sara da sassaƙa ba sa hana gamji toho”.
Karin magana yana da banbanci da wasu hikimomin magana na hausawa kamar su habaici, zambo, Kirari, Take, wanda wadannan daban suke da karin magana, 2  Kuma karin magana wani nau’i ne na azancin magana da harshen Hausa, ba tare da ka tsawwala ma mutum ba ta sigar magana ko tsawaita masa ba a cikin zance, amman ta hanyar amfani da karin magana zaka isar da saƙo a sauƙaƙe ko a fahimce.
Karin magana takan zo a sigar tambaya, habaici ko azanci, sannan takan zo a sigar misali kamar karin maganar da ake cewa “ Ina ganin Kura da Rana/ yaya zan yarda ta cije ni?” wannan karin maganar ta zo ne a sigar tambaya, amma ba a buƙatan wanda aka gaya ma karin maganan da ya bayar da amsa, kamar yace eh! Ko A’ah!, amman zai iya bayar da amsar ta sigar mayar da baƙan magana ko raddi, misali “Mallam Musa yaga alamun cewa Mallam Shehu naso ya ara fatanyarshi yaƙi dawo masa da kayansa, sai ya ce ma Mallam Shehu “ Ina ganin Kura Da rana, Ta ya zan yarda ta cijeni?” ma’ana ba zai yarda Mallam Musa ya mai wayo ba ya ara fatanyar sa ya cuce shi ba, Shi kuma Mallam Shehu da yin karin maganan ya fahimci cewa Mallam Musa ya gane, amman tinda al’amari ne wanda ba a fili yake ba na cewar tabbas cutar shi zai yi ba, sai shi kuma ya mayar masa da baƙar magana, ta hanyar cewa “ ba kura ba ce zaki ne” kaga a nan kamar ya amsa ga tambayar karin maganan ne, amman kuma bada amsawa, a wannan misali amsa tamabayan karin magana ta sigar tambaya ba laifi ba ne, amman galibi ba a amsawa sai dai a amsa ta sigar baƙar magana, zambo, ko habaici.
1-Ƙasa ta gudu ta je ina?
2-Ina ganin kura da rana ta yaya zan yarda ta cijeni?
1- Wanka da gari baya maganin yunwa.
2- Mushen tinkiya ta fi yankakken biri.
3- Na shiga ban ɗauka ba, bata fidda ɓarawo.
4- Wankan wuta sau guda ka yafa. 3 .
1- Hadarin ƙasa, maganin mai kabido.
2- Gobara daga kogi.
3- Hakuri maganin  zaman duniya.
4- Ana kukan karaya ga mutuwa ta zo.
5- Kome nisan daji, da gari gabansa.
A karin magana ana cewa “ hadarin ƙasa, maganin mai kabido”  ida ɗan dambe ya furta hakan kamar ya na yiwa abokin takararsa habaici ne, kamar ya ce “sai ni hadarin ƙasa, maganin mai kabido”.  4 
..........
.  .....
.
.......
,.
....
