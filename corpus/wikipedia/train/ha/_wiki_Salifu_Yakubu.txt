Salifu Yakubu ɗan siyasan Ghana ne kuma jami’in diflomasiyya. Ya kasance dan majalisa mai wakiltar mazabar Savelugu daga shekara ta 1956 zuwa shekara ta 1966. Yayin da yake majalisar, ya ninka jakadan Ghana a Mali daga shekara ta 1961 zuwa shekara ta 1968.
Yakubu yayi karatun sa na farko a makarantar gwamnati ta Tamale daga shekara ta 1929 zuwa shekara ta 1938.  Ya cigaba a Kwalejin Achimota inda ya ci gaba da karatun kwasa-kwasan Fasaha da kere-kere, ya kammala a shekara ta 1940. 
Yakubu ya shiga aikin koyarwa a makarantar Middle ta Tamale a shekara ta 1940 kuma ya koyar a can na shekara daya kafin ya shiga rundunar ‘yan sanda ta Gold Coast .  Ya yi aiki a matsayin dan sanda ya hau mukamin sajan har sai da ya yi ritaya a ranar 12 ga Yulin shekara ta 1956. 
Bayan yayi ritaya daga aikin ‘Yan Sanda, Yakubu ya tsunduma harkar siyasa. Ya tsaya takarar kujerar majalisar dokoki ta Savelugu kan tikitin Jam’iyyar Mutanen Arewa kuma ya yi nasara a shekara ta 1956.  Ya cigaba da kasancewa memba na Jam’iyyar Mutanen Arewa har zuwa shekara ta 1958 lokacin da ya tsallaka katifu a majalisar ya shiga Jam’iyyar Taron Mutane . 
A shekara ta 1961, aka naɗa Yakubu a matsayin jakadan Ghana a Mali .   Ya yi aiki kuma a wannan matsayin har zuwa ɗaurin kurkuku a ranar 30 Disamban shekara ta 1968 kan laifuka biyu na almubazzaranci.  Yayin da yake aiki a matsayin jakadan Ghana, Yakubu ya kasance dan majalisar na Savelugu har zuwa watan Fabrairun shekara ta 1966 lokacin da aka kifar da gwamnatin Nkrumah. 1  2  3  4  5  6  7 
Ya mutu a asibitin koyarwa na Tamale sakamakon rashin lafiya. 
