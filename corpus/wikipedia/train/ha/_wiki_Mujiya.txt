Mujiya tana daga cikin jinsin tsuntsuyewadda take da matsakaicin girma, tana da manyan idanuwa. Ƴan'uwanta tsuntsaye, da suke cin nama sune kamar shaho, Angulu da dai sauran su.  1  Sai dai duk da girman idanunta bata gani da rana, shiyasa ma bata yawo sai da dare, saboda idan ta fito da rana tsuntsaye da sauran dabbobi zasu kashe ta, don kuwa basa shiri ko misƙala zarratin. Itama mujiya bata barin su  da sauran ƙananan dabbobi irin su Ƙadangare saboda tana farautar su da dare tana cinye su. Akwai wani kalan kuka da mujiya take yi da dare, to idan har tayi kalan kukan dole ko wane tsuntsu ya nemi mafaka. Haka masana sun bayyana cewar ita mujiya tana da gira har guda uku  ta farko tana amfani da ita wajen goge ido, haka akwai wadda take ƙyafta ido, sai kuma girar da mujiya take bacci da ita, shi ya haɗa gira uku kenan. Wasu kuma suna asiri da mujiya kamar ƴan indiya. Haka kuma a ƙasar Hausa a na yin wani karin magana wai "Reshe ya juye da mujiya"  2  3  4  5  6 .
