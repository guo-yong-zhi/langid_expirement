Antony John Blinken  ma'aikacin gwamnatin Amurka ne kuma dan diflomasiyya ne wanda yake aiki tun 26 ga watan Janairu, 2021 a matsayin sakataran Amurka na 71. Yayi aiki a matsayin mataimakin mai bada shawara a kan tsaro na kasa daga 2013 zuwa 2015 da kuma mataimakin sakataran kasa na kasar Amurka daga 2015 zuwa 2017 a karkashin gwamnatin shugaba Barack Obama. 1 
An haife Blinken a 16 ga watan Afrilu a shekarar 1962, a Yonkers dake jahar New York, iyayenshi Yahudawa ne, Judith  da Donald M. Blinken, wanda yayi aiki a matsayin ambasadan Amurka a kasar Hungari. 2   3   4  kakanninshi na bangaren uwa Yahudawa ne na kasar Hungari. 5  Kawun Blinken, Alan Blinken yayi aiki a matasayin ambasada na Amurka a kasar Beljiyan. 6   7  Kakanshi na bangaren uba, Maurice Henry Blinken yana daga cikin magoya bayan Isra'ila na farko-farko wanda ya karanci tattalin arzikinta,  8  kuma kakan kakanshi shine Meir Blinken, marubuci ne na yaren Yiddish. 9 
Blinken yayi karatu a makarantar Dalton dake cikin birnin jahar New York har zuwa 1971. 10 
Blinken yayi karatu a jami'ar Harvard daga 1980 zuwa 1980, 11  inda yayi karatu a kan zamantakewa.
