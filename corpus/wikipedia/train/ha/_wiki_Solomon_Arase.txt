Solomon Ehigiator Arase  ɗan sandan Najeriya ne mai ritaya wanda ya yi aiki a matsayin Sufeto-Janar na ƴan sandan Najeriya na 18  . Shugaban kasa Goodluck Jonathan ne ya nada shi IGP a shekarar 2015 bayan an tube Suleiman Abba .  Kafin nadin sa a matsayin IGP, Arase ya kasance shugaban babban sashin tattara bayanan sirri na ‘yan sandan Najeriya, hukumar leken asiri da binciken manyan laifuka. 1  
An haifi Arase ranar 21 ga watan Yuni, 1956 a karamar hukumar Owan ta Yamma, jihar Edo a Kudancin Najeriya. Ya halarci Jami'ar Ahmadu Bello inda ya yi karatun digirinsa na farko kuma ya kammala karatunsa na digiri a fannin siyasa a shekara ta 1980.  An dauke shi aikin ‘yan sandan Najeriya shekara guda bayan ranar 1 ga Disamba, 1981.  Ya kuma sake samun digirin farko a fannin shari'a a Jami'ar Benin da kuma Masters daga Jami'ar Legas . 
Yayin da yake aikin ‘yan sanda, Arase ya yi ayyuka da dama da suka hada da zama kwamishinan ‘yan sanda a jihar Akwa Ibom da kuma sashin tattara bayanan sirri a matsayin mataimakin sufeto Janar. Shi ma'aikaci ne a ƙwalejin Tsaro ta Najeriya kuma ya yi aiki a Namibia a lokacin aikin wanzar da zaman lafiya na Majalisar Dinkin Duniya. 2  3  4 
Arase ya yi ritaya daga aikin a ranar 21 ga Yuni na shekara ta, 2016.  A ranar 21 ga watan Yuni, 2016, shugaban kasa Muhammadu Buhari ya nada Ibrahim Kpotum Idris a matsayin Sufeto Janar na ‘yan sandan Najeriya .  Bayan ya yi ritaya daga aikin ‘yan sanda, an nada Arase shugaban kwamitin da ke da alhakin aiwatar da dokar ƙungiyar ci gaban al’umma ta jiha a jihar Edo. 4  5  6   7 
