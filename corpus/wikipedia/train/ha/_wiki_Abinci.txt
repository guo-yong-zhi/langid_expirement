
Abinci  wani abu ne mai dauke da sinadarai ne na ƴaƴan itatuwa da tsirrai da dabbobi waɗanda ake sarrafawa ta hanyar dafawa, domin ya gamsar ko ya gusar da yunwar ɗan Adam. 1  Misalin tsirrai da ƴaƴan itatuwa su ne kamar: shinkafa, taliya, macaroni, doya, dankali , masara, hatsi, alkama, dawa, alayyahu, rama, yakuwa, karkashi, kuɓewa, daudawa, kabewa, zogale, ayayo, tattase, tumatir, tarugu, da kuma kuka, tuwo, da dai sauransu.
Sinadaran,  abinci suna da yawa a faɗin duniya inda dan Adam ke buƙatar su domin rayuwar shi.
Abinci shine duk wani abu da za'a ci don samun ƙarfi da kuzari ga kwayoyin halitta na jikin dan Adam. 2  Yana iya zama danye ko sarrafaffe ko tsararre, dabbobi na cin shi da baki don girma, ko samun lafiya ko jin dadi. 
Abinci a duniya ya banbanta, domin bincike ya nuna cewa, mutane suna cin abinci daban-daban daga faɗin inda suka fito a duniya. Wani lokacin a ƙasa ɗaya ko jiha ɗaya zaka samu mutane suna rayuwa amma kuma kalar abincinsu daban-daban ne.
