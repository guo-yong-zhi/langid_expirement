Emmanuel Victor Osodeke Farfesa ne na Kimiyyar Ƙasa na Najeriya a Jami'ar Aikin Noma ta Michael Okpara, Umudike, 1  wanda kuma shi ne shugaban ƙungiyar malaman jami'o'i ta ƙasa. 2  3    Ya taɓa zama mataimakin shugaban ƙungiyar a wa'adin da ya gabata. 2 
An haifi Osodeke a Kokori, ƙaramar hukumar Ethiope ta gabas ta jihar Delta. Ya yi karatun BSc a Jami’ar Kimiyya da Fasaha ta Jihar Ribas a cikin shekarar 1987, sannan kuma ya yi digirin digirgir a Jami’ar Ibadan a cikin shekarar 1989. Ya samu Diploma a fannin Agro-meteorology a Cibiyar Nazarin Yanayin Ƙasa ta Isra’ila a shekarar 1994, sannan a shekarar 2002, ya samu PhD a Jami’ar Aikin Gona ta Michael Okpara da ke Umudike. 4  
Osodeke malami ne a Jami’ar Jihar Delta, Abraka, ya kuma kasance shugaban ƙungiyar malaman jami’o’i a Jami’ar noma ta Michael Okpara, Umudike. Shi malami ne mai ziyara a Jami'ar Calabar da Jami'ar Cape Cost, Ghana. 4  A ranar 30 ga watan Mayun 2021 an zaɓe shi shugaban ƙungiyar malaman jami'o'i ta ƙasa. 5  6   
Osodeke ya auri Onome Osodeke kuma suna da ƴaƴa huɗu. 4  
