Fanke Fulawa wani abinci ne na hausawa wanda suke cin shi da shayi ko kunu ko kayan sanyi irinsu zobo da sauran su fanke yana da dadi sosae ga amfani a jikin dan adam, ana hada shine da fulawa a soya shi a cikin ruwan mai mai zafi. kuma yana da laushi sosae.
 1 
Abubuwan da za a bukata
•        Bota
•        Kwai
•        Madarar fulawa
•        Fulawa
•        Sukari
•        Bakar hoda/ Yeast
•        Gishiri kadan
•        Filebo
 2 
Hadi
A samu fulawa a tankade ta sannan a jika sukari a dama da ruwa kadan a kofi a yi ta gaurayawa har sai ya narke. A zuba fulawa a kwano, a zuba bota kamar cokali 2, a dirza ta da fulawa har sai ta bata a cikin fulawa. Sannan a zuba yeast kamar cokalin shan shayi biyu a ruwan dumi a jira na kamar minti 5, bayan minti 5 za a ga ya dan yi kumfa a saman kofin. Sannan a zuba madarar fulawa da gishiri rubu’in cokalin shan shayi da filebo, a fasa kwai kamar biyu. Sannan a ci gaba da murzawa. A zuba ruwan yeast a kwaba sannan, a dauko ruwan sukarin nan a zuba ana kwabawa har sai yadan yi kauri haka daidai kwabin fanke. Bayan sun kwabu sosai. Sai a rufe na tsawon yini guda. Wadansu kuma za su iya jiransa sai ya tashi kafin tuya.
 3 
Bayan kwabin ya tashi, sai a dora man gyada a tukunyar tuya a yanka albasa. Bayan ya yi zafi sai a rika yankawa daidai girman fanken da ake so. Har sai sun toyu sannan a kwashe a sanya wa maigida a kwanon karyawarsa.
Za a iya cin wannan fanken da shayi kuma ya fi dacewa da karyawa.
 4 
 5 
