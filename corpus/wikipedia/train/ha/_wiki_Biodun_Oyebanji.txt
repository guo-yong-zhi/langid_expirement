Abiodun Ayobami Oyebanji,  ɗan siyasan Najeriya ne, ya kasance tsohon sakataren gwamnatin jihar Ekiti, shugaban ma'aikatan jihar kuma a halin yanzu shine zaɓaɓɓen gwamnan jihar Ekiti. 1  2  3 
Oyebanji ya halarci Makarantar Sakandare ta Awo Community kafin ya koma C.A.C Grammar School da ke Efon-Alaaye, Jihar Ekiti, sannan ya koma Makarantar Fasaha da Kimiyya ta Tarayya a Jihar Ondo da Makarantar Sakandare ta koyon Kasuwanci da ke Aramoko, Jihar Ekiti .
A  shekarar 1989, Oyebanji ya sami digiri na farko a Kimiyyar Siyasa  Wato a turance ana cewa political science  daga Jami'ar Jihar Ondo , sannan ya wuce Jami'ar Ibadan, Jihar Oyo a 1992 inda ya yi digirinsa na biyu. Degree  duka dai a Kimiyyar Siyasa.
Ya fara aiki a matsayin malami a Sashen Kimiyyar Siyasa,  a Jami'ar Ado Ekiti .
Bayan ya ɗan yi aiki a fannin ilimi, sai ya sauya sheka zuwa kamfanoni masu zaman kansu a matsayin Manaja, Ma'aji da kuma al'amuran da ya shafi harkokin kuɗi  a bankin Omega Bank Plc  har zuwa Mayu 1999.
Biodun Oyebanji ya yi aiki a wurare daban-daban a aikin gwamnati ta hanyar naɗa ko kuma a matsayin memba na kwamitoci.
A shekarar 1994 ne aka naɗa Oyebanji a matsayin sakataren kwamitin da aka kafa domin kafa jihar Ekiti, karkashin jagorancin Baba Deji Falegan. 4  Ya kuma kasance sakataren asusun raya jihar Ekiti a na wani lokaci.
Lokacin da Najeriya ta koma kan turbar dimokuradiyya a shekarar 1999, yana da shekaru 32, an naɗa shi a matsayin ɗaya daga cikin manyan mashawartan Otunba Niyi Adebayo, wanda shi ne zaɓaɓɓen gwamnan jihar na farko a dimokuraɗiyya a jihar Ekiti. Oyebanji ya hau matsayi ne har ya zama shugaban ma’aikatan gwamnan jihar a shekarar 2003.
A shekarar 2009, an naɗa shi a matsayin shugaban hukumar gudanarwa, cibiyar horar da ƴan ƙasa da jagoranci a ƙarƙashin ma’aikatar matasa da ci gaban wasanni ta tarayya .
A shekarar 2010, an naɗa Oyebanji a matsayin kwamishinan hade-hade da harkoki tsakanin gwamnati sannan daga bisani an naɗa shi a matsayin shugaban ofis na jihar na dabarun kawo canji a Ekiti  shekara guda bayan gwamnatin Kayode Fayemi. 5 
A shekarar 2018, Kayode Fayemi ya naɗa Oyebanji sakataren gwamnatin jihar , bayan an zaɓe shi a karo na biyu a matsayin gwamnan jihar Ekiti.
A shekarar 2021, Oyebanji ya yi murabus daga mukaminsa na sakataren gwamnatin jihar domin cim ma burinsa na tsayawa takarar gwamna.
An yi ta raɗe-raɗin cewa Oyebanji ne wanda Kayode Fayemi ya fi so, wanda hakan ya sa aka samu raɗe-raɗin wani mataki da aka ɗauka a jihar wanda ya sa wasu masu neman tsayawa takarar gwamna suka janye daga zaɓen fidda gwanin takarar gwamna da suka yi zargin cewa "Kwamitin zaɓen ya kunshi magoya bayan Fayemi ne". 6  7 
Koke-koken sauran ƴan takarar da shugabannin jam’iyyar ba su samu karɓuwa ba, don haka ne aka gudanar da zaɓen fidda gwani, kuma Oyebanji ya samu kuri’u 101,703, ba tare da hamayya da shi ba a matsayin dan takarar gwamna na jam’iyyar APC a zaben gwamnan jihar Ekiti da aka shirya gudanarwa ranar 18 ga watan Yunin 2022.
Biodun Oyebanji yana  aure da Prof.  Oyebanji , wacce mataimakiyar farfesa ce a jami'ar Ibadan kuma  gimbiya a Ado Ekiti. 8  9 
