Abdulrasheed Bawa , ɗan Najeriya ne mai bincike kuma jami'in tilasta bin doka wanda a halin yanzu yake aiki a matsayin Shugaban Hukumar Yaƙi da yi wa Tattalin Arzikin ƙasa Tu'annati wato  tun a ranar 24 ga watan Fabrairun  2021. Ya maye gurbin Umar Mohammed Abba, shugaban riko na hukumar. 1  Har zuwa lokacin da aka naɗa shi, ya kasance mataimakin babban Sufeto na hukumar yaƙi da cin-hanci da rashawa. 2  3 
An naɗa Bawa a matsayin babban shugaban hukumar EFCC a ranar 16 ga watan Fabrairun  2021, a ranar 24 ga watan Fabrairu 2021 Majalisar Dokoki ta ƙasa ta tabbatar da shi a matsayin Shugaban Zartaswa a hukumance ya karɓi ragamar shugabantar hukumar 4  5  daga hannun Mista Ibrahim Magu, tsohon shugaban riƙon ƙwarya a Hukumar. 6 
An haifi Abdulrasheed Bawa a shekarar 1980 kuma dan asalin garin Jega ne a jihar Kebbi. 7 
Ya samu takardar shaidar kammala karatunsa na farko a Makarantar Firamare ta zamani a Birnin-kebbi a shekarar 1991, sannan ya samu takardar shaidar kammala sakandare a Makarantar Sakandaren Gwamnati da ke Owerri a cikin shekarar 1997. A shekarar 2001 Bawa ya kammala karatunsa na digiri a Jami’ar Usmanu Danfodiyo da ke Sakkwato, inda ya samu digiri na farko a fannin Kimiyya tttalin arziki 8  ya yi digirin digirgir a fannin harkokin kasa da kasa da diflomasiyya duk dai a jami'ar dan fodiyo a cikin shekarar 2012; kuma a halin yanzu yana karatun Bachelor of Laws a Jami'ar London.
Abdulrasheed Bawa ya fara aiki da hukumar EFCC ne a matsayin mataimakin Sufeto  a cikin shekarar 2004. A watan Oktoban shekarar 2015 aka nada shi ya jagoranci binciken Diezani Alison-Madueke, tsohuwar ministar albarkatun man fetur da mukarrabanta. Yana daga cikin tuhumar da aka yi mata zamba, cin hanci da rashawa a hukumance, zamba a banki, halasta kudaden haram da sauran laifuka masu alaka da cin amana. Kuma shi ne Shugaban hukumar EFCC mafi karancin shekaru 9 . Hukumar binciken manyan laifuka ta kasar Amurka  da hukumar yaki da cin hanci da rashawa  da Ofishin Majalisar Dinkin Duniya kan sha da miyagun kwayoyi  ne suka horar da shi.
A watan seftamban 2020, wani gidan jarida mai suna  Peoples Gazette ya wallafa wani rahoto da ake zargin Bawa akan satar wasu motocin dake daukar man man fetur kuma ya siyar dasu kuma duk da kasancewar shi shugaba a hukumar EFCC. Rahotan ya nuna cewa an kama  Bawa kuma ya kasance na tsare na wasu kwanaki domin bincike a lokacin mai kula da hukumar ta EFCC na rikon kwarya wato Ibrahim Magu
 Lokacin da aka gabatar da  Bawa a matsayin shugaban EFCC Bayan an cire Magu daga matsayin
</pr