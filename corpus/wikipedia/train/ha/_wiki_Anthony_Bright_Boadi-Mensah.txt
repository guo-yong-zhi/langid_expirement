Anthony Bright Boadi-Mensah ɗan siyasa ne na ƙasar Ghana. Ya wakilci mazabar Obuasi a yankin Ashanti a majalisa ta 2 da ta 3 ta jamhuriyar Ghana ta hudu a matsayin dan majalisa. 1  2 
Anthony Bright Boadi-Mensah dan majalisa ne na 3 a jamhuriya ta 4 ta Ghana da aka zaba a babban zaben Ghana na shekara ta dubu biyu 2000. Ya kuma kasance dan majalisa na 2 da aka zaba a shekarar 1996 da kashi 47.70% na kason. A shekara ta 2004 ya rasa kujerarsa a hannun Edward Michael Ennin na sabuwar jam'iyyar Patriotic. 3 
An fara zaben Mensah a matsayin dan majalisa a kan tikitin sabuwar jam'iyyar Patriotic Party a lokacin babban zaben Ghana na watan Disamba 1996 na mazabar Obuasi a yankin Ashanti na Ghana. Ya samu kuri'u 44,721 daga cikin sahihin kuri'u 76,429 da aka kada wanda ke wakiltar kashi 47.70%. 4 
A cikin shekara ta 2000, Boadi-Mensah ya lashe babban zaɓe a matsayin ɗan majalisa na mazabar Obuasi na yankin Ashanti na Ghana. Ya yi nasara akan tikitin sabuwar jam'iyyar kishin kasa. 5  6  Mazabarsa wani bangare ne na kujerun majalisa 31 daga cikin kujeru 33 da Sabuwar Jam’iyyar Patriotic Party ta lashe a wancan zaben na yankin Ashanti. Sabuwar jam'iyyar kishin kasa ta samu rinjayen kujeru 99 na 'yan majalisa daga cikin kujeru 200. An zabe shi da kuri'u 46,787 cikin 72,491 da aka jefa.Wannan yayi daidai da kashi 65.4% na jimlar ingantattun ƙuri'un da aka jefa. An zabe shi a kan Yaw Nsiah Peppah na National Democratic Congress, Sarfo Kantanka na Jam'iyyar Convention People's Party, Mohammed Nurudeen na People's National Convention, Abdulai Y. Issaku na United Ghana Movement da Douglas F. Agyemang na New Reformed Party. Wadannan sun samu kuri'u 18,011, 4,193, 1,636, 806 da 123 daga cikin jimillar kuri'u masu inganci da aka kada. Waɗannan sun yi daidai da 25.2%, 5.9%, 2.3%, 1.1% da 0.2% bi da bi na jimlar ingantattun ƙuri'un da aka jefa. 7  8 
