Fasa gidan yarin na Ekiti wani hari ne da wasu ‘yan bindiga su 60 da ba a san ko su wanene ba suka kai a gidan yarin gwamnatin tarayya dake Afao road, Ado Ekiti a birnin jihar Ekiti dake kudu maso yammacin Najeriya. 1  Harin ya faru ne a ranar 30 ga watan Nuwamba, 2014, 2 fursunoni 341 sun tsere daga gidan yarin inda suka kashe mai gadi 1 da karnuka 20 na maharba. 3  4  Fursunonin da suka tsere dai suna jiran shari'a ne. 5  Fursunoni 10 da suka yi yunƙurin tserewa an kama su a yayin harin da aka yi ta musayar wuta tsakanin ƴan sanda da ‘yan bindigar. 6  An sake kama fursunoni 67 bayan harin, kuma fursunoni 274 sun tsere. 7  Wani fursuna wanda ya yi ikirarin cewa ya gudu ne a lokacin da ya ji karar harbe-harbe, ya koma gidan yarin ne domin ya cika takaitaccen hukuncin da aka yanke masa. 8  
An ruwaito lamarin ya faru ne a ranar Lahadi, 30 ga Nuwamba, 2014. 9  Kehinde Fadipe, Kwanturolan Hukumar Kula da Gidajen Yari ta Najeriya, ya ƙaryata iƙirarin cewa ƴan bindigar da ba a san ko su wanene ba ƴan ƙungiyar Boko Haram ne, 10  wata ƙungiyar ta'adanci a yankin Arewa maso Gabashin Najeriya, ta ce babu ɗaya daga cikin mambobinsu da ke jiran shari’a, a cikin wannan kurkukun. 11  12  13 
A ranar 1 ga Disamba, 2014, gwamnan jihar Ekiti, Ayodele Fayose, ya zargi jami’an gidan yarin da haɗa baki da wasu ƴan bindiga da ba a san ko su wanene ba wajen kai harin. 14 
Da farko dai harin na da alaƙa da ƙungiyar Oduduwa People’s Congress, wadda ake zargin yunkurin ne na sakin Adeniyi Adedipe, ba bisa ka'ida ba. Ya kasance Kodinetan na ƙungiyar Oodua Peoples Congress reshen jihar Ekiti, wanda ya daɗe yana jiran shari’a. 15  16  An samu Adedipe ne da laifin kisan tsohon shugaban ƙungiyar ma’aikatan tituna ta kasa, Cif Omolafe Aderiye. 17  Wannan ya haifar da martani da cece-kuce da dama a faɗin jihar, musamman tsakanin jam’iyyar Peoples Democratic Party, PDP 18  da jam’iyyar adawa, All Progressive Congress, APC, 19  amma aka soke iƙirarin cewa OPC ce ta kai harin. saboda Fadipe bai taɓa tserewa ba kamar yadda aka yi zargin a baya. 20  21  22 
Fasa gidan yarin dai ya biyo bayan rashin isassun ma’aikatan gidan yari da kayan aikin da gwamnatin tarayya ke samarwa wa gidajen yari. 23 
