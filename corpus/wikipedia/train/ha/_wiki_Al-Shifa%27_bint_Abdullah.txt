Al-Shifa' bint 'Abd Allāh , wanda aka ba sunanta Laylā, sahabi ne na annabin musulunci Muhammad .
Ita ce 'yar Abdullahi bn Abdulshams da Fatima bint Wahb  1  kuma 'yar gidan Adi ta Kuraishawa ce a Makka .  2  Ta auri Abu Hathma bn Huzaifa, suka haifi ‘ya’ya biyu, Sulaiman da Masruq.  1 
Ta yi suna a matsayin mace mai hankali. Sunanta Al-Shifaa yana nufin "Mai warkarwa," yana nuna cewa ta yiwa jama'a maganin damuwa da dama.  3  A daidai lokacin da mutane ashirin a Makka suke iya karanta-rubutunta, Al-Shifaa ita ce mace ta farko da ta samu wannan fasahar.  2  Ta koya wa wasu da yawa,  4  ciki har da, danginta, Hafsa bint Umar, da wasu  mata biyu sun kasance abokai.  5 
Al-Shifaa ta musulunta a Makka kuma tana cikin wanda suka fara yin hijira zuwa Madina .  1   6  Anan ta sami gida tsakanin masallaci da kasuwar madina.  7  Muhammad ya ziyarce ta a can kuma a wasu lokuta yana tuntubar ta game da mafi kyawun ayyuka a cikin harkokin kasuwancinta.  3 
An ruwaito cewa, lokacin da Umar ya zama khalifa, wani lokaci yakan yi shawara da ita kan wasu al’amura na kasuwanci. Amma wannan ruwayar ba ta tabbata daga ingantattun madogara ba.  3  Ta tuno da shi: “Lokacin da Umar ya yi magana sai ya yi surutu, idan yana tafiya sai ya yi sauri, idan ya buge sai ya ji ciwo.  8  Shima yakan kai mata ziyara a gidanta.  6  A wani lokaci ya tambayi dalilin da ya sa danta Sulaiman ya bace daga sallar asuba; Ta amsa da cewa Sulaiman ya kwana yana sallah, ya bar barci da safe.  7 
Daga cikin hadisin da ta ruwaito akwai asalin sunan Umar, Amirul Muminina  6  da kuma maganganun Muhammad: “’Misalin jarumin jihadi a tafarkin Allah, kamar wanda ya yi azumi, ya yi sallah, batareda wata tsoro ko shakkah ba. Akan kar  adaina azumi ko sallah har sai jarumin jihadi ya dawo”.  9 
Danta Masruq ya zama sarki .  1  Danta sulaiman ya haifi yara biyu Abubakar da Uthman, wadanda suma maruwaitan hadisi ne.  7   3 
