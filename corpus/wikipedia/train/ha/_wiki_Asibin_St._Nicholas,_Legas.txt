Asibitin St. Nicholas asibiti ne mai zaman kansa da ke tsibirin Lagos Island a Legas, Najeriya. Musa Majekodunmi ne ya kafa asibitin a shekarar 1968. Asibitin na nan a wani gini mai suna iri daya a lamba 57 titin Campbell kusa da unguwar Catholic Mission Street. Ginin na da sauran rassa a wurare daban-daban a Najeriya. Sauran wuraren su sune: Asibitin St. Nicholas, Maryland, St. Nicholas Clinics, Lekki Free Trade Zone, St. Nicholas Clinics, 7b Etim Inyang Street, Victoria Island.
FMA Architects Ltd ne suka kera babban benen mai hawa 14 na asibitin . Masu amfani da ginin sun ha…óa da ofisoshin kamfanoni da yawa tare da wuraren more rayuwa na zamani da filin ajiye motoci da dama. Ginin yana daura da King's College Lagos, Holy Cross Cathedral, Legas da kuma dakin taro na birnin Legas. Asibitin ya mamaye benaye biyar tare da wurin shan magani da sashin hidima na gaggawa a kasan benen.
Asibitin St. Nicholas ta zamo cibiyar dashen gabbai a Najeriya, inda aka fara aikin dashen koda, dashen koda na farko a Najeriya da kuma dashen koda na farko a Afirka ta Yamma. 1  
A ranar 3, ga watan Fabrairu 2014 a 9: 00 am WST - A kusan 5:55 da yammacin ranar Lahadi, 2 ga Fabrairu, 2014, an yi gobara a hawa na 9 na ginin. An dauki matakin gaggawa don kashe gobarar, wadda ake kyautata zaton matsalar wutar lantarki ce ta haddasa gobarar. 2  3   
 
