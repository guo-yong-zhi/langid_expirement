Dahiru Mohammed  ɗan siyasa ne. Gwamnan jihar Bauchi ne daga watan Janairu a shekara ta 1992 zuwa watan Nuwamba a shekara ta 1993. Alhaji Dahiru Mohammed Deba  ɗan siyasan kasar Nijeriya ne wanda aka zaɓa Gwamnan Jihar Bauchi, Nijeriya tsakanin watan Janairun shekara ta 1992 zuwa Nuwamba shekara ta 1993 a lokacin Jamhuriya ta Uku ta Nijeriya, inda ya bar ofis bayan juyin mulkin soja da ya kawo Janar Sani Abacha kan mulki. 1   
An haifi Deba a ranar 24 ga watan Satumba shekarara ta alif 1942, a Deba, sannan a jihar Bauchi yanzu kuma a jihar Gombe.  An ba shi sarautar gargajiya ta Wazirin Deba. 2  
An zabi Dahiru gwamna a shekara ta alif 1991 a karkashin kungiyar National Republican Convention . 3   Nasarorin da ya samu a matsayin gwamna sun hada da gina asibitoci, da suka hada da babban asibitin Alkaleri da cibiyoyin kiwon lafiya a matakin farko a Dambam, Zambuk, Bambam da Burra, da kuma gidauniyar asibitin turawa na Gombe. Gwamnatinsa ta gina sabbin otal-otal guda biyu a Jama'are da Ningi . Ya ƙaddamar da Asusun Amincewar Ilimi na Naira miliyan 200. Wa'adin mulkinsa ya yanke a watan Nuwamba na shekara ta alif 1993 lokacin da Janar Sani Abacha ya kwace mulki. 4  
Dahiru ya zama memba na Democratic Party of Nigeria , wanda aka kafa a zamanin mulkin Abacha. Ya taimaka wa Danjuma Goje, wanda daga baya ya zama gwamnan jihar Gombe, a zaben Sanatan shekarar 1998 da Abacha ya yi, wanda aka soke bayan mutuwar Abacha. 5  
