Cibiyar Ramayana kungiya ce ta al'adu da ta ruhi da ke cikin Union Park, Mauritius. An kafa ta ne a cikin  shekarar 2001 ta hanyar wani doka da aka zartar a Majalisar Dokokin Jamhuriyar Mauritius don haɓakawa da yada almara na Hindu Ramayana da dabi'un ruhaniya, zamantakewa da al'adu da ke gudana daga gare ta.  1  2   Kafin wannan, babu wata majalisar dokoki ta wata kasa da ta kafa wata doka ko kafa wata cibiya don yada kyawawan dabi'u na Ramayana.
An amince da dokar gaba ɗaya a ranar 22 ga watan Mayu, a shekarar 2001 kuma shugaban ƙasar ya ayyana shi a matsayin doka a ranar 14 ga watan Yuni, a shekarar 2001. An wallafa shi a cikin Jaridar Gwamnati mai lamba 64 a ranar 30 ga watan Yuni, a shekarar 2001. 3  
Shugaban Cibiyar Ramayana Pandit Rajendra Arun, masani na Ramayana kuma marubucin litattafai da dama kan halayen Ramayana. A cikin shekarar 2002, a ranar Tulsi Jayanti, harsashin ginin cibiyar Ramayana wanda Firayim Minista, Anerood Jugnauth ya aza.  Daga baya kuma firaministan lokacin Dr. Navinchandra Ramgoolam ya kaddamar da ginin a hukumance a shekarar 2007.  4 
