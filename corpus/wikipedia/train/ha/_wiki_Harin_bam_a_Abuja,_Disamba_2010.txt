Harin da aka kai a Abuja a watan Disambar 2010, wani harin bam ne da aka kai a wani barikin sojoji da ke wajen birnin Abuja, Najeriya, a ranar 31 ga watan Disamban 2010. An kashe mutane huɗu ciki har da mace mai juna biyu, sannan wasu su 26 sun jikkata; a cewar ministan tsaro Adetokunbo Kayode, dukkan waɗanda suka mutu farar hula ne, haka kuma yawancin waɗanda suka jikkata. 1  Harin dai shi ne na biyu a Abuja cikin watanni uku, kuma shi ne na farko a kusa da wani bariki a ƙasar tun bayan komawar ta kan turbar dimokradiyya a shekarar 1999.
