Zainab Gimba  yar siyasan Najeriya ce . An zabe ta a Majalisar Wakilan Najeriya a matsayin ‘yar takarar jam’iyya mai mulki ta APC a mazabar tarayya na mazabar Bama / Ngala / Kala Balge, Jihar Borno . Mamba ce a kungiyar mata ta Commonwealth Women Parliamentaries . kuma mai ba da shawara ga wakilci da kiyaye daidaiton jinsi.  kuma tana fafutikan nema ma mata yanci ta bangaren jinsi da kuma daidaito a tsakanin su da maza. 1  2  
Zainab tana da BS.c a cikin Gudanar da Jama'a. Ta kuma kara bunkasa karatunta sannan ta samu digiri na biyu a bangaren mulki. Tana da PhD a cikin Gudanar da Jama'a da Nazarin Manufofi. 
Lokacin 2011 zuwa 2014, ta yi aiki a matsayin Hon. Kwamishina Ma'aikatar rage talauci da karfafawa matasa a jihar ta Borno. Ta kuma yi aiki a matsayin Hon. Kwamishina Hukumar Kula da Ilimin Farko ta Jihar Borno daga 2014 zuwa 2015. An nada ta a matsayin Hon. Kwamishina Ma'aikatar Albarkatun Ruwa ta Jihar Borno a 2015 kuma ya yi aiki har zuwa 2018.
A yayin taron majalisar dokoki na Commonwealth karo na 64  a Speke Resort Munyonyo, Kampala a shekarar 2019, an zabi Zainab a matsayin mataimakiyar shugabar mata ta kungiyar mata ta Commonwealth  a yankin Afirka. 
