Ananias Shikongo  ɗan wasan Paralympian ne daga Namibia wanda ke fafatawa musamman a rukunin T11  ɗan wasan tseren short distance ne. An haife shi a shekara ta 1986 kuma yana zaune a Windhoek, Namibiya. Yana da wani rumfa a cikin garin Katutura tare da wanda ya lashe lambar azurfa na nakasassu kuma abokin makaranta Johannes Nambala.
Shikongo shine zakaran tseren gudun mita 100 da kuma 200m a T11 . Ya girma a mazabar Okankolo, yankin Oshikoto, a wani kauye da ke kusa da iyakar Angola. Ya rasa ganinsa a idanunsa biyu a lokuta biyu daban-daban a lokacin kuruciyarsa. 1   Ya tafi makaranta ta musamman a Ongwediva da Windhoek Technical High School.  2 
Duk da, ko saboda wannan bala'i, Ananias ya sami damar zama babban ɗan wasa, ɗan wasan tsere da kuma mafi sauri na Afirka  sprinter. Halinsa da jaruntakarsa sun ba shi damar yin nasara kuma ya kai ga kololuwar ban mamaki.
Shikongo ya fafata a gasar wasannin nakasassu ta bazara ta 2016 a Rio de Janeiro. Ya lashe lambobin yabo uku, inda ya zama na uku a duka tseren T11 100m da 400m kuma ya zo na daya a cikin T11 200m. Ya lashe tseren mita 200 tare da rikodin nakasassu na dakika 22.44. Shi ne dan wasan Namibia na uku da ya lashe lambar yabo a gasar wasannin nakasassu.
