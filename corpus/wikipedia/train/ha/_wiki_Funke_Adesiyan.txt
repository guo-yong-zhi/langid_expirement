Funke Adesiyan ƴar wasan fina-finan Najeriya ce, ƴar siyasa kuma mai taimakawa kan harkokin cikin gida da zamantakewa ga Aisha Buhari, Uwargidan Shugaban Najeriya.
Adesiyan ta fito daga Ibadan jihar Oyo. Ta halarci makarantar Time and Tide International School, Ibadan City Academy, Saint Anne's School, da Oriwu College Ikorodu a makarantar firamare da gaba da sakandare. Tana da digirin farko a fannin fasaha da kuma difloma a fannin shari'a daga Jami'ar Olabisi Onabanjo.  Adesiyan ta karanci harkar fim da bayar da umarni a Kwalejin Fina-Finai ta New York. 
Adesiyan ta fara sana'a ne a shekarar 2003. 
A shekarar 2011, Funke Adesiyan ta shiga harkokin siyasa a lokacin da ta zama kodineta na yaƙin neman zaɓen Ibrahim Shekarau a yankin kudu maso yamma. A shekarar 2014, ta zama mai nishaɗantarwa ta biyu da ta ci zaɓen firamare, bayan Desmond Elliot.    Ta tsaya takara amma ta sha kaye a zaɓen 2015 na majalisar dokokin jihar Oyo ƙarƙashin jam’iyyar People’s Democratic Party. 
A 2019, an naɗa Adesiyan a matsayin mataimaki na musamman kan harkokin cikin gida da zamantakewa ga Aisha Buhari.   
