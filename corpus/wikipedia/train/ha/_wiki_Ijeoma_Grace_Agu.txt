Ijeoma Grace Agu ‘yar wasan kwaikwayo ce daga Najeriya. 1  Ta samu karramawa ta musamman dan takarar mata a bikin ba da lambar yabo ta 12 na African Movie Academy Awards. Ta kuma lashe kyautar mafi alkawarin yar wasan kwaikwayo a kyautar 2014 Best of Nollywood Awards. A cikin shekara ta 2007, ta fara bayyana a cikin silsilar Talebijin wato Eldorado. Ta kuma kasance wani ɓangare na rukunin al'adu a wasannin gasar Olympic na 2012 da akayi a Londan. 2  3  4 
Agu ita ce ta farko a cikin yaranta biyar. A cewar wani rahoto a Pulse Nigeria, ta tashi ne a garin Benin da kuma jihar Legas. 5  Ta yi digirinta na farko a Biochemistry daga jami'ar Nnamdi Azikiwe a 2007.  6  Tana da aure da diya. Ta bayyana cewa mahaifinta shine wanda ya bata kwarin gwiwar yin aikin fim da takeyi. A cewar Agu, aikinta na wasan kwaikwayo ya fara ne a kasar Benin lokacin tana da shekara 14. 7   Da take magana da jaridar The Nation  game da luwadi a Nollywood, Agu ta bayyana aikin a matsayin laifi a bisa dalilan addini kuma bata tunanin cewa haramta ta zai keta hakkin dan adam. Koyaya, ta yi tsokaci cewa bai kamata a sanya su laifi kamar yadda ake yi a Najeriya ba kuma za ta yarda da rawar yar madigo a fim. Ta kuma tabbatar da cewa ba ta goyon bayan duk wani abin da zai haifar da asarar rayukan ‘yan Najeriya, lokacin da aka tambaye ta game da neman Biyafara da daure Nnamdi Kanu. 8 
