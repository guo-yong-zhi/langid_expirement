Lo Sportclub Heerenveen Vrouwen, citato anche come SC Heerenveen Vrouwen o più semplicemente Heerenveen, è una squadra di calcio femminile olandese, sezione femminile dell'omonima società con sede nella città di Heerenveen.
La squadra, istituita nel 2007, fu tra le fondatrici dell'Eredivisie, il massimo livello del campionato olandese di calcio femminile, confluendo in BeNe League, il campionato congiunto belga e olandese, nelle tre stagioni disputate, per poi tornare in Eredivisie, nella quale alla stagione 2018-2019 ha partecipato per tutti i nove campionati assieme ad ADO Den Haag e Twente. I migliori risultati sportivi conseguiti sono il terzo posto conquistato nel campionato di Eredivisie 2017-2018 e la finale di Coppa dei Paesi Bassi 2010-2011 persa contro l'AZ Alkmaar.
Il simbolo societario richiama fortemente la bandiera della Frisia, provincia nella quale il club è situato, e ad ogni match casalingo viene suonato l'inno della Frisia.
Anche la divisa casalinga richiama fortemente il connotato territoriale, essendo a strisce verticali bianco-azzurre con petali di ninfea rossa  nelle parti bianche. La tenuta da trasferta è solitamente rossa o nera.
Rosa, ruoli e numeri di maglia come da sito ufficiale 1  e Soccerway.com 2  aggiornati al 14 gennaio 2019.
Altri progetti