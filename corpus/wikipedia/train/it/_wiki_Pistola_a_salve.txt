Una pistola a salve è una pistola, spesso costruita in lega di zama, che spara solo cartucce a salve prive di ogiva, emettendo solo un suono del tutto simile a quello di un'arma reale.
In Italia per legge l’arma a salve deve essere munita, al momento della vendita, di tappo rosso sulla volata della canna e deve sempre essere munita di occlusione che non permetta l’uso di cartucce munite di ogiva.
Le pistole a salve possono essere di due tipi:
In Italia sono legali solo le repliche top firing, ed al momento della vendita munite di tappo rosso all'estremità della canna.
Le repliche front firing possono sparare anche cartucce contenenti gas lacrimogeno, gas al peperoncino, razzi da segnalazione e così via.
I produttori più famosi di armi a salve sono il marchio Bruni e il marchio Kimar.
Molte persone discutono sulla possibilità, secondo la legge, di rimuovere il tappo rosso all'estremità della canna.
La Cass. Pen, sez. II,05/05/1993, n°4594 ha statuito che:  "Il semplice uso o porto fuori dalla propria abitazione di un giocattolo riproducente un’arma privo del tappo rosso assume rilevanza penale solo se mediante esso si realizzi un reato del quale l’uso o il porto di un’arma rappresenti elemento costitutivo o circostanza aggravante, dovendosi in tali casi ritenere la sussistenza del reato o dell’aggravante, ancorché si tratti di arma giocattolo. A carico, invece, di coloro che portino fuori dalla loro abitazione giocattoli riproducenti armi sprovvisti di tappo rosso non è più configurabile, per il semplice uso o porto, responsabilità penale, neppure in relazione agli artt. 4 e 7 legge 895 del 1967, modificati dagli artt. 12 e 14 legge 497 del 1974, o allo art. 4 legge n. 110 del 1975". 1 Inoltre, le armi a salve possono arrecare ustioni, se lo sfiato del gas è abbastanza vicino da colpire una persona.
