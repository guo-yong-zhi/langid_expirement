Howard Anthony Walter Stark Jr. 6  è un personaggio dei fumetti creato da Archie Goodwin  e Don Heck , pubblicato dalla Marvel Comics. La sua prima apparizione avviene in Iron Man  n. 28 .
Fondatore delle Stark Industries e padre adottivo nel fumetto e di sangue nei film, 7  di Tony Stark , Howard è un geniale inventore miliardario, carismatico, donnaiolo e tendente all'alcolismo la cui relazione con Tony è sempre stata tesa e difficile nonostante dal punto di vista caratteriale posseggano praticamente le stesse caratteristiche.
Nato a Richford, New York, dal magnate ferroviario Howard Stark Sr. 6 , differentemente da suo fratello minore Edward 8 , Howard dimostra sin da bambino un'intelligenza fuori scala divenendo prima il braccio destro e poi l'erede degli affari paterni fondando, appena adolescente, la Stark Industries. Prodigio dell'ingegneria e della meccanica, l'insaziabile sete di ricerca di Howard lo porta a sviluppare e sperimentare nuove armi e tecnologie facendo sì che, raggiunta l'età adulta, la sua società diventi un caposaldo della produzione bellica e le sue innovazioni scientifiche contribuiscano a cambiare il mondo 9 .
Durante la Seconda guerra mondiale, Howard lavora a stretto contatto col governo degli Stati Uniti prendendo parte allo sviluppo del Progetto Manhattan e dei robot Arsenal 10  dopodiché, negli anni '50, con lo scoppio della Guerra Fredda, entra a far parte dello S.H.I.E.L.D. assieme a Nathaniel Richards 6  conoscendo così Nick Fury e collaborando di frequente sia con lui 11  che con Peggy Carter 12 .
Diversi anni dopo, Howard si ritira dallo spionaggio e sposa Maria Collins Carbonell dalla quale ha un figlio, Arno 7 , tuttavia, date le complicazioni dovute al travaglio, l'uomo è costretto ad accettare un patto con degli alieni per permettere la sopravvivenza della moglie e del figlio 7  che nasce malato a causa di un'interferenza genetica e viene in seguito nascosto in un ospedale così da impedire agli alieni di servirsene per i loro scopi 7  mentre la coppia adotta un altro bambino, Tony, cui Howard inculca subito l'imperativo morale che per avere successo occorra avere "acciaio nella spina dorsale" 9 . La vita familiare dell'industriale risulta però parecchio complicata: è infatti un marito infedele, un padre incapace di dimostrare il proprio affetto 9  e un alcolista ben distante dall'immagine eroica che il resto del mondo ha di lui.
Durante i suoi ultimi anni di vita, Howard diviene membro del Club Infernale al solo scopo di partecipare ai lascivi party organizzativi, impedisce ad Obadiah Stane di assumere il controllo della sua società come minimo in un'occasione 13 , affronta indirettamente il Teschio Rosso 14  e incontra Uatu, l'Osservatore 11 .
Il 16 dicembre 1991 Howard e Maria Stark, diretti al pentagono per perfezionare la nuova formula del siero del super Soldato, vengono intercettati ed uccisi da James Buchanan "Bucky" Barnes che in quel periodo era sotto il controllo dell'HYDRA e interpretava il ruolo del Soldato d'inverno. I coniugi Stark sono dichiarati morti a causa di un incidente stradale. Grazie al siero rubato l'HYDRA sarà in grado di creare altri cinque super soldati che però, a causa di problemi con il controllo mentale, vengono criogenizzati per essere utilizzati in futuro. Tuttavia, in Captain America: Civil War, il barone Zemo rintraccia la loro posizione e, una volta scoperto dove sono nascosti, li uccide per evitare che se ne faccia di nuovo uso.
Nella realtà alternativa di House of M, Howard Stark è vivo e, assieme al figlio, a Forge e a Hank McCoy prende parte allo sviluppo di un'armatura capace di abbattere una Sentinella se necessario 15 , tuttavia rivela in seguito di star complottando contro Magneto 16  programmando alcune Sentinelle affinché obbediscano ai suoi ordini di modo che il figlio le sconfigga nei panni di Iron Man guadagnando così il rispetto dei mutanti, viene però scoperto e ucciso da Magneto stesso 17 .
Nella serie Iron Men Noir, Howard subisce un lavaggio del cervello da parte dei nazisti, diviene il Barone Zemo e muore per mano del figlio 18 .
Nell'universo Ultimate, è vivo e viene imprigionato con la falsa accusa di aver assassinato il rivale d'affari e secondo marito della sua ex-moglie Loni, Zebediah Stane 19 , nonostante in realtà sia stata la donna ad incastrarlo e in prigione venga quasi ucciso da un sicario mandato dalla stessa 20 . Successivamente tuttavia, il figlio riesce a provare la sua innocenza e farlo rilasciare 21  sebbene venga poi rivelato che tali avvenimenti siano romanzati e facciano in realtà parte di un film TV sulla vita degli Stark 22 .
Nel franchise del MCU, Howard Stark compare interpretato da più attori:
