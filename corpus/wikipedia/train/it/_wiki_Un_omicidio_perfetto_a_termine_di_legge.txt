Un omicidio perfetto a termine di legge è un film del 1971, diretto da Tonino Ricci.
A seguito di un incidente in motoscafo, provocato da un sabotaggio a opera di ignoti, l'ingegner Marco Breda viene operato d'urgenza al cervello. Dopo l'operazione l'uomo dà evidenti segni di squilibrio, forse a seguito del delicato intervento. L'uomo viene minacciato continuamente e, il suo stato di salute mentale, va sempre peggiorando. In realtà è in balia della moglie Monica, dell'amante della donna, Burt, e di Terry, una ragazza senza scrupoli complice dei due amanti. Scopo del trio è di portare alla pazzia Breda e di entrare in possesso dei suoi averi, fra cui spicca un'avviatissima attività aziendale.
In seguito la moglie dell'ingegnere uccide Burt e Terry, resasi conto che i due volevano ingannarla. Infine, in uno stato di puro terrore provocatole abilmente dal marito, Monica muore accidentalmente. La Polizia sospetta, ora, di Marco.
Segnalazioni Cinematografiche, all'uscita del film, lo definisce "una vicenda estremamente complicata e tutt'altro che chiara, ma ravvivata da una efficace suspense". 1 
