Obtorto collo è il primo album discografico da solista di Pierpaolo Capovilla, conosciuto per essere il frontman de Il Teatro degli Orrori e degli One Dimensional Man. L'album è uscito nel maggio 2014.
L'album è stato prodotto da Taketo Gohara, già collaboratore di Baustelle e Vinicio Capossela 1  e vede anche la collaborazione di Paki Zennaro  come autore e di Giulio Ragno Favero come coproduttore di due brani.
La masterizzazione è stata effettuata da Giovanni Versari. 2 
Il titolo fa riferimento alla locuzione latina obtorto collo, che indica l'accettazione di qualcosa non gradita.
Dove vai è stato il primo brano estratto dall'album come singolo. La canzone è stata diffusa nell'aprile 2014 e il videoclip ad essa correlato è stato diretto da Mauro Lovisetto, 3  il quale ha curato anche la copertina del disco. 2 
Il brano Ottantadue ore narra la tragica vicenda dell'uccisione di Francesco Mastrogiovanni, un maestro ingiustamente rinchiuso e deceduto dopo 82 ore di torture. 4 
Arrivederci è invece una canzone dedicata al poeta Andrea Zanzotto. 2  Tra i temi trattati vi sono la violenza domestica, le discriminazioni sociali, il futuro, i dubbi esistenziali, la solitudine e l'amore. Tra i riferimenti musicali vi sono Scott Walker e Tom Waits. 1  5 
Nell'ottobre 2014 l'album viene inserito nella rosa dei finalisti per la Targa Tenco come "miglior opera prima ". 6 
Testi e musica di Pierpaolo Capovilla e Paki Zennaro.
