Maria Ales, talvolta nella variante Maria Ales Guarino 1  , è stata una matematica italiana.
Laureatasi in Matematica all'Università di Palermo nel 1927 con Michele De Franchis, di cui è stata assistente, intraprese in seguito - fra le prime donne del Sud Italia in ambito scientifico 2  - la carriera accademica: dapprima assistente alla cattedra di Geometria analitica e proiettiva, quindi libera docente di Introduzione alla Geometria superiore e infine professoressa incaricata della stessa materia presso la Facoltà di Scienze dell'ateneo palermitano 3 .
Si è occupata soprattutto di Geometria proiettiva e algebrica, approfondendo in particolare, oltre agli esiti degli studi del matematico De Franchis 4 , le invarianti proiettivi e le forme differenziali, cui ha dedicato numerosi ed originali contributi 5 . Ha effettuato studi e ricerche anche in collaborazione con Beniamino Segre, Enea Bortolotti, Umberto Crudeli e Maria Cinquini Cibrario.
È stata socia e segretaria del Circolo Matematico di Palermo 6 , in cui ha presentato sino al 1941 numerose note e memorie 7 .
