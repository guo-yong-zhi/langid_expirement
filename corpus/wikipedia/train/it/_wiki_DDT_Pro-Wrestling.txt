La DDT Pro-Wrestling è una federazione di wrestling giapponese con sede nella città di Shinjuku , fondata nel 1997 da Shintaro Muto, nota come Dramatic Dream Team fino al 2004. Dal 2005 il presidente è Sanshiro Takagi.
Nel 2017 la federazione è stata venduta alla CyberAgent, con Takahiro Yamauchi nuovo direttore, mentre Takagi è rimasto presidente.
La DDT offre un prodotto molto particolare che unisce wrestling tipico giapponese con il wrestling commedia e l'hardcore wrestling, certe volte parodiando la WWE. Nel 2000 la federazione fonda un proprio organo governativo, la KO-D , creando così i suoi titoli e i suoi tornei. Nel gennaio 2017 nasce il DDT Universe, il primo servizio streaming on-demand della federazione.
Dopo aver lasciato la Pro Wrestling Crusaders Sanshiro Takagi, Kyohei Mikami e Kazushige Nozawa hanno fondato la Dramatic Dream Team debuttando ufficialmente il 31 gennaio 1997. Nel 2004 ha assunto l'attuale denominazione di DDT Pro-Wrestling e nel 2005 ha avviato un suo programma sul canale Fighting TV Samurai, e sempre nello stesso anno ha rimesso in piedi la Union Pro Wrestling, poi diventata Pro Wrestling Basara. Nel 2007 inizia una collaborazione con la Dragon Gate. La DDT entra poi a far parte di un'associazione, la Global Pro Wrestling Alliance, per aiutare le numerose promotion in Giappone. Un'altra collaborazione venne stretta con la Big Japan Pro Wrestling. A partire dal 1º settembre 2020 la DDT, la Ganbare, la Tokyo Joshi Pro-Wrestling  e la Pro Wrestling Noah si sono fuse in un'unica federazione chiamata CyberFight. Inoltre la DDT e la TJPW hanno iniziato una collaborazione con la All Elite Wrestling, ufficializzata nel 2022 nel corso dell'evento Judgement.
