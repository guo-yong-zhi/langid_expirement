Il Nederlands Scheepvaartmuseum , chiamato anche Rijksmuseum Nederlands Scheepvaart, è il più grande museo al mondo dedicato alla navigazione 1  e ha sede ad Amsterdam.
Il museo è dedicato alla storia della navigazione nei Paesi Bassi dall'antichità ai giorni nostri ed è collocato dal 1973 nell'ex – magazzino dell'ammiragliato, su un isolotto dell'Oosterdok.
La storia della marineria olandese è illustrata attraverso modellini di navi , carte geografiche , atlanti, mappamondo, carte nautiche, strumenti nautici , libri, medaglie, decorazioni, polene, dipinti, ecc. Vengono inoltre mostrate le varie tecniche di pesca, come la caccia alla balena 2 , ecc. e si possono anche osservare  costruttori di barche al lavoro 3 .
Il museo è costituito da una parte all'aperto e da una parte all'interno, quest'ultima organizzata in una trentina di sale suddivise in due piani più il pianterreno, dove gli oggetti sono esposti secondo l'ordine cronologico: il primo piano tratta la storia antica della navigazione olandese, mentre le esposizioni del secondo piano partono dal XIX secolo e arrivano fino ai giorni nostri. 4   
Notevole soprattutto la collezione riguardante il XVII secolo, il cosiddetto “Secolo d'Oro” , in cui i Paesi Bassi avevano il predominio mondiale sui mari e sui commerci in generale.
Il museo è fornito di un'ampia biblioteca , di una sala audiovisivi , di un negozio , di un bar e di un ristorante.
Tra le principali attrazioni del museo, vi sono la barca reale, l'Atlante mondiale Blaeu e, soprattutto, la copia della nave Amsterdam, attraccata all'esterno del museo.
Oltre alle esposizioni, permanenti, vengono organizzate anche esposizioni temporanee, che si tengono al pianterreno.
Il museo si trova su un isolotto dell'Oosterdok chiamato Kattenburg, nella zona detta Plantage , ai confini con la Oude Zijde , di fianco al Museo della Scienza e della Tecnologia NEMO e non lontano dall'Entrepotdok , dal Werf 't Kromhout Museum, dal giardino zoologico “Artis” e dalla celebre Montelbaanstoren.
In origine, il museo era ubicato in un edificio all'angolo tra la Cornelis Schuystraat e De Lairessestraat .
Nel 1973 venne quindi trasferito nella location attuale ed inaugurato dall'allora principessa Beatrice il 13 aprile.
Nel gennaio 2007 è iniziata un'opera di restauro dell'edificio del museo, la cui conclusione è terminata nel 2011.
L'edificio nel quale è collocato il museo, si chiama 's Lands Zeemagazijn ed è un ex-magazzino dell'Ammiragliato e, in seguito, arsenale della Marina olandese, progettato nel 1656 dall'architetto Daniël Stalpaert: è sorretto da 18.000 pali piantati nel letto dell'Osterdook. 6 
Il museo è strutturato nel modo seguente 7 :
È probabilmente la maggiore attrazione del museo e vi si trova all'esterno dello stesso:  si tratta della copia in scala pressoché reale di un galeone della Compagnia Olandese delle Indie Orientali , affondato nel Mare del Nord in prossimità delle coste inglesi il 26 gennaio 1769 durante il viaggio inaugurale.
La ricostruzione si basò sul relitto riemerso nel 1962 e venne eseguita tra il 1985 e il 1990 da 400 volontari, per i quali rappresentò un'esperienza formativa in attesa di un'occupazione.
Durante l'estate, alcuni attori vestiti in costume d'epoca da marinaio mostrano com'era la vita di bordo nel Settecento.
La copia della nave “Amsterdam” è l'unica attrazione del museo visitabile anche durante la chiusura dello stesso per restauro dal 2007 al 2010/2011.
Tra le attrazioni del museo vi è anche la barca reale, costruita nel 1818 per re Guglielmo I ed usata per l'ultima volta nel 1962, in occasione del 25º anniversario di matrimonio della regina Giuliana. 8 
Lunga 17 metri, la barca veniva condotta da venti rematori. 8 
L'Atlante mondiale Blaeu  è una monumentale opera cartografica in nove volumi, prodotto da Joan Blaeu , della famiglia di cartografi Blaeu, tra il 1662 e il 1665. 9  Si tratta dell'atlante più preciso dell'epoca. 10 
Datato 1600, è il più antico esempio di globo celeste di cui si abbia notizia: è decorato con illustrazioni di Joducus Hondius , un incisore ed editore di Amsterdam. 11 
Nel museo è conservato anche il planisfero dell'esploratore e cartografo Johannes Ruysch : datato 1507 - 1508, costituisce la prima mappa mondiale in cui è rappresentato il continente americano. 12 
Tra i modellini di navi presenti nel museo, citiamo:
Oltre all'Atlante mondiale Blaeu, nel museo sono raccolti, tra l'altro, anche quello di Abraham Ortelius del 1572 e quello di Mercatore del 1585 – 1589, oltre ad atlanti tolemaici italiani risalenti al periodo 1478 – 1507. 17 
Numerosi sono anche i dipinti sul tema della navigazione, custoditi nel museo, molti dei quali risalenti al cosiddetto "Secolo d'Oro".
Sono custoditi dipinti di Willem van de Velde il Giovane, Willem van de Velde il Vecchio, Ludolf Backhuysen, ecc.
Tra i dipinti conservati al museo, vi sono, tra l'altro, i seguenti:
Il museo presenta anche una raccolta di medaglie commemorative.
Tra queste si segnalano:
Altri progetti