Ermengol, o Armengol o Ermengardo detto el de Cordoba , è stato conte di Urgell dal 993 fino alla sua morte.
Come ci conferma l'Ex Gestis Comitum Barcinonensium, era il figlio maschio secondogenito del conte di Barcellona, Gerona, Osona ed Urgell, Borrell II e di Letgarda di Tolosa 1  , figlia del conte di Nîmes, d'Albì e di Tolosa e duca di Settimania, Raimondo III  e Guindinilde, di cui non si conoscono gli ascendenti 2 .Borrell II di Barcellona era il figlio secondogenito 1  del conte di Barcellona, Gerona e Osona, Sunyer I e di Riquilda di Rouergue che secondo lo storico Szabolcs de Vajay 3 , soprattutto per il fatto che il figlio primogenito fu chiamato Ermengol , introducendo questo nome nel casato di Barcellona, era la figlia del conte di Rouergue e conte di Quercy, Ermengol e della moglie, Adelaide, di cui non si conoscono gli ascendenti .
Ermengol viene citato assieme al fratello Raimondo Borrell, in un documento  del 9 aprile 986, in cui il padre Borrel II dà ordine di aumentare la difesa al castello di Cardona, che era stato fatto costruire da suo nonno, Goffredo il Villoso 6 .
Ermengol controfirmò il documento nº 239 del Cartulario de Sant Cugat del Vallès, in cui suo padre, Borrel II vendette un terreno a Sant Cugat del Vallès 7 .
Suo padre, Borrel II, secondo gli Annales Barcinonenses morì nel 993 8 , lasciando al figlio primogenito, Raimondo Borrell, il governo delle contee di Barcellona, Osona e Gerona, mentre a Ermengol lasciò la contea di Urgell , come previsto dal testamento di Borrel, datato 24 settembre 993 9 .
Lo storico catalano, Próspero de Bofarull y Mascaró, citando un documento dell'Archivio del monastero di Ripoll sostiene che, nel giugno del 1101, Ermengol e la moglie fecero una vendita ad un loro vassallo 6 .
Il 13 giugno 1007, Ermengol assieme alla moglie garantirono una rendita al monastero di San Sermin di Andorra 6 .
Nel corso del 1010, Ermengol, assieme al fratello, il conte di Barcellona, Raimondo Borrell III fu coinvolto nella guerra che si stava combattendo in al-Andalus tra il califfo titolare Hishām II ibn al-Ḥakam e i due aspiranti, Muḥammad II  ibn Hishām, che si era alleato ai catalani e Sulaymān b. al-Ḥakam, "al-Mustaʿīn", alleato ai castigliani 10 .Ermengol, prima di partire a combattere i Mori di al-Andalus fece un testamento che è riportato al documento CLXII della Marca Hispanica sive Limes Hispanicus 11 .Nel maggio di quello stesso anno, al-Mahdī sconfisse Sulaymān al-Mustaʿīn nei pressi della città e riconquistò Cordova, che fu messa a sacco dai Catalani, mentre Sulaymān b. al-Ḥakam, "al-Mustaʿīn" fuggiva da Cordova 10 .Al-Mahdī era califfo per la seconda volta, ma gli Schiavoni gli si rivoltarono contro e, sempre nel 1010, nel mese di luglio, lo assassinarono, riportando sul trono Hishām II, per la terza volta 10 .Ermengol, dopo questi avvenimenti rimase in al-Andalus, ma morì in quello stesso 1010, come ci viene documentato nel Chronicon alterum Rivipullense, Apendice al Viage Literario a las Iglesias de Espana, Tome V 12 .Secondo il monaco e storico francese, Ademaro di Chabannes, contemporaneo di Ermengol, nel paragrafo 38 del terzo libro del suo Historiarum Libri Tres, ci descrive la sua morte in battaglia: in quell'anno, dopo aver ottenuto diverse vittorie e aver ucciso una moltitudine di Mori, avanzando si scontrò con un altro esercito di Mori; messili in fuga li inseguì con pochi dei suoi, già stanchi, ma dopo aver fatto strage di nemici cadde in combattimento. I Saraceni allora gli staccarono la testa dal busto, ritenendola un grande trofeo 13 .Dato che Ermengol era morto nei pressi di Cordoba, fu detto El de Cordoba 9 
A Ermengol I succedette il suo unico figlio maschio, anche lui di nome Ermengol.
Ermengol secondo lo storico catalano, Pròsper de Bofarull i Mascaró aveva sposato Teutberga o Geriberga 14  , che secondo l'Europäische Stammtafeln 15 , vol II, 187  6 , era la figlia del Conte di Provenza e marchese di Provenza, Rotboldo II e della moglie, Emilde o Eimilde 16   di Gévaudan , che secondo lo storico Szabolcs de Vajay era la figlia del visconte di Gévaudan Stefano di Brioude  e quindi sorella del visconte Bertrando I di Gévaudan 18   19 .Ermengol I da Teutberga ebbe due figli 6  20 :
