Il Gruppo Sportivo Incedit è un club calcistico di Foggia. Milita in Eccellenza, la quinta serie nazionale. I suoi colori sono il giallo e il blu. Nel corso della sua attività, per otto stagioni giocò nei campionati interregionali di terza e quarta serie. La squadra si sciolse nel 1957 venendo assorbita dall'U.S. Foggia nell'Unione Sportiva Foggia & Incedit .
In seguito, la compagine è stata rifondata ex novo due volte, negli anni 2000 e anni 2010, nei campionati dilettantistici regionali. Nella stagione 2021/2022 vince i play-off della Promozione pugliese e conquista l'Eccellenza.
Una società denominata "Incedit", erede della tradizione dello storico sodalizio, militò nei campionati dilettantistici pugliesi fino al 1970, mentre almeno negli anni duemila disputava sempre i campionati regionali l'U.S.D. Foggia Incedit con colori sociali il rosso e il blu. 1  
Nel 2016 viene fondata in Terza Categoria, sempre nel capoluogo dauno, l'A.S.D. Foggia Incedit che esibisce, come la precedente compagine, sul proprio stemma un canarino giallo.
