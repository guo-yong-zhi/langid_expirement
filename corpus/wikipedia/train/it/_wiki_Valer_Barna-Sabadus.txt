Valer Barna-Sabadus  è un controtenore rumeno naturalizzato tedesco.
Valer Barna-Sabadus, controtenore di origine rumena, è nato nel 1986 ad Arad in Romania. Suo padre era violoncellista e sua madre pianista, perciò nonostante le ristrettezze dovute alla dittatura di Ceaușescu, ciò che in casa non mancava mai era la musica. 
Nel 1991, un anno dopo la morte del padre e approfittando della caduta del comunismo, la famiglia si trasferì in Germania; fino a quando la madre non riuscì a trovare lavoro come insegnante di pianoforte stettero in un campo profughi, poi si spostarono a Landau an der Isar nella Bassa Baviera. 1 
A sei anni Valer suonava il violino e il pianoforte e cantava nel coro della scuola. La rivelazione del suo talento vocale avvenne all’età di 17 anni quando, dopo aver sentito Andreas Scholl, ne imitò il canto in falsetto e sua madre ascoltandolo capì che era un controtenore. 2 
Quindi iniziò la sua specifica formazione vocale alla Hochschule für Musik und Theater München, con la professoressa Gabriele Fuchs, 3  completando la sua formazione al conservatorio, come membro della Bayerische Theaterakademie August Everding, laureandosi nel 2013 con lode.
Nel 2009 debuttò con Riccardo Muti al Festival di Pentecoste di Salisburgo in Demofoonte di Niccolò Jommelli, successivamente si esibì anche al Ravenna Festival e all'Opéra national de Paris. Ha anche recitato nella produzione di Günter Krämer in La Clemenza di Tito, all'estate di Mozart a Schwetzingen, come Ruggiero nell Orlando furioso di Antonio Vivaldi e come Endimione ne La Calisto di Francesco Cavalli all'Opera di Francoforte. Nel 2011 in Rinaldo all'Handel Festival di Halle con la Lautten Compagney. Si è esibito anche all'Opera di Colonia, all'Opera di Stato di Berlino, alla Semperoper di Dresda e più volte all'Opéra Royal de Versailles. Nel 2021 ha interpretato Nerone in L'incoronazione di Poppea al Teatro Olimpico di Vicenza. 4 
Oltre al repertorio operistico, Sabadus si dedica anche a quello concertistico e di oratorio, fino alle opere contemporanee di Enjott Schneider, con collaborazioni non convenzionali come nei progetti: "Closer to Paradise" con la band classica SPARK, "Handel goes wild" con L'Arpeggiata, 5  "Continuum" con il rapper Samy Deluxe, 6 
 7 
e "Love Songs" con la cantante Dima Orsho e l'ensemble Musica Alta Ripa. 8 
Il suo canto si caratterizza per tecnica e interpretazione: 9  10  delicato ma anche drammatico, 11  per coloritura ed estensione rientra nell'ambito del mezzosoprano. 12  13 
È stato un artista esclusivo di SONY Classical dal 2013 al 2020. 14 
