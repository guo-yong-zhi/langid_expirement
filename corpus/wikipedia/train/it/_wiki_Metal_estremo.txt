Il metal estremo  è una macro-categoria che racchiude i generi più duri e violenti dell'heavy metal. I cinque generi principali del metal estremo sono speed, thrash, death, black e doom metal; 1  vengono anche categorizzati in questa frangia generi nati, in seguito, da varie fusioni o evoluzioni.
Le correnti metal estreme sono generalmente caratterizzate da chitarre e bassi molto distorti e con un'accordatura, alle volte, molto bassa. Le ritmiche di batteria, ad esclusione che nel doom metal, sono spesso martellanti e velocissime , il tutto condito dall'uso vocale del growl e/o dello scream, una forma vocale distorta o "urlata", che nello speed/thrash è utilizzato in una forma embrionale, meno estrema. Il doom metal può essere alternativamente caratterizzato dall'uso vocale di cantato pulito, growl o scream ma, diversamente dagli altri tre generi, le ritmiche sono molto lente e cadenzate .
I precursori del metal estremo sono i Venom che ne formarono le basi con l'esordio Welcome to Hell  2 . Il secondo disco Black Metal , fu importante per la nascita del black e del thrash metal 3 .
Un'altra formazione estrema da ricordare sono gli Slayer che con l'Ep Haunting the Chapel del 1984, misero in luce uno stile molto violento e diverso da altri gruppi thrash metal. Il terzo album degli Slayer, Reign in Blood  è accreditato tra le maggiori influenze per il death metal 4 , assieme a Seven Churches  dei Possessed 5 .
Per quanto riguarda il black metal, oltre ai Venom, contribuirono molto gruppi come Bathory con Under The Sign of the Black Mark , album che contiene connotati musicali tuttora usati da molti gruppi del genere 6 ; e i Mayhem che con il loro De Mysteriis Dom Sathanas, insieme ad altri album cult di gruppi come Emperor, Darkthrone, Burzum, Immortal, hanno gettato le basi per la seconda ondata black metal. Gli Hellhammer prima e successivamente  i Celtic Frost furono molto importanti per il futuro movimento black 7  e con Into the Pandemonium  furono precursori del cosiddetto avantgarde metal.
Il doom metal evidenzia la musica dei Black Sabbath come maggiore influenza 8 , assieme a quella di gruppi come Black Widow, Atomic Rooster e Pentagram 9 . Tra le prime formazioni doom metal vi sono gli svedesi Candlemass con Epicus Doomicus Metallicus , con cui, in verità, si addizionavano anche melodie relativamente più "epiche" piuttosto che oscure. Un altro gruppo fra i pionieri del genere sono gli inglesi Cathedral , che invece tendevano ad essere maggiormente influenzati dall'heavy metal classico.
I gruppi menzionati permisero la diffusione del metal estremo in tutto il globo. Il thrash e il death metal ebbero un buon riscontro nel Nord America e si diffusero anche nell'America Latina ed in Europa mentre il black metal e il doom metal riuscirono ad ottenere un certo seguito solo in Europa . Con il passare del tempo, il metal estremo divenne sempre più complesso, a causa della nascita di numerosi sottogeneri e di numerose etichette che i critici hanno usato per definire i nuovi stili. Il death metal, ad esempio, vide la proliferazione di numerose diramazioni, alcune ancor più estreme  altre più melodiche o più tecniche . Dal black metal, invece, scaturirono nuove forme come il symphonic black metal, l'avant-garde metal,  black ambient e depressive black metal.
Unioni fra più stili del metal estremo
Unioni con stili punk e hardcore
Unioni con altri generi musicali
