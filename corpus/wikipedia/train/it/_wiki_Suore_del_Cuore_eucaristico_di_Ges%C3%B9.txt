Le Suore del Cuore eucaristico di Gesù  sono un istituto religioso femminile di diritto pontificio. 1 
La congregazione fu fondata a Lagos dal vescovo Leo Hale Taylor, S.M.A., vicario apostolico della Costa di Benin: la formazione delle prime aspiranti indigene e la direzione della famiglia religiosa vennero inizialmente affidate alle suore missionarie di Nostra Signora degli Apostoli. 2 
Il decreto formale di erezione canonica dell'istituto fu emesso da Taylor previo il nihil obstat della congregazione di Propaganda fide, concesso il 1º dicembre 1943. 2 
Le suore si dedicano all'insegnamento religioso e scolastico, all'assistenza agli ammalati in ospedali e dispensari e alle attività pastorali in parrocchie e stazioni missionarie. 2 
Oltre che in Nigeria, sono presenti in Canada, Italia, Stati Uniti d'America e Sudafrica; 3  la sede generalizia è a Lagos. 1 
Alla fine del 2015 l'istituto contava 226 religiose in 51 case. 1 
