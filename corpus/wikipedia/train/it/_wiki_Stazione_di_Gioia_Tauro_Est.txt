La stazione di Gioia Tauro Est è una fermata ferroviaria a servizio dell'omonimo comune, posta sulla ferrovia Gioia Tauro-Cinquefrondi, il cui esercizio è sospeso. 1 
La fermata venne inaugurata ufficialmente il 28 marzo 1929, in concomitanza con l'apertura del prolungamento della linea Gioia Tauro-Cittanova, facente parte del più ampio progetto della Trasversale reggina , mai completato. 2 
Il servizio ferroviario sulla linea è stato poi sospeso il 6 giugno 2011, a causa delle cattive condizioni dell'armamento, e sostituito da un autoservizio, sempre gestito da Ferrovie della Calabria. 1  3 
La fermata è composta da un fabbricato viaggiatori, con caratteristiche tipiche di un casello ferroviario, dispone del solo binario di circolazione e servita da una banchina.
