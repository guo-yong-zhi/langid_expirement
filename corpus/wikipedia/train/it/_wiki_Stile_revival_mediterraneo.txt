Lo Stile revival mediterraneo è uno stile introdotto negli Stati Uniti alla fine del XIX secolo e incorpora diverse tendenze riferibili all'architettura spagnola rinascimentale, a quella coloniale spagnola, allo Stile Beaux-Arts, al Rinascimento italiano, all'Architettura gotica veneziana.
Raggiunse il picco di popolarità tra gli anni '20 e gli anni '30 del Novecento, in particolare nella realizzazione di palazzi e ville in aree costiere, contribuendo all'espansione di alberghi e resort in California ed in Florida.
Le strutture sono basate tipicamente su una pianta rettangolare con una facciata simmetrica. Muri stuccati, tetti di tegole rosse, finestre arcate o circolari, uno o due piani, balconate in ferro battuto sono tutti elementi distintivi di questo stile. 1  2  Sovente vennero utilizzati anche chiavi di volta per creare ornamentazioni esterne semplici o ad effetto.
Lo stile venne utilizzato in particolare in hotels, appartamenti, strutture commerciali e residenziali. Gli architetti August Geiger e Addison Mizner furono i sostenitori di questo stile in Florida, mentre Bertram Goodhue, Sumner Spaulding e Paul Williams in California.
