La neonatologia è un'ultra-specializzazione della pediatria che si occupa della terapia medica dei neonati, in particolare delle malattie neonatali e delle nascite premature. È una specialità che si esercita in ospedale ed è di solito praticata nelle unità di cura intensiva neonatale.
I principali pazienti dei neonatologi sono bambini appena nati che sono malati o che hanno bisogno di cure mediche specialistiche a causa della nascita prematura, basso peso alla nascita, crescita intrauterina ritardata, malformazione congenita , sepsi, o asfissia neonatale.
Una concezione più estesa considera lo sviluppo fisico e psichico, normale o patologico, del neonato .
Mentre un alto numero di mortalità infantile fu riconosciuto dalla British medical community già dal 1860, 1  la moderna cura intensiva neonatale è una disciplina di recente innovazione. Nel 1898 il Dr. Joseph B. DeLee creò la prima incubatrice per i bambini prematuri a Chicago, Illinois. Il primo testo americano riguardante la cura dei nati prematuri fu pubblicato nel 1922. Nel 1952 la dottoressa Virginia Apgar descrisse l'APGAR score un sistema a punteggio per la valutazione delle condizioni fisiche dei nuovi nati. Ma fu solo nel 1965 che fu aperta la prima sezione di cura intensiva neonatale presso New Haven, Connecticut e nel 1975 l'associazione pediatrica americana stabilì dei criteri per la certificazione della neonatologia. 2 
Gli anni sessanta portarono ad una rapida escalation nei servizi neonatali grazie all'avvento della ventilazione meccanica per i neonati. Questo permise la sopravvivenza dei bimbi nati prematuramente e di piccole dimensioni. Negli anni ottanta, lo sviluppo della tecnologia e l'avvento di incubatori innovativi permise la sopravvivenza di bambini molto prematuri e fece decrescere i problemi relativi alla displasia broncopolmonare, una delle complicazioni connesse alla ventilazione meccanica. Alla data del 2006 i neonati che pesano 450 grammi e hanno compiuto le 22 settimane di gestazione hanno una piccola possibilità di sopravvivenza. Nelle moderne unità di neonatologia, i neonati che pesano 1000 grammi e hanno 27 settimane di gestazione hanno approssimativamente la possibilità di sopravvivere nel 90% dei casi e la maggior parte di loro ha un normale sviluppo neurologico. 3 
In Italia si fornisce assistenza specializzata al neonato nelle UTIN  secondo i livelli assistenziali definiti dalla Società Italiana di Neonatologia 4  e dalla Società Italiana di Medicina Perinatale 5 .
Sono strutture con meno di 1000 nascite all'anno e possono solo erogare le prestazioni base a neonati che permangono in ospedale per meno di 3 giorni. Queste strutture devono:
Sono centri dove nascono almeno 1000 bambini all'anno che sono in grado di erogare cure più specialistiche:
Sono centri provvisti di macchinari in grado di monitorizzare la funzione cerebrale, cardiovascolare, respiratoria e di strumenti di diagnostica come Risonanze magnetiche e TAC.
Un neonatologo è un medico che pratica la neonatologia; ha una laurea in medicina  ed una specializzazione in pediatria .
Il neonatologo non è uno specialista d'organo, ma d'età. 
La principale causa di accesso ad una terapia intensiva neonatale è la nascita pretermine; in secondo luogo, si riconoscono la sepsi e le infezioni neonatali, le sindromi malformative, l'asfissia perinatale ed il post operatorio in età neonatale.
L'assistenza medica più elevata viene erogata dai centri ospedalieri di terzo livello. I neonati vengono seguiti sia nella fase acuta della patologia  che nelle cronicità .
Esistono in Italia centri universitari presso i quali pediatri, ma anche anestesisti, possono conseguire un master della durata di 1 anno in neonatologia.
Sono molte le patologie che interessano i neonati:
Altri progetti