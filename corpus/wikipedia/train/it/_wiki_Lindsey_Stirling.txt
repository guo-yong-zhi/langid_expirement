Lindsey Stirling  è una violinista, compositrice e ballerina statunitense.
Lindsey è conosciuta per la sua versatilità nel suonare diversi generi musicali, dal country, all'hip hop. Nel 2010, all'età di 23 anni, Stirling è entrata nei quarti di finale della quinta stagione di America's Got Talent, dove si era presentata come Hip Hop Violinist.
Nata a Santa Ana, nella Contea di Orange  e cresciuta a Gilbert , 2  si trasferì in seguito a Provo .
All'età di 5 anni, influenzata dai dischi di musica classica del padre, Lindsey chiese di poter imparare a suonare il Violino. Nonostante la difficile situazione economica familiare, Lindsey iniziò le prime lezioni all'età di 6 anni.
Lindsey ha ricevuto lezioni private per 12 anni. A 16 anni si unì a quattro amici per creare una rock band chiamata Stomp on Melvin, per la quale compose un brano rock per violino, che la aiutò a vincere i due titoli di Miss Arizona Jr. nel 2005, e la categoria 'talento' di Miss America Jr.
Nel 2010 partecipa alla quinta edizione di America's Got Talent, arrivando fino ai quarti di finale, dove i giudici le dicono che non può andare da nessuna parte; al tempo stesso però le dicono che ha molto talento, ma che non sarebbe riuscita mai a riempire un teatro a Las Vegas.
Poco dopo la sua performance su America's Got Talent nel 2010, il regista Devin Graham la contattò via Facebook nella speranza di riuscire a fare un video insieme. Pochi mesi dopo, programmarono di fare un video musicale per la sua nuova canzone, Spontaneous Me. 3  È stato registrato mentre Graham era in viaggio d'affari lì vicino. Il video ha dato un tale impulso alla sua popolarità che da allora Lindsey ha cominciato a fare regolarmente video musicali per il suo canale di YouTube. 4  Graham poi si trasferì nello stesso Stato di Lindsey  ed hanno iniziato a frequentarsi pochi giorni dopo l'uscita del suo nuovo video musicale Transcendence. 5  Da quel momento in poi hanno spesso collaborato per la realizzazione dei video di Lindsey.
Nelle sue performance, Lindsey Stirling sperimenta combinando il suo violino con l'hip hop, dubstep e shuffling. Lindsey Stirling ha collaborato nei suoi video con altri musicisti e cantanti fra cui Shaun Barrowes , 6  Eppic , 7  Jake Bruene e Frank Sacramone , 8  Peter Hollens , 9  Alisha Popat e Mackenzie Madsen , 10  Megan Nicole  11  e The Piano Guys . 12 
Il 18 settembre 2012 esce il suo primo album, intitolato Lindsey Stirling, scaricabile subito da iTunes Store, e solo dopo una settimana acquistabile in copia fisica. L'album riceve il primo posto nella classifica Classical Album della rivista statunitense Billboard. Oltre all'uscita del suo primo album, nel 2012 Crystallize raggiunge l'ottava posizione nella classifica dei video più visualizzati di YouTube, con ben 42 milioni di visualizzazioni. Nello stesso anno partecipa alla manifestazione "Celtica" che si tiene a Courmayeur.
All'inizio del 2013 compone insieme a Tyler Ward l'EP 1 Original, ONE Cover, composto da due brani.
La data di uscita dell'EP è il 14 gennaio. Dopo quattro giorni, esce un altro EP, sempre in collaborazione con Tyler Ward e con Chester See, intitolato Living Room Sessions. Nel 2013 fa un tour negli USA, in Canada e in Europa.
Il 4 febbraio 2016 pubblica sul suo canale YouTube il video della canzone "Dying for you", realizzata in collaborazione con il DJ svedese Otto Knows e il cantante Alex Aris.
Il 19 agosto 2016 viene pubblicato il suo terzo album, Brave Enough, che contiene 18 brani di cui quattro disponibili nella versione Deluxe. I brani più conosciuti dell'album sono The Arena, Something Wild, usata nel film della Disney Il drago invisibile, e Hold My Heart, in collaborazione con ZZ Ward. I video di queste canzoni hanno raggiunto in pochi mesi decine di milioni di visualizzazioni.
Lindsey spiega di aver fatto dell'album un continuo di Shatter me: "In Shatter me riuscivo a rompere la gabbia in cui ero intrappolata: in Brave Enough cerco di imparare a vivere fuori da quella gabbia, e non tornarvi dentro. È così difficile riuscire a liberarsi definitivamente della bolla che ti imprigiona."
Inoltre, sempre nel 2016 Lindsey ha scritto con la collaborazione di sua sorella Brook un'autobiografia, The Only Pirate At The Party, in cui ripercorre la sua vita dall'infanzia all'incisione del suo secondo album in studio Shatter Me. 13 
Nel 2017 ha partecipato alla 25ª edizione del popolare contest Dancing with the Stars 14   in coppia con il musicista e ballerino professionista Mark Ballas, che parteciperà anche al tour natalizio della Stirling con il suo gruppo Alexander Jean 15 
Il 20 ottobre 2017 è uscito in tutto il mondo il quarto album in studio dell'artista Warmer in The Winter. 16  Si tratta di un album natalizio che include cover di canti tradizionali e moderni e alcune composizioni originali in collaborazione con vari artisti tra cui Alex Gaskarth del gruppo punk All Time Low 17 . Inoltre la canzone che dà il nome all'album è cantata da Lindsey stessa 18 
Sostiene attivamente la Chiesa di Gesù Cristo dei santi degli ultimi giorni e ha partecipato alla campagna "I'm a Mormon" 19 .
Altri progetti