Senza titolo è il quindicesimo album ufficiale del cantautore italiano Luca Carboni pubblicato il 13 settembre 2011. È il suo undicesimo album di inediti 1  2 .
L'album viene pubblicato in 2 formati: CD e 33 giri.
Formato da 10 brani inediti più una Bonus Track disponibile su iTunes, l'album arriva a cinque anni di distanza dal disco inedito ...le band si sciolgono.
L'album, prodotto da Mauro Malavasi, viene anticipato il 17 giugno 2011 dal singolo Fare le valigie 2  3  e il 9 settembre dal singolo Cazzo che bello l'amore 4  5 . Il terzo singolo estratto è Riccione-Alexander Platz 6  7 , il quarto Per tutto il tempo 8  9  10 .
Tra le tracce presenti, Senza strade, con protagonisti un padre e un figlio di fronte al mare, rivolti verso il futuro, come sulla copertina dell'album; Riccione-Alexander Platz che parla delle evoluzioni con cui si trova a fare i conti la generazione cresciuta negli anni '80; Madre, dedicata alla madre che non c'è più; Provincia d'Italià che parla dell'Italia molto chiusa e spaventata di fronte ai cambiamenti; Non finisce mica il mondo che afferma la necessità di cercare nuove strade; infine la Bonus Track Il fiume, la prima canzone scritta a 14 anni per la sua band di allora, i TeobaldiRock 11  12  13 .
Nella copertina dell'album compaiono di spalle Luca Carboni insieme al figlio dodicenne Samuele.
In seguito all'album parte le tournée Senza titolo Tour 2011-2012.
