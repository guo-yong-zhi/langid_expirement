Il 15º Gran Premio di Siracusa è stato una gara automobilistica di Formula Uno disputatasi il 1º maggio 1966 sul circuito di Siracusa, non valida per il campionato mondiale di quell'anno.
La corsa si è svolta su 56 giri ed è stata vinta dal pilota britannico John Surtees su una Ferrari 312 1 .
Jack Brabham, Vic Wilson e Denny Hulme, non riuscirono a completare alcun giro di qualificazione e furono fatti partire dal fondo della griglia, dietro André Wicky, più lento di ben 37,4 secondi rispetto a Surtees. 2 
La gara si svolse due settimane prima del Gran Premio di Monaco che dava il via al mondiale. Come nella gara del 1º gennaio in Sud Africa molti team si presentarono non preparati alla nuova regolamentazione che prevedeva motori di 3000 anziché 1500 cm3. Molte scuderie si erano ripresentate con motori 2 litri , oppure da 2,7 
La stessa Ferrari portò all'esordio la nuova 312 F1, ma schierò anche una 246 con motore “Dino” 6 cilindri da 2,4 litri.
All'esordio anche la Cooper T81 con motore Maserati 3.000.
