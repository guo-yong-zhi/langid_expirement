Vinodentro è un film del 2014 diretto da Ferdinando Vicentini Orgnani.
La vita di Giovanni Cuttin cambia radicalmente in seguito alla degustazione del Marzemino. Quel vino trasforma completamente Giovanni, un tempo timido impiegato di banca e marito fedele, nel più grande esperto sommelier italiano. Come predetto dall'enigmatico professore - il primo a convincerlo ad assaggiare il vino - anche la sua carriera professionale subisce una impennata, e lo stesso succede per le sue relazioni amorose. Tutto sembra procedere a gonfie vele, sino a quando viene accusato dell'omicidio di sua moglie Adele e messo sotto torchio dal commissario Sanfelice.
Il film, liberamente ispirato al romanzo di Fabio Marcotto Vino dentro, è stato prodotto da Alba Produzioni e da Moodyproduction 1 , casa di produzione di Evelina Manna 2 , che si impegna nella realizzazione di progetti legati al mondo della cultura, della musica e dell'arte.
Vinodentro è stato presentato in anteprima al Noir in Festival di Courmayeur, ed è quindi uscito nelle sale italiane l'11 settembre 2014, distribuito da Nomad Film Distribution, società fondata da Lydia Genchi nel 2010 3 .
