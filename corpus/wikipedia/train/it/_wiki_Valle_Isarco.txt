La Valle Isarco  è una delle due valli principali dell'Alto Adige, che si estende dalla sorgente del fiume Isarco al Brennero fino alla foce nell'Adige a Bolzano.
La Valle Isarco, lunga complessivamente circa 80 km, è percorsa dall'omonimo fiume e comprende alcune città come Bressanone, Chiusa e Ponte Gardena . Dal punto di vista orografico la valle separa le Alpi Retiche orientali  dalle Alpi dei Tauri occidentali  e dalle Dolomiti.
Per ragioni storico-culturali, la valle Isarco vera e propria è il settore a sud di Fortezza. La valle superiore dell'Isarco si chiama Wipptal e costituisce un comprensorio a sé stante. La valle geografica si suddivide in tre comunità comprensoriali: Valle Isarco, Wipptal e Salto-Sciliar . Il capoluogo del comprensorio Valle Isarco e centro maggiore della valle geografica è Bressanone.
Il comprensorio originale Valle Isarco/Eisacktal si formò nel 1968 come unione volontaria di 19 comuni della valle medio-alta. Nel 1980 6 comuni si staccarono per formare il comprensorio della Wipptal . I confini della comunità sono a nord di Fortezza e a sud di Ponte Gardena .
Il comprensorio Valle Isarco/Eisacktal è formato da 13 comuni su 624 km² e con 44.500 abitanti  dei quali almeno l'85% è di madre lingua tedesca. La componente italiana è particolarmente presente a Bressanone con oltre il 25% della sua popolazione:
Altri progetti