«È così che ti sento, perpendicolare al cuore, conficcato nella carne, verticale amore.»
Così vicini è l'ottavo album discografico in studio della cantautrice Cristina Donà, pubblicato nel settembre 2014.
«Cercare, avvicinarsi, per poi accorgersi che c’è ancora tanto da scoprire, il bisogno di silenzio, di un colloquio a due. La necessità di un’intimità che abbiamo dimenticato. Eccoci. Se avrete il tempo vi racconterò di me con la gioia di chi si svela dopo un lungo tacere. Sono magie che possono manifestarsi solo quando si è "Così vicini'.' 1 »
Il disco esce nel giorno del compleanno dell'artista per l'etichetta discografica indipendente Qui Base Luna. 2  È anticipato dalla pubblicazione della "title track" Così vicini, canzone pubblicata come singolo il 12 settembre 2014. 3 
Come in molti dei precedenti lavori, Cristina Donà è affiancata in studio e nella parte autorale da Saverio Lanza.
Testi di Cristina Donà, eccetto dove indicato, musiche di Cristina Donà e Saverio Lanza.
L'album ha debuttato alla posizione numero 12 della classifica degli album più venduti in Italia redatta dalla FIMI. 4 
