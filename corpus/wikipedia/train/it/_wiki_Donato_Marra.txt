Donato Marra  è un funzionario italiano, consigliere di Stato dal 1994 1  e segretario generale della Presidenza della Repubblica italiana dal 15 maggio 2006 2  al 16 febbraio 2015 3 .
Dopo essersi laureato con il massimo dei voti e la lode in Giurisprudenza alla Sapienza - Università di Roma 4 , si è classificato, all'età di 24 anni, al primo posto nel concorso per la carica di consigliere parlamentare, ed è entrato in tale veste alla Camera dei deputati il 16 dicembre 1966. 4  5 
All'interno della Camera ha ricoperto l'incarico di resocontista, per poi essere nominato segretario delle commissioni Lavori Pubblici e Bilancio. È stato inoltre vice capo del Servizio commissioni parlamentari, capo dell'Ufficio speciale Programmazione e Regolamento e addetto capo del Servizio Assemblea, vice segretario incaricato del coordinamento del settore legislativo. 5 
Nominato Vicesegretario Generale il 26 settembre 1988, dal 1º luglio 1989 al 30 giugno 1994 è stato Segretario Generale della Camera dei deputati. In tale veste ha collaborato con i presidenti Nilde Iotti, Oscar Luigi Scalfaro, Giorgio Napolitano e Irene Pivetti 1 .
Dal 23 gennaio 1995 al 16 maggio 1996 è stato inoltre sottosegretario di Stato al Ministero di Grazia e Giustizia all'interno del Governo Dini 4  5  6 .
Dal maggio 1996 all'ottobre 1998 è consigliere per i rapporti con il Parlamento dell'allora Ministro di grazia e giustizia del Governo Prodi I, Giovanni Maria Flick. 1  5 
Il 15 maggio 2006 viene nominato Segretario generale della Presidenza della Repubblica italiana 2  4  5 . In occasione della rielezione di Giorgio Napolitano alla Presidenza della Repubblica avvenuta nell'aprile 2013, Marra viene riconfermato nel ruolo. 1  7 .
Il 3 febbraio 2015 il Presidente della Repubblica Sergio Mattarella gli chiede di restare temporaneamente in carica insieme ai consiglieri precedentemente nominati 8 . Il 16 febbraio comunica a Mattarella la propria indisponibilità nel proseguire lo svolgimento delle funzioni di Segretario Generale e rassegna le dimissioni, venendo sostituito da Ugo Zampetti 3 .
Autore di diversi contributi in materia di diritto parlamentare e costituzionale, Marra è stato anche docente di Diritto e procedura parlamentare alle Università degli Studi di Genova e Trieste 1  4  5 .
Altri progetti