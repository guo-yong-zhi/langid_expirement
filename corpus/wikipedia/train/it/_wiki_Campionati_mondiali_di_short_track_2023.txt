I Campionati mondiali di short track 2023  furono la 47ª edizione della competizione organizzata dall'International Skating Union . Le gare si svolsero dal 10 al 12 marzo 2023 al Mok-dong Ice Rink di Seul, in Corea del Sud.
Hanno preso parte alla competizione pattinatori in rappresentanza di 34 nazioni. 1 
Gli atleti e i funzionari appartenenti alle federazioni di Russia e Bielorussia non sono stati invitati a partecipare alle gare a causa dell'invasione russa dell'ucraina iniziata nel febbraio 2022. 2  La decisione è stata assunta dall'ISU il 1º marzo 2022 a seguito della raccomandazione del Comitato Olimpico Internazionale  del 28 febbraio 2022, finalizzata a proteggere l'integrità delle competizioni sportive globali e per la sicurezza di tutti i partecipanti. 2  
