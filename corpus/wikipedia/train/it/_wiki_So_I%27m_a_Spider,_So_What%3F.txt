So I'm a Spider, So What?  è una serie di light novel scritta da Okina Baba e illustrata da Tsukasa Kiryu, pubblicata in Giappone dal 10 dicembre 2015 da Fujimi Shobō. Dal romanzo sono stati tratti un manga, disegnato da Asahiro Kakashi e pubblicato da Kadokawa Shoten, un manga spin-off, disegnato da Gratinbird e pubblicato sempre da Kadokawa, e una serie televisiva anime 2  3 , che è andata in onda dall'8 gennaio al 3 luglio 2021 4 .
In Italia la serie di light novel è inedita, mentre il manga è stato pubblicato da Edizioni BD a partire dal luglio 2020. La serie animata viene distribuita dalla piattaforma di streaming Crunchyroll 5 .
In un mondo in cui la battaglia tra Eroe e Signore del male si è ripetuta più e più volte, un enorme incantesimo spazio-temporale va fuori controllo e colpisce una certa classe di una scuola superiore giapponese sulla Terra, uccidendo tutti i presenti. Tuttavia, guidati da quello che sembra essere un miracolo, gli studenti si sono tutti reincarnati in quell'altro mondo. Mentre una manciata di loro si è reincarnata in reali, nobili e altri tipi di persone influenti, una ragazza non è stata così fortunata: rinata come un mostro ragno del tipo più debole in un dungeon pieno di bestie feroci, è costretta a sperimentare difficoltà estreme. Anche così, armata solo della sua conoscenza umana e della sua travolgente positività, continua ad andare avanti e sopravvivere contro creature molto più forti di lei.
Gli eventi all'inizio della serie si svolgono nel Grande Dungeon di Elroe, luogo situato in un mondo parallelo all'interno del quale si risveglia la protagonista Io come ragno. È il dungeon sotterraneo più vasto di quel mondo, che si estende tra il continente di Daztrudia  e quello di Kasanagara .
Okina Baba ha inizialmente pubblicato il romanzo on-line, in maniera amatoriale, sulla piattaforma Shōsetsuka ni narō a partire dal 27 maggio 2015 6 . La casa editrice Fujimi Shobō ha poi acquisito i diritti sulla serie, pubblicandola con le illustrazioni di Tsukasa Kiryu dal dicembre dello stesso anno 7 .
Il manga tratto dalla light novel è disegnato da Asahiro Kakashi e pubblicato da Kadokawa Shoten, inizialmente sulla rivista on-line Young Ace UP dal 22 dicembre 2015 29  2 . Un'edizione italiana del manga viene pubblicata da Edizioni BD sotto l'etichetta J-Pop dal 22 luglio 2020 30 .
Una ragazza delle superiori si risveglia all'improvviso nel corpo di un ragno. Dopo i primi momenti di sgomento e confusione, la ragazza capisce di doversi impegnare per sopravvivere nella caverna dove si trova. Inizia così a costruirsi una tana, mettendo delle trappole per catturare le prede, e ad aumentare il suo livello e le sue abilità, proprio come un videogioco. Gli umani presenti in quello che scopre essere un dungeon sotterraneo, però, danno fuoco alle sue ragnatele, e la protagonista  è costretta a scappare, decidendo tuttavia di farsi coraggio e da quel momento di affrontare direttamente le difficoltà che si presentano davanti a lei, superando le sue debolezze. Purtroppo ritrovandosi ancora di fronte sia umani che mostri, il piccolo ragno si trova di nuovo in fuga e finisce per cadere dentro a una voragine.
La protagonista si ritrova sul fondo della voragine dopo essere stata attaccata da uno sciame di creature simili a delle vespe, i finjicote. Ad aggravare la situazione è la comparsa di un enorme drago, che impedisce a "Io" di muoversi dal suo nascondiglio. Il ragno, quindi, inizia a costruire una nuova tana, iniziando a risalire la voragine e combattendo intanto contro i finjicote, ma il ritorno del drago terreno provoca la distruzione di tutta la sua ragnatela. La protagonista è dunque obbligata ad esplorare quel livello del dungeon, che scopre essere situato tra lo strato intermedio e l'ultimo strato. Dopo essersi ambientata, "Io" si ritrova in una grossa grotta sotterranea, dove incontra altre specie di mostri, simili a delle scimmie. Nel frattempo le sue statistiche crescono e la ragazza inizia a sperimentare alcune sue abilità. Durante l'esplorazione, "Io" affronta e sconfigge un anogratch solitario, ma viene poi attaccata da un branco enorme di scimmie che la mette in seria difficoltà.
Un manga spin-off comico disegnato da Gratinbird è stato serializzato sulla rivista Young Ace UP a partire dal 18 luglio 2019; il primo tankōbon è stato pubblicato il 3 marzo 2020 57 . Il manga s'intitola So I'm a Spider, So What?: Daily Life of the Four Spider Sisters  e narra delle vicende della protagonista a partire dal suo arrivo nel dungeon, in un momento in cui la sua coscienza si è divisa in quattro parti grazie a un'abilità acquisita 58 .
Durante la fiera Anime Expo del 2018 è stato annunciato l'adattamento anime della light novel, prodotto da Jōtarō Ishigami 3  64 . Inizialmente la data di uscita era prevista per il 2020 65  66 , ma data l'emergenza del COVID-19 l'uscita è stata spostata all'inizio del 2021 67 . La sigla d'apertura è keep weaving your spider way cantata da Riko Azuna mentre quella di chiusura è Do Your Best! Kumoko-san's Theme  interpretata da I  68 . La serie è stata trasmessa dall'8 gennaio al 3 luglio 2021 e Crunchyroll si è occupata della distribuzione in simulcast in versione sottotitolata in vari Paesi fuori dall'Asia 69 , tra cui l'Italia 70 . Medialink ha licenziato l'anime nel sud-est asiatico, e lo ha pubblicato in streaming sul proprio canale YouTube chiamato Ani-One e su Bilibili 71 . Il 24 giugno 2021 venne annunciato che l'episodio 24, previsto per il 25 giugno, sarebbe stato posticipato in data da destinarsi a causa di problemi di produzione 72  73 . Quest'ultimo è stato poi trasmesso il 3 luglio 2021 74  75 .
Le light novel e il manga hanno un venduto un totale di 1.2 milioni di copie a luglio 2018 2 . Le light novel si sono classificate al terzo posto nella categoria tankōbon di Kono light novel ga sugoi! del 2017 77  e al secondo posto nell'edizione del 2018 78  79 .
Davide Landi di MangaForever recensì il primo numero del manga, trovandolo sicuramente interessante e consigliato 80 .
Mentre l'adattamento dell'anime ha ricevuto alcuni elogi per il suo design in 3D, le scene disegnate in 2D sono state criticate dai fan per la loro eccessiva dipendenza da scene troppo mosse e fotogrammi fissi 81 .
