I Saskatchewan Hawks sono stati una franchigia di pallacanestro della IBA, con sede a Saskatoon, nel Saskatchewan, attivi dal 1998 al 2002.
Nacquero a Mansfield nell'Ohio nel 1998 come Mansfield Hawks. Vinsero subito il campionato IBA, battendo in finale i Magic City Snowbears.
Si trasferirono a Saskatoon prima della stagione 1999-2000.
Nel 2002 si trasferirono alla riformata CBA per disputare il loro ultimo campionato.
