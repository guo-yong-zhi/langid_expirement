Fiorentina   è un piccolo centro abitato, frazione del comune di San Donà di Piave, nella città metropolitana di Venezia. È attraversata da via Calnova , che collega San Donà a Cittanova. La frazione dista circa 4 km dal centro di San Donà.
In alcune mappe di San Donà dei primi anni del 1900 nella stessa località denominata Calnova era segnato il toponimo di un casone dell'epoca: "Ca Fiorentina". 2 
Il territorio attuale di Fiorentina era completamente paludoso e faceva parte della Repubblica di Venezia. 3 
La bonifica avvenne nella fine dell'Ottocento. La prima fu la bonifica Thomas, eseguita nel 1870. Successivamente, nel 1889, fu la volta della bonifica Piveran. 3 
L'area paludosa venne cintata da argini e prosciugata espellendo meccanicamente, tramite l'utilizzo di pompe, le acque oltre i confini creati per farle defluire nel canale Grassaga. 3 
La costruzione della chiesa di Fiorentina terminò nel 1956. 3 
A Fiorentina è presente la ex-caserma Tombolan Fava del Quinto Reggimento Missili di San Donà di Piave. La struttura, costruita alla fine degli anni sessanta e chiusa nel 2001, versa attualmente in condizioni di degrado ed abbandono. 4 
