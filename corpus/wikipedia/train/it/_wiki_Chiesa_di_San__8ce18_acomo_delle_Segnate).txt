La chiesa di San Giacomo Apostolo è la parrocchiale di San Giacomo delle Segnate, in provincia e diocesi di Mantova 1 ; fa parte del vicariato foraneo Madonna della Comuna.
L'originaria chiesa di San Giacomo fu edificata nel 1444 1 ; tuttavia, la prima citazione che ne attesta la presenza è da ricercare nella relazione della visita pastorale del 1544 del vescovo di Mantova cardinal Ercole Gonzaga 2 .Dalle Constitutiones synodales del 1610 s'apprende che la chiesa faceva parte del vicariato di Quistello 2 .Nel 1676 il vescovo Giovanni Lucido Cattaneo, compiendo la sua visita presso la chiesa, annotò che in essa avevano sede le confraternite del Santissimo Sacramento e quella della Beata Maria Vergine del Carmelo 2 .La parrocchiale venne ricostruita tra il 1778 ed il 1784 1 .Il campanile fu eretto tra il 1925 ed il 1929 1 . Nell'aprile del 1945 la chiesa venne danneggiata dai bombardamenti anglo-americani 3  e dovette essere sottoposta ad un intervento di ripristino, portato a termine nel 1949 1 .Tra il 2000 ed il 2001 l'edificio venne ristrutturato e adattato alle disposizioni del Concilio Vaticano II 1 .La chiesa fu gravemente lesionata dal terremoto dell'Emilia del 2012 e, pertanto, subì negli anni successivi un restauro, al termine del quale, nell'autunno del 2017, poté essere riaperta al culto 1 .
La facciata è in stile neoclassico ed è in mattoni rossi faccia a vista 1 ; è divisa da una cornice marcapiano in due registri, entrambi caratterizzati da sei lesene di ordine gigante 1 .
Vicino alla parrocchiale si erge su un alto basamento a scarpa il campanile a pianta quadrata; la cella presenta su ogni lato una monofora a tutto sesto ed è coronata dalla guglia piramidale poggiante sul tamburo a pianta ottagonale.
Opere di pregio conservate all'interno della chiesa sono l'organo, costruito verso la fine del XIX secolo, e delle pale raffiguranti San Giacomo Apostolo 3  4 .
