Ibrahim Traoré  è un militare e politico burkinabé, presidente ad interim del Burkina Faso dal colpo di stato del 30 settembre 2022, che ha estromesso il presidente Paul-Henri Sandaogo Damiba 1 .
Ibrahim Traoré è nato a Bondokuy nel 1988. 2  3  4  Ha studiato all'Università di Ouagadougou dove ha fatto parte dell'Associazione degli studenti musulmani. Si è arruolato nell'esercito del Burkina Faso nel 2010 ed è stato promosso capitano nel 2020. 3 
È dibattuta la sua associazione con le forze speciali "Cobra", un'unità antiterrorismo fondata nel 2019. Secondo diverse fonti  Traoré faceva parte dell'unità. 1  3  5 
Traoré faceva parte del gruppo di ufficiali dell'esercito che ha sostenuto il colpo di Stato del Burkina Faso del gennaio 2022 che ha portato al potere la giunta militare del Movimento patriottico per la salvaguardia e la restaurazione. 2  6 
Prestò servizio come capo di un'unità militare a Kaya, una città nel nord del Burkina Faso, come parte dei "Cobra" o come unità di artiglieria. Era uno dei tanti ufficiali più giovani che hanno combattuto contro i ribelli in prima linea durante l'insurrezione jihadista in Burkina Faso.
Molti sostenitori del colpo di stato di gennaio erano insoddisfatti della presidenza di Paul-Henri Sandaogo Damiba, il leader della giunta, riguardo alla sua incapacità di contenere l'insurrezione jihadista. Traoré in seguito ha affermato che lui e altri ufficiali avevano cercato di convincere Damiba a ripensarci sulla ribellione, ma alla fine decisero di rovesciarlo poiché "le sue ambizioni si stavano allontanando da ciò che ci eravamo prefissati di fare", 6  inoltre, "ci sono stati ritardi nella paga per le truppe Cobra".
Quando i cospiratori lanciarono il loro colpo di stato il 30 settembre, Traoré ricopriva il grado di capitano 6  e aveva 34 anni. 3  L'operazione è stata effettuata con il sostegno dell'unità "Cobra". 1  7  Traoré si è dichiarato nuovo capo del Movimento Patriottico per la Salvaguardia e il Restauro. 7 
Altri progetti