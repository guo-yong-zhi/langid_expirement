Aldo Corasaniti  è stato un giurista italiano.
Laureato in filosofia con lode nel 1945 presso l'Università di Pisa e poi nel 1949 in giurisprudenza nell'Università di Roma, sempre con lode, è entrato in magistratura nel 1950 1 .
Entrato in magistratura presta servizio prima alla Pretura di Genova e poi al Tribunale di Roma, e quindi alla Corte di cassazione.Come consigliere delle Sezioni Unite è estensore di alcune "storiche" sentenze in materia di diritto alla salute e di interesse diffuso; presidente della Corte d'appello di Cagliari e infine in Corte di Cassazione alla Procura generale.
Nominato giudice costituzionale dalla Corte di Cassazione il 26 ottobre 1983, giura il 14 novembre 1983.
È eletto presidente il 12 luglio 1991. Ha esercitato le funzioni dal 15 luglio 1991. Cessa dalla carica di presidente il 14 novembre 1992. 2 
Durante la sua presidenza la Corte Costituzionale  affermò il principio di  leale cooperazione tra i poteri dello Stato.
Nel 1994 è eletto come indipendente nelle liste dell'alleanza dei Progressisti al Senato della Repubblica nel collegio di Catanzaro ed è tra i fondatori del gruppo "Sinistra democratica" al Senato; nel corso dello stesso anno viene eletto presidente della 1ª commissione Affari Costituzionali.
Il 26 luglio 2001 presenta, insieme con un gruppo di studio composto dal professore Antonio Baldassarre e da Achille Chiappetti la bozza di Statuto della regione Lazio.
Altri progetti