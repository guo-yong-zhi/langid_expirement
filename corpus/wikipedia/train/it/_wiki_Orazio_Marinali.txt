Orazio Marinali  è stato uno scultore italiano della Repubblica di Venezia.
Nacque ad Angarano, oggi quartiere di Bassano del Grappa, ma allora compreso nel distretto di Marostica. Formatosi a Venezia con Giusto Le Court, operò a partire dal 1675 prevalentemente nell'ambito veneto. Ha lasciato numerosissime opere, a tema sia sacro sia profano, che vanno da singole statue a grandi complessi scultorei.
Operò con Santo Calegari il Vecchio a Brescia e Verona. Sempre a Brescia sue opere in Duomo vecchio Busto di Alessandro VIII del 1690, in Santa Maria del Carmine e già San Domenico .
Scultori furono pure i fratelli Francesco  e Angelo , mentre il fratello Bernardino si dedicò alla miniatura. Alla morte di Angelo nel 1702, Orazio ne rilevò la bottega inclusi gli allievi Angelo De Putti, Lorenzo Mattielli  e Giacomo Cassetti, il suo più fedele allievo e l'unico rimasto a Vicenza, divenuto in seguito suo genero. 1 
Le sue opere  segnano il passaggio dal pittoricismo barocco al decorativismo settecentesco.
Morì a Vicenza il 6 aprile 1720. Inizialmente fu sepolto nella fossa comune dei morti della parrocchia dei Santi Filippo e Giacomo a Vicenza; successivamente, forse per intervento dell'importante famiglia Trissino, venne concesso dai frati di posizionare il cadavere in una tomba singola posta nel pavimento in prossimità della porta laterale; 2  sulla lapide fu posto un dotto epitaffio composto dal canonico Giovanni Checcozzi. 3 
Statue di San Gaetano Thiene e di San Giuliano sull'altare maggiore della chiesa di San Giuliano a Vicenza
Statua della Fede cristiana nel parco del Palazzo Capra Querini di Vicenza
Statua di Santa Caterina nel Duomo di Santa Maria in Colle a Bassano del Grappa 
Statua di San Bassiano a Bassano del Grappa 
Statua della Carità nel parco della Villa Trissino Marzotto a Trissino 
Statua di un nano della Villa Trento a Costozza di Longare 
Statua di Deucalione nel parco di Villa Valmarana a Lisiera di Bolzano Vicentino 
Statua di Atalanta nerl parco di Villa Bolasco a Castelfranco Veneto 
Statua di Ercole nel Giardino Bardini di Firenze
Altri progetti