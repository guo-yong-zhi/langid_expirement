Katharine Juliet Ross  è un'attrice statunitense.
Nacque a Hollywood nel 1940 , figlia di Dudley Ross, membro della Marina che lavorava anche per la Associated Press. In seguito la famiglia si stabilì a Walnut Creek, in California, ad est di San Francisco, dove si diplomò nel 1957. Da ragazza eccelleva nell'equitazione e il suo migliore amico era Casey Tibbs, campione di rodeo.
Già durante la sua formazione artistica, dal 1959 al 1962 al The Actors Workshop, divenne attrice teatrale e televisiva. Nel 1967 approdò al successo grazie all'interpretazione di Elaine nel celebre film Il laureato, al fianco di Dustin Hoffman, ruolo che le valse una candidatura agli Oscar. Due anni dopo si riconfermò in un altro film di grandissimo successo, Butch Cassidy , questa volta al fianco di Robert Redford e Paul Newman.
Si è sposata cinque volte: con l'attore Joel Fabiani, con John Marion, col fotografo Conrad Hall, con l'attore Gaetano Lisi e, dal 1984, con l'attore Sam Elliott, conosciuto nel 1969 sul set di Butch Cassidy. I due non si rincontrarono fino al 1978, quando recitarono nuovamente insieme sul set de Il testamento. La coppia ha una figlia, Cleo Rose, nata il 17 settembre 1984.
Nelle versioni in italiano dei suoi film, Katharine Ross è stata doppiata da:
Altri progetti