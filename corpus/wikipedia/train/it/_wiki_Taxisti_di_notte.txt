Taxisti di notte  è un film a episodi del 1991, diretto da Jim Jarmusch e interpretato, tra gli altri, da Roberto Benigni, Winona Ryder e Béatrice Dalle. La pellicola fu prodotta dalla giapponese JVC e Jim Jarmusch ne scrisse il trattamento in otto giorni. In Italia il film è uscito anche con il titolo di Taxisti di notte - Los Angeles New York Parigi Roma Helsinki.
Il film segue una sequenza temporale: il primo episodio incomincia al tramonto, mentre al termine dell'ultimo spunta l'alba.
Ogni episodio è separato da uno stacchetto in cui cinque orologi diversi, seguendo i rispettivi fusi orari, segnano l'ora delle città in cui si svolge la storia.
A Los Angeles la giovane tassista Corky  carica un'agente cinematografica  e riceve una proposta per diventare una diva del cinema, che però declina per costruirsi una famiglia e aprire una propria autorimessa.
Un giovane di nome YoYo  conversa con l'anziano Helmut  tassista dell'ex DDR mentre è il primo a condurre il veicolo, poiché il tassista è da poco immigrato, è un ex-clown e non ha mai guidato prima. Durante il viaggio quest'ultimo assiste al litigio di YoYo con la sua sorellastra Angela  che salirà sul taxi insieme con i primi due, fino a giungere alla meta.
Un tassista  dialoga con una donna cieca , che si mostra distaccata e infastidita dalle domande del tassista sulla propria cecità e sul proprio stile di vita. A fine corsa la donna, che si è ben adattata a vivere senza la vista, prosegue il proprio tragitto sul bordo della Senna, mentre il tassista, incredulo, va a scontrarsi con un'altra auto.
con: Roberto Benigni e Paolo Bonacelli
Gino, autista spericolato , parla delle sue passioni giovanili e perverse a un sacerdote , mentre questi accusa un infarto e non riesce a prendere la propria medicina poiché gli cade nel taxi. Credendo di essere la causa della morte del passeggero, il tassista lo abbandona su una panchina come se fosse a dormire.
con: Matti Pellonpää, Kari Väänänen, Sakari Kuosmanen, e Tomi Salmela
I tre passeggeri di un taxi   paragonano le disgrazie di uno di essi con quelle di Mika, il conducente  : il primo, ubriaco, ha la figlia incinta, è appena stato licenziato dalla fabbrica e lasciato dalla moglie mentre il secondo ha appena perso la figlia neonata .
