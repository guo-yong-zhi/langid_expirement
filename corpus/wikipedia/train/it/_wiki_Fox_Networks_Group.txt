Fox Networks Group  è una società controllata da Walt Disney Direct-to-Consumer & International, azienda che sovrintende alle attività televisive internazionali della 21st Century Fox acquisite da The Walt Disney Company. Ha prodotto e distribuito più di 300 canali di intrattenimento, film, sport e di cronaca in 45 lingue diverse in America Latina, Europa, Asia e Africa, utilizzando diversi marchi, tra cui Fox, National Geographic, FX, Fox Sports e BabyTV. Tra i loro canali televisivi on demand c'erano Fox Play e Fox Plus. Questi marchi hanno raggiunto oltre 1,725 miliardi di famiglie in tutto il mondo.
Fino a marzo 2019, il gruppo includeva anche l'unità statunitense composta da Fox Television Group, Fox Cable Networks, Fox Sports Media Group, Fox News Group, National Geographic Partners e Fox Networks Digital Consumer Group. In seguito all'acquisizione della 21CF da parte della Disney, l'unità statunitense di FNG è stata suddivisa tra la Fox Corporation di Murdoch e la Walt Disney Television mentre le unità non statunitensi  sono state successivamente integrate nell'unità Disney Direct-to-Consumer & International. 1 
