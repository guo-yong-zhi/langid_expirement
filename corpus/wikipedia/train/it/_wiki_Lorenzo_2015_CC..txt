Lorenzo 2015 CC. è il tredicesimo album in studio del cantautore italiano Jovanotti, pubblicato il 24 febbraio 2015 dalla Universal Music Group.
 
Anticipato dal singolo   Sabato  , reso disponibile il 16 dicembre 2014,   7     Lorenzo 2015 CC.  presenta trenta brani racchiusi in un doppio CD, le cui sonorità spaziano dalla  musica afroamericana  alla  EDM , passando anche tra  rock ,   8     synth pop ,   8     samba ,  afrobeat  e  tango .   9    Riguardo a ciò, lo stesso Jovanotti ha spiegato:   8      «Siamo nell'epoca del cloud, quindi io considero questo disco più un cloud che un disco. È una nuvola che ti può far piovere giù tutta la musica che vuoi, anche per questo ci son dentro trenta canzoni. Che son tante, lo so.»
Dall'album sono stati estratti anche Gli immortali, L'estate addosso e Pieno di vita, entrati in rotazione radiofonica a partire rispettivamente dal 27 febbraio, dal 29 maggio e dal 18 settembre 2015. 10  11  12  Il 7 marzo 2016 è stato annunciato il quinto singolo estratto dall'album, E non hai visto ancora niente, 13  pubblicato quattro giorni più tardi. 14  Il 27 maggio 2016 viene estratto il sesto singolo, Ragazza magica.
L'album è stato registrato e missato in diversi studi tra il settembre 2013 e il dicembre 2014, tra i quali i Karakorum International Studios di Cortona, gli studi privati di Jovanotti; gli Electric Lady Studios di New York; i Red Bull Studios di New York; i Red Bull Studios di Parigi; i Jungle City Studios di New York; i Kaneepa Studios di Milano; i Sunset Sound Studios di Los Angeles e i No Excuses Studios di Santa Monica.
L'album è stato commercializzato in formato CD , in versione digitale e in formato triplo LP in colorazione rossa. Attraverso Amazon.com, Jovanotti ha reso disponibile in tiratura limitata a 2 000 copie il vinile in colorazione verde, blu, arancione.
Il 27 novembre 2015 l'album è stato ripubblicato con l'aggiunta di un nuovo album dal vivo intitolato Live 2184, contenente l'intero concerto registrato durante la tappa di Milano del tour Lorenzo negli stadi. 15 
Altri progetti