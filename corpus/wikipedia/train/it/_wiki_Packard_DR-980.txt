Il Packard DR-980 è un motore aeronautico radiale a 9 cilindri realizzato alla fine degli anni venti del XX secolo dall'azienda statunitense Packard. Raffreddato ad aria, fu uno dei rari esempi di motori a ciclo Diesel impiegati nell'industria aeronautica.
Come uso per i motori statunitensi, la sigla indicava il tipo di motore  e la cilindrata espressa in pollici cubi 
Malgrado l'economicità d'esercizio e l'affidabilità dimostrata, ebbe scarso successo, soprattutto a causa dei densi gas di scarico  e delle consistenti vibrazioni in fase di funzionamento. Venne prodotto approssimativamente in 100 esemplari 1 .
Progettato dal Capitano Lionel Woolson e dal Professor Herman Dohner, il DR-980 effettuò il primo volo negli Stati Uniti ad opera di un aereo dotato di motore diesel nel 1929, quando Woolson volò da Detroit a Langley Field  in 6 ore e 40 minuti.
In un'occasione successiva, installato su uno Stinson Detroiter, volando tra Detroit e Miami, il nuovo motore diede prova della propria economicità facendo registrare un costo, per il consumo di carburante, pari a meno di un centesimo di dollaro per ogni miglio  2 ! Questo velivolo  è conservato al Golden Wings Flying Museum di Blaine  3 .
Nel 1930 di DR-980, ottenne la certificazione richiesta per l'installazione sui velivoli, superando un test di 50 ore durante il quale sviluppò una potenza continua di 225 hp  a 1 950 giri al minuto.
La produzione del DR-980 terminò in seguito alla morte del Capitano Woolson, coinvolto in un incidente aereo nell'aprile del 1930. A testimonianza delle potenzialità del progetto, nel 1931 la Packard ottenne il Collier Trophy per il proprio lavoro su questo tipo di motore 4 .
Il 28 maggio 1931 un Bellanca CH-300 motorizzato con un DR-980, pilotato da Walter Edwin Lees e Frederick Brossy, realizzò il record di volo senza rifornimento rimanendo in volo per 84 ore e 32 minuti. Questo record non sarebbe stato battuto che 55 anni dopo, dal Rutan Voyager 5 .
Il Packard DR-980 costituì una sorta di svolta tecnica per l'epoca: a quel tempo infatti i motori diesel erano destinati, quasi esclusivamente, all'impiego navale o per macchine agricole: tali unità motrici erano state studiate per un basso regime di rotazione  ed anche i motori allora considerati "ad alta velocità" non superavano i 1 500 rpm. In questo caso il regime di rotazione veniva innalzato fino ad oltre 2 000 rpm, innescando una serie di problematiche tecniche fino ad allora non affrontate su larga scala 6 .
Vennero affrontate problematiche legate allo sviluppo della componentistica , alle temperature di utilizzo alle quote più elevate , alla combustione della miscela aria/gasolio in quota  6 .
Particolarità tecnica degna di nota fu l'impiego di una sola valvola per cilindro, soluzione che garantì un notevole risparmio di peso  e consentiva la riduzione delle temperature di esercizio  grazie al raffreddamento della valvola stessa, tramite l'ingresso della miscela combustibile di temperatura più bassa, nella fase di aspirazione 6 .
Per rendersi conto dell'importanza dei risultati raggiunti attraverso lo sviluppo del motore Packard, è interessante osservare il dato relativo al rapporto peso/potenza: le unità motrici alimentate a gasolio all'epoca facevano registrare valori nell'ordine delle 20 lb/hp , mentre tale rapporto scendeva a poco più di 2 lb/hp  nel caso del DR-980 6  7 .
Attualmente solo due motori DR-980 sono esposti: uno al National Museum of the United States Air Force 8  negli Stati Uniti mentre il secondo al Museo Nacional de Aeronáutica.mw-parser-output .chiarimento.mw-parser-output .chiarimento-apice senza fonte  in Argentina.
Altri progetti