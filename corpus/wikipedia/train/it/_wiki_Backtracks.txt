Backtracks è un cofanetto del gruppo rock australiano AC/DC. È stato pubblicato il 10 novembre 2009 e prodotto in due edizioni: Backtracks e AC/DC Backtracks Collector's Box Set.
Il primo cofanetto consiste in due CD contenenti varie rarità del repertorio storico degli AC/DC e un DVD in cui è presente il terzo episodio di Family Jewels, mentre il secondo cofanetto consiste in 3 CD, due DVD e un LP di materiale raro, un booklet di alta qualità dalla copertina rigida composto da 164 pagine di foto e dei memorabilia dei primi tour della band, il tutto contenuto in un amplificatore perfettamente funzionante.
