La teoria dell'Insediamento danubiano-centroeuropeo è stata una teoria linguistica e archeologica che cercò di descrivere la diffusione delle lingue indoeuropee in Eurasia a partire da una patria originaria  individuata nella regione del Danubio, nelle pianure della Pannonia.  Questa ipotesi venne avanzata per la prima volta dal britannico Peter Giles nel 1922 e fu accettata da diversi accademici tra cui Giacomo Devoto e Pere Bosch-Gimpera. 1  Giles individuò nelle genti neolitiche della cultura danubiana i primi indoeuropei, che sarebbero quindi stati un popolo di agricoltori e allevatori stabili.
