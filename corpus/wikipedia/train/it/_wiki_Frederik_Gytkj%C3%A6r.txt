Frederik Lund Gytkjær  è un calciatore danese, attaccante del Lyngby.
È il fratello di Christian Gytkjær, anche lui calciatore professionista.
Gytkjær è cresciuto nelle giovanili del Lyngby. Ha esordito in prima squadra in data 18 novembre 2012, subentrando a Fanol Përdedaj in occasione del pareggio casalingo per 1-1 contro l'AB, sfida valida per la 18ª giornata della 1. Division 2012-2013. 1 
L'11 agosto 2013 ha siglato la prima rete in campionato, nel 3-1 inflitto al Vendsyssel. 2  Nel campionato 2015-2016 ha contribuito alla promozione del Lyngby in Superligaen.
Il 16 luglio 2016 ha pertanto debuttato nella massima divisione danese, schierato titolare nella sconfitta per 3-0 subita sul campo del Copenaghen. 3 
In vista del campionato 2017, Gytkjær è stato ingaggiato dai norvegesi dell'Haugesund. Il 2 aprile 2017 ha quindi esordito in Eliteserien, schierato titolare nella sconfitta per 3-1 patita in casa dello Strømsgodset: ha siglato la rete in favore della sua squadra. 4 
Il 6 luglio successivo ha giocato la prima partita nelle competizioni europee per club, venendo impiegato da titolare nel pareggio per 0-0 maturato sul campo del Coleraine, sfida valida per il primo turno di qualificazione all'Europa League 2017-2018. 5 
Il 15 gennaio 2019 ha fatto ufficialmente ritorno al Lyngby, legandosi al club con un contratto valido per un anno e mezzo. 6  È tornato a calcare i campi da calcio danesi il 3 marzo, in occasione del successo per 0-1 in casa dell'Hvidovre. 7  A fine stagione, la squadra ha conquistato la promozione in Superligaen.
Il 31 gennaio 2020 ha prolungato il contratto che lo legava al Lyngby fino al 30 giugno 2023. 8 
Ha rappresentato la Danimarca a livello Under-16, Under-17, Under-18 e Under-20. 9 
Statistiche aggiornate al 26 marzo 2020.
