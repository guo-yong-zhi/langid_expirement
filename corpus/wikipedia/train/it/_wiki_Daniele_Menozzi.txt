Daniele Menozzi  è uno storico e storico delle religioni italiano.
Allievo di Giuseppe Alberigo a Bologna e di Giovanni Miccoli, ha insegnato Storia della Chiesa e Storia contemporanea presso le università di Trieste, Bologna, Lecce, Firenze. Dal 2003 al 2017 è stato professore ordinario di Storia contemporanea presso la Scuola Normale Superiore di Pisa, dove ora è professore emerito: dal 2009 al 2012 ne è anche stato preside della classe di Lettere e Filosofia. Membro del Comitato scientifico dell'Istituto dell'Enciclopedia italiana, è socio corrispondente dell'Accademia Nazionale dei Lincei. 
Autore di numerosi saggi, tra cui varie monografie, ma anche edizioni di fonti e curatele, si è occupato di storia della Chiesa dalla Rivoluzione francese a oggi, soffermandosi in modo particolare sul rapporto tra Chiesa e nazione, sul tema della "guerra giusta" nel cattolicesimo fra '800 e '900, sull'utilizzo, da parte della Chiesa contemporanea, di immagini o culti volti alla riaffermazione della propria funzione nella società di fronte al processo di secolarizzazione seguito alla Rivoluzione Francese, sul rapporto fra cattolicesimo e totalitarismo.
Con Giovanni Filoramo ha curato una Storia del Cristianesimo  in quattro volumi. È condirettore, assieme allo stesso Filoramo, della "Rivista di Storia del Cristianesimo". I suoi studenti della Scuola Normale gli hanno dedicato il volume Un mestiere paziente. Gli allievi pisani per Daniele Menozzi .
Altri progetti