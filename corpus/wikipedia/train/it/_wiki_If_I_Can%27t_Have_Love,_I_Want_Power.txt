If I Can't Have Love, I Want Power è il quarto album in studio della cantante statunitense Halsey, pubblicato il 27 agosto 2021 dalla Capitol Records.
If Can't Have Love, I Want Power è un album di genere rock alternativo, 3  grunge, pop, 1  pop punk 3  e rock 5  con forti influenze della musica industrial rock; al suo interno, incorpora anche sonorità synth pop, ambient, noise rock, punk rock, drum and bass e hip hop. Con il disco, caratterizzato da un'atmosfera cinematografica, Halsey si allontana dal suono tipicamente arena pop dei suoi precedenti lavori. 3  Il femminismo è il tema conduttore che attraversa l'intero album, ponendo particolare attenzione anche per la trattazione dell'istituzionalizzazione della misoginia e il patriarcato. 6 
La traccia di chiusura del disco si intitola Ya'aburnee. Si tratta di un'espressione vezzeggiativa utilizzata in alcune varietà di lingua araba , in particolare quelle parlate in Siria e Libano, ed è una variante della forma più comune ta'aburnee  che significa «che tu possa seppellirmi». 7  Indica la speranza da parte del parlante di vivere meno a lungo di una persona cara che non si potrebbe sopportare di perdere. 8  7 
If I Can't Have Love, I Want Power ha ottenuto recensioni perlopiù positive da parte dei critici musicali. Su Metacritic, sito che assegna un punteggio normalizzato su 100 in base a critiche selezionate, l'album ha ottenuto un punteggio medio di 80 basato su diciassette recensioni. 15 
Testi e musiche di Ashley Frangipane, Trent Reznor, Atticus Ross e Johnathan Cunningham, eccetto dove indicato.
