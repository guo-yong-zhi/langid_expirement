Pesto è un singolo del cantautore italiano Calcutta, pubblicato il 2 febbraio 2018 come secondo estratto dal terzo album in studio Evergreen. 2  Sulle radio, il singolo è uscito il 2 marzo dello stesso anno. 3 
Il brano è stato registrato, missato e masterizzato all’Alpha Dept. Studio di Castel Maggiore  dal tecnico del suono Andrea Suriani, che in questo pezzo suona anche il pianoforte. 4 
Il videoclip è stato pubblicato sul canale YouTube di Bomba Dischi il 4 febbraio 2018 ed è stato scritto e girato da Francesco Lettieri, mentre la fotografia è stata curata da Giuseppe Truppi. 5  È ambientato sul litorale di Fiumicino al tramonto e narra la fine di una storia d’amore, con l'ultima chiamata da una cabina telefonica.
Intervistato da Linkiesta qualche giorno dopo l'uscita del video, alla domanda specifica riguardante i riferimenti contenuti nel video, il regista Francesco Lettieri ha raccontato di averlo voluto ambientare negli anni '90. 6 
Cast: Riccardo De Filippis, Alida Baldari Calabria, Matteo De Liberato, Rossano Ciriciofolo  7 
Classifica 
Posizione
