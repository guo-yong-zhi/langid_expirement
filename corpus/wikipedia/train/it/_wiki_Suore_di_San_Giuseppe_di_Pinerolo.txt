Le Suore di San Giuseppe di Pinerolo sono un istituto religioso femminile di diritto pontificio. 1 
La congregazione sorse per iniziativa di Pierre-Joseph Rey  che, eletto vescovo di Pinerolo, pensò di introdurre in diocesi le suore di San Giuseppe di padre Jean-Pierre Médaille, che aveva avuto modo di conoscere quando era sacerdote a Chambéry. 2 
L'8 novembre 1825 giunsero dalla Savoia le prime tre religiose : il ramo pinerolese si sviluppò rapidamente rendendosi autonomo dalla casa madre e il 20 ottobre 1828 ottenne il riconoscimento civile con regie patenti di Carlo Felice di Savoia. 2 
Le suore si diffusero rapidamente in tutto il Piemonte e, a partire dal 1892, in altre regioni italiane ; la prima missione estera fu aperta nel 1952 in Argentina. 2 
L'istituto ricevette il pontificio decreto di lode il 29 aprile 1948; la congregazione per i Religiosi ne approvò le costituzioni il 25 dicembre 1982. 2 
Le suore si dedicano all'istruzione e all'assistenza a malati, anziani e ragazzi abbandonati. 2 
Oltre che in Italia, sono presenti in Argentina e Brasile; 3  la sede generalizia è a Pinerolo. 1 
Alla fine del 2008 la congregazione contava 151 religiose in 25 case. 1 
