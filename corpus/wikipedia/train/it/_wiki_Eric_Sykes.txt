Eric Sykes  è stato un attore, sceneggiatore e regista britannico.
Ampiamente riconosciuto come una figura chiave non pubblicizzata dietro molta della commedia inglese degli ultimi cinquanta anni, è forse conosciuto meglio per le sue sitcom televisive sulla BBC con Hattie Jacques e Deryck Guyler, dal titolo Sykes. Comunque era famoso alla radio durante gli anni '50, sia dietro le quinte che davanti al microfono.
La carriera di Sykes nello spettacolo ebbe inizio durante il suo servizio nella Special Liaison Unit della Royal Air Force durante la seconda guerra mondiale.
Aiutò anche Spike Milligan dopo la sua depressione con il The Goon Show. Collaborò inizialmente con Milligan per un radio special chiamato Archie in Goonland, che era una via di mezzo tra The Goon Show e lo spettacolo di "radio ventriloquismo" Educating Archie di Peter Brough e del suo manichino Archie Andrews, di cui Sykes aveva scritto i testi. Archie in Goonland non fu un successo e tutte le registrazioni e i testi esistenti sono stati distrutti, ma Milligan e Sykes collaborarono a numerosi testi del Goon Show e condivisero un ufficio per molti anni a venire.
Una delle creazioni più note di Sykes è la sua classica routine muta slapstick, The Plank, che ebbe inizio come uno sketch nelle sue serie TV. In seguito fu espansa in un film di 45 minuti nel 1967, coprotagonisti erano Tommy Cooper e Jimmy Edwards. Una terza versione fu fatta nel 1979, come uno speciale di mezzora con un cast di stelle comprensivo di Arthur Lowe , Charlie Drake, Charles Henry Hawtrey e Wilfrid Hyde-White. Edwards e Sykes andarono anche in tournée con la loro farsa teatrale Big Bad Mouse, che, essendo poco più di un canovaccio, dava loro piena libertà di improvvisare, interloquire col pubblico e così via.
Il 25 dicembre 1979 Sykes fu il protagonista di This Is Your Life sulla Thames Television. Tra gli ospiti Sean Connery, Spike Milligan, Douglas Bader, e Hattie Jacques.
Sykes apparve sul palco in Australia dove recitava una parte in  Run For Your Wife, durante il 1987-1988 insieme a Jack Smethurst, David McCallum e Katy Manning.
Sykes divenne parzialmente sordo a causa di una malattia contratta in età adulta. Una degenerazione maculare causata dall'età  lo rese ipovedente: i suoi particolari occhiali non avevano lenti, ma servivano a nascondere la protesi acustica.
Nella New Year's Honours List pubblicata il 31 dicembre 2004 fu nominato Commendatore dell'Ordine dell'Impero Britannico per servizi alla drammaturgia, in seguito a una petizione di MPs dopo che era stato lasciato fuori dalla Birthday Honours List.
Sykes apparve quindi nel ruolo di Mollock, il servo del Dottor Prunesquallor, nella miniserie della BBC Gormenghast, tratta dai romanzi di Mervyn Peake. Continuò a recitare sia in teatro che in televisione, nonostante l'età avanzata.
Il 14 febbraio 1952 ha sposato Edith Eleanor Milbrandt, con cui è rimasto fino alla morte. Hanno avuto quattro figli: Kathy , Susan , Julie  e David Kurt .
È scomparso nel 2012 all'età di 89 anni 1 .
Altri progetti