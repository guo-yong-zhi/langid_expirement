Per maggiori dettagli vedi quiKevin Fischnaller  è uno slittinista italiano.
È cugino dei fratelli Hans Peter e Dominik Fischnaller, entrambi slittinisti di livello internazionale.
Ha iniziato a gareggiare per la nazionale italiana nelle varie categorie giovanili raggiungendo quali migliori risultati il secondo posto nella classifica finale della Coppa del Mondo giovani nel 2009/10 ed il terzo in quella juniores nel 2012/13, nonché due medaglie, delle quali una d'oro, agli europei juniores.
A livello assoluto ha esordito in Coppa del Mondo nella stagione 2011/12, ha conquistato il primo podio il 30 novembre 2014 nel singolo sprint ad Igls  e la sua prima vittoria il 25 novembre 2017 a Winterberg nel singolo. In classifica generale si è classificato al settimo posto nel 2020/21 nella specialità monoposto, e in quella stessa stagione ha vinto quella del singolo sprint a pari merito con il tedesco Felix Loch.
Ha partecipato a una edizione dei Giochi olimpici invernali, a Pyeongchang 2018, occasione in cui ha colto la settima piazza nel singolo.
Ha preso parte altresì a cinque edizioni dei campionati mondiali. Nel dettaglio i suoi risultati nelle prove iridate sono stati, nel singolo: quattordicesimo a Schönau am Königssee 2016, decimo a Igls 2017, decimo a Winterberg 2019, ottavo a Soči 2020 e nono a Schönau am Königssee 2021; nel singolo sprint: nono a Igls 2017 e dodicesimo a Soči 2020 e ottavo a Schönau am Königssee 2021; nelle prove a squadre: quarto a Winterberg 2019. 
Agli europei ottenne invece quale miglior piazzamento il quinto posto nel singolo a Lillehammer 2020.
Ha ottenuto la qualificazione ai Giochi olimpici di Pechino 2022, ma non ha potuto scendere in pista poiché risultato positivo al COVID-19 nei giorni antecedenti la gara. 1 
Altri progetti