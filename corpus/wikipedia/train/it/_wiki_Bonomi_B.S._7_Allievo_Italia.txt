catalogo della Aeronautica BonomiL'Allievo Italia era un aliante libratore da scuola, monoposto ad ala alta prodotto dall'azienda italiana Aeronautica Bonomi negli anni trenta.
Era caratterizzato da un'ala rettangolare controventata da due montanti, posto di pilotaggio aperto e trave di coda.
Le ali erano ripiegabili, in modo da poter trasportare agevolmente il velivolo su un assale a ruote gommate a rimorchio di un autoveicolo.
Il corpo centrale era costituito da una trave in legno a sezione triangolare, completamente a sbalzo, sulla quale era il posto di pilotaggio . Le ali erano supportate da montanti a V costituiti da tubi d'acciaio carenati.
