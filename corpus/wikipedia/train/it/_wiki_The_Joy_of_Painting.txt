The Joy of Painting fu un programma televisivo del 1983 diretto da Sally Schenck. Esso si proponeva di insegnare l'arte della pittura ai propri spettatori. La trasmissione si affermò insieme al conduttore e pittore statunitense Bob Ross. 
In ogni episodio, Ross insegnava ai telespettatori le tecniche per pitturare un panorama, completandone uno per episodio. Il programma, che si ispira al The Magic of Oil Painting, tenuto dal mentore di Bob Ross, Bill Alexander, ha vinto tre Emmy. 1  2 
Trasmesso da emittenti televisive pubbliche non-commerciali, la prima stagione della serie è stata mandata in onda nel 1983, e inizialmente prodotta da MHz Networks a Falls Church, Virginia, successivamente da WIPB a Muncie, Indiana, e infine dalla WBRA-TV a Roanoke, Virginia. La maggior parte degli episodi è stata diffusa da quella che oggi è l'American Public Television. 
Ogni spettacolo durava 30 minuti, con Ross  situato in piedi dinanzi a una tela bianca, su uno sfondo bianco o nero. All'interno del programma, Ross trasformava la tela bianca in un paesaggio immaginario, usando la tecnica della pittura a olio "alla prima", nella quale il pittore stendeva la vernice su altra vernice fresca, senza aspettare si asciugasse. Combinare questo metodo con l'uso di pennelli da due pollici e altri tipi, oltre ai coltelli, gli permetteva di dipingere alberi, corsi d'acqua, nuvole e montagne in pochi secondi. 3 
Ogni dipinto iniziava con dei tratti semplici, che col tempo diventavano sofisticati paesaggi. Ross spiegava passo per passo ogni azione che faceva, istruendo gli spettatori, e aggiungendo dei commenti come "happy little clouds"  o "happy little trees"  ai soggetti che stava creando, trasmettendo un'emozione simile all'empatia. 
Ogni episodio è stato girato in tempo reale con due telecamere: una ripresa da distanza media di Ross e della sua tela, e un primo piano della tela o della tavolozza. Alla conclusione di ogni episodio, Ross era ricordato per dire la frase "So, from all of us here, I'd like to wish you happy painting, and God bless, my friend" .
