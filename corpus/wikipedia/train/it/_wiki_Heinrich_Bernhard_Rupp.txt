Heinrich Bernhard Rupp  è stato un botanico tedesco.
Rupp si firmava anche con forma latina Ruppius, come era d'uso ai suoi tempi. Egli studiò medicina dal 1704 presso l'Università di Gießen. Egli aveva già fatto da allora conoscenza con Johann Jacob Dillenius. Dal 1711 studiò anche presso l'Università di Jena, dal 1712 a Leida e nel 1713 nuovamente a Jena.
Rupp scrisse una Flora di Jena , nella quale trattava di piante con fiori e piccole piante. La sua Flora riguardava gran parte delle piante della Turingia fino alla zona pedemontana dello Harz.
Nel 1717 egli vendette il manoscritto della sua Flora ad uno studente, che v'incluse le denominazioni tedesche delle piante e che fece dare alle stampe il testo nel 1718. Rupp ne scrisse una seconda edizione, che però comparve solo nel 1726, parecchio tempo dopo la sua morte. Nel 1745 ne comparve una terza edizione, rielaborata da Albrecht von Haller.
Carl von Linné chiamò in onore di Rupp il genere Ruppia . 1  2 
