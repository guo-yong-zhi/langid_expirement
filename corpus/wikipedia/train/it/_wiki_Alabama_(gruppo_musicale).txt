Alabama è un noto gruppo musicale statunitense di musica country formatosi nel 1969. 1 
Sono considerati la più importante ed influente band country di sempre ed uno dei gruppi musicali più popolari nella storia . 2  3 
Noti per il loro stile di fusione di generi musicali tra i quali: il Southern rock, il country, il bluegrass, il folk ed il pop; gli Alabama sono anche noti per aver creato, grazie ai loro testi, un sentimento di orgoglio nei confronti del cosiddetto “profondo sud”. 4  5  6  7 
La band si forma nel 1969 quando i cugini Owen, Gentry e Cook decidono di suonare insieme vincendo un premio scolastico sotto il nome Young Country. Il gruppo nasce però ufficialmente nel 1972 quando i componenti lasciano i rispettivi lavori per dedicarsi alla musica, suonando in vari club e locali. 8 
Nel 1977 il gruppo cambia il nome da Wildocountry ad Alabama ed ottiene un contratto con la GRT che però fallisce l'anno dopo. Dopo la pubblicazione del disco My Home's in Alabama, si aggiunge alla band il batterista Mark Herndon.
Alla fine del 1980 viene pubblicato un singolo per la RCA Records. Dal 1977 al 1987 il gruppo riesce a piazzare ben 32 brani al primo posto della classifica Hot Country Songs; tra questi Take Me Down, The Closer You Get, When We Make Love, Feels So Right, Song of the South, Forever's as Far as I'll Go e altri. Vincono anche numerosi premi  e diverse volte ricevono la certificazione del disco di platino . 9 
Negli anni '90 la loro popolarità inizia a svanire nonostante il gruppo continui a lavorare costantemente e a vincere premi.
Il gruppo si scioglie nel 2003, anche se negli anni successivi escono diversi altri lavori. Nel 2010 si riunisce per festeggiare i quaranta anni dalla formazione e nel 2022 muore Jeff Cook, uno dei fondatori della band. 10  11 
Al 2023 gruppo continua a fare concerti e a lavorare a progetti discografici. 12 
Gli Alabama sono una delle band più vendute nella storia della musica, in totale infatti il gruppo ha venduto circa 100 milioni di dischi in tutto il mondo e 50 milioni solo negli Stati Uniti. 13  7 
La band ha piazzato ben 33 canzoni alla posizione numero uno nelle classifiche Billboard country, un record per una band; il gruppo inoltre può vantare due Grammy Awards, più di 10 CMA Awards e altri numerosi premi. 14  15 
Durante la lunghissima carriera, che tocca sette decenni differenti, il gruppo ha avuto un enorme numero di dischi con certificazioni, basti pensare che 20 album del gruppo  hanno raggiunto almeno un disco di platino negli Stati Uniti  e diversi altri singoli hanno raggiunto questo traguardo. 12 
Altri progetti