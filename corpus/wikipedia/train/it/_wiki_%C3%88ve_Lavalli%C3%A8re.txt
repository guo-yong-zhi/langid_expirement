Ève Lavallière, nata Eugénie Marie Pascaline Fenoglio oppure Eugenia Fenoglio , è stata un'attrice e religiosa francese, di origine italiana, appartenente all'Ordine francescano secolare.
La vita di Ève Lavalliere è divisa in tre parti: la sua gioventù difficile, la sua vita da attrice di successo e la sua vita religiosa. 1 
Ève Lavallière nacque a Tolone, figlia Louis-Emile Fénoglio, sarto di origine napoletana, e di Albania-Marie Audenet, nata a Perpignano. 1  
Studiò in una scuola privata, ma il 16 marzo 1884, Ève assistette a una litigata dei suoi genitori, conclusasi tragicamente con l'uccisione della madre ed il suicidio del padre. 2  3  4 
Dopo questo tragico evento, venne accolta dapprima da una zia, poi in un collegio e successivamente frequentò a Parigi una scuola di danza, canto e recitazione. 2 
Nel 1891 venne presentata a Eugène Bertrand, il direttore del Théâtre des Variétés, che la ingaggiò per i primi spettacoli. 5  6 
Esordì ne La Belle Hélène di Jacques Offenbach, 5  e all'età di venticinque anni diventò Ève Lavallière, dotata di una bella voce, 3  di una bella presenza, che la renderanno una famosa attrice teatrale nella Belle Époque, dai café-chantant a Montparnasse ai migliori teatri parigini, tra il 1891 e il 1917. 2 
Tra le più acclamate interpreti di operette e di commedie leggere, 5  idolo di tutte le classi sociali, principi e re inclusi, 1  ricevette complimenti ed elogi da molti suoi contemporanei, tra i quali, Sarah Bernhardt, che dichiarò: 
«Quello che fai è innato: tu crei - non copi i personaggi. Li fai nascere da dentro te stessa. È molto bello. 3  7 »
Negli stessi anni ebbe una relazione con il direttore del Théâtre des Variétés, Fernand Samuel, ma nonostante la fama, il denaro e il successo popolare, 3  soffrì di conflitti interiori, 4  che in un primo tempo cercò di mitigare tramite la magia e lo spiritismo. 2 
Nel 1917, durante la prima guerra mondiale, dopo l'ultima esibizione al Théâtre Michel di Parigi, Ève Lavallière si ammalò e subito dopo cercò di riposarsi a Tours, di abbracciare la fede, e grazie all'incontro con l'abate Chasteignier di Chanceaux, che le diede un libro su Maria Maddalena, 3  si convertì al cattolicesimo il 19 giugno 1917, andò frequentemente in pellegrinaggio a Lourdes, dove soggiornò al Convento delle Suore dell'Immacolata Concezione, 6  e non si esibì più sul palcoscenico. 2 
Alle persone che cercavano di ricondurla alla vita teatrale, lei rispondeva:
«Ora sono così felice! Ho scoperto l’amore di Dio, non sono mai stata tanto felice come dal momento in cui ho conosciuto Dio. 2 »
«Una sola cosa mi rimette a posto: l’abbandono totale nell’amore. Allora dimentico tutto: il passato, il presente, gli scrupoli fuggono e io sono inondata da una gioia profonda fatta di pace e di fiducia. 2 »
Il 19 settembre 1920 entrò nell'Ordine francescano secolare diventando suor Marie-Eve del Sacro Cuore di Gesù, 4  in un convento parigino, dove si occupò della portineria e della cucina, oltre che di penitenza, di preghiera, di servizio e di carità. 2  3 
Dal 1921 al 1923 soggiornò frequentemente in Tunisia, per poter assistere in un lebbrosario i più inermi, deboli e rifiutati. 2  4  7 
Negli ultimi anni Ève Lavallière si ammalò e morì a Thuillières il 10 luglio 1929 e tra le sue ultime parole, disse: 
«Ho sete di giungere in Cielo e vedere Gesù. 2 »
Sulla sua lapide al cimitero di Thuillieres si leggono le parole di Ève Lavallière, che descrivono esaurientemente la sua conversione:
«Ho lasciato tutto per Dio. Lui è solo sufficiente per me. Tu che mi hai creato, abbi pietà di me. 6  7 »
L'attrice convertita fu proclamata Serva di Dio da Giovanni Paolo II nel 1996. 2 
Altri progetti