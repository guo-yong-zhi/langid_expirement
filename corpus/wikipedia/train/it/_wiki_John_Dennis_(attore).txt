John Dennis  è stato un attore statunitense.
Per il grande schermo vanta più di 50 partecipazioni dal 1953 al 1979, mentre per gli schermi televisivi diede vita a numerosi personaggi in oltre cento produzioni dal 1953 al 1983. Nel corso della sua carriera fu accreditato anche con i nomi Bob Brophy e Johnny Dennis. 1 
John Dennis nacque a New York, nel Bronx, il 3 maggio 1925.
Per il piccolo schermo interpretò, tra gli altri, il ruolo di Dutch Schultz in 10 episodi della serie televisiva The Lawless Years dal 1959 al 1961. Interpretò inoltre numerosi altri personaggi secondari o ruoli da guest star in molti episodi di serie televisive dagli anni cinquanta agli anni ottanta. 2 
Fu inoltre accreditato in diverse produzioni cinematografiche per le quali interpretò personaggi più o meno secondari, come Big Eddie in Brooklyn chiama polizia del 1955, Kid Stanley in La rosa gialla del Texas del 1955, Red in Inferno nel penitenziario del 1958 e Brawny Foreman in Terremoto del 1974. 3 
La sua ultima apparizione per il piccolo schermo avvenne nell'episodio A Ewing Is a Ewing della serie televisiva Dallas, andato in onda il 28 gennaio 1983. Per ciò che concerne il suo curriculum cinematografico, l'ultima interpretazione risale al film del 1979 Amore al primo morso in cui interpreta un poliziotto in moto. 2 
Morì a Apple Valley, in California, il 19 marzo 2004 e fu cremato. 4 
