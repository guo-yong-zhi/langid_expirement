Per maggiori dettagli vedi quiAndrea Henkel  è un'ex biatleta tedesca.
Sorella della fondista medaglia d'oro olimpica Manuela 1  e moglie del biatleta statunitense Tim Burke 2 , è stata una delle pochissime biatlete capaci di vincere le tre competizioni più importanti a livello individuale . Nella sua carriera ha vinto titoli iridati, sia a livello juniores che assoluto, in tutte le specialità a cui ha preso parte, eccezion fatta per la staffetta mista, nella quale ha comunque conquistato un argento e un bronzo.
La Henkel cominciò a praticare il biathlon a livello agonistico nel 1989, all'età di dodici anni. Dal 1999, anno della sua prima gara in Coppa del Mondo e del suo debutto iridato, fu membro stabile della formazione tedesca. Nello stesso anno conquistò le sue prime vittorie in Coppa, una staffetta a Oberhof e, a livello individuale, la partenza in linea di Osrblie/Pokljuka.
Ai XIX Giochi olimpici invernali di Salt Lake City 2002, sua prima partecipazione olimpica, conquistò due medaglie d'oro, nell'individuale e nella staffetta . Quattro anni dopo, a Torino 2006, si classificò 4ª nell'individuale e 13ª nella partenza in linea e vinse l'argento nella staffetta.
Nella stagione 2006-2007 vinse la classifica generale di Coppa del Mondo davanti alla connazionale Kati Wilhelm e alla svedese Anna Carin Olofsson, risolvendo la contesa soltanto dopo l'ultima gara della stagione. Decisiva per l'assegnazione fu infatti la questione degli scarti, poiché nell'assegnazione del trofeo si doveva tener conto solamente dei migliori 24 risultati della stagione: quindi pur avendo ottenuto complessivamente meno punti delle altre due antagoniste, riuscì a far sua la coppa di cristallo 3 . Nello stesso anno ha conquistato anche la Coppa di specialità dell'individuale.
Nella stagione 2007-2008 non riuscì a difendere la Coppa del Mondo, chiudendo al terzo posto in classifica, ma ai Mondiali di Östersund vinse tre medaglie d'oro . Nell'edizione iridata dell'anno dopo, Pyeongchang 2009, arricchì il suo palmarès con un argento e un bronzo, nelle due staffette.
Ai XXI Giochi olimpici invernali di Vancouver 2010 vinse il bronzo nella staffetta e si classificò 27ª nella sprint, 6ª nell'individuale, 10ª nell'inseguimento e 9ª nella partenza in linea. Nella stagione seguente, 2010-2011, tornò a competere per la Coppa del Mondo generale, chiudendo al secondo posto; ai Mondiali di Chanty-Mansijsk vinse nuovamente l'oro nella staffetta, risultato replicato nella rassegna iridata di Ruhpolding 2012 nella quale vinse anche il bronzo nella staffetta mista.
Nel 2013, ai Mondiali di Nové Město na Moravě, tornò a vincere una medaglia individuale  e chiuse la stagione di Coppa al terzo posto. Ai XXII Giochi olimpici invernali di Soči 2014 si classificò 22ª nella sprint, 29ª nell'inseguimento, 17ª nella partenza in linea e 11ª nella staffetta; annunciò il ritiro al termine di quella stessa stagione 2014 4 .
Legenda:
IN = individuale
SP = sprint
PU = inseguimento
MS = partenza in linea
RL = staffetta
Altri progetti