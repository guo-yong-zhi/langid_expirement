Christine Pascal  è stata un'attrice, regista e scrittrice francese.
Debuttò nel film di Michel Mitrani Les Guichet des Louvres , all'età di 21 anni, per poi cominciare una prolifica collaborazione con il regista Bertrand Tavernier a partire dal film L'orologiaio di St. Paul . Altri film di Tavernier che hanno visto la sua partecipazione sono Che la festa cominci... , Il giudice e l'assassino , I miei vicini sono simpatici , da lei co-scritto, e Round Midnight - A mezzanotte circa . Fece il suo debutto come regista con Félicité, e diresse in seguito La Garce, Zanzibar, Le petit prince a dit  e Adultère, mode d'emploi.
Pascal aveva pensato al suicidio varie volte nel corso della propria vita, e il primo film da lei diretto - Félicité - si apre proprio con la scena di un suicidio. Nel 1984, quando le venne chiesto in che modo avrebbe preferito morire, aveva risposto: "En me suicidant, le moment venu."  1 . In un certo senso mantenne fede alla parola: nel 1996 si tolse infatti la vita lasciandosi cadere da una finestra di una clinica psichiatrica a Garches, dove si trovava ricoverata.
