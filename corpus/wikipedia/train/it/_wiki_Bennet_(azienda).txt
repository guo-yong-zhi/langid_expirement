Bennet è un'azienda italiana nata nel 1964 a Como operante nel mercato degli ipermercati e dei centri commerciali.
L'azienda fu fondata dai fratelli Ratti, Enzo e Sergio, commercianti titolari di un negozio di alimentari nel centro di Como 1  che progressivamente allargò sul modello degli store americani.
Nel 1964 viene rilevato un grande magazzino con supermercato a Legnano  che diventerà il primo negozio a marchio Bennet. Successivamente inizia ad espandersi in gran parte della regione Lombardia con maggior concentrazione nella Provincia di Como con le insegne Bennet market, iper Bennet e Roll Market.
La sua espansione è proseguita verso il Piemonte , l'Emilia-Romagna , il Veneto , il Friuli Venezia Giulia  e la Liguria .
Ha sede legale a Montano Lucino in provincia di Como, in via Enzo Ratti .
Nel 2019 annuncia l'entrata nel consorzio VéGé e alla fine dell'anno acquisisce il centro commerciale “Girandola” di Bagnolo Cremasco  insieme all’annesso ipermercato.
Nel 2020 in seguito alla vendita delle attività italiane di Auchan a Conad, rileva da quest'ultima i negozi di Antegnate , Cesano Boscone , Codogno , Concesio, Mazzano , Milano-viale Monza, Milano-viale Corsica, Nerviano e Monza. 2 
Bennet é presente in Italia con 63 ipermercati e superstore situati in Piemonte, Lombardia, Emilia-Romagna e Liguria e 50 centri commerciali di proprietà ad insegna "Gallerie Bennet" in Piemonte, Lombardia,Emilia,Veneto e Friuli. In queste ultime due regioni di nord est gli iper sono però gestiti da catene locali.
Questo è il dettaglio della presenza di Bennet: 3 
Nel 2006 il Giudice del lavoro del Tribunale di Como, Beniamino Fargnoli ha accolto un ricorso presentato dalla Filcams CGIL di Como per comportamento antisindacale nei confronti della catena di supermercati Bennet. Il giudice ha riconosciuto la violazione dell'articolo 9 della Legge 125 del 1991. 4 
Altri progetti