Ai Giochi olimpici intermedi di Atene 11 atleti parteciparono alla gara di salto in alto da fermo. La prova si tenne il 1º maggio nello Stadio Panathinaiko. Non ci furono qualificazioni: si disputò direttamente la finale.
La medaglia di bronzo non venne assegnata, per via dell'ex aequo di ben tre atleti in seconda posizione.
Lawson Robertson, la medaglia d'argento, è lo stesso atleta che è arrivato quinto nei 100 metri. Anche Sheridan è un eclettico, avendo vinto in precedenza l'oro nel lancio del disco e, nello stesso giorno di questa gara, il getto del peso.
