Atena  è un nome proprio di persona italiano femminile 1  2 .
Si tratta di una ripresa, documentata a partire dal Rinascimento, del nome di Atena, dea greca della saggezza, della scienza e della guerra 1  2  3  4  5  6 , alla quale sono riferiti, tra l'altro, vari nomi teoforici, quali Atenodoro, Atenaide e Atenagora. In alcuni casi, il nome può fare riferimento anche alla città di Atene, capitale della Grecia 2 , la quale prende comunque il suo nome dalla divinità 7 .
Il nome "Atena" è attestato in greco come Ἀθηνᾶ o Ἀθήνη  e in latino come Athena 1 , ma la forma più antica conosciuta sembrerebbe essere Atana, attestata su una tavoletta lineare B 6 ; la sua etimologia è dibattuta, e sono state avanzate diverse interpretazioni, che lo riconducono a svariati vocaboli greci 3  4  6 . È tuttavia molto probabile che tali teorie siano tutte errate, e il nome abbia in realtà origini pregreche, forse minoiche, non decifrabili 1  3  5  6 .
Il nome è adespota, ossia privo di santa patrona; l'onomastico si può festeggiare eventualmente il 1º novembre, in occasione di Ognissanti.
