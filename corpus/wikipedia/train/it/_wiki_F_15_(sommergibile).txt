L'F 15 è stato un sommergibile della Regia Marina.
Una volta operativo fu destinato alla Squadriglia Sommergibili di Brindisi 1 . Primo comandante dell'unità fu il capitano di corvetta Mario Monelli 1 .
Nel dicembre 1917 fu assegnato alla base di Valona e fu impiegato nella difesa di tale porto, sotto il controllo del Comando Marittimo 1 .
Nel maggio 1918 fu trasferito alla Flottiglia Sommergibili di Ancona, ma prese base a Porto Corsini 1 .
Durante la prima guerra mondiale effettuò in tutto 15 missioni offensive al largo delle coste avversarie 1 .
Dopo la firma dell'armistizio di Villa Giusti rimase dislocato in Alto Adriatico 1 .
Nell'ottobre 1923 prese parte allo sbarco a Corfù durante il contenzioso italo-greco che riguardò l'isola 1 .
Prese poi parte a varie esercitazioni 1 . 
Durante una di queste, il 6 agosto 1928, consistente in un attacco simulato all'incrociatore leggero Brindisi, in navigazione, insieme all'esploratore leggero Aquila e con la scorta della V Flottiglia Cacciatorpediniere, da Parenzo a Pola , il gemello F 14 fu accidentalmente speronato ed affondato dal cacciatorpediniere Missori 2  3 .
L'F 15 fu tra le prime unità ad accorrere sul posto e prese parte ai soccorsi, comunicando con il sommergibile affondato  e pompandovi aria con una manichetta, manovra risultata però fatale, dato che l'aumento della pressione, non correttamente compensato, rese l'aria ancora più irrespirabile  2  3 . Ogni tentativo di soccorso risultò vano: quando fu possibile riportare a galla l'F 14 – trentaquattro ore dopo l'affondamento – non si poté che constatare il decesso dell'intero equipaggio 2  3 .
L'F 15 proseguì nell'attività addestrativa sino al 1929, anno della sua radiazione 1 .
Fu poi demolito 1 .
