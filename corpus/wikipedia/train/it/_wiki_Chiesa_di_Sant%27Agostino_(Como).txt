La chiesa di Sant'Agostino è un luogo di culto cattolico di Como, dedicato all'omonimo santo. È l'unica chiesa in stile gotico 1  cistercense 2  della città.
Al proprio interno è conservata la tela della Nascita di Maria del Morazzone.
La chiesa fu costruita nel Trecento da alcuni monaci agostiniani provenienti dal convento di San Tommaso a Civiglio. 3  4  Il terreno per la costruzione della struttura fu donato dalla famiglia di un tal Pietro Pioppi, sepolto in chiesa nel 1393. 2 
Da un punto di vista cronologico, la chiesa costituì il terzo edificio sacro costruito in Como dagli ordini mendicanti, preceduta solo da quelle che allora erano la chiesa di San Francesco e la chiesa di San Giovanni in Pedemonte. 5  
Consacrata tra il 1379 1  e il 1384 2 , l'edificio funse da chiesa dell'attiguo monastero, ampliato nel corso del Seicento 6  e soppresso  nel 1772 5  nell'ambito delle soppressioni conventuali decretate da Giuseppe II d’Asburgo-Lorena 1  4 . Del complesso monastico facevano parte un cimitero e due chiostri, accessibili attraverso due porte  realizzate in un muro che un tempo si trovava proprio davanti alla chiesa, sullo stesso livello dove oggi passa la strada 2 .
Con la demolizione della vicina chiesa di Sant'Antonino , 7  nel 1773 la chiesa di Sant'Agostino fu elevata al rango di parrocchiale dell'omonimo borgo e, per questa ragione, 3  rimaneggiata 3  in stile neoclassico 2 . Alcune modifiche si erano tuttavia già registrate nel corso del secolo precedente, con la realizzazione di cinque cappelle stuccate, affrescate e dotate di altari in legno. 2  
Le modifiche neoclassiche furono cancellate durante una campagna di restauro portata aventi durante gli anni ’60 del Novecento, durante la quale vennero riscoperti sia gli affreschi realizzati a cavallo tra i secoli XIV e XV 3  sia le originarie capriate in legno del soffitto. 1  2 
Nel 1995, la facciata che fino ad allora si presentava con un aspetto a finte pietre di colore giallo, 5  fu ritinteggiata recuperando le tonalità dell'intonaco cinquecentesco 8  e l'antica policromia delle lesene. 5 
La chiesa si presenta con una facciata a salienti, dotata di tre pinnacoli e decorata da lesene policrome che suggeriscono la suddivisione interna a tre navate. Nella porzione centrale della facciata, un finto 5  rosone ligneo ottocentesco sormonta il quattrocentesco portale in pietra, 8  1  decorato a motivi floreali 9 . 2  Sopra al portale, la lunetta conserva lacerti di un affresco tardoquattrocentesco, raffigurante una Madonna col Bimbo tra i santi Agostino, Monica, Nicola da Tolentino e la beata Maddalena Albrici 2 . Questo affresco è attribuito ad Andrea De Passeri 5 . 
Nella parte posteriore della chiesa, l'esterno della sacrestia ospita un campanile con pietre a vista. 10 
Sul lato sud della chiesa si trovano i resti di due chiostri 11  rimaneggiati nel XVI secolo 1  5 . Del chiostro esterno - quello più moderno - restano oggi sette campate, mentre del chiostro interno sono visibili solo tre lati. 11   
Sulle pareti dei chiostri è possibile osservare tracce di affreschi databili alla fine del XIV secolo, 2  opere realizzate dal De Passeri 6 . La "firma" del pittore è identificabile nel passerotto tenuto in mano dal bambin Gesù, nell'affresco che lo ritrae in braccio alla Madonna  e in compagnia di san Gerolamo, di santa Caterina d'Alessandria e del committente dell'opera. Un altro degli affreschi, mutilato nella parte alta da una delle volte del chiostro, presenta i santi Pietro e Agostino; sotto a questi, i santi Bartolomeo, Fermo e Tommaso.   
Tra le opere conservate nell'antico refettorio, oltre a un San Francesco attribuito a Pier Francesco Mazzucchelli 6 , spicca un Cenacolo di Sant’Agostino con dodici suoi monaci santi, 1  affresco ispirato a un'analoga opera conservata nell'ex-convento della Chiesa di Santa Maria delle Grazie a Gravedona. Eseguito nel 1620, 3  5  l'affresco del refettorio di Sant'Agostino fu strappato dalla sua sede originaria nel 1876, in seguito a un terremoto. Nonostante la critica sia solita attribuire questo affresco a Giovanni Paolo Recchi 3  5 ,  questa attribuzione è tutt'altro che certa, essendo state riscontrate sia incongruenze stilistiche con altre opere dello stesso autore sia elementi che rimandano agli stili di Domenico Caresana e Isidoro Bianchi. All'interno, le tre navate terminano in altrettante absidi piatte, dotate di costoloni 5  e sormontate da archi a sesto acuto 1 . Il presbiterio ospita alcuni affreschi tardotrecenteschi, 1  raffiguranti alcuni Profeti, quel che resta di una Crocifissione e un'Annunciazione coi profeti Geremia e Isaia 2 . Al XIV secolo risalgono anche gli affreschi che raffigurano, oltre al santo titolare della chiesa, altri santi come Pietro, Bartolomeo e Tommaso 12 . Al tempo della visita pastorale di Feliciano Niguarda , il presbiterio era invece riccamente decorato da affreschi raffiguranti alcuni episodi della vita di Sant'Agostino.
La navata di sinistra ospita sei cappelle gentilizie, 5  decorate in stile rinascimentale e barocco. 10 
La prima cappella conserva una statua ivi trasportata attorno al 1791 dalla vicina ex-chiesa di sant'Antonio abate, scultura che rappresenta proprio quest'ultimo santo. La seconda cappella, dedicata alla Madonna della Cintura, ospita affreschi e quadri realizzati nel 1612 dal Morazzone, 3  tra i quali spicca la tela della Nascita di Maria. La terza cappella, un tempo patrocino della famiglia Somigliana, conserva affreschi di Pietro Bianchi, oltre a una Deposizione dipinta da Francesco Innocenzo Torriani 3 . La quarta cappella è dedicata a san Nicola da Tolentino, mentre la quinta alla Sacra famiglia di Nazareth. 5  Quest'ultima cappella ospita una tela raffigurante Il sogno di San Giuseppe, opera attribuita a Daniele Crespi.
Sulla parete di destra trovano posto una serie di quadri:
Altri progetti