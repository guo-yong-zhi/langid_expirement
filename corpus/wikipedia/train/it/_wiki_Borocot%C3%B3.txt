Ricardo Lorenzo Rodríguez, meglio noto con lo pseudonimo Borocotó , è stato un giornalista, scrittore e sceneggiatore uruguaiano.
Nato a Montevideo, si trasferì a Buenos Aires, ove iniziò a lavorare scrivendo per la Editorial Atlántida. 1  Tramite la casa editrice si legò alla rivista sportiva El Gráfico, molto diffusa in tutto il continente in quegli anni. 1  Nel periodico argentino si occupava dell'ultima pagina, in cui scriveva in una rubrica chiamata Apiladas, con cui esperì un particolare successo tra i lettori. 1  2  Fu il creatore del termine La Máquina, usato per definire la formazione del Club Atlético River Plate il 12 giugno 1942, 3  che in seguito rimase nota proprio con tale soprannome. 1  Oltre a lavorare da giornalista della carta stampata, Borocotó fu co-conduttore di diverse trasmissioni radiofoniche e televisive. 1  Il 17 ottobre 1948 fondò anche una società calcistica, il Sacachispas Fútbol Club. 1  Nello stesso anno aveva scritto la prima sceneggiatura, Pelota de trapo, che divenne un film di discreto successo. 1  Nel 1963 scrisse la sua ultima opera, la sceneggiatura di Pelota de cuero, prima di morire il 19 giugno dell'anno successivo. 4 
Altri progetti