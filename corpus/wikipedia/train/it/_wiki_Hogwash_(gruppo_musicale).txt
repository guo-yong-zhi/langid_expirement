Gli Hogwash erano una band formatasi nel gennaio del 1994 nella provincia di Bergamo. Il loro ambiente si muove da un indie rock intimista a un ambito stoner sempre con melodie malinconiche.
Gli Hogwash nascono nel 1994 dall'incontro del cantante-chitarrista Enrico Ruggeri, del chitarrista Edoardo Nazzarri e del batterista Roberto Remondi, realizzando nel 1995 il loro primo demotape autoprodotto intitolato 21 Inches Sun. Il sound degli esordi presenta un'attitudine stoner dalle influenze anni '70 1 .
Nell'inverno del 1996 la band entra al New Motor Inside Studios per produrre il loro primo album pubblicato nel 1997 dalla Lucifer Rising di Steve Sylvester e si intitolava Fungus Fantasia. L'album presentava tonalità fortemente legate al rock psichedelico 2 , alternando ballate acustiche a sonorità più grezze in cui prendono spazio i riff distorti del basso 3 . Fu poi di questo periodo la partecipazione al disco tributo ai Blue Cheer Blue Explosion  con la cover di Magnolia Caboose Babyfinger 1  e poi nella compilazione Stone Deaf Forever  con il brano Hide.
Nel 2000 pubblicarono Tailoring per la Red Sun 2 , spostando il loro suono in un mix di rock chitarristico, stoner, noise rock e malinconie emocore 4 .
In questo periodo gli Hogwash aderiscono al progetto Colt 38, una sorta di jam session band di cui facevano parte alcune delle migliori band del genere, e tra queste That's All Folks!, Ufomammut, Acajou, Gea, Vortice Cremisi e Verdena 1 .
Negli anni a seguire la band vide l'ingresso del bassista Giuseppe Belotti, entrando così in una nuova modalità stilistica e compositiva che porterà nel 2003 alla produzione dell'album Atombombproofheart con la fiorentina Urtovox 1 . L'album presenta ora sonorità meno cupe e più riconcilianti, fatto di brani ariosi, intimisti e ricchi di malinconico ottimismo 1  5 .
A settembre 2006 è uscito il disco intitolato "Half Untruths". Una miscela di indie introspettivo e dinamico con alle spalle un notevole lavoro compositivo e la produzione artistica di Alberto Ferrari dei Verdena 1 .
