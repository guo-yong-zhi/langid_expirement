Ian William Richardson  è stato un attore britannico.
Nato da John Richardson e Margaret Drummond, Richardson fece le sue prime esperienze come attore nella scuola Tynecastle a Edimburgo. Successivamente continuò gli studi alla scuola di Arte Drammatica a Glasgow, dove nel 1957 ricevette la medaglia d'oro James Bridie. Nel 1958 si unì alla compagnia del Birmingham Repertory Theatre, con la quale interpretò Amleto. Nel 1960 entrò a far parte della Royal Shakespeare Company  e fu acclamato per le numerose interpretazioni ne Il mercante di Venezia, La dodicesima notte, Il racconto d'inverno, Molto rumore per nulla, Sogno di una notte di mezza estate, La bisbetica domata, La commedia degli errori e Re Lear.
Nel 1966 acquistò notorietà internazionale per l'interpretazione di Jean Paul Marat nel film Marat/Sade, diretto da Peter Brook. Nel 1968 ritornò a interpretare un altro personaggio scespiriano: Oberon, il re delle fate, in una trasposizione cinematografica del Sogno di una notte di mezza estate, diretto da Peter Hall, accanto a Judi Dench, Diana Rigg e Helen Mirren. Nel 1990 lavorò con Paul Seed per la realizzazione della miniserie House of Cards, dove interpretò la parte del protagonista Francis Urquhart, conquistando il British Academy Television Awards come miglior attore.
Ian Richardson morì nel sonno a causa di un arresto cardiaco il 9 febbraio 2007, all'età di 72 anni. Secondo il suo agente non era malato, 1  poiché di fatto la settimana successiva avrebbe dovuto iniziare le riprese di un episodio della serie L'ispettore Barnaby. La moglie Marussja Frank e il figlio Miles decisero di disperdere le sue ceneri nelle fondamenta della sala del teatro Royal Shakespeare Theatre di Stratford durante il corso della sua ristrutturazione nel 2008. 2 
Nelle versioni in italiano delle opere in cui ha recitato, Ian Richardson è stato doppiato da:
Altri progetti