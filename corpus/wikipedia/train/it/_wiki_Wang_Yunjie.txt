Wang Yunjie 1   è stato un compositore cinese.
Uno dei più importanti compositori cinesi nel XX secolo, autore di numerose colonne sonore per il cinema e la televisione.
Cresciuto a Qingdao, studiò la musica contro il volere dei genitori, che tentarono in ogni modo di impedirgli di intraprendere gli studi musicali. Dopo alcuni anni a Shanghai, si trasferì a Pechino dove si laureò all'Università Normale per poi tornare a Qingdao come insegnante di musica nelle scuole medie. In seguito alla guerra di Shanghai del 1932 si impegnò nella composizione di brani anti-guerra a Wuhan e a Chongqing.
In seguito alla risoluzione del conflitto sino-giapponese, ritornò a Qingdao e fondò nel 1946 l'orchestra Yin Shi . In questi anni iniziò la sua collaborazione con la shanghaiese Kunlun Film Company, firmando le colonne sonore per i film Wanjia denghuo  nel 1948 e Un orfano chiamato San Mao  nel 1949, dove apparve in un piccolo ruolo; suo figlio Wang Longji, attore bambino, interpretò il protagonista San Mao.
Con l'affermarsi della Repubblica Popolare Cinese, Wang Yunjie fu nominato direttore della Shanghai Philharmonic Orchestra  e presidente del dipartimento musicale della commissione cinematografica del Ministero della cultura.
Nella sua carriera ha scritto più di quaranta colonne sonore di film e serie televisive. Una delle sue composizioni più celebri è La piccola rondine , presente nel film Hushi riji  dove è cantata da Wang Danfeng, e divenuta tra le più note canzoni cinesi per bambini della Cina continentale. 2 
