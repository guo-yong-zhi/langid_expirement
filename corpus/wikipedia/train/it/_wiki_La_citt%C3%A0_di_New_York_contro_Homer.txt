La Città di New York contro Homer è il 1º episodio della 9ª stagione della serie animata I Simpson. Qui compare per la prima volta Duffman, il front-man della Duff.
Al bar di Boe, Barney viene designato come guidatore sobrio per la serata: intanto, Homer e gli altri festeggiano ubriacandosi l'arrivo di Duffman. Tornato a casa, Homer non ritrova però la sua auto e per 2 mesi non si hanno notizie di Barney: senza più il mezzo, costruisce un'auto nuova usando un materasso. Lisa, sfogliando la posta, trova una lettera proveniente da New York: la vettura è infatti parcheggiata, illegalmente, al World Trade Center. In caso di mancata rimozione entro 72 ore, verrà gettata nell'East River. La famiglia decide così di andare nella Grande Mela, nonostante i ricordi negativi di Homer .
Bart, Lisa, Maggie e Marge visitano la metropoli mentre Homer attende l'arrivo di un vigile per rimuovere l'auto . L'attesa è però lunga, e Homer la inganna mangiando khlav kalash  e bevendo succo di granchio da un venditore ambulante: l'eccesso di cibo e bibite lo spinge però ad andare in bagno. La toilette più vicina è in una delle Torri, ma i servizi igienici  sono inutilizzabili: Homer raggiunge così l'altra Torre, vedendo dalla finestra un vigile che deposita sull'auto un'altra contravvenzione. 
Deciso a fuggire dalla città, parte con la ganascia ancora attaccata e danneggia gravemente l'automobile nel parafango e anche, nel tentativo di rimuovere la ganascia, con un martello pneumatico mandando in frantumi tra l'altro il parabrezza: supera il Central Park e ritrova la famiglia, mentre sta compiendo un giro in carro. Deformato in volto dalla rabbia, riporta così tutti a casa incontrando davanti a lui un camion della nettezza urbana che perdendo la spazzatura gli fa cadere in faccia un sacco contenente tra le altre cose una siringa usata.
Altri progetti