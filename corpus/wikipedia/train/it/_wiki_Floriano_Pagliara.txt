Floriano Pagliara  è un ex pugile italiano, nato in Germania, ma cresciuto a Cecina.
Nonostante la Germania gli abbia dato i natali e il cognome tradisca origini pugliesi, Floriano è cresciuto a Cecina . Floriano Pagliara inizia a praticare il pugilato all'età di 15 anni presso la Boxe Cecina; un anno e otto mesi dopo disputa il suo primo incontro da dilettante ottenendo subito un successo.
Da allora ben 55 incontri da dilettante , tra cui due con la maglia della nazionale italiana . Nel palmarès del pugile cecinese anche due vittorie del Torneo Internazionale di Cremona, 10 titoli regionali  e due secondi posti ai campionati italiani assoluti.
Diventa un pugile professionista il 21 marzo 2006, quando firma per la scuderia grossetana Rosanna Conti Cavini.
Poco dopo il suo passaggio al professionismo Pagliara vince per ko i primi incontri tanto da guadagnarsi il soprannome di "Flash" per la grande velocità nel mettere al tappeto gli avversari. Da quando si allena e combatte a New York il soprannome è diventato "L'Italiano", chiaro riferimento alle sue origini.
L'esordio sul ring è, invece, datato 23 giugno 2006, quando a Bonassola l'atleta cecinese vince per ko tecnico alla seconda ripresa contro Mario Stojka.
Dal 15 giugno 2008 vive e si allena a New York presso la leggendaria Gleason's Gym di Brooklyn.
Da quando ha intrapreso l'avventura negli Stati Uniti ha combattuto sei incontri oltreoceano: 
Nel 2018, dopo un KO subito da Jude Franklin, ha cessato l'attività pugilistica 1 
