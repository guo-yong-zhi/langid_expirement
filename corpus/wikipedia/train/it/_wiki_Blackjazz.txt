Blackjazz è il quinto album in studio del gruppo musicale norvegese Shining, pubblicato il 2 febbraio 2010 dalla Indie Recordings. 1 
L'album segna un completo distacco dalle precedenti pubblicazioni del gruppo, caratterizzandosi da sonorità che uniscono musica industriale, heavy metal, free jazz e rumorismo, oltre alla voce death del cantante e sassofonista Jørgen Munkeby. 1  Tra le tracce del disco vi è presente anche una reinterpretazione di 21st Century Schizoid Man dei King Crimson, cantata da Grutle Kjellson degli Enslaved. 2 
Il 24 aprile 2020, per celebrare i dieci anni di Blackjazz, il gruppo ha pubblicato una nuova edizione in vinile dell'album che include una versione inedita di The Madness and the Damage Done incisa con Ihsahn originariamente nel marzo 2010. 3  Il successivo 6 giugno il gruppo ha eseguito l'album nella sua interezza in live streaming presso la centrale idroelettrica Vemork sita nella Vestfold og Telemark. 4 
Testi e musiche di Munkeby, eccetto dove indicato.
