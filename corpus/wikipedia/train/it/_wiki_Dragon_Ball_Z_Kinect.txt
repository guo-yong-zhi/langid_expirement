Dragon Ball Z Kinect è un videogioco di Dragon Ball Z prodotto dalla Spike e pubblicato per Xbox 360 dotati di periferica Kinect da Namco Bandai: il 2 ottobre in Europa, mentre il 31 ottobre negli Stati Uniti.
Dragon Ball Z Kinect è un Videogioco di combattimento in prima persona, con un motore grafico uguale a quello visto in Dragon Ball Z: Ultimate Tenkaichi. Il gioco dispone di un roster di oltre 50 personaggi  ed oltre 100 mosse effettuabili. Inoltre vi sarà la presenza di oltre 20 speciali Card con codici QR da poter scannerizzare tramite il dispositivo Kinect che sbloccheranno diversi contenuti . Queste speciali Card saranno disponibili su prenotazione o in promozione oppure acquistandole. Assieme al Videogioco, venne incluso anche l'episodio speciale denominato Dragon Ball - Episodio di Bardack, tuttora inedito in Italia.
Le uniche modalità disponibili in questo titolo sono la "Modalità Storia", con cui si ripercorreranno le tappe salienti di Dragon Ball Z. Inoltre, come nel precedente titolo Dragon Ball Z: Ultimate Tenkaichi, saranno presenti delle battaglie speciali definite "Battaglie Boss" in cui si dovranno affrontare dei nemici di proporzioni gigantesche . 
L'altra modalità presente è lo "Score Attack", nella quale si affronteranno diverse battaglie contro i personaggi presenti nel gioco e bisognerà realizzare il maggior numero di punti possibile. Purtroppo in questa nuova versione di Dragon Ball  non sarà possibile creare un proprio giocatore e farlo interagire con un mondo parallelo anche se molti, in Italia e nel resto del Mondo, approvavano tale modalità di gioco.
Il cast si avvale di tutti i personaggi già presenti all'interno del roster del precedente Dragon Ball Z: Ultimate Tenkaichi , con la sola aggiunta di Bardak in versione Super Saiyan. Nonostante compaiano nel film incluso nel gioco, ne Chilled ne i suoi sottoposti Toby e Kyabira compaiono nel roster dei personaggi giocabili.
