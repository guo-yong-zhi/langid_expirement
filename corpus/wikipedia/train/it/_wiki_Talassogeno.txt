In astronomia, un talassogeno   è una sostanza in grado di formare oceani planetari. 1  Le sostanze talassogene non sono necessariamente adatte alla vita; tuttavia, la maggior parte dell'interesse per questa categoria di sostanze si registra nell'ambito dell'astrobiologia, nella ricerca e nello studio di possibili forme di vita extraterrestre. 2 
Il termine è stato coniato nel 1970 dal biochimico e scrittore statunitense Isaac Asimov nel suo saggio The Thalassogens, successivamente pubblicato all'interno della sua raccolta The Left Hand of the Electron, nel 1972. 3  4 
Alcune caratteristiche che i talassogeni devono possedere sono la relativa abbondanza, la stabilità chimica all'interno del proprio ambiente e l'essere allo stato liquido nelle condizioni presenti su alcuni pianeti. Alla luce di queste considerazioni, l'astronomo Robert A. Freitas ha elaborato la seguente tabella: 1 
Temperatura e pressione critica rappresentano il punto dove non vi è più distinzione tra gas e liquido, un possibile limite per lo sviluppo della vita, nonostante il tema della vita all'interno dei fluidi supercritici sia stato trattato nella scienza 2  e nella letteratura, come nel romanzo di Hal Clement Close to Critical.
In seguito, altri studiosi hanno proposto altre sostanze come possibili talassogeni, come l'acido solforico, l'etano e soluzioni di acqua e ammoniaca. 5  La scoperta della possibile presenza di oceani sotto la superficie di lune, per esempio Europa, ha inoltre ampliato la gamma dei possibili ambienti in cui un talassogeno può formare oceani.
