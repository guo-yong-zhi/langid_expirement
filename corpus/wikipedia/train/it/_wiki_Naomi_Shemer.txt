Naomi Sapir Shemer  è stata una cantautrice, compositrice e poetessa israeliana.
È stata una delle più importanti e prolifiche autrici di canzoni in Israele, da alcuni considerata la "First Lady delle Canzoni Israeliane". La Shemer scrisse sia i testi che le poesie delle sue canzoni, compose la musica per testi altrui  e pose parole ebraiche in noti motivi internazionali ; probabilmente contribuì alla musica israeliana in modo più duraturo di ogni altro compositore. Grazie al suo uso virtuoso del linguaggio, Shemer è stata anche definita come una poetessa, nonostante i suoi scritti pubblici siano sempre stati messi in musica.
Naomi Shemer nacque e crebbe a Kvutzat Kinneret, un kibbutz sulle rive del Mar di Galilea, tra i cui fondatori vi erano i suoi genitori. Nel 1950 servì nell'esercito Israeliano  intrattenendo le truppe, studiò musica alla Accademia Rubin di Gerusalemme e tornò sul Mar di Galilea per insegnare le canzoni ai bambini in età prescolare, prima di trasferirsi a Tel-Aviv.
Nel 1983 ricevette l'Israel Prize per il suo contributo alla cultura israeliana.
Parecchie canzoni di Naomi Shemer hanno la qualità di inni nazionali, poiché fanno emergere emozioni e sentimenti nazionali nei cuori degli israeliani. La sua canzone più famosa di questo tipo è "Yerushalayim shel zahav" . La scrisse nel 1967, alcuni giorni prima dell'inizio della Guerra dei Sei Giorni, quando Israele conquistò Gerusalemme est e il Muro del Pianto divenne nuovamente accessibile agli ebrei. Nel 1968 un parlamentare israeliano presentò una proposta al presidente della Knesset, nel quale si chiedeva la ufficializzazione di questa canzone a inno nazionale di Israele; il progetto fu infine rifiutato, ma questo fatto indica la grande influenza delle canzoni della Shemer.
Naomi Shemer scrisse anche molte canzoni per bambini, incluse canzoni dedicate alle diverse festività ebraiche. Tra le sue canzoni arrivate in Italia va ricordata Il gioco dell'alfabeto, scritta per il 45º Zecchino d'Oro .
Dopo una lunga malattia, si spegne nell'Ichilov Hospital  di Tel Aviv.
Altri progetti