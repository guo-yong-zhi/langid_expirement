I Danú sono un gruppo musicale il cui repertorio è improntato allo stile folk irlandese. Si è formato nel 1996 ad Waterford, Irlanda meridionale, debuttando all'Orient Celtic Music Festival. Il loro nome è probabilmente ispirato a quello di una nota divinità irlandese, appunto: Danu.
Sebbene i componenti siano tutti legati alle radici musicali del loro paese, la musica che eseguono è improntata su arrangiamenti in chiave moderna in grado di restituire ai brani una rinnovata vitalità.
Il loro album Think Before You Think  è stato votato dalla rivista di Dublino Irish Music Magazine come Best Overall Traditional Act. Ugualmente, unica band che abbia ottenuto tale riconoscimento, i Danú sono stati votati per due volte come miglior gruppo tradizionale al BBC Folk Awards.
La loro versione della canzone tradizionale Co. Down lanciata originariamente da Tommy Sands ha vinto, all'interno della stessa competizione musicale, il premio come migliore canzone tradizionale.
