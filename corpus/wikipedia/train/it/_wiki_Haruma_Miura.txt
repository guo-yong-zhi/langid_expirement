Haruma Miura  è stato un attore e cantante giapponese.
Faceva parte dell'agenzia Amuse 4  ed era stato uno dei tre membri del gruppo musicale j-pop Brash Brats, attualmente inattivo. Il 18 luglio 2020 si è suicidato nella sua casa. 5 
Entra a far parte del mondo televisivo nel 1997, a sette anni, nella serie televisiva della NHK Agri. 6  Dopo aver già dato prova di sé facendosi apprezzare nel dorama 14-sai no haha: aisuru tame ni umarete kita, dove interpreta Satoshi Kirino, un quindicenne che mette incinta la quattordicenne Miki Ichinose, interpretata da Mirai Shida, 7  e nel film Akihabara@Deep, 8  viene definitivamente lanciato nel 2007 con il film Koizora, basato su una popolare cell phone novel. 9  Ai Awards of the Japanese Academy del 2008 vince nella categoria miglior attore esordiente per il ruolo nel film. 10  Lo stesso anno recita nel film Negative Happy Chainsaw Edge accanto ad Hayato Ichihara. 11 
Nel 2008 si ritrova accanto all'attrice Juri Ueno nel film Naoko, dove vince nella categoria Sponichi Grand Prix New Talent Award ai Mainichi Film Concours del 2009 per il ruolo nel film. 12  13  In seguito prende parte alla terza stagione di Gokusen 14  come uno dei principali personaggi di supporto e a Binbō Danshi a fianco di Shun Oguri. Dal 2008 al 2010 è il protagonista Fujimaru Takagi in Bloody Monday accanto al collega e amico Takeru Satō: dove interpreta un hacker geek figlio di un poliziotto che cerca d'impedire l'immissione nell'ambiente  di un virus biologico altamente tossico. 15  16 
Nel 2009 interpreta un samurai molto originale e scapestrato nella serie Samurai High School, e partecipa al film Crows Zero II sempre insieme a Shun Oguri, 17  18  nonché al film Gokusen: The Movie, in cui riprese il ruolo sostenuto nella terza stagione dell'omonimo dorama. Recita anche per la prima volta a teatro nell'opera Hoshi no daichi ni furu namida.
Nel 2010 recita nel live action del manga di Karuho Shiina, Arrivare a te intitolato Kimi ni todoke, dove interpreta Shōta Kazehaya, accanto a Mikako Tabe. 19  Nel 2011 recita nel dorama Taisetsu na koto wa subete kimi ga oshiete kureta dove interpreta un giovane insegnante di liceo "sedotto" da una delle sue studentesse, poi nel film Tōkyō Kōen 20  e nel dorama Hi wa mata noboru dove interpreta un cadetto in un'accademia di polizia. Nella 2013 recita nel dorama Last Cinderella nel ruolo di un ventitreenne gigolò che intraprende una relazione con una donna di 39 anni. 21  Nello stesso anno fa parte nel cast dei doppiatori del film d'animazione Capitan Harlock, dando la voce all'antagonista Yama e ancora una volta affiancato a Shun Oguri. 22  23  Per questo ruolo, nel 2014 partecipa come invitato insieme a Leiji Matsumoto alla mostra del cinema di Venezia a settembre. 24  Nel 2014 è il protagonista Takuto Sawada della serie televisiva Boku no ita jikan. 25 
Nel 2015 ha interpretato Val Xavier nel dramma teatrale di Tennessee Williams La discesa di Orfeo, 26  mentre nel 2016 recita nel ruolo della drag queen Lola del musical di Cyndi Lauper Kinky Boots. 27  Nel 2015 interpreta il protagonista Eren Jaeger del manga L'attacco dei giganti di Hajime Isayama nei due film live action Shingeki no kyojin - Attack on Titan e Shingeki no kyojin - Attack on Titan: End of the World. 28  29  Nel 2019 torna sulle scene in un adattamento teatrale di Delitto e castigo, in cui interpreta il protagonista Rodion Romanovič Raskol'nikov. 30  In estate intraprende una carriera da cantante solista, con il primo singolo Fight for Your Heart. 31  32  33  Nel 2020 interpreta il protagonista del musical di Andrew Lloyd Webber Whistle Down the Wind al Nissay Theatre di Tokyo. Il 24 luglio viene pubblicato postumo il secondo singolo, Night Diver. 34  35  36 
Si era diplomato alla Horikoshi High School il 19 febbraio 2009, 37  era un fan del duo musicale Yuzu, 38  suonava la chitarra, 39  gli piaceva il calcio e il suo manga preferito era Hajime no Ippo.
Il suo migliore amico era il collega d'agenzia Takeru Satō. Nell'estate del 2009, intrapresero insieme un viaggio negli USA, riportato in un DVD in vendita l'anno seguente. Nel 2011 si recarono, nuovamente insieme, in Borneo. 40  Ha avuto una relazione con la ballerina e coreografa Koharu Sugawara da settembre 2016 al novembre 2017. 41  42  43 
È stato trovato morto impiccato nella sua casa di Minato il 18 luglio 2020, 44  e vista la presenza di un biglietto d'addio, la morte è stata considerata un suicidio dalla polizia. 45  46  47 
Altri progetti