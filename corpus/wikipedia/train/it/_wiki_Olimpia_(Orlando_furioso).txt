Olimpia è un personaggio dell Orlando furioso, presente nei canti IX, X e XI del poema.
Contessa di Olanda, Olimpia è promessa sposa di Bireno. Arbante, il giovane e violento principe di Frisia, la corteggia invano e in seguito all'ennesimo rifiuto suo padre Cimosco imprigiona Bireno e invade le terre di Olimpia con un esercito, per poi far uccidere quasi tutti i parenti della nobildonna. Costretta con la forza a sposare Arbante, Olimpia reagisce riuscendo a provocare la morte del principe la notte stessa delle nozze, e grazie a Orlando libera Bireno, scampando anche alla vendetta di re Cimosco, che sarà quindi ucciso dal paladino di Francia. Tuttavia le sventure per Olimpia non sono terminate: Bireno, innamoratosi della figlia di Cimosco, abbandona la fidanzata su un'isola deserta; Olimpia viene poi catturata dagli abitanti di Ebuda, che la offrono in pasto all'Orca, ma anche stavolta è Orlando a salvarla. Infine la contessa troverà il vero amore nella persona di Oberto, re di Ibernia.
Altri progetti