Taking One for the Team è il quinto album in studio del gruppo musicale canadese Simple Plan, pubblicato il 19 febbraio 2016 dalla Atlantic Records.
Largamente anticipato dal singolo Boom!, pubblicato nell'agosto 2015 ancora a metà delle sessioni di registrazione del disco, l'album e la sua data di pubblicazione sono stati annunciati ufficialmente il 30 novembre 2015 9 . Un altro singolo, Saturday, era già stato pubblicato nel giugno dello stesso anno, ma è stato successivamente smentito dal batterista Chuck Comeau che sarebbe stato inserito nel nuovo album 10 .
In aggiunta a Boom!, nel settembre e nell'ottobre 2015 vengono pubblicati rispettivamente I Don't Wanna Be Sad e I Don't Wanna Go to Bed, quest'ultimo realizzato in collaborazione con il rapper Nelly e accompagnato da un video ufficiale 11 . Un ultimo singolo in anticipazione del disco, Opinion Overload, è stato pubblicato nel febbraio 2016, anch'esso accompagnato da un video musicale 12 . Nel marzo 2016 una versione di Singing in the Rain senza la partecipazione dei R. City viene pubblicata come quinto singolo dell'album, seguito il mese successivo da un video ufficiale 13 .
Testi e musiche dei Simple Plan, eccetto dove indicato.
