Emma-Louise Corrin  è un'attrice britannica.
È divenuta nota interpretando la principessa del Galles Lady Diana Spencer nella quarta stagione della serie televisiva The Crown, 1  grazie alla quale si è aggiudicata un Golden Globe, un Critics' Choice Television Awards ed uno Screen Actors Guild Award.
Emma Corrin è nata a Royal Tunbridge Wells, nel Regno Unito. Suo padre, Chris Corrin, è un uomo d'affari e sua madre, Juliette Corrin, è una logopedista originaria del Sudafrica che si è fatta un nome aiutando i bambini. Ha due fratelli minori, Richard e Jonty, e viveva con la sua famiglia vicino alla città di Sevenoaks, nel Kent, ma ha trascorso molto tempo a Knysna, in Sudafrica. Attualmente vive a Londra. 
Ha frequentato la scuola cattolica romana di Woldingham nel Surrey, un collegio femminile dove ha sviluppato il suo interesse per la recitazione e la danza e dove si è fatta notare in uno spettacolo scolastico nel 2012. Si è presa un anno sabbatico, durante il quale ha seguito un corso su Shakespeare presso la London Academy of Music and Dramatic Art e si è offerta volontaria come insegnante in una scuola a Knysna, in Sudafrica. Ha studiato anche recitazione all'Università di Bristol, ma la ha lasciata ritenendola troppo teorica. Così ha iniziato a studiare pedagogia, inglese, arte drammatica e arte al St John's College di Cambridge. 
Al college ha lavorato parallelamente presso il teatro studentesco fino al 2018 e ha recitato in ruoli principali e secondari in vari spettacoli del Cambridge University Amateur Dramatic Club , della Marlowe Society e della Corpus Playroom. Ha recitato in commedie di William Shakespeare , Federico García Lorca , P.G. Wodehouse e Brian Friel; ma anche soggetti contemporanei come Jez Butterworth e Daisy Johnson. Nel 2016 la Corrin ha interpretato Giulietta in Romeo & Giulietta in una produzione del teatro amatoriale Pembroke Players durante una tournée in Giappone. 
Nel luglio 2021 Corrin si è dichiarata queer e ha aggiunto "she/they"  come pronomi di genere sul suo account Instagram. In seguito, nel giugno del 2022, ha corretto i pronomi in "they/them"  e discusso del suo essere non binary in un'intervista con il New York Times. 2  Ha affermato che le piace la letteratura di Olivia Laing e Haruki Murakami, e che il suo film preferito è Camera con vista.
Corrin ha avuto i suoi primi ruoli cinematografici e televisivi nel mediometraggio Cesare , nel cortometraggio Alex's Dream  e in un episodio della quarta stagione della serie crime Grantchester , oltre che in quattro episodi della serie Pennyworth , un prequel di Batman sul maggiordomo Alfred.
All'inizio del 2020, ha interpretato Jillian Jessup, Miss Sud Africa, nel film Il concorso, al fianco Keira Knightley ed è apparsa in un cortometraggio per Miu Miu insieme a diversi volti noti, tra i quali Kim Basinger.
La giovane è diventata però nota al grande pubblico internazionale e ha ricevuto il plauso della critica grazie all'interpretazione di Lady Diana Spencer nella quarta stagione della pluripremiata serie tv The Crown . 3  4  Ha ottenuto il ruolo di Diana Spencer dopo essersi presentata ad un'audizione per interpretare Camilla Shand. Quando è stata scelta, ha allenato la sua dizione, l'accento, i movimenti e i gesti, oltre a studiare la psicologia del personaggio per essere in grado di interpretarlo al meglio. 5  6  Grazie a questo ruolo si è aggiudicata un Golden Globe 7  ed un Critics' Choice Awards come miglior attrice in una serie drammatica. 8  Nel 2021 fa il suo debutto sulle scene londinesi recitando nel dramma Anna X in scena all'Harold Pinter Theatre e per la sua interpretazione riceve una candidatura al Laurence Olivier Award alla miglior attrice. 9 
Nel 2022 Corrin interpreta Lady Chatterley in un nuovo adattamento cinematografico del romanzo di DH Lawrence, recita accanto a Harry Styles nel film My Policeman e torna a calcare le scene londinesi in una riduzione teatrale dell'Orlando di Virginia Woolf.
Golden Globe 7 
Critics' Choice Television Award 8 
Satellite Award 10 
Nelle versioni in italiano delle opere in cui ha recitato, Emma Corrin è doppiata da:
Altri progetti