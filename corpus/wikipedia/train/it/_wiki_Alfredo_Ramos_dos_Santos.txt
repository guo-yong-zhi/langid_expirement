Alfredo Ramos dos Santos, detto Alfredo o Alfredo II 1  , è stato un calciatore brasiliano, di ruolo centrocampista.
Giocava come centrocampista offensivo. 3  La sua versatilità gli permise di giocare anche come difensore laterale e attaccante.
Cresciuto nel Vasco da Gama, vi debuttò nel 1939; giocò nel cosiddetto Expresso da Vitória, che conquistò svariati titoli a livello nazionale e, soprattutto, la Coppa dei Campioni del Sudamerica. Nel 1949 giocò due partite per i rivali cittadini del Flamengo, prima di tornare a chiudere la carriera con il Vasco.
Ha giocato sei partite con il Brasile, venendo convocato per il mondiale di Brasile 1950, in cui segnò un gol nell'unica partita che disputò.
