Antonio Ulrico di Sassonia-Meiningen  fu reggente Sassonia-Meiningen dal 1724 al 1733 e poi duca di Sassonia-Meiningen dal 1746 sino alla sua morte.
Egli era il secondo figlio, l'unico sopravvissuto  di Bernardo I di Sassonia-Meiningen e della sua seconda moglie, Elisabetta Eleonora di Brunswick-Wolfenbüttel.
Alla morte del padre del 1706, in accordo con le sue volontà, egli ereditò il Ducato di Sassonia-Meiningen con i suoi due fratellastri maggiori, Ernesto Luigi I e Federico Guglielmo.
Ma, poco dopo, Ernesto Luigi firmò un contratto coi fratelli, con l'intento di affidare i poteri del ducato nelle sue mani. Senza poteri nel proprio ducato, Antonio Ulrico decise di viaggiare nei Paesi Bassi.
Nei Paesi Bassi, nel gennaio 1711, Antonio Ulrico si sposò segretamente con Filippina Elisabetta Caesar, la dama di compagnia di sua sorella, Elisabetta Ernestina. Il matrimonio era ineguale, ma ella venne creata principessa  nel 1727.
Alla morte di Ernesto Luigi , Antonio Ulrico e Federico Guglielmo presero nuovamente il governo del ducato, come tutori dei nipoti, sino al 1733. Durante il suo periodo di regno, Antonio Ulrico fu reggente nominale, dal momento che visse perlopiù appartato alla sua famiglia morganatica.
La morte del fratellastro , lo rese successore al Ducato di Sassonia-Meiningen. Sua moglie, Filippina, era morta nel 1744, solo poche settimane prima che venissero riconosciuti i suoi figli. Il 10 marzo 1746, Antonio Ulrico assunse il pieno controllo del ducato, alla morte di Federico Guglielmo.
Immediatamente dopo l'acquisizione del ducato, Antonio Ulrico lasciò Meiningen e istituì la propria residenza ufficiale a Francoforte sul Meno, dove visse sino alla sua morte.
A Homburg vor der Höhe il 26 settembre 1750, Antonio Ulrico si sposò con Carlotta Amalia d'Assia-Philippsthal, di quarantatré anni più giovane. Dal matrimonio nacquero cinque figli:
Altri progetti