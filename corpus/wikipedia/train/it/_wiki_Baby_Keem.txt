Baby Keem, pseudonimo di Hykeem Jamaal Carter Jr. 3  , è un rapper, cantautore e produttore discografico statunitense. È noto soprattutto per i suoi singoli Orange Soda, Durag Activity e Family Ties.
Baby Keem nasce a Carson, California, il 22 ottobre 2000. 3  È cugino del rapper Kendrick Lamar. 4 
La sua ascesa inizia nel 2018, quando comincia a scrivere e produrre brani per artisti di successo come Kendrick Lamar, Jay Rock e ScHoolboy Q. 5  Nello stesso anno pubblica il suo primo mixtape The Sound of a Bad Habit. 6 
Il suo secondo mixtape, Die for My Bitch, viene pubblicato nel 2019, e ottiene un discreto successo, piazzandosi alla centonovantaseiesima posizione della Billboard 200. 7  8  Nel mixtape è inoltre contenuto il singolo Orange Soda, che diventa il primo brano di Carter a entrare nella Billboard Hot 100. 9 
Il 30 aprile 2021 ha pubblicato un singolo in collaborazione con Travis Scott intitolato Durag Activity. 10  Il 27 agosto 2021 ha reso disponibile il singolo Family Ties, in collaborazione con Kendrick Lamar. 11  Inoltre, il giorno successivo è apparso nel decimo album in studio del rapper Kanye West Donda nella traccia Praise God, nella quale è presente anche Travis Scott. 12 
Altri progetti