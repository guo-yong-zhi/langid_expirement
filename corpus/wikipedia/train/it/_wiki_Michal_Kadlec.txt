Michal Kadlec  è un calciatore ceco, terzino sinistro dello Slovácko.
È figlio del calciatore Miroslav Kadlec. Nel 1990, quando Michal aveva 5 anni, la famiglia è emigrata dalla Repubblica Ceca in Germania, stabilendosi a Kaiserslautern, perché suo padre aveva firmato per la squadra locale, militante in Bundesliga. In Germania Michal ha frequentato la scuola materna, imparando la lingua tedesca, e poi la scuola primaria e i primi anni di quella secondaria al Gymnasium. 1  Nel 1998 la famiglia è tornata in Repubblica Ceca avendo il padre Miroslav Kadlec firmato per il Drnovice.
Kadlec ha iniziato a giocare nello Slovácko nel 2001. Con lo Slovácko ha esordito in Gambrinus Liga il 14 ottobre 2001 a Ostrava contro il Baník ed ha realizzato la prima marcatura il 26 aprile 2004, segnando al 9' la prima rete di Slovan Liberec-Slovácko 3-3.
Nel 2005 è passato allo Sparta Praga. Ha debuttato con i praghesi il 6 agosto 2005 a Plzeň contro il Viktoria  e ha segnato il primo gol in maglia granata il 28 maggio 2005 al 41' minuto di Sparta Praga-Teplice 1-2. Con lo Sparta Praga ha vinto un campionato ceco e 2 Coppe della Repubblica Ceca.
Nell'estate 2008 si è trasferito nella Bundesliga tedesca per giocare con il Bayer Leverkusen. Proprio perché giocatore del Bayer, il 22 aprile 2012, è stato aggredito in un locale di Colonia da alcuni tifosi, identificatisi come sostenitori della maggiore squadra locale, che gli procurano la frattura del setto nasale. 2 
Il 1º luglio 2013 passa ai turchi del Fenerbahce per 4.5 milioni di euro.
Kadlec, dopo aver militato nelle nazionali giovanili ceche, ha esordito in Nazionale maggiore il 17 novembre 2007 in Repubblica Ceca-Slovacchia 3-1, partita valida per le qualificazioni a Euro 2008, realizzando un autogol al 79'. Ha realizzato il primo gol in Nazionale il 30 maggio 2008, siglando all'84º minuto la rete del momentaneo 2-0 nell'amichevole contro la Scozia .
Ha fatto parte dei 23 convocati della Repubblica Ceca per gli Europei 2008.
L'8 giugno 2012 esordisce da titolare agli Europei nella partita contro la Russia .
Viene convocato per gli Europei 2016 in Francia. 3 
Altri progetti1 Heča ·  
2 Daníček ·  
3 Kadlec ·  
4 Jeleček ·  
5 Břečka ·  
6 Hofmann ·  
7 Došek ·  
8 Hlúpik ·  
9 Vecheta ·  
10 Ondřejka ·  
11 Poliaček ·  
13 Kohút ·  
15 Perůtka ·  
16 Fujerik ·  
17 Kuncl ·  
18 Pavelka ·  
21 Kerbr ·  
22 Košút ·  
23 Reinberk ·  
25 Valenta ·  
26 Kubala ·  
29 Filipko ·  
30 Fryšťák ·  
Allenatore: Soukup
