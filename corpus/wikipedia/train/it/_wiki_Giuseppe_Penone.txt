«Respirare è scultura come un’impronta digitale è un’immagine pittorica»
Giuseppe Penone  è un artista e scultore italiano, esponente della corrente dell'arte povera, vive e lavora a Torino.
Nasce a Garessio, in provincia di Cuneo, il 3 aprile 1947 2 . Frequenta l'Accademia di Belle Arti di Torino, dove conosce Giovanni Anselmo e Michelangelo Pistoletto 3 , con i quali entra a far parte del movimento dell'arte povera nel 1967 4 . Espone per la prima volta nel 1968 al Deposito d'Arte Presente opere realizzate con materiali non convenzionali quali piombo, rame, cera, pece, legno 5 , che in alcuni casi implicano persino l'azione naturale degli elementi . Nel bosco di Garessio l'artista mette in atto una serie di performance vòlte a sondare le possibilità che l'uomo ha di interagire con la natura e di modificarla, intervenendo, ad esempio, nel processo di crescita degli alberi  6 .
Nel 1970 inizia a indagare il rapporto tra il corpo umano e l'ambiente esterno, questa volta cittadino e, in sintonia con le tendenze della body art, realizza opere quali Rovesciare gli occhi e Svolgere la propria pelle , che individuano nell'epidermide umana la superficie di confine e di dialogo tra l'“io” interno e il mondo. Deriva da qui l'uso del calco e del frottage, che permettono all'artista di partire da un'immagine tanto automatica quanto inconscia come l'impronta, che poi questi rafforza con il disegno . L'idea del contatto come generatore di memoria e di cambiamento diventa preminente nei lavori in terracotta della metà del decennio , giocate sulla proiezione all'esterno di ciò che il corpo contiene o della pelle che lo riveste, con le quali l'artista è presente a DOCUMENTA a Kassel  e nel 1978 alla 38ª alla Biennale di Venezia, incentrata proprio su rapporto tra arte e natura. In alcuni casi i lavori acquistano dimensioni ambientali, come nelle installazioni realizzate per le personali al Kunstmuseum di Lucerna , al Museum of Modern Art di New York  o al Musée d'art moderne de la Ville de Paris  7 . La stessa idea è alla base dei grandi alberi in bronzo destinati a spazi pubblici: il Pozzo di Münster, compiuto nel 1987 per la prima edizione di "Skulpture Projects"; Faggio di Otterloo nel parco del Museo Kröller-Müller ; l Albero delle vocali inaugurato nel 2000 alle Tuileries di Parigi, Elevazione a Rotterdam  o Foglie di pietra a Roma . Analogamente alla pelle, le unghie sono un elemento sensoriale e di rapporto con l'esterno, ispirando una serie di grandi sculture in vetro realizzate dal 1987 ed esposte nel 1998 al Musée Rodin di Parigi a contatto con materiali differenti 8 . Un'Unghia, realizzata fra il 1988 e il 1994, è installata all'esterno del complesso edilizio I-Land a NishiShinjuku . 
Nel 1989 è stato tra gli artisti finalisti per il prestigioso Turner Prize 9 . 
Il processo di assimilazione tra morfologia animale, vegetale e minerale messo in atto dall'artista è ribadita in Pelle di cedro del 2002, esposta nell'antologica organizzata dal Centre Georges Pompidou nel 2004. Nel 2007 l'artista è chiamato a rappresentante l'Italia alla 52ª Biennale di Venezia  insieme a Francesco Vezzoli 10 .
Nel 2014 è stato insignito del Premio Imperiale per la scultura 11 . A Tokyo, nel 2014, ritira quello che viene considerato il “Nobel dell’Arte”: il Praemium Imperiale, per la scultura alla presenza del principe giapponese Hitachi, patrono onorario della japan Art Association" 12 .
Nel 2015 realizza una personale, Spazio di Luce, alla galleria Gagosian di Roma 13 . 
Nel 2016, una installazione, Foglie di Luce, di ampie dimensioni è tra le prime opere che entrano a far parte della collezione permanente del Louvre di Abu Dhabi  14 .
Nel 2017 al Palazzo della Civiltà Italiana dell'EUR, a Roma, sede degli uffici della maison Fendi, viene allestita la mostra Matrice 15 : selezione di 15 opere, alcune delle quali inedite. La mostra prende il nome dall'imponente opera Matrice, del 2015, che campeggia in una delle sale: un tronco di abete di 30 metri scavato lungo un anello di crescita con incastonata una forma di bronzo, a immortalare il flusso di vita della natura. Hanno fatto parte della mostra: Ripetere il bosco , Soffio di foglie , Spine d’acacia - Contatto , Essere Fiume , Indistinti confini: Anio , Abete  e la serie Foglie di pietra  16  17 . Nella primavera dello stesso anno, la maison Fendi regala alla città di Roma l’opera di Penone Foglie di pietra: imponente installazione in marmo e bronzo pensata appositamente per riqualificare l’area di Largo Goldoni: cuore del Tridente capitolino. I due imponenti alberi in bronzo di 18 e 9 metri si stagliano davanti alla maison Fendi sostenendo tra i rami un blocco di marmo di oltre 11 tonnellate 18 .
Giuseppe Penone vive e lavora a Torino 19 .
Altri progetti