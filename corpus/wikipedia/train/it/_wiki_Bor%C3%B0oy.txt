Borðoy è un'isola della Danimarca situata nel nord-est delle Isole Fær Øer. Si estende su una superficie di 94,5 km². È la più orientale delle cosiddette grandi isole dell'arcipelago.
Suddivisa, al 2011, in otto villaggi: Klaksvík , Norðoyri, Ánir, Árnafjørður, Strond, Norðtoftir, Depil e Norðdepil. Inoltre vi sono tre villaggi abbandonati: Skálatoftir, Múli e Fossá, tutti nella parte settentrionale dell'isola.
Múli è stato uno dei più remoti insediamenti nelle isole Faer Oer, infatti non era presente alcun collegamento viario fino al 1989: precedentemente le merci dovevano essere portate in loco o con l'elicottero o in barca. Il villaggio è rimasto disabitato dal 1994.
Un museo di Klaksvík acquistò l'intera area di Fossá nel 1969 con l'intenzione di trasformarla in un tipico borgo medievale faroese, allo scopo di attrazione turistica: il progetto non si è però concretizzato.
Altri progetti