Benjamin Lebel - Delitti D.O.C.  è una serie televisiva francese trasmessa dal 12 febbraio 2011 al 21 gennaio 2017 su France 3.
È un adattamento alla raccolta di romanzi Le Sang de la vigne, scritta da Jean-Pierre Alaux e Noël Balen per la casa editrice Arthème Fayard.
In Italia, sono state trasmesse soltanto cinque stagioni in prima visione assoluta su LA7 dal 20 giugno al 26 settembre 2015, mentre le restanti due risultano inedite.
Benjamin Lebel è un enologo di vasta notorietà che possiede un grande intuito nel risolvere i casi di cronaca nera; per questo motivo viene coinvolto dalla polizia e dal comandante Barbaroux in alcuni casi, fornendo  un importante e decisivo contributo nella ricerca dei colpevoli di omicidi commessi nei milieu agricoli della zona.
