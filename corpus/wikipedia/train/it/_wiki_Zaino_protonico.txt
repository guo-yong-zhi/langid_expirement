Lo zaino protonico  è un'arma fittizia apparsa nel film di fantascienza Ghostbusters del 1984 1  e nei seguiti Ghostbusters II e Ghostbusters: Legacy, inclusi altri media oltre la saga cinematografica come serie animate, videogiochi e fumetti. Nella finzione scenica, viene definito come un acceleratore di protoni portatile, capace di catturare i fantasmi. È costituito da un fucile  collegato a uno zaino posteriore chiamato appunto acceleratore protonico.
Nel film lo zaino protonico funziona concentrando protoni  utili per attaccare le entità ectoplasmatiche caricate negativamente. In pratica il fucile protonico forma uno schermo di energia utile per immobilizzare fantasmi e posizionarli sopra una trappola per catturarli.
Il dott. Egon Spengler ha ideato lo zaino ed il dott. Ray Stantz l'ha realizzato. In una scena tagliata si vede Egon inserire lo zaino ad una presa della corrente per ricaricarlo.
In un dialogo del film Ghostbusters, si dice che funzioni come un ciclotrone, in quanto produce un flusso ad alta potenza di particelle cariche, affermazione confermata dal dott. Peter Venkman che li definisce "acceleratori nucleari non autorizzati".
Contrariamente a un ciclotrone reale, che produce un flusso di particelle coerente, il flusso del proton pack tende a curvare in modo evidente , è molto distruttivo su oggetti solidi e può causare gravi danni.
Nel film Ghostbusters II Egon afferma che la cella di energia dello zaino protonico ha una durata di 5000 anni.
Sul fucile ci sono i pulsanti che modificano la lunghezza del raggio, dell'intensità ed i gradi del flusso di polarizzazione.
  L'incrocio dei flussi   «Immagina che la vita come tu la conosci si fermi istantaneamente, ed ogni molecola del tuo corpo esploda alla velocità della luce.»
L'incrocio dei flussi è stato inizialmente sconsigliato ed Egon lo definisce come “un'inversione protonica totale” che potrebbe portare a risultati catastrofici.
Tuttavia in uno sforzo disperato per fermare Gozer il Gozeriano, i Ghostbusters decidono di incrociare 4 flussi contemporaneamente, direttamente nel portale causando un'inversione protonica totale nella loro dimensione e in quella fantasma senza però intaccare la struttura molecolare della nostra.
I Ghostbusters sparando hanno mirato al portale di Gozer facendo esplodere così ogni particella fisica di Gozer e facendolo ritornare alla sua dimensione d'origine. Il portale si è distrutto con la distruzione di Gozer.
Il videogioco Ghostbusters: The Video Game presenta una versione modificata dello zaino protonico , che viene affidato al giocatore  per testarlo sul campo. Lo strumento è dotato di varie e altre funzioni e aggiornamenti, oltre al flusso protonico. Questo tipo di zaino è anche impermeabile sotto l'acqua piovana, come testato verso le parti finali del gioco. Ecco un elenco delle sue varie funzioni:
I Proton Pack usati per i film sono stati creati dal dipartimento della Columbia Pictures; sono stati modellati con resina e vetroresina, e la piastra che appoggia come schienale è di alluminio, unito all'Alice Frame . Gli zaini protonici presentano una barra di 15 led blu in alto sulla sinistra, e 4 led rossi nella parte circolare inferiore del proton pack, che si illuminano a rotazione.
La superficie dello zaino è composta da vari materiali:
In Ghostbusters II  ai proton pack sono stati apportati dei leggeri cambiamenti per differenziarli da quelli primo film:
Molte comunità online di fan hanno riprodotto i vari oggetti usati nei due film.
Per i bambini sono stati creati dalla Kenner degli zainetti giocattolo, disponibili nei negozi di giocattoli durante la prima serie animata .
