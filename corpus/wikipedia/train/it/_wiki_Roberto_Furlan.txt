Roberto Furlan  è stato un calciatore italiano, di ruolo centrocampista.
Nel corso della sua carriera ha vestito le maglie di Este, Milan, Parma e Mestrina.
Nell'estate del 1976, mentre era in ritiro con il Parma, gli vengono rilevati i primi segni della leucemia. Dopo essere stato curato torna a calcare i campi, ma al termine del 1977-1978 accusa una ricaduta. Il 29 ottobre 1978 muore all'ospedale di Parma, lasciando la moglie e la figlia.
Nel 2008 il comune parmense gli ha intitolato gli impianti sportivi del centro polivalente nell'area di via XXIV Maggio. 1 
Si è inoltre tentato di attribuire a Furlan l'intitolazione dello stadio di Mestre, ma tale decisione non è mai divenuta invalsa nell'uso: l'impianto della terraferma veneta ha infatti continuato ad essere associato a Francesco Baracca.
Ha giocato nelle giovanili di Este, Milan e Monselice. Con i colori del Parma ha disputato tre stagioni dal 1972-1973  al 1975-1976. Successivamente ha militato anche nella Mestrina.
