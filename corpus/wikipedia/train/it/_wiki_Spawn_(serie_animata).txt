Spawn  è una serie televisiva animata statunitense del 1997, creata da Todd McFarlane.
Basata sull'omonimo personaggio dei fumetti della Image Comics, 1  la serie è stata trasmessa per la prima volta negli Stati Uniti su HBO dal 16 maggio 1997 al 28 maggio 1999, per un totale di 18 episodi ripartiti su tre stagioni. In Italia la serie è stata trasmessa su TELE+ dal 1997.
Ogni 400 anni un guerriero emerge dall'oscurità per fare da ago della bilancia nello scontro eterno tra le forze del bene e del male. Il misterioso guerriero in questione è l'ex agente speciale Al Simmons, alias Spawn. Tornato in vita dopo cinque anni dalla sua morte sotto forma di creatura infernale, trova molte cose cambiate e faticherà non poco per fare chiarezza dentro ed attorno a sé, una volta fatto un patto con il malvagio demone Malebolgia, oltre che affrontare i suoi nemici di sempre: Jason Wynn e Violator.
