Ademaro, Adémar in francese, Adémar in catalano e Ademarus in latino , fu Conte di Chalon, dall'880 all'887.
Di Ademaro non si conoscono gli ascendenti.
Secondo alcune fonti, come riporta la Histoire de Chalon-sur-Saône du VIIIème au XIIIème, discendeva dai primi conti di Chalon e dai robertingi di Troyes 1 .
Di Ademaro si hanno pochissime notizie.
Secondo LES FAMILLES NOBLES DU ROYAUME, DU DUCHÉ ET DU COMTÉ DE BOURGOGNE ET DE FRANCHE-COMTÉ : LES COMTES DE CHALON-SUR-SAONE, nell'871, fu missus dominici in Borgogna 2 .
Dopo che Bosone di Provenza era stato incoronato re di Burgundia, nell'880, Ademaro divenne Conte di Chalon 1  , e governò la contea per circa otto anni, quando Manasse, verso l'886, divenne conte 3 . 
Ademaro partecipò alla difesa di Parigi, nell'886; viene più volte citato da Abbone il Curvo, che fu ne testimone oculare, nella poesia latina Terminatur primus orditur II bellorum Parisiacae polis codicellus 4 .
Ademaro nel 901 era ancora in vita, in quanto in duella data risultava Conte di Digione 1  2 .
Non si conosce l'anno esatto della sua morte
Di Ademaro non si conosce il nome di una eventuale moglie, né si hanno notizie di eventuali discendenti.
