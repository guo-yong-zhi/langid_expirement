Il Somua MCG era un trattore d'artiglieria medio, utilizzato dall'Armée de terre per il traino dei cannoni Schneider 155 mm C Mle. 1917 e Schneider 105 mm L Mle 1936 e dei relativi rimorchi portamunizioni durante la seconda guerra mondiale. Ad ottobre 1939, pochi mesi dall'invasione tedesca, risultavano in servizio 297 esemplari per il traino con ralla, 564 telonati per il traino al gancio e 311 veicoli da recupero 1 .
La richiesta di un trattore medio per il pezzo Schneider 155 mm C Mle. 1917 , pesante 3,1 tonnellate in ordine di marcia, portò alla consegna, tra il 1930 ed il 1931, di una quarantina di esemplari 'MCG 4 1ère série, con motore M6 da 55 hp, utilizzati per equipaggiare due gruppi d'artiglieria a titolo sperimentale. Il mezzo venne prodotto in tre allestimenti: uno per il traino del cannone  con ralla per l'attacco a semirimorchio del pezzo , uno per il traino del cassone porta-munizioni  ed uno per il recupero di carri in avaria . Ogni batteria di 4 cannoni da 155 mm disponeva di 4 trattori per i pezzi, 4 trattori per i cassoni ed un trattore da recupero 2 .
Al primo lotto seguì un nuovo ordine per 200 MCG 4 2eme série, con dotazioni migliorate per rispondere ai requisiti dell'artiglieria. Forte di questo successo, la Somua nel novembre 1932 propose il suo trattore anche per il traino del pezzo da 155 mm L Mle 1917 GPF, pesante 11,6 t in ordine di marcia. Per una tale massa, la casa di Saint-Ouen sviluppò rapidamente, fin dal 1933 due nuovi mezzi: il trattore medio MCG 5, versione migliorata dal MCG 4 con motore potenziato da 60 hp e cambio a 5 marce, ed il trattore pesante M22 CL 5 1 . Nel 1934, con l'entrata in produzione di questi nuovi mezzi con motore da 60 hp, la Somua adottò un nuovo sistema di denominazione: la denominazione MCG 5 fu applicata a tutti i mezzi ad attacco diretto con cassone telonato, sia negli allestimenti trattore che in quello recupero, mentre MCG 11 indicava il trattore per cannone da 155 mm con attacco a semirimorchio con ralla. Di conseguenza, MCG 4 2eme série per il traino pezzi e MCG 11 erano indistinguibili esteriormente, così come gli MCG 4 2eme série per il traino del cassone ed il MCG 5 2 .
Quando il cannone Schneider 105 mm Mle. 1913 venne sostituito, nel 1936, dallo Schneider 105 mm L Mle 1936, pesante il doppio , la potenza del suo trattore 4×4 Latil KTL 4 si rivelò insufficiente. In attesa dell'entrata in servizio di un nuovo trattore rapido, la direzione d'artiglieria lo sostituì con l'unico trattore medio disponibile, il MCG 5: nel 1936 venne ordinato un primo lotto di 36 esemplari, con carrozzeria speciale telonata di tipo unico per il traino sia del pezzo che del cassone, approvata a settembre 1937. Ogni batteria da 105 L 36 disponeva di 10 MCG 5: 4 per il traino dei pezzi, 4 per i cassoni, uno per il rimorchio MT delle trasmissioni ed uno da recupero, tutti con lo stesso allestimento 3 .
I primi trattori da recupero  in servizio nelle batterie da 75 mm Mle. 1897 furono alcuni Citroën-Kégresse P14 muniti di verricello e gru, fino a quando questo ruolo venne assegnato ai trattori MCG 4 e MCG 5. La maggior parte fu fornita all'artiglieria motorizzata, in ragione di 1 per ogni batteria da 47 mm Mle 1937, da 75 mm, da 105 L 36 e da 155 CS, ma anche alle unità di carri leggeri, con un mezzo per compagnia .
Il MCG basato su un telaio semicingolato. Il treno di rotolamento era il Citroën-Kégresse, del quale la Somua aveva acquisito la licenza di produzione.
Prima versione  con motore M6 da 55 hp, con cabina metallica aperta, con panca a tre posti, senza portiere. Venne prodotta nei seguenti allestimenti:
I veicoli della seconda serie  erano dotati di portiere; su questi veicoli Somua, per rispondere alle richieste degli artiglieri, introdusse degli accorgimenti per far sì che nessun veicolo rimanesse privo di munizioni: 
Nuova versione entrata in produzione nel 1934, con motore da 60 hp. La numerazione 5 venne attribuita a tutte le versioni con cassone telonato:
La Somua realizzò per il MCG due tipi di cassone porta-munizioni trainato , ad un asse.
Dopo la resa della Francia nel 1940, molti Somua MCG e MCL di preda bellica furono immessi in servizio dalla Wehrmacht. Oltre ad essere impiegati come trattori di artiglieria, la maggior parte fu modificato dalle officine del maggiore Alfred Becker in semicingolati blindati. Questi ultimi furono utilizzati per ricoprire una quantità di ruoli nella 21. Panzer-Division, ricostituita dopo la sua completa distruzione in Nordafrica. I mezzi ricevettero le seguenti denominazioni tedesche:
Truppe tedesche caricano due MCG su un pianale ferroviario
Recupero di un MCG a Lussinpiccolo, 1943
Un MCG con al traino un PaK 40 in Nord Italia
Un Somua MCL blindato con lanciarazzi.
Altri progetti
