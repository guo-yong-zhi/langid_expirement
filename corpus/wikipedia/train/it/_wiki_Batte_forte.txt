Batte forte è un singolo del gruppo musicale italiano Lollipop, presentato al Festival di Sanremo 2002.
È il primo brano del gruppo ad essere cantato in lingua italiana, scritto da Tony Blescia insieme ai produttori Luigi Rana e Vanni Giorgilli. 1  Con questa canzone le Lollipop hanno partecipato in gara al Festival di Sanremo 2002, classificandosi al 19º e penultimo posto, dopo essere state oggetto di forti critiche durante i giorni della kermesse. Il brano è stato in seguito inserito nella riedizione del loro album di debutto Popstars, contenente, oltre al nuovo brano, numerosi remix delle altre canzoni dell'album.
Il brano è stato accompagnato da un videoclip che vede il gruppo eseguire la coreografia presentata dal vivo alla kermesse sanremese.
