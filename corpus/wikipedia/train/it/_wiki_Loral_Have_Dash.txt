Il Loral Have Dash II è stato un missile aria-aria dotato di caratteristiche stealth, sviluppato dall'azienda statunitense Loral Corporation nel corso degli anni novanta del XX secolo e rimasto allo stadio di prototipo. 2 
Nel corso degli anni novanta del XX secolo la Aeronutronics Division della Ford Aerospace avviò il progetto di un nuovo missile aria-aria, dotato di caratteristiche stealth, che doveva armare i nuovi caccia intercettori. 3  Il concetto, designato Have Dash I, era stato sviluppato dall'USAF Armament Laboratory tra il 1985 e il 1988, 4   ed ampiamente studiato ma non si era riuscito a produrre alcun modello volante. 5 
Il successivo programma Have Dash II fu avviato per sostituire l'AIM-120 AMRAAM allora in servizio, e destinato ad essere utilizzato nelle stive armi, ma anche sui piloni esterni, dai nuovi Advanced Tactical Fighter N 1  YF-22 e YF-23. 3 
Il missile aria-aria Have Dash II aveva un corpo a sezione trapezoidale, costruito in materiale composito, con una ogiva conica di tipo tradizionale. Questo era inteso sia per ridurre la sezione trasversale radar del missile 5   sia a resistere al calore sviluppate dalle velocità ipersoniche, poiché il missile doveva raggiungere una velocità di Mach 5. 3  La forma del corpo permetteva di sviluppare una buona portanza aerodinamica  e raggiungere un’ottima maneggevolezza, effettuando manovre di virata con rollio  come un velivolo. In coda era dotato di impennaggi cruciformi.
Sui tre prototipi 3  costruiti 2  recuperabili lo Have Dash II utilizzava i motori a razzo a propellente solido Rocketdyne Mk 58, dello stesso tipo utilizzati dal missile AIM-7 Sparrow. 5  Si prevedeva che se costruito in serie, il missile fosse alimentato da uno statoreattore  , 3  e usasse un sistema di guida di tipo dual-mode con un sistema di navigazione inerziale durante la fase di crociera del volo ed un sensore di ricerca agli infrarossi e un radar SAHR  per la guida terminale. 5 
Le prime prove di volo del prototipo avvennero nel corso del 1992, 3  condotte con lancio da un caccia General Dynamics F-16 Fighting Falcon. 2  4  Nessuno dei risultati dei tiri di prova è stato declassificato, ma lo sviluppo del missile non fu portato a completamento. 5 
