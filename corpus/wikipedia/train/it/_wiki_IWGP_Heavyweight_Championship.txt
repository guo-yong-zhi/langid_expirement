L'IWGP Heavyweight Championship è stato un titolo mondiale difeso nella New Japan Pro-Wrestling. 1  "IWGP" è l'acronimo di International Wrestling Grand Prix 2  e fu concepito come torneo al quale avrebbero dovuto partecipare le principali stelle del wrestling mondiale e dove vincitori della manifestazione dovessero ricevere un trofeo, benché nella prima edizione al campione venne consegnata una cintura.
Il titolo fu creato nel 1983 per rimpiazzare il precedente NWF Heavyweight Championship , poiché quest'ultimo aveva perso la qualifica di titolo del mondo a partire dal 1978.
L'albo d'oro dell'IWGP Heavyweight Championship è oggetto di controversie poiché e nonostante il torneo si tenne a partire dal 1983 e con cadenza annuale, fino al 2007 non furono considerati vincitori i lottatori che avevano conquistato il titolo prima del 1987 e per questo motivo i regni di Hulk Hogan , Antonio Inoki  e André the Giant  non sono stati mai inseriti nell'albo d'oro. 
A partire dall'edizione 2007 dell'Almanacco del Wrestling invece , Hulk Hogan è indicato come primo detentore del titolo.
Il 15 luglio 2006 l'allora campione Brock Lesnar fu privato del titolo  e poiché scelse di tenere con sé la cintura 3  questa non venne più riconosciuta come rappresentante l'IWGP Heavyweight Championship da parte della NJPW.
Il 29 giugno 2007 Lesnar fu sconfitto da Kurt Angle in un match svoltosi nella Inoki Genome Federation  4  valido per la cintura in possesso di Lesnar e da quel momento il nome della cintura fu trasformato in IWGP Third Belt Championship ed è diventata il titolo massimo della IGF 5 .
In un match di unificazione svoltosi il 17 febbraio 2008 il detentore dell'IWGP Heavyweight Championship Shinsuke Nakamura, ha affrontato e sconfitto Kurt Angle  e da quel momento il nuovo titolo unificato ha preso il nome attuale.
A partire dal 3 aprile 2020 è stato riconosciuto ufficialmente come titolo mondiale dalla rivista Pro Wrestling Illustrated.
Il 4 marzo 2021 il titolo venne ritirato dopo l'unificazione con l'IWGP Intercontinental Championship da parte di Kōta Ibushi per formare l'IWGP World Heavyweight Championship.
