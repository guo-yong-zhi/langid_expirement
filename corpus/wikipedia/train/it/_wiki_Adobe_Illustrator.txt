Adobe Illustrator è un software per l'elaborazione di immagini e per la grafica vettoriale prodotto da Adobe a partire dal 1987. Il programma è utilizzato da milioni di designer e artisti di tutto il mondo per progettare qualsiasi tipo di grafica destinata all'editoria, al web e per dispositivi mobili 2  3 .
La prima pubblicazione 1.0 è stata nel dicembre 1986  per Apple Macintosh e aggiornata fino alla 1.6, nel 1988 la versione 1.7 venne nominata "Illustrator 88". La prima versione per Windows risale al 1989 ed è la 2.0 ma non ebbe successo, anche perché assomigliava più alle versioni precedenti di Adobe Illustrator per Apple Macintosh che a quella equivalente, o ai corrispettivi programmi di grafica vettoriale nativi per l'ambiente Microsoft Windows come, ad esempio Corel Draw. Oltre ad essere venduto singolarmente, Adobe Illustrator è inserito nella Adobe Creative Suite 4 .
Con l'acquisizione di Macromedia avvenuta nel 2005 5  6 , Adobe ha deciso di continuare lo sviluppo del solo Illustrator e di dismettere quindi lo storico concorrente FreeHand 7  8  9 .
Adobe Illustrator permette di costruire immagini vettoriali attraverso forme geometriche o attraverso degli strumenti di tracciatura fondamentali . Dalla versione CC è disponibile lo strumento Curvatura, che permette di posizionare semplicemente i punti e creare angoli per linee rette senza utilizzare punti di ancoraggio e maniglie. È possibile ricostruire loghi da scansioni attraverso il sistema di ricalco automatico  o, in alternativa, manualmente 10  11 .
Tra i lavori comunemente realizzati con Illustrator vi sono loghi, icone, prodotti pubblicitari  o anche layout per siti web. La gestione degli effetti di trasparenza consente, tra l'altro, di esportare progetti grafici nativi in formati di file che normalmente non gestiscono la trasparenza , usufruendo di appositi strumenti di conversione. In più le cornici di testo si ridimensionano automaticamente durante l'aggiunta o la modifica di un testo. Nelle ultime versioni del prodotto sono state aggiunte varie migliorie per perfezionare e migliorarne l'efficienza, tra cui la possibilità di ridimensionare le tavole di disegno e controllare i riempimenti nel pannello campioni, cursori per regolare l'opacità e tanto altro ancora 12  13 .
 14 
Altri progetti