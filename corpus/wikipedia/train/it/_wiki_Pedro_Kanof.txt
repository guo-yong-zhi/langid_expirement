Pedro Roberto Kanof  è un ingegnere e inventore italiano che negli anni ‘80 ha progettato il primo metodo elettronico per il noleggio di biciclette 1 , oggi utilizzato in molte città del mondo per il funzionamento dei sistemi di bike sharing.
Dopo gli studi in Elettronica e Informatica a Buenos Aires e a Parigi, nel 1972 Pedro Kanof si trasferì in Italia, a Milano. Nel 1976 conseguì il dottorato in Ingegneria Elettronica presso il Politecnico di Milano, proseguendo poi le attività di studio a Berkeley, California.
Tra gli anni ‘70 e ‘90, come esperto di IT, Pedro Kanof ha lavorato in industrie  e in organizzazioni finanziarie . Nello stesso periodo ha insegnato in varie università, tra le quali la University of California – Berkeley, la Johns Hopkins University 2 , la George Washington University e l’Università degli Studi di Venezia. Nel 1991 ha curato il libro Innovazioni tecnologiche: Nuove opportunità per gli anni '90 pubblicato da Franco Angeli 3 . Nel 2001 ha contribuito al Forum sulla formazione artistica e alla omonima pubblicazione Arteinformazione. L'identità italiana per l'Europa. 4 
Nel 2007 Pedro Kanof ha creato a Washington D.C. l’impresa Kanof Mobility Solution LLC che ha diretto fino al 2016 – per poi proseguire le attività a Milano – con l’obiettivo di produrre e installare la sua ultima invenzione nel campo della mobilità sostenibile: un nuovo sistema di trasporto inclusivo basato su stazioni di parcheggio gestite e protette elettronicamente per tutti i tipi di biciclette, pubbliche e private 5 . Nel 2013 lo United States Patent and Trademark Office  ha emesso il brevetto numero 8,508 333 a protezione di questa invenzione 6 .
Dal 2008 ad oggi Pedro Kanof è stato invitato a partecipare a conferenze e congressi professionali internazionali sulla mobilità sostenibile e il trasporto urbano in diverse città  e in diverse Università .
Nel maggio 2021 ha pubblicato in Italia: "Inondare le strade di biciclette: per una politica della mobilità sostenibile e inclusiva" 16  , dove sintetizza la sua proposta per un nuovo sistema di trasporto urbano e suburbano rispettoso dell'ambiente.
Sempre nel maggio 2021 ha anche pubblicato in Argentina il libro "Manuel Sadosky: ciencia con conciencia en América latina" 17   dove a partire dalla biografia del suo mentore e amico, mette in rilievo i criteri per uno sviluppo scientifico che risponda alle necessità del Paese.
