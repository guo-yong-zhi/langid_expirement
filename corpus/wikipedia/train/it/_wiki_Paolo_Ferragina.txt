Paolo Ferràgina  è un informatico italiano. 1  Si è occupato principalmente della progettazione e implementazione di algoritmi per l'analisi, la memorizzazione compressa, l'indicizzazione e la ricerca su big data.
Con Giovanni Manzini ha ideato l'FM-index, una struttura dati con numerose applicazioni in bioinformatica; 2  3  4  5  è proprio per l'FM-index che Ferragina e Manzini hanno ricevuto, insieme con Micheal Burrows, il premio ACM Paris Kanellakis  con la seguente motivazione: 
«Per aver inventato la trasformata BW e l'FM-index che hanno fatto progredire notevolmente il campo delle strutture di dati compressi con un impatto fondamentale sulla compressione dei dati e sulla biologia computazionale». 6 Ferragina e Manzini sono stati i primi italiani e quarti europei a ricevere il premio. 7  8  Ferragina ricopre dal 2007 la cattedra di professore ordinario di algoritmi presso l'Università di Pisa. 9 
Nel 2019 è insignito dell'Ordine del Cherubino, premio conferitogli dall'ateneo pisano per aver «contribuito ad accrescerne il prestigio, per particolari meriti scientifici, e  fornito un rilevante supporto alla vita e al funzionamento dell’Università, avendo ricoperto al suo interno significative cariche istituzionali ed organizzative»; 9  10  nel 2021, è nominato ACM Senior member dell'Association of Computing Machinery . 11 
Paolo Ferragina consegue il dottorato di ricerca in informatica presso l'Università di Pisa , dov'è allievo di Fabrizio Luccio; 12  prosegue poi gli studi con un post-dottorato presso il Max-Planck-Institut für Informatik , 13  sotto la supervisione di Kurt Mehlhorn.
Trascorre periodi di formazione e di ricerca in vari istituti e industrie; oltre a quelli già citati: MGH/Harvard Medical School , Massachusetts Institute of Technology , Courant Institute , University of North Texas, IBM Research , AT&T Shannon Lab , Yahoo! Research , Google . 13 
Dopo aver fatto ritorno all'Università di Pisa, diviene professore ordinario a decorrere dal 2007. 10  14  I suoi primi anni di attività di ricerca sono sostenuti da un piano di finanziamento quinquennale di Yahoo!, in particolare tramite un Faculty Award, dal 2006 al 2010 — all'epoca il primo in Europa — grazie ai suoi contributi nel campo della compressione dei dati e delle strutture dati efficienti su disco. 14  Dirige un gruppo di ricerca denominato Acube Lab , 15  che ha collaborato con importanti aziende tecnologiche del settore ICT, tra cui Google, l'Unione europea di radiodiffusione , Bloomberg, Yahoo!, ST Microelectronics, ENEL, CERVED, Tiscali, ecc.
Ha avuto un'intensa produzione scientifica 16  su riviste e conferenze internazionali (sottoposte a revisione tra pari) nell'ambito dell'informatica teorica, dell'Algoritmica e dell'Information Retrieval. Ha pubblicato più di 170 articoli, è stato citato più di 10 mila volte e detiene un indice H pari a 40 (dati di Google Scholar, marzo 2023). 17  Su Scopus, detiene un indice H pari a 36 e più di 6.000 citazioni (dati di marzo 2023). 18  I suoi articoli sono apparsi cinque volte sulla rivista Journal of the ACM, tre volte su SIAM Journal on Computing, quattro su ACM Transactions on Algorithms, sette su Algorithmica, sette su Theoretical Computer Science, due su ACM Transactions on Information Systems. 14  Per quanto riguarda le conferenze, i suoi articoli sono stati pubblicati tre volte sugli atti dell ACM Symposium on the Theory of Computing (STOC), cinque volte su IEEE Foundations of Computer Science (FOCS), sette volte su ACM-SIAM Symposium on Discrete Algorithms (SODA), tredici volte su European Symposium on Algorithm (ESA), sei volte su World Wide Web Conference (WWW), tre volte su ACM Web Search and Data Mining (WSDM). 14 
È co-depositario di quattro brevetti statunitensi, 14  19  co-autore di cinque libri d'informatica (tre in italiano, pubblicati da Boringhieri, Pisa University Press e Il Mulino, e uno in inglese, pubblicati da Springer 20 . È autore di un testo in lingua inglese sull'ingegneria degli algoritmi pubblicato da Cambridge University Press, 21  e di alcuni capitoli in testi in lingua inglese pubblicati da Springer 14  e da CRC Press. 22 
È tra gli ideatori, oltre che dell'FM-index, anche di TagMe, 23  24  il primo entity-linker per la lingua italiana, multilingue  e liberamente fruibile sull'infrastruttura di ricerca europea SoBigData. È citato tra i contributori delle ricerche che hanno dato origine al compressore Brotli di Google, 25  26  il quale è adottato da più del 94% dei browser moderni . 27  È anche co-autore del PGM-index, struttura dati per l'indicizzazione di sequenze d'interi come, ad esempio, colonne di basi dati o le liste invertite dei motori di ricerca; 28  la libreria software del PGM 29  ha ottenuto 670+ stelle su GitHub 30  e 580+ voti positivi su Hacker News 31  ed è stata adottata nella base dati open source Manticore. 32  È tra gli autori dello String B-tree, 33  la prima struttura dati per la gestione di dizionari di stringhe a lunghezza variabile che ottiene prestazioni ottime in termini di scritture su disco, definita come «elegante» da Donald Knuth a pagina 489 del volume terzo della sua opera The Art of Computer Programming 34 .
Nel corso della carriera accademica ha ricoperto diversi ruoli istituzionali presso l’Università di Pisa. Dal 2006 al 2009 è stato vicedirettore del Dipartimento d'Informatica; 35  dal 2010 al 2016, è stato prorettore per «la ricerca applicata e l’innovazione»: 1  in questo periodo è l'ideatore e fautore di due iniziative per la promozione della ricerca di eccellenza  36  e della formazione alla cultura imprenditoriale: il PhD Plus. 37  38  Dal 2018 al 2020, ha svolto il ruolo di Coordinatore del dottorato  di ricerca in Informatica, che coinvolge anche le Università di Firenze e Siena, di cui è membro dal 2002; 39  dal 2019 al 2022, è Prorettore per l’Informatica 10  e ha definito la strategia digitale d'ateneo durante l'emergenza legata alla pandemia da COVID-19.
Tra gli incarichi scientifici di maggior rilevanza, si segnalano:
