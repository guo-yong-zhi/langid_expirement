I Choc7  sono una boyband mandopop taiwanese, il cui leader è Ah Ben. Il nome si riferisce al fatto che i componenti del gruppo sono sette. La band è stata creata da una gara musicale avvenuta nel varietà televisivo taiwanese Mo Fan Bang Bang Tang .
Prima della formazione dei Choc7, all'interno del varietà Mo Fan Bang Bang Tang sono stati creati due gruppi, i Knights of Princess e gli Elite of Otaku, i quali hanno partecipato ad una gara musicale che avrebbe permesso la creazione della band finale. Alla fine della gara sono stati eliminati tre membri dai due gruppi originari, mentre ne sono rimasti sette a formare i Choc7. I Choc7 hanno debuttato con questo nome a maggio del 2009, poco prima di pubblicare un EP contenente tre canzoni intitolato Tai Qing Chun. La canzone che dà il titolo all'album è stata scritta dai Lollipop, un affermato gruppo musicale mandopop. Le altre due canzoni, Wo Tai Ben e Deng Shenme, sono state scritte rispettivamente da Wang Zi, fratello maggiore di Mao Di, e da Wei Yu.
