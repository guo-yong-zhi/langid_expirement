L'abbazia di Weingarten o abbazia di San Martino  è un monastero benedettino sul Martinsberg  a Weingarten, presso Ravensburg, nel Baden-Württemberg .
Nel 1056, Guelfo I di Baviera, fondò un monastero benedettino sul Martinsberg, sovrastante il villaggio di Altdorf, ereditato dalla madre. Il nome Weingarten  è documentato dal 1123.  Qui si insediarono dei monaci provenienti dall'abbazia di Altomünster. Nel 1126, Enrico IX di Baviera, si ritirò qui dopo la sua abdicazione; egli morì lo stesso anno e venne sepolto nella chiesa dell'abbazia.
I monaci si prodigarono, tra le altre cose, nella miniatura di manoscritti. Il loro lavoro più famoso è il Messale di Bertoldo del 1217, ora nella Biblioteca Pierpont Morgan a New York. Altra nota speciale è riservata a Welfenchronik, scritto ed illustrato attorno al 1190, che descrive e celebra la casa dei Guelfi che aveva sede nella vicina Ravensburg.
Il monastero venne elevato allo status di Reichsabtei  nel 1274.
Esso ottenne un territorio di 306 km², che si estendeva dall'Algovia al lago di Costanza e includeva numerose foreste e vigneti, ed era perciò uno dei più ricchi monasteri della Germania del sud.
Dal 1715, la chiesa romanica dell'abbazia, costruita tra il 1124 ed il 1182, venne in gran parte demolita e rimpiazzata tra il 1715 ed il 1724 da una chiesa più larga e riccamente decorata in stile barocco, che nel 1956 fu nominata basilica minore papale.
Nel 1803, durante la secolarizzazione, l'abbazia venne sciolta. Dapprima, divenne parte dei possedimenti della Casa di Orange-Nassau, e quindi nel 1806 parte del Regno del Württemberg. Le costruzione del monastero vennero utilizzate come fabbriche e caserme per i soldati.
Nel 1922, Weingarten venne rifondata e vi si reinsediarono i benedettini dell'arciabbazia di Beuron e dell'abbazia inglese di Erdington . Nel 1940, i monaci vennero espulsi dalla Germania dal movimento nazista, ma vi poterono fare ritorno al termine della guerra. Sotto l'abate Luca Weichenrieder l'abbazia declinò, e dopo un ultimo periodo di vari amministratori fu sciolta un'altra volta nel 2010.
I monaci furono responsabili del Blutritt, o processione a cavallo del Santo Sangue conservato nella chiesa dell'abbazia. Dal 2010 la parrocchia continua questa responsabilità.
Il monastero faceva parte della Congregazione di Beuron della Confederazione benedettina ed era caratterizzato da due tradizioni ecclesiastiche, o "riti". Una parte dei monaci seguiva il rito romano, un'altra parte il rito bizantino.
L'abbazia e la chiesa sono le maggiori attrazioni turistiche della via conosciuta come la Oberschwäbische Barockstraße che comprende una serie di monumenti storici del XVII e XVIII secolo.
All'interno della chiesa si trova il famoso organo Gabler, costruito tra il 1735 e il 1750 da Joseph Gabler. L'organo è composto da 63 registri  1  e oltre 6.600 canne 2 . È considerato il 44º organo più grande del mondo 1 .
Nuova fondazione:
Altri progetti