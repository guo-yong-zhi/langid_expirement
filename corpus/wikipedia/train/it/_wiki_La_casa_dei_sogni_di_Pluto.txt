Ridoppiaggio 
La casa dei sogni di Pluto  è un cortometraggio del 1940 diretto da Clyde Geronimi; fa parte della serie Mickey Mouse e venne prodotto dalla Walt Disney Productions; uscì negli Stati Uniti il 30 agosto 1940, distribuito dalla RKO Radio Pictures.
Topolino è in procinto di costruire una cuccia a Pluto. In quel momento il cane dissotterra una lampada magica, il cui genio si offre di eseguire gli ordini di Topolino. Il primo desiderio di Topolino è una nuova cuccia per Pluto: il genio inizia nella costruzione, finendo per sporcare di vernice Pluto. Quando la cuccia è ultimata, Topolino chiede al genio di fare un bagno al suo cane. Le cose vanno male quando Pluto rompe accidentalmente la radio di Topolino e una serie di messaggi emessi dall'altoparlante vengono scambiati dal genio per ordini di Topolino. Dopo essere stato picchiato, Pluto viene bloccato in una gelatina e sta per essere tagliato a fettine sottili. Subito dopo Pluto viene svegliato da Topolino e, scoperto che era tutto un incubo, si precipita nel letto con il suo padrone.
Il primo doppiaggio conosciuto risale al 1986 per l'inclusione nella VHS Le nuove avventure di Pluto 1 . Un secondo doppiaggio è stato effettuato dalla Royfilm per l'inclusione nel dodicesimo volume della collana di videocassette VideoParade e la trasmissione televisiva. 2  In DVD tuttavia è stato usato il primo doppiaggio. 1 
Il cortometraggio è incluso nel DVD Walt Disney Treasures: Topolino star a colori - Vol. 2.
