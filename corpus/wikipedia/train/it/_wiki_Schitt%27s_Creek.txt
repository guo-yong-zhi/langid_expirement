Schitt's Creek  è una serie televisiva canadese ideata da Dan Levy, trasmessa su CBC Television dal 13 gennaio 2015 1  al 7 aprile 2020.
La serie ha vinto vari premi, tra cui un ACTRA Award e undici Canadian Screen Awards. 2  3  Nel 2020 vince l'Emmy Award come miglior serie tv commedia. 4 
In Italia è stata resa disponibile sulla piattaforma streaming Mediaset Infinity a partire dal 14 luglio 5  all'11 novembre 2021.
La famiglia Rose, composta da Johnny, un ricco magnate del videonoleggio, Moira, una stella delle telenovele, e i figli David e Alexis, vede andare in fumo il proprio patrimonio quando il loro agente li defrauda. Ritrovatisi al verde, sono costretti a ricostruire le loro vite con la loro unica risorsa residua: una piccola città chiamata Schitt's Creek che Johnny aveva comprato per il figlio come regalo scherzoso per il suo compleanno. Nel paese vengono ben accolti dal sindaco Roland che li fa alloggiare nel motel del paese gestito da Stevie, che diventerà la miglior amica di David. Il ragazzo inoltre troverà sia la sua strada in ambito lavorativo, aprendo un suo negozio, che l'amore. Anche la sorella Alexis trova l'amore, ma ci rinuncerà per vivere una carriera lavorativa propria. Johnny invece inizia ad aiutare Stevie al motel e successivamente ne diventerà socio, per poi creare un franchising di motel di "alto livello". Moira invece riesce a tornare nel mondo della televisione dopo aver partecipato ad un film di basso livello, che però le permetterà di tornare nel remake della storica telenovela di cui faceva parte.
Con il finale della sesta stagione è stato trasmesso un episodio speciale, Best Wishes, Warmest Regards: A Schitt's Creek Farewell, ovvero un documentario sul dietro le quinte della serie. Rimane inedito in Italia.
Eugene Levy interpreta Johnny Rose
Catherine O'Hara interpreta Moira Rose
Dan Levy interpreta David Rose
Annie Murphy interpreta Alexis Claire Rose
Chris Elliott interpreta Roland Schitt
Jennifer Robertson interpreta Jocelyn Schitt
Emily Hampshire interpreta Stevie Budd
Tim Rozon interpreta Mutt Schitt
Dustin Milligan interpreta Ted Mullens
Noah Reid interpreta Patrick Brewer
Il 12 gennaio 2015, la serie è stata rinnovata per una seconda stagione, trasmessa dal 12 gennaio al 29 marzo 2016. 7 
Il 17 febbraio 2016 è stata rinnovata anche per una terza stagione, andata in onda dal 10 gennaio al 4 aprile 2017. 8 
Il 10 marzo 2017, ha ottenuto un rinnovo per una quarta stagione, trasmessa dal 9 gennaio al 10 aprile 2018. 9 
Il 6 marzo 2018, la serie viene rinnovata per una quinta stagione. 10  11  12 
Il 22 marzo 2019, viene rinnovata per una sesta e ultima stagione composta da 14 episodi, trasmessi nel 2020. 13 
La serie è stata girata a Goodwood, in Ontario, nella Municipalità Regionale di Durham, nella Greater Toronto Area e a Mono, per le scene nel motel. 14  Le scene interne per le prime due stagioni sono state girate al Pinewood Toronto Studios di Toronto 15 , mentre quelle per la terza stagione sono state girate ai Dufferin Gate Studios, sempre a Toronto. 16 
La serie è stata accolta positivamente dalla critica. Sull'aggregatore di recensioni Rotten Tomatoes ha un indice di gradimento del 61% con un voto medio di 6,38 su 10, basato su 23 recensioni. Il commento del sito recita: "Il titolo è una delle migliori battute di Schitt's Creek, ma le esibizioni di Eugene Levy e Catherine O'Hara danno alla sceneggiatura un impulso comico". 20  Su Metacritic, invece, ha un punteggio di 64 su 100, basato su 11 recensioni. 21 
La serie è stata anche notata per il suo ritratto di un personaggio pansessuale, interpretato da Dan Levy. 22  23 
La serie ha vinto 16 premi su 40 candidature 
Dan Levy è stato l'attore con più candidature, avendone avute 8, tra cui una agli MTV Movie & TV Awards nel 2018, per la miglior performance comica. 31 
Altri progetti