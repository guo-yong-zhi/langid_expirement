La centrale nucleare di Olkiluoto  è una centrale nucleare situata sull'isola di Olkiluoto, situata nel golfo di Botnia, nella municipalità di Eurajoki nella Finlandia occidentale. È una delle sole due centrali nucleari finlandesi, possiede due reattori BWR per 1.770 MW. I due depositi nazionali adibiti allo stoccaggio delle scorie sono anch'essi sull'isola.
La centrale è famosa per essere la sede del primo reattore EPR, e quindi anche del primo reattore di III+ gen al mondo, oltre che il primo reattore commissionato in Europa occidentale negli ultimi 15 anni, l'ultimo è stato infatti il reattore francese di Civaux 2 nel 1991.
Le unità 1 e 2 consistono in due BWR, ognuna delle quali produce 890 MW di elettricità. 2  L'appaltatore principale era ASEA-Atom, ora parte di Westinghouse Electric Sweden AB. I generatori a turbina furono forniti da Stal-Laval. L'architettura delle unità fu progettata da ASEA-Atom. I recipienti a pressione del reattore sono stati costruiti da Uddcomb Sweden AB, e le parti interne del reattore, i componenti meccanici da Finnatom. L'attrezzatura elettrica è stata fornita da Strömberg. 3  L'unità 1 è stata costruita da Atomirakennus e l'unità 2 da Jukola e Työyhtymä. 4  5  L'unità 1 ha raggiunto la sua criticità iniziale nel luglio 1978 e ha iniziato le operazioni commerciali nell'ottobre 1979. 4  L'unità 2 ha raggiunto la sua criticità iniziale nell'ottobre 1979 e ha iniziato le operazioni commerciali nel luglio 1982. 5 
La potenza originale dei reattori era di 660 MW. Sono stati aumentati a 710 MW nel 1983-1984, a 840 MW nel 1995-1998, e ulteriormente a 860 MW nel 2005-2006. 3  Nel 2010 e nel 2011 sono stati eseguiti importanti aggiornamenti alle unità, compresa la sostituzione delle turbine e dei generatori, delle valvole di isolamento, dei commutatori elettrici e delle pompe dell'acqua di mare. Gli aggiornamenti hanno aumentato la produzione elettrica netta di 20 MW a 880 MW ciascuno. 6 
Nel 2017, l'unità 2 è stata aggiornata e modernizzata, aumentando ulteriormente la produzione a 890 MW dall'inizio del 2018. 7  Un aggiornamento simile all'unità 1 è stato eseguito nel 2018. 8  La manutenzione estesa è stata fatta anche per preparare una domanda di rinnovo della licenza. L'estensione della licenza è stata concessa nel settembre 2018 e permette ai reattori di funzionare fino al 2038. 9 
La costruzione del terzo reattore, avviata il 12 agosto 2005 10 , è uno sforzo congiunto della francese Areva e della tedesca Siemens AG attraverso la loro sussidiaria comune Areva NP. Il costo previsto all'atto del contratto per l'impianto era di circa 3,2 miliardi di euro senza contare le altre strutture logistiche 11 , ma nel corso degli anni questo importo è cresciuto a più riprese fino all'ultima stima di agosto 2009 da parte di Areva, secondo cui il costo finale dell'impianto dovrebbe ammontare a 5,3 miliardi di Euro. Ad inizio lavori si prevedeva di poter rendere operativo il terzo reattore nel 2009 12 ; in seguito la data venne corretta al 2012 13  e poi alla prima metà del 2013. 14  nell'ottobre 2017 il costo dell'impianto senza costi di progettazione aveva raggiunto la cifra di 8.5 miliardi di euro, 15 
Nel 2009 Siemens ha annunciato di voler abbandonare il progetto 16 .
Nel dicembre 2011 la TVO aveva annunciato che l'impianto nucleare da 1.600 MWe sarebbe entrato in attività commerciale nell'agosto 2014, circa cinque anni più tardi di quanto originariamente previsto. Nel luglio 2012, l'utility finlandese ha dichiarato che il reattore Epr «Non sarà pronto per la produzione regolare di energia elettrica nel 2014».
Nel settembre 2014, Areva e Siemens annunciano che l'impianto non potrà realisticamente essere avviato prima del tardo 2018 17 , accusando il committente TVO di lungaggini nell'approvazione del progetto. La TVO ha da parte sua dichiarato che Areva e Siemens hanno impiegato troppo tempo nella progettazione.
Nel 2017, Areva è riorganizzata: il completamento del reattore n° 3 della centrale nucleare di Olkiluoto rimane in capo alla vecchia "Areva S.A.", mentre la "New Areva" raggruppa tutte le attività legate al ciclo del combustibile nucleare e "New NP" riprende le attività legate agli altri reattori nucleari in realizzazione . 18  19 
Al giugno 2018, l'operatività commerciale del reattore era prevista per settembre 2019. 20 
La prima criticità del reattore è stata raggiunta il 21 dicembre 2021. Un intervento automatico dello SCRAM non pianificato si è verificato il 14 gennaio 2022, ritardando la connessione alla rete nazionale al febbraio 2022. 21  La produzione di elettricità della terza unità della centrale nucleare di Olkiluoto è iniziata sabato 12 marzo 2022, alle 12.01. La produzione regolare di elettricità di OL3 sarebbe dovuta iniziare a luglio 2022. 22 
A maggio 2022, materiale estraneo è stato trovato nel riscaldatore di vapore della turbina, provocando la chiusura dell'impianto per circa tre mesi, per lavori di riparazione. La regolare produzione dovrebbe iniziare nel dicembre 2022, dopo una fase di produzione di test. 23 
Nel settembre 2022, la Radiation and Nuclear Safety Authority ha autorizzato il potenziamento del reattore 3 del 60% fino a 4,300 MW di capacità termica. 24 
Il 14 febbraio 2008, TVO sottomette una valutazione di impatto ambientale per un quarto reattore al Ministero del Lavoro e dell'Economia 60 . Il 21 aprile 2010, il governo finlandese decide di dare l'autorizzazione a TVO per un quarto reattore a Olkiluoto. La decisione è stata approvata dal parlamento finlandese il 1º luglio 2010 61 . Se costruito, il quarto reattore poteva essere un PWR o un BWR con una potenza tra 1.000 e 1.800 MW.
Nel settembre 2014, allora che il reattore 3 è ancora in costruzione, il governo finlandese cancella i piani di costruzione di un secondo EPR 62 , optando invece per il progetto di un singolo reattore del consorzio Fennovoima, da costruire in una centrale nucleare di nuova costruzione. Il Ministro degli Affari Economici Jan Vapaavuori riferì che nonostante i lunghi ritardi sul reattore n° 3 e le insoddisfacenti assicurazioni della TVO che il quarto reattore si sarebbe costruito. Il Ministro capo Alexander Stubb disse che la cancellazione dell'opzione non significava la fine del progetto del quarto reattore, e che la TVO avrebbe avuto l'opportunità di riformulare il permesso per il reattore entro il giugno 2015. 63 
Nel giugno 2015, la TVO decise di non chiedere il permesso per la costruzione del reattore n° 4 a Olkiluoto a causa dei ritardi con il reattore n° 3, sostenendo tuttavia che la decisione è relativa alla decisione di principio del 2010 . 64 
Altri progetti