La prelatura territoriale di Klaipėda  è una sede soppressa della Chiesa cattolica in Lituania.
La prelatura territoriale comprendeva il territorio di Memel, ossia quella regione della Prussia orientale che dopo la prima guerra mondiale era entrata a far parte della nuova repubblica di Lituania.
Sede prelatizia era la città di Klaipėda, dove fungeva da cattedrale la chiesa della Beata Vergine Maria Regina della Pace.
Il territorio era suddiviso in 4 parrocchie.
La prelatura territoriale di Klaipėda fu eretta il 4 aprile 1926 con la bolla Lituanorum gente di papa Pio XI, ricavandone il territorio dalla diocesi di Varmia .
La prelatura fu sempre amministrata dai vescovi di Telšiai, ad eccezione del periodo della Seconda guerra mondiale, quando l'amministratore apostolico era il vescovo di Varmia.
Essa fu soppressa il 24 dicembre 1991 con la bolla Peculiares ob rerum di papa Giovanni Paolo II ed il suo territorio fu annesso alla diocesi di Telšiai.
