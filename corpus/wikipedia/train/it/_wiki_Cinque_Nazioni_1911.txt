Il Cinque Nazioni 1911  fu la 2ª edizione del torneo annuale di rugby a 15 tra le squadre nazionali di Francia, Galles, Inghilterra, Irlanda e Scozia, nonché la 29ª in assoluto considerando anche le edizioni dell'Home Nations Championship.
Il torneo fu vinto per l'ottava volta dal Galles, alla sua settima conquista non condivisa e anche al suo settimo Triple Crown, nonché al primo Grande Slam da quando il torneo fu esteso anche alla Francia 1 .
Da registrare la prima vittoria della Francia nel torneo, a Colombes contro la Scozia 2 .
Il valore delle marcature, come stabilito dall’IRFB nel 1905, era: 3 punti per ciascuna meta , 3 punti per la realizzazione di ciascun calcio piazzato o mark, 4 punti per la realizzazione di ciascun drop 3 .
