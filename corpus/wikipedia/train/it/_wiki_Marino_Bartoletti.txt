Marino Bartoletti  è un giornalista, conduttore televisivo, autore televisivo e scrittore italiano.
Laureato in Giurisprudenza con una tesi sulla "Responsabilità penale del direttore di giornale", ha iniziato l'attività professionale nel 1968 al Resto del Carlino, per poi passare al Guerin Sportivo , diretto da Gianni Brera. Dal 1973 al 1980 ha lavorato per il Giorno, come inviato di calcio e di motori, seguendo le maggiori manifestazioni sportive . Ha pubblicato tra l'altro nel 1981 il libro Lucchinelli cavallo saggio per Nava Editore. Dopo una parentesi al quotidiano L'Occhio di Maurizio Costanzo, nel 1982 viene assunto da Italo Cucci e diventa prima firma del Gruppo bolognese Conti Editore per le riviste Autosprint, Motosprint e nuovamente Guerin Sportivo .
Nel 1997 ha fondato, e poi diretto fino al 2004, Calcio 2000 e successivamente Goal  e Solocalcio .
È stato direttore scientifico della sezione Sport dell Enciclopedia Treccani. Nel 1989 ha ideato e curato l Enciclopedia del calcio italiano, poi ripubblicata a fascicoli dalla Gazzetta dello Sport nel 1994.
Ha iniziato a lavorare in televisione alla Rai nella redazione di Milano di Rai Sport, per poi passare a ruoli di conduttore. Ha presentato Il Processo del Lunedì , e in seguito ha condotto la prestigiosa Domenica Sportiva .
Per la Fininvest dal 1986 ha creato le prime trasmissioni sportive del gruppo . Dal 1987 al 1990 è di nuovo nella carta stampata portando – da direttore – il Guerin Sportivo a record di vendita mai più ripetuti. Nel 1990 ritorna alla televisione, chiamato a fondare e dirigere la redazione sportiva delle reti Mediaset . Si devono a Bartoletti le assunzioni di Alberto Brandi , Alberto D'Aguanno, Giovanni Bruno, Massimo Corcione, Guido Meda, Monica Vanali, Monica Gasparini e tanti altri. Conduce la prima edizione di Pressing  con Kay Sandvik  prima di lasciarla a Raimondo Vianello e, assieme a Sandro Piccinini, Domenica Stadio .
Dal 1993 al 2001 per la Rai conduce insieme a Fabio Fazio il talk-show domenicale Quelli che il calcio, da lui ideato. Dal 1994 al 1997 dirige la Testata Giornalistica Sportiva della Rai, riportando all'Ente di Stato il Giro d'Italia, il Mondiale di Formula Uno e quello di Motociclismo. Nel 1995 realizza anche il primo sito web aziendale della Rai, «tgs.it».
Nel 1997 inizia a dedicarsi alla radio, lanciando Vip Parade su Rai Radio 2, trasmissione di musica, sport e ricordi. Nel 1999 guida il gruppo di lavoro che allestisce Radio 24  di cui è poi tornato ad essere collaboratore assieme a Leo Turrini nella fortuna rubrica Bar-Tur all’interno di Tutti convocati.
È stato, fino al 2003, direttore editoriale per le attività multimediali di Hdp-RCS. Fra il 2006 e il 2007 ha curato due cicli della “Mezzanotte” di Rai Radio 2 conducendo le fortunate Via Emilia Night e Ciao ciao Sanremo, trasmissione interamente dedicata al Festival della canzone italiana. Dalla stagione sportiva 2007-2008 è stato commentatore Rai per il Giro d'Italia, la Champions League, i campionati europei, i Mondiali di calcio e i Giochi olimpici. In particolare, per sei edizioni del Giro d'Italia  ha condotto con Paolo Belli Si Gira , trasmissione itinerante del mattino significativamente ambientata nel "Bar Toletti".
Dal 2017 ha preferito dedicarsi a rubriche non sportive della Rai  mettendo a frutto soprattutto le sue conoscenze musicali e della storia della TV. È ospite fisso di numerose trasmissioni, soprattutto in occasione del Festival di Sanremo.
.mw-parser-output .chiarimento.mw-parser-output .chiarimento-apiceHa vinto i premi più prestigiosi del giornalismo, non solo in campo sportivo senza fonte . È stato membro della Commissione interministeriale per la riforma dello sport nella scuola. Nel 2008 ha fatto parte della Commissione artistica che ha selezionato le canzoni partecipanti al Festival di Sanremo. Nel 2015 è stato uno dei componenti della Giuria degli esperti.
Assieme al regista Maurizio Malabruzzi ha realizzato documentari per La storia siamo noi, alcuni dei quali  hanno vinto prestigiosi premi internazionali. Per le sue capacità di intrattenitore e intervistatore è stato chiamato a condurre, su argomenti a 360 gradi, diversi talk show di successo come CortinaIncontra, La Versiliana e StintinoChiama.
Ha tenuto corsi di comunicazione presso l'Università per Stranieri di Perugia, l'Università di Ferrara, corsi di formazione per la Polizia di Stato e di training televisivo per la Maurizio Costanzo Communication. Dal 2021 collabora con il Dipartimento di Scienze Umane dell'Università LUMSA , intervenendo nel corso di laurea in "Scienze della comunicazione, marketing & digital media" con un ciclo di lezioni magistrali. Ha curato grandi cicli di comunicazione, come quello dedicato dall'Eni per il cinquantennale del Cane a sei zampe .
Fra il 2017 e il 2021 ha portato in scena due spettacoli teatrali: Lo scoprirete solo venendo  e Zazzarazzaz. Pedalando e cantando nella storia, con il Duo iDeA. Nel 2022, sempre con il Duo iDeA, ha portato in giro lo spettacolo Sanremo Insieme, dedicato ad una delle sue grandi passioni: il Festival di Sanremo.
È stato sposato con Carla Brunelli ; la coppia ha avuto due figlie: Cristina e Caterina. Si professa cattolico anche se dubbioso 1 .
Candidatosi a sindaco di Forlì per le elezioni del 2004 a capo di una lista civica fondata da lui stesso   2 , fu superato da Nadia Masini 3 . Ha in seguito fatto parte dell'opposizione in consiglio comunale, dimettendosi nel maggio 2007 4 .
Altri progetti