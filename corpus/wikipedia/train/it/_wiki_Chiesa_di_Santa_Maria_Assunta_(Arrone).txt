La chiesa di Santa Maria Assunta è un edificio del culto cattolico costruito al principio del XV secolo fuori del castello di Arrone, in un quartiere di recente formazione che prese appunto il nome di "quartiere Santa Maria".
La chiesa è a tre navate, separate da grandi arcate su pilastri ottagonali e terminanti in facciata su tre portali. Il portale centrale è datato 1493 e la sua lunetta è decorata con un affresco della Vergine e angeli. La facciata serve anche da campanile a vela.
L'abside centrale e l'arco sono stati affrescati nel 1515/1516 da Vincenzo Tamagni e Giovanni da Spoleto. Il tema iconografico è quello delle Storie della Vergine, lo stesso della cattedrale di Spoleto, la chiesa madre affrescata da Filippo Lippi. In basso la Dormizione di Maria e la Natività, nel catino "l'incoronazione della Vergine", assunta in cielo. Le absidi laterali, invece, contengono affreschi seicenteschi.
L'abside sinistra, inoltre, contiene notevoli sculture in terracotta del XVI secolo
Altre significative opere d'arte contenute nell'edificio sono:
Altri progetti