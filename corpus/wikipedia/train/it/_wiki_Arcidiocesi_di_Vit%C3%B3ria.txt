L arcidiocesi di Vitória  è una sede metropolitana della Chiesa cattolica in Brasile appartenente alla regione ecclesiastica Leste 2. Nel 2020 contava 913.980 battezzati su 2.193.000 abitanti. È retta dall'arcivescovo Dario Campos, O.F.M.
L'arcidiocesi comprende 15 comuni dello stato brasiliano di Espírito Santo: Vitória, Afonso Cláudio, Alfredo Chaves, Anchieta, Brejetuba, Cariacica, Domingos Martins, Fundão, Guarapari, Marechal Floriano, Santa Leopoldina, Santa Maria de Jetibá, Serra, Viana e Vila Velha. 2 
Sede arcivescovile è la città di Vitória, dove si trova la cattedrale di Nostra Signora della Vittoria. Nella stessa città sorge la basilica minore di Sant'Antonio, mentre ad Anchieta si trova il santuario nazionale di San Giuseppe .
Il territorio si estende su 7.234 km² ed è suddiviso in 90 parrocchie.
La provincia ecclesiastica di Vitória, istituita nel 1958, comprende 3 suffraganee:
La diocesi di Espírito Santo fu eretta il 15 novembre 1895 con la bolla Sanctissimo Domino Nostro di papa Leone XIII, ricavandone il territorio dalla diocesi di Niterói . Originariamente era suffraganea dell'arcidiocesi di Rio de Janeiro.
Il 28 ottobre 1952 con la bolla Quantae et semper di papa Pio XII fu istituito il capitolo dei canonici della cattedrale.
Il 16 febbraio 1958 ha ceduto porzioni del suo territorio a vantaggio dell'erezione delle diocesi di Cachoeiro de Itapemirim e di São Mateus. Contestualmente in forza della bolla Cum territorium dello stesso papa Pio XII è stata elevata al rango di arcidiocesi metropolitana e ha assunto il nome attuale.
Il 23 aprile 1990 ha ceduto un'altra porzione di territorio a vantaggio dell'erezione della diocesi di Colatina.
Si omettono i periodi di sede vacante non superiori ai 2 anni o non storicamente accertati.
L'arcidiocesi nel 2020 su una popolazione di 2.193.000 persone contava 913.980 battezzati, corrispondenti al 41,7% del totale.
Altri progetti