Xenone o Senone  è stato un grammatico greco antico dell'età ellenistica.
Seguace di Zenodoto e studioso di Omero, Xenone è noto soprattutto per essere stato, insieme ad Ellanico, uno dei due cosiddetti "corizonti"  1  che si distaccarono dalla tesi sostenuta dai curatori della biblioteca di Alessandria d'Egitto, affermando che l Iliade e l Odissea erano state scritte da due poeti diversi e attribuendo ad Omero solo la prima.
Non abbiamo testimonianze sicure delle opere di Xenone, se non in uno scolio omerico 2 , in cui viene citato uno scritto di Aristarco di Samotracia Contro Xenone 3 , dal che parrebbe di dedurre che il grammatico alessandrino avesse composto, sulla scia dell'edizione del maestro Zenodoto, un commentario omerico.
