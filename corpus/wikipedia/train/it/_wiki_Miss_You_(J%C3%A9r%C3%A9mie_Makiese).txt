Miss You è il singolo di debutto del cantante belga Jérémie Makiese, pubblicato il 10 marzo 2022 su etichetta discografica Universal Music Belgium.
Il 15 settembre 2021 è stato confermato che l'emittente pubblica vallone RTBF ha selezionato Jérémie Makiese internamente come rappresentante belga all'Eurovision Song Contest 2022. 5  Miss You è stato rivelato come suo brano eurovisivo e pubblicato sul canale YouTube della manifestazione e in digitale il 10 marzo 2022. 6 
Nel maggio successivo, dopo essersi qualificato dalla seconda semifinale, Jérémie Makiese si è esibito nella finale eurovisiva, dove si è piazzato al 19º posto su 25 partecipanti con 64 punti totalizzati. 7 
Testi e musiche di Jérémie Makiese, Silvio Lisbonne e Manon Romiti.
