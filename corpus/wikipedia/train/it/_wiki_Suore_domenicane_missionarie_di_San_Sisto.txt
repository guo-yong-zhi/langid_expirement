Le suore domenicane missionarie di San Sisto sono un istituto religioso femminile di diritto pontificio. 1 
La congregazione fu fondata da Maria Antonia Lalia , già priora del monastero domenicano di Misilmeri: 2  desiderando dare inizio a un'opera missionaria in favore delle popolazioni dell'Europa orientale e specialmente della Russia, la Lalia si trasferì a Roma e ottenne dai frati domenicani irlandesi di San Clemente una porzione del monastero di San Sisto Vecchio. 3 
Il 17 gennaio 1893 la Lalia, assieme a due compagne, diede inizio all'istituto; le suore in origine si dedicarono all'insegnamento della dottrina cristiana, poi si aprirono ad altre forme di apostolato ; si diffusero rapidamente in varie località d'Italia . 3 
Il 10 febbraio 1936 papa Pio XI concesse alle religiose il decreto di lode e il 28 giugno 1943 l'istituto e le sue costituzioni ricevettero l'approvazione definitiva della Santa Sede. 3 
Le domenicane di San Sisto si dedicano a varie forme di apostolato e di carità: operano in scuole, ospedali, ricoveri, missioni. 3 
Oltre che in Italia, sono presenti in Russia e nell'America Latina ; 4  la sede generalizia è presso il monastero di San Sisto Vecchio, in via Druso a Roma. 1 
Alla fine del 2008 la congregazione contava 406 suore in 46 case. 1 
