Ameles decolor   è una mantide diffusa in Europa meridionale e nel Nord Africa.
È una mantide di piccola taglia , con una livrea che va dal beige al grigio.Gli occhi sono globosi e senza tubercolo apicale. Questo carattere consente di distinguere questa specie dalla congenere Ameles picteti che invece ha occhi conici, con un tubercolo apicale più o meno sviluppato.Il tronco è lungo e sottile .
Le femmine sono brachittere  mentre i maschi posseggono due paia di ali funzionanti.Le zampe anteriori  sono tozze e robuste, quelle posteriori sono ben sviluppate e dotate di grossi femori che consentono loro di compiere lunghi salti.L'addome delle femmine è rigonfio e rivolto verso l'alto.
La specie ha areale mediterraneo: è presente in Spagna , in Francia, in Italia, nella penisola balcanica  e in Nord Africa 1 .
In Italia è presente in quasi tutta la penisola e nelle isole maggiori.
Predilige le zone aride con vegetazione bassa e rada.
Come le altre mantidi è un vorace predatore che si nutre di piccoli insetti.
Come molte altre mantidi la femmina cannibalizza il maschio dopo l'accoppiamento 2 . Le uova vengono deposte in piccole ooteche che vengono fissate alle rocce.
Altri progetti