Luigi Maria Tarcisio Anolli  è stato uno psicologo italiano.
Laureato in Filosofia nel 1971 presso l'Università Cattolica del Sacro Cuore di Milano sotto la guida di Giorgio Zunini, si specializza in Psicologia dello sviluppo nel 1975. 1 
Nel 1972 vince una borsa di studio ministeriale e inizia l'attività di ricerca nell'ambito della psicometria e della psicologia della percezione con il volume Lo sviluppo della percezione visiva. Successivamente si interessa di psicologia dell'età evolutiva , l'analisi dell'organizzazione , la psicologia sociale .
Diventato professore associato nel 1982 presso l'Università Cattolica di Milano per l'insegnamento di Psicologia applicata, nel 1986 diventa ordinario di Psicologia sociale all'Università degli Studi di Milano. Nel 1993 insegna Psicologia generale all'Università Cattolica del Sacro Cuore di Milano, nel 1997 Psicologia della comunicazione, nel 2001 Psicologia della cultura. Nel 2003 insegna Psicologia della comunicazione all'Università degli Studi di Milano-Bicocca.
In questi anni, allarga il proprio studio della psicologia della comunicazione alle espressioni facciali mediante il sistema di codifica delle espressioni facciali  di Paul Ekman e Wallace Friesen, e pubblicando i volumi Psicologia della comunicazione del 2002 e Fondamenti di psicologia della comunicazione nel 2006, entrambi con Il Mulino.
Fondatore del CESCOM , ne diventa direttore a partire dal 2006.
È morto a Milano, nel marzo 2012 dopo una lunga malattia. 2 
