Dariusz Wosz  è un allenatore di calcio ed ex calciatore tedesco, di ruolo centrocampista.
Fu nazionale tedesco orientale e della Germania riunificata.
Date le sue origini, Wosz gode anche della cittadinanza polacca.
Originario dell'Alta Slesia, si trasferì con la famiglia ad Halle e iniziò a giocare nel BSG Motor Halle nel 1980. Dopo solo un anno andò a giocare nel BSG Empor Halle e nel 1984 fu preso dalla maggiore squadra della città, l'Hallescher FC Chemie.
Dopo aver fatto la trafila delle giovanili, il centrocampista debuttò in DDR-Oberliga nella stagione 1987 giocando però una sola partita. Fino all'accorpamento delle leghe avvenuto nel 1991 Wosz giocherà in tutto in Oberliga 93 partite andando a segno 15 volte.
Wosz rimase anche all'Hallescher anche nella prima stagione in Zweite Bundesliga nel 1991-1992 e collezionò 5 reti in 22 partite. Alla fine della stagione fu ceduto al Bochum e ne divenne il leader per gli anni successivi. Con la fascia da capitano arrivò al terzo turno di Coppa UEFA 1998 dove la squadra fu eliminata dall'Ajax .
Nel 1998 fu acquistato dall'Hertha Berlino e con la squadra della capitale giocò due buone stagioni partecipando anche alla Champions League. Nel 2001 tuttavia richiese di tornare al Bochum, dove terminò la carriera nel 2007.
Wosz con la Germania Est giocò in tutto sette partite tra il 1989 ed il 1990. La prima partita fu contro la Finlandia a Dresda il 22 marzo 1989 , l'ultima fu contro il Belgio a Bruxelles il 12 settembre 1990 .
Con la Germania debuttò il 23 febbraio 1997 contro l'Israele, segnando tra l'altro l'unica rete della partita, mentre l'ultima presenza fu contro la Danimarca il 15 novembre 2000 . Partecipò inoltre al campionato d'Europa 2000, dove, però, non scese in campo.
Altri progetti