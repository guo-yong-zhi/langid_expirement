Roxann Dawson  is en US-amerikaansche Schauspelerin un Speelbaassche.
Roxann Dawson is as Roxann Caballero boren worrn. Se weer mit den US-amerikaanschen Schauspeler Casey Biggs verheiraat un weer dorüm vun 1988 bit 1994 in de Filmcredits as Roxann Biggs opföhrt. In tweete Eh hett se den Casting-Direkter Eric Dawson heiraat, mit den se twee Döchter hett: De een weer 1998 boren, de annere is en Adoptivkind, dat 1999 boren worrn is.
Dawson hett Theaterwetenschoppen an de University of California, Berkeley studeert. Dorna hett se in New York City an verschedene Theaters in vele Rullen speelt.
Bekannt worrn is se vör allen dör ehr Rull B’Elanna Torres, de se in de Science-Fiction-Reeg Star Trek: Voyager speelt hett. Na’t Enn vun de Feernsehreeg hett se vör allen as Speelbaas arbeit, ünner annern för Regen as Charmed, Crossing Jordan, Cold Case oder Star Trek: Enterprise.
Dawson ünnerstütt de Half the Sky Foundation, en Stiftung, de sik üm Weetkinner in China sorgen deit. To’n Bispeel hett se ehr Mask vun de B’Elanna Torres veraukschoneert un dat Geld spennt.
Dawson hett bit hüüt keen Filmpriesen wunnen, weer aver fiefmol nomineert.
