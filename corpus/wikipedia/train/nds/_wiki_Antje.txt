 Dit Woort hett noch annere Bedüden: kiek dorför ünner Antje .
Antje is een plattdüütschen Vörnaam för Deerns.
Antje kümmt vun den düütschen Naam Anna. . De Naam Anna is de latiensche Form vun den hebreeschen Naamen Hannah. Hannah bedutt so veel, as De Gnaad kregen hett oder ok Up de Gott passen deit. Babenhen kann Anna ok vun den olen düütschen Jungsnaam Anno herkamen un is denn ümmuddelt för Deerns dör dat Enn -a.
As dat bi plattdüütsche Naams ganz begäng weer, is de Naam Anna toeerst afkört wurrn in Ann. Dor is denn as Anbacksel  to'n lüttjer maken  de Form -tje rankamen . So weer de Naam nu Annetje oder Anntje. Dat is denn mit de Tiet noch afslepen wurrn to Antje. Antje bedutt also so veel as Lütt Anna. Dat kann angahn, dat dat Suffix -tje vun de Nedderlannen över Oostfreesland un de Hannelssteder na Düütschland kamen is un de öllere Form Anke en beten trüchschaven hett. Alltohopen sünd Anke un Antje avers Naam, de bannig veel bruukt weert.
