Friedrich Wilhelm Albrecht  weer en plattdüütschen Schriever.
Albrecht is 1774 in Lindenberg in de Oltmark boren. He besöch de School in Garlä un dat Gymnasium zum Grauen Kloster in Berlin. He hett denn 1795 bet 1797 Theologie in Halle studeert un is Huuslehrer in de Oltmark worrn. Vun 1800  af an weer he Pastoor in Höwisch un vun 1824 af an in Beuster. Dor is he 1840 ok doodbleven. Sien Graffsteen steiht noch bi de Kark vun Beuster.
