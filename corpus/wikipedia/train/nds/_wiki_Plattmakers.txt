Plattmakers is en plattdüütsch Wöörbook in ’t Internett. Dat Wöörbook hett Stand Februar 2021 wat mehr as 18.500 Indrääg.
Tohoopstellt worrn is de Websteed 2009. De grote Ünnerscheed to annere Wöörböker is de, dat de Wöör nich as utschrevene Wöör spiekert warrt. De Indrag warrt in en besünnere Schrievwies opschreven, jüst so as dat Woord in de öllste Form heten hett noch vör de ooldsassische Tied . Disse Schrievwies warrt denn ümwannelt in de moderne Schrievwies, indem naenanner all de Luudwannels sied de ole Tied op dat Woord anwennt warrt. Op disse Wies warrt de moderne Form von dat Woord konstrueert. Allens tohoop deelt de Websteed Plattdüütschland in 128 Dialektrebeden in. De Websteed is opstunns in Plattdüütsch, Hoochdüütsch, Nedderlandsch un Engelsch vörhannen un büddt blangen de Plattdüütsch verkloorten Wöör ok Översetten op Hoochdüütsch, Nedderlandsch un Engelsch an.
An’n 15. Februar 2021 is dat Wöörbook in en nee överarbeidt Form online gahn. Ünner annern sünd Spraakopnahmen, Riemwöör un Angaven to verwandte Wöör as ne’e Funschonen tokamen. 1 
