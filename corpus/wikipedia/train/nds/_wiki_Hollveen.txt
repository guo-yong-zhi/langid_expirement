De Hollvenen sünd twee grote Venen, de dat suerstoffarme Blood ut den Lief torüch na den rechten Hartvörhoff transporteert.
Disse beiden Venen sünd:
De Hollvenen hebbt bi’n Minschen en wesselnden Dweersnitt, jüst na de Laag vun’n Lief un dat intravasale Fletigkeitsvolumen, vun üm un bi 2 cm. De venöse Blooddruck binnen de Hollvenen liggt bi ruchweg 0 bit 15 mm Hg. Mehr dorto steiht ünner Zentral Venendruck.
De Hollveen entsteiht dör Versmölten vun de poorwies  anleggten Subkardinalvenen. Dorna sünd Normvarianten möglich. De fakenste form is de linkssietige Vena cava inferior, de faken in de Vena hemiazygos inmünnt. Agenesien oder deelwiese Agenesien sünd bi de Vena cava inferior roor un kommt tohopen mit en högere Neegen to Beenvenenthrombosen vör.
De Hollvenen laat sik goot mit Katheters sondeeren. Bito künt se ok mit ünnerscheedlichen Bildverfohren as Ultraschall, Phlebographie oder Reeknertomographie dorstellt un ünnersocht warrn.
De Hollvenen künnt dör Thrombosen oder Tumoren verslaten wesen. Se künnt ok vun buten komprimeert warrn.
