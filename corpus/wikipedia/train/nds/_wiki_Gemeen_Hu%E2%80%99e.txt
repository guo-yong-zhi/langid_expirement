
Hu’e  is en Gemeen in’n Landkreis Oosterholt in Neddersassen mit 14.800 Inwahners . 
De Navergemenen sünd Swonewebel in’n Noordwesten, Oosterholt-Scharmbeek in’n Noorden un Leendaal in’n Oosten. Na Süden to liggt de Stadt Bremen mit de Stadtdelen Borglesum un Blockland.
De Oosten von de Gemeen is von Masch un Moor präägt, de Westen von Geest . De Hauptoord Hu’e liggt op’n Rand von de Geest an dat Över von de Hamm, nich wied von de Münn in de Wümm.
De Gemeen Hu’e is an’n 1. März 1974 ut de olen Gemenen Hu’e, Lesumstotel, Oosterhagen-Ihlpohl, Platjenwarf, Stendörp un Werschenreeg tohoopleggt worrn.
Dat Wapen von de Gemeen wiest op roden Grund över en grönen Schildfoot en sülvern Ridder to Peerd mit sülver-swart-gold Schild, Helmsmuck un Deek.
Sülver-swart-gold sünd de Farven von dat Wapen von de Familie von der Hude.
De Flagg hett dree waagrechte Striepens in sülver-swart-gold un in de Midd dat Wapen op.
De Gemeen hett Partnerschoppen mit Val de Reuil in Frankriek , mit Sztum in Polen  un mit Bells in Brannenborg . Siet 1967 al gifft dat en Partnerschop mit Scheemda, för de dat aver keen offizielle Oorkunn gifft. En Patenschop hett de Oort för Stadtdelen von de Stadt Sagay op de Philippinen övernahmen.
Ehrenbörgers von Hu’e sünd:
De Hauptoord Hu’e gellt na dat Regionale Ruumordnungsprogramm as Grundzentrum för de Öörd in de Ümgegend.
Ax  
Grasbarg  
Hambargen  
Holste  
Leendaal  
Lübbs  
Oosterholt-Scharmbeek  
Hu’e  
Swonewebel  
Vollerso  
Worpsweed
