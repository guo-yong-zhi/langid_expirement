De Crique Karouabo is en Stroom in de Gemeen Kourou in Franzöösch-Guayana, de in’n Atlantik münnt.
De Stroom hett sien Born in’n Oorwoold von Guayana in’n Westen von’n Oort Kourou. Von dor flütt he na Noordoosten un de Route nationale 1 geiht mit en Brügg över’n Stroom. De Stroom löppt op de letzten acht Kilometer vör de Küst dör en Rebeed, in dat en Savannenlandschop vörherrscht. Hier flütt de Crique Karouabo an dat Ruumfohrtzentrum Guayana langs. Bi dat Ruumfohrtzentrum löppt de Straat Route de l’Espace mit en Brügg över’n Stroom.
In dat Rebeed langs’n Stroom leevt von öllers dat Kali'na-Volk. 1709 sünd toeerst Jesuiten in dat Rebeed kamen un hebbt an’n Crique Karouabo en Mission anleggt, de aver al 1713 an’n Stroom Kourou verleggt worrn is.
