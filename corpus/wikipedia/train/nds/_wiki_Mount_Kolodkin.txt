Mount Kolodkin  is en 2.525 m över de See hogen Barg in Königin-Maud-Land, Oostantarktika. In de Süüdliche Petermannkeed von dat Wohlthatmassiv liggt he 2,5 km süüdoosten de Pineginspitz.
Opdeckt un mit Luftopnahmen karteert worrn is he bi de Düütsche Antarktische Expeditschoon 1938/1939 ünner Leid von’n Polarforscher Alfred Ritscher. Ne’e Koorten sünd na Luftopnahmen un Meetarbeiden von de Drüdde Noorweegsche Antarktisexpeditschoon  un dör sowjetsche Wetenschoppers twüschen 1960 un 1961 tekent worrn. De sowjetschen Wetenschoppers hebbt den Barg na’n russ’schen Schippskunstruktör Jakob Alexejewitsch Kolodkin  nöömt, de de Forschungsscheep Wostok un Mirny von de eerste russ’sche Antarktisexpeditschoon  ünner Leid von Fabian Gottlieb von Bellingshausen boot harr. Dat Advisory Committee on Antarctic Names hett den russ’schen Naam 1970 in dat Engelsche överdragen.
