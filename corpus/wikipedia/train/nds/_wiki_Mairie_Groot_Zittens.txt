De Mairie Groot Zittens weer in de Franzosentied  een von de veer Mairien, in de de Kanton Zeven indeelt weer. De Seet weer in Groot Zittens. Se harr 2584 Inwahners. 1 
De Ümgegend von Groot Zittens hett vör de Franzosentied to de Böörden Zittens un Elsdörp von dat Amt Zeven un to de Amtsvaagdie Scheeßl von dat Amt Rodenborg in dat Hartogdom Bremen höört, wat in dat Kurförstendom Hannover leeg. Dat Kurförstendom Hannover weer in de Tied von de Koalitschoonskriege siet 1801 von Franzosen un Prüßen besett. To’n 1. März 1810 is dat Rebeed denn Deel von dat Königriek Westfalen worrn, wat en Satellitenstaat von Frankriek weer.
Binnen Westfalen weer de Mairie Groot Zittens een von de negen Mairien in’n Kanton Zeven von’n Distrikt Stood, Departement von de Elv- un Wersermünnen. 2  Man al to’n 1. Januar 1811 harr dat wedder en Enn. Dat Königriek Westfalen müss dat Departement direkt an dat Franzöösche Kaiserriek afgeven. De Mairie Groot Zittens weer nu een von de veer Mairien in’n Kanton Zeven, Distrikt Stood, Departement von de Elvmünnen. De Mairie weer nu düüdlich grötter, dor sünd Öörd in tohoopfaat worrn, de vörher in Westfalen to de veer Mairien Groot Zittens, Stemmen, Groot Meckels un Vierden  höört harrn.
1813/1814 hebbt de Russen de Franzosen slahn un dat Rebeed befreet. Dat Kurförstendom Hannover is denn wedder herstellt worrn un de ole Stand von vör 1810 wedder dor. Mit’n Wiener Kungress is 1815 ut dat Kurförstendom dat Königriek Hannover worrn.
Dor hebbt düsse Öörd tohöört:
Vondaag sünd düsse Öörd Deel von de Samtgemenen Zittens, Fintel un Zeven un de Gemeen Scheeßl.
