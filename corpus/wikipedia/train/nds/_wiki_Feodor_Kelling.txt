Johann Friedrich August „Feodor“ Kelling  weer en neeseelandschen Politiker.
Kelling is 1820 as Söhn von Louise Catharina Margaretha  un Johann Joachim Kelling in Klutz in Mekelborg-Swerin boren. An’n 14. April 1844 hett he in Rövershagen Hochtied fiert mit Johanna Friederica Christiana Lampe 1 . Kort later sünd se op de Skiold afreist na Neeseeland. De Briten harrn för jemehr ne’e Kolonie Kolonisten ut Düütschland söcht un Kuno von Rantzau-Bredenborg harr jem Lüüd ut Mekelborg vermiddelt. Na veer Maand Reis kemen se an’n 1. September 1844 in Nelson an. De Mekelbörger hebbt teihn Kilometer westen von Nelson dat Dörp Ranzau grünnt. Kelling weer dorbi een von de Lüüd, de dat ganze mit organiseert hebbt. In datsülve Johr is ok sien Söhn Robert Charles Ferdinand Kelling boren.
An’n 10. Juli 1869 hett em de Noorddüütsche Bund to’n Konsul maakt un he weer för de Provinz Nelson tostännig 2 . Von’n 25. August 1871 af an weer he denn Konsul för dat Düütsche Kaiserriek 3 . Kelling weer ok Afornter för den Wahlkreis Waimea in dat Parlament von Neeseeland.
