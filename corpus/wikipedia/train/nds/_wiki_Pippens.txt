
Pippens  is en Dörp in de Gemeen Buxthu in’n Landkreis Stood, Neddersassen. Binnen de Gemeen höört de Oort to de polietsche Oortschop Doans.
De Naveröörd sünd Buxthu un Eindörp in’n Noorden, Imbeek in’n Noordoosten, Arsdörp in’n Oosten, Grauen in’n Süüdoosten, Doans in’n Süden, Heimbrook in’n Westen un Ottens in’n Noordwesten.
Pippens kummt 1196 as Pebenhusen toeerst in de Oorkunn vör, mit de dat Klooster in Ooldklooster grünnt worrn is. De Naam is later to de hüdige Form afslepen.
In’n Eersten Weltkrieg is een Soldaat ut Pippens fullen oder vermisst un in’n Tweten fiev 1 .
Von 1819 af an hett Pippens tohoop mit Doans un Heimbrook en Gemeen billt. De Gemeen leeg vör 1859 in’t Amt Mesborg, denn bet 1885 in’t Amt Töst un weer na 1885 Deel von’n Kreis Horborg un von 1932 af an Landkreis Horborg.
De Gemeen is an’n 1. Juli 1972 bi de Gemeenreform in Neddersassen mit de Gemeen Buxthu tohoopleggt worrn un dorbi von’n Landkreis Horborg to’n Landkreis Stood wesselt. Vondaag billt de dree Öörd tohoop en Oortschop mit Oortsvörsteiher binnen Buxthu.
Pippens is evangeelsch-luthersch präägt un höört to dat Kaspel Mesborg.
För de Kathoolschen is de St.-Maria-Kark in Buxthu tostännig.
En Denkmaal för de Fullenen ut Doans, Pippens un Heimbrook ut de twee Weltkrieg’ steiht in Pippens an de Mesbörger Landstraat.
Pippens liggt an de Landsstraat 141, de in’n Noorden na Buxthu löppt un in’n Süden över Doans na Mesborg.
Na Grundschool gaht de Kinner op de Grundschool Ooldklooster.
För dat Afwater is de Stadtentwässerung Buxthu tostännig.
De Politikerin Lisa Peters is 1933 in Pippens boren.
