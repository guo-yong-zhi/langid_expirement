Georg Alexander Ruperti  weer en düütschen lutherschen Theoloog.
Ruperti is 1758 as Söhn von Justina Sophia, borene Niemann , un den Amtsassesser Johann Hermann Ruperti  in Bremervöör boren. Het hett Theologie studeert un keem na dat Studium an dat Athenaeum in Stood. Dor is he von 1784/1785 bet 1809 Rekter ween. 1809 is he Garnisonpreddiger un Kunsistorialraad von dat Kunsistorjen in Stood worrn. As disse Steed wegfullen is, nadem dat Hartogdom Bremen 1810 an dat Königriek Westfalen fullen is, keem he 1811 as eersten Pastoor na Dorum an de Urbanus-Kark. 1  Dor is he bet 1814 bleven, as de Generalsupperndent von de Generaldiözees Bremen-Veern in Stood, Johann Caspar Velthusen, doodbleven is. 1  Ruperti hett denn dit Amt övernahmen. 1  Verbunnen dormit weer he ok Kunsistorialraad.
In siene Tied as Rekter in Stood hett Ruperti 1807/1808 ünner annern en mehrbännigen Liviuskommentar rutgeven. 1 
Ruperti hett an’n 25. April 1783 in Hamelwöörden Elisabeth Maria Louise Wickhardt  freet. 2  De beiden harrn de Söhns Georg Ernst  un Justus . Sien Enkel Justus Ruperti weer Generalsupperndent för Holsteen.
