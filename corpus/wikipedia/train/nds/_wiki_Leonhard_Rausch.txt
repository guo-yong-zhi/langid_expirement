Leonhard Rausch  weer en düütsch Landschapsmaler un Koppersteker vun de Romantik.
Rausch weer Früend un Schöler vun den söss Johr ölleren Johann Wilhelm Schirmer, de as he ut  Jülich stamm, un wurrd to de Düsseldörper Malerschool tellt. 1829/30 studeer he an de  Düsseldörper Kunstakademie un denn nochmals 1840/41. 
Sien Themen weern de Landschap vun sien Heimat, klassisch Landschapen mit biblisch Motiven as ok Alpenlandschapen.
In Aken wurr Rausch in den veertiger Johren bekannt dör en Reeg vun Stahlsteeken, up de he bedüüdend historsch Akener Plätze un Hüüs afbillen dee.
Vun dat Radeeren keem he bald weer af, wiel dat Ätzen vun de Plaaten nich good för sien Oogen weer. He weer vun sien Grünnen 1848 an bit 1870 Liddmaat vun den Künstlervereen Malkasten.
Rausch hett tallriek Reisen maakt, besünners in de Alpenregionen, wo he vör allen in de Swiez un in Tirol de Motive för en Grootdeel vun sien Öölgemälde funn. Tüschen 1843 un 1890 weer he mit sien Biller ünner annern 17-mal up de Kunst- un Gemäldeutstellung vun den Kunstvereen to Bremen vertreeden. He is ok nah Frankriek reist un stell in Besançon as ok Antwerpen ut. 
De ok as Kunstkritiker bekannte Wolfgang Müller von Königswinter hett Rausch för sien naturalistische Landschapsmaleree rühmt, de sück besünners dör Flietigkeit un Natuurtrüe vun de Dorstellen utteeken dee. 
En vun sien Enkelinnen hett Wilhelm Schreuer heiraadt.
