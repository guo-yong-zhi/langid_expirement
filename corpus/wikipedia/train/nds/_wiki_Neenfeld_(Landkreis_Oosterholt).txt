
Neenfeld  is en lütt Dörp in de Gemeen Oosterholt-Scharmbeek in’n Landkreis Oosterholt, Neddersassen.
De Oort liggt in dat Düvelsmoor. Dat Water ut dat Rebeed flütt in’n Süden över’n Fangstaken na de Hamm un in’n Oosten över Gravens na de Beek hen af. In’n Noorden is dat Naturschuulrebeed Pennigbütteler Moor.
De Naveröörd sünd Olendamm un Olenbrügg in’n Noorden, Düvelsmoor in’n Noordoosten, Weyermoor un Waakhusen in’n Süüdoosten, Viehland un Moorhusen in’n Süden, Weyerdamm, Oosterholt, Muskau, Ahrensfeld un Ahrensfellerdamm in’n Süüdwesten, Horst un Neendamm in’n Westen un Pennigbüttel in’n Noordwesten.
Neenfeld is 1788 as Moorkolonie in dat Düvelsmoor grünnt worrn. 1 
In de Franzosentied hett de Oort toeerst 1810 bet 1811 binnen dat Königriek Westfalen to de Mairie Pennigbüttel in’n Kanton Oosterholt höört un denn von 1811 bet 1814 to dat Franzöösche Kaiserriek ünner Napoleon un dor to de Mairie Oosterholt in’n Kanton Oosterholt.
De Oort hett vör 1885 to de Huusvaagdie Oosterholt in dat Amt Oosterholt tohöört. Na 1885 weer dat in’n Kreis Oosterholt, de 1932 mit’n Kreis Blomendal to’n ne’en un grötteren Kreis Oosterholt tohoopgahn is.
De Oort weer fröher en egenstännige Gemeen un is to Anfang von dat 20. Johrhunnert an de Gemeen Oosterholt-Scharmbeek kamen.
Neenfeld is evangeelsch-luthersch präägt un höört to dat Kaspel von de Marien-Kark in Oosterholt.
För de Kathoolschen is de Hillige-Familie-Kark in Oosterholt tostännig.
För Neenfeld is de freewillige Füürwehr Oosterholt-Scharmbeek mit tostännig.
De eenzige Straat ut Neenfeld rut löppt in’n Westen över Neendamm na Pennigbüttel an de Kreisstraat 5. Över de K 5 kummt een na de Landsstraat 153 un na de Bundsstraat 74. De B 74 föhrt in’n Noordoosten an Hambargen un Gnarrenborg langs na Bremervöör un in’n Süüdwesten na Hu’e un Bremen-Noord. De L 153 geiht in’n Süüdoosten över Düvelsmoor na Worpsweed un Leendaal.
De Opfohrt 16 Bremen-Noord op de Autobahn 27/270 liggt so 13 Kilometer in’n Süüdwesten von Neenfeld an de B 74.
De nächste Bahnhoff is so bi fiev Kilometer wied weg in’n Süüdwesten de Bahnhoff Oosterholt-Scharmbeek an de Bahnlien Bremen–Bremerhoben.
