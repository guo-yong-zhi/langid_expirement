Rebecca De Mornay  is en US-amerikaansche Schauspelersche, Speelbaas’sche un Filmproduzentin.
De Mornay is de jüngste Dochter vun den Feernsehtalkmeester Wally George un sien Fro Julie. De beiden hebbt sik scheden laten, un Rebecca is vun ehrn Steefvadder Richard De Mornay adopteert worrn. Man de is doodbleven, as de Deern fief Johr oolt weer. De Mudder is mit ehr Dochter un den jüngeren Broder in en VW-Bus dör de Welt reist. Se kemen dorbi dör Mexiko, Jamaika un Europa. Söss Johr lang hett se in Öösterriek leevt, woneem Rebecca 1978 ehr Matura aflegt hett. Dorför is se blots af un to mol na School gahn. Ünner annern hett se twee Johr lang dat beropene Internat Summerhill in England besöcht. Blangento hett se lehrt Gitarr to spelen un wull en Loopbahn in de Rockmusik maken. Mit 20 Johren füng se in Kalifornien mit en Schauspeelutbilln an. In’n Verloop dorvun hett se ok dat Lee Strasberg Theatre Institute in New York besöcht. In de Studios hett se blangento jobbt un hett doröver vun Francis Coppola ehr eerste lütte Rull in One from the Heart kregen. Internatschonal bekannt worrn is De Mornay 1992 mit ehr Hööftrull as psychopathische Kinnermaagd in The Hand That Rocks the Cradle. Se snackt goot Engelsch, Franzöösch un Düütsch.
De Mornay hett ünner annern wat mit Tom Cruise un mit Leonard Cohen hett, hett aver denn 1990 den Schriever Bruce Wagner heiraat. De Eh is aver da Johr dorop wedder scheedt worrn. Ehr tweet Eh mit den Sportreporter Patrick O’Neal hett vun 1995 bit 2002 anduert. Ut disse Eh hett se twee Kinner.
Rbecca De Mornay hett för ehr Filmwark bit hüüt  twee Filmpriesen wunnen un weer wietere dreemol nomineert. Uttekent worrn is se:
