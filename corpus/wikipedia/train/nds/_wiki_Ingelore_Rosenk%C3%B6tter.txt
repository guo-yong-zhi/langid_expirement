Ingelore Rosenkötter  is en Politikersch van de SPD un van den 2. November 2006 bet 30. Juni 2011 Senatorin för Arbeid, Fruen, Gesundheid, Jöögd un Soziales in dat Bundsland Bremen. 
Ingelore Rosenkötter is 1953 in Bremen boren un in Worpswede opwussen. Se hett Bankkoopfru lehrt un weer siet 1978 in Landssportbund Bremen un siet 1989 in’d Landsverbund van Düütsch Root Krüüz togange.  Mit ehren Ehmann leevt se ut’neen. Kinner hefft de beiden nich. An'n 30. Juni 2011 is se ut den Senat utscheeden. Sietdem weer se bit 2019 Liddmaat van de Bremisch Börgerschop. 
