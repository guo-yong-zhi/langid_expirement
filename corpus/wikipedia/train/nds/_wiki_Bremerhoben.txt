
Bremerhoben is en düütsche Stadt an de Wersermünn in de Noordsee. Grünnt 1827 vun den Börgermeester Johann Smidt ut Bremen. Ungefähr 116.640 Inwahners leevt in düsse düütsche Grootstadt. Bremerhoben is as een vun twee Städer een Deel vun dat Land Bremen. Düsse Stadt geiht dat nich just goot. Meist 25% vun de Inwohners sünd ohn Arbeit un verdeent keen Geld. Wichtig sund de Habens. Besunners de Containerterminals weert jümmers noch utboot. Bremerhoben hett allerhand to kriegen mit dat Inföhren vun Autos ut Länners vun den wieten Oosten. Mit de Fischeree löppt dat nich mehr so goot as fröher. Vör den Tweeten Weltkrieg bestünn Bremerhaben eegentlich ut dree Städer: De Stadt Bremerhaben, de to Bremen tohören dö, un de Städer Geestemünn un Leh , de to Preußen tohören dö. Vundaag is dat allens tosomen de Stadt Bremerhoben .
Bekannt is de Zoo an de See, dat Museum vun de Seefohrt, dat niege Museum von de Utwannerers und dat niege Klimahus in de „Havenwelten“.
All 5 Johr find dor ok de Sail Bremerhaven statt, een grooten Volksbelustigung mit völl oll  Segelschippen.
Bremerhoben hett 24 Ehrenbörgers : Ehrenbörgers von Bremerhoben.
Bremerhoben is indeelt in Stadtbezirke, Stadtdelen un Oortsdelen. De groff Grenz Geest deelt de Stadt in de Bezirke Noord un Süüd.  De sünd wedder indeelt in negen Stadtdelen un 24 Oortsdelen. Dree Stadtdelen sünd toglieks Oortsdelen, söss Stadtdelen sünd noch wedder in 21 Oortsdelen ünnerdeelt. De Slötelnummern mit veer Tallen hebbt den sülven hierarchischen Opbo as in de Stadt Bremen. De eerste Ziffer för den Stadtbezirk, de tweete Ziffer för den Stadtdeel un de drüdde un veerte Ziffer för den Oortsdeel.
