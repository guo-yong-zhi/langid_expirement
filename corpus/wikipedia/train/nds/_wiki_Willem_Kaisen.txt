 Carl Willem Kaisen  weer een düütschen Politiker vun de SPD. He weer vun 1945 bit 1965 Börgermeester vun Bremen. 
Kaisen is upwussen in een Familie, de dat mit de SPD holen dö. Geld harrn se nich, un dorüm konn he nich up de högere School gahn un eerst recht nich studeeren. Sien Froo Helene Schweida stamm un Bremen un so is he kort vör den Eersten Weltkrieg nah Bremen trocken. He föhr de SPD in de Bremer Börgerschup an un in dat Johr 1928 is he Bremer Senator wurrn un weer tostännig för soziale Saaken. In de Tiet vun den Nationalsozialismus möß Kaisen sien Posten upgeven un treck sik torüch up siene lüttje Buuree in Bremen-Borgfeld.
An 'n 1. August 1945 hett de Militärregeeren vun de US-Amerikaners Kaisen to 'n Börgermeester vun Bremen maakt. He regeer mit een breede Koalition vun Liberalen bit Kommunisten. Bi de eersten freen Wahlen nah den Krieg hefft de Bremers klaar maakt, datt se em in düt Amt bolen wollen un hefft em wählt. In sien Tiet hett de SPD later mit groden Vörsprung vör de annern Parteien de Wahlen wunnen, man Kaisen hett fudder mit de Anneren tosamen regeert. 
Bi de Börgers vun Bremen weer he vunwegen sien togreepsche Aart, un weil he för jeden to snacken weer, baven alle Maten geern sehn, man in de SPD hett he allerhand Fienden harrt. Vunwegen dat Anbinnen vun de Bunnsrepubliek Düütschland an den Westen hett he sik eernsthaftig mit den dormoligen Vörsitter vun de SPD, Kurt Schuhmacher vertöörnt.
Sien Nahfolger in dat Amt wer denn Willy Dehnkamp. 
Kaisen is 1965 Ehrenbörger von Bremerhoben worrn.
Erich Vagts  
Wilhelm Kaisen  
Willy Dehnkamp  
Hans Koschnick  
Klaus Wedemeier  
Henning Scherf  
Jens Böhrnsen  
Carsten Sieling  
Andreas Bovenschulte
