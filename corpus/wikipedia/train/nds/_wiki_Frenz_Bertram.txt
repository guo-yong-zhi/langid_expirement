Frenz Bertram  is en düütschen Heimaatforscher un Schriever, de ok veel op Plattdüütsch maakt.
Bertram is 1937 in Swabsteed in’n Kreis Noordfreesland  boren. He hett an de Universität Siegen Boinschenörwetenschoppen op Diploom-Inschenör  studeert un weer later Studiendirekter an de Beroopschool Husum un Baas von de Technikerschool Husum.
Siet 2005 is he ok Schriftbaas von de Tiedschrift Zwischen Eider und Wiedau.
As plattdüütschen Schriever hett he vör allen Kortgeschichten rutbröcht, aver ok en Reeg Eenakters un Sketche för’t Theater bi’n Mahnke-Verlag. 
As Heraldiker hett he ünner annern de Wapen von de Gemenen Huud un Wisch un von dat Amt Treen utklamüsert.
Bertram leevt in Milsteed. He is verheiraadt un hett twee Kinner.
1998 hett Bertram mit siene Geschicht Dükern den eersten Pries bi Vertell doch mal wunnen. 2009 hett he dat Bundsverdeenstkrüüz kregen.
2014 hett he den Nedderdüütschen Literaturpries vun de Stadt Kappeln wunnen un 2019 Dat grote P.
