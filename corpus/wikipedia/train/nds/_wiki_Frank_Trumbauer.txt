Orie Frank  Trumbauer  weer en US-amerikaansch Jazz-Musiker, de u. a. dat seltene C-Melody Saxophon speel. 
Trumbauer is besünners dör sien Upnahmen bekannt, de he Enn’ vun de 1920er Johren mit den Kornettisten Bix Beiderbecke makt hett, as sien eersten Charterfolg „Singing the Blues“ van Februar 1927. He fung an bi mehrere Bands in den Middleren Westen, wurr musikalsch Leiter in dat Orchester vun Jean Goldkette un leit dornah en eegen Orchester in St. Louis, in dat ok Beiderbecke speel. Beide hebbt denn bi Goldkette, Adrian Rollini un af 1927 in dat Orchester vun Paul Whiteman speelt, wo Trumbauer bit 1932 bleev um denn körtfristig en eegen Band to leiten. 1931 keem de eerste Inspeelen vun dat Hoagy Carmichael-Stück „Georgia on My Mind“ in de Top 30. Midden vun de 1930er Johren arbeit he ok mit Jack Teagarden un harr denn in Kalifornien een eegen Band. In’ Tweeten Weltkrieg hett he as Testpilot arbeit. Nah den Krieg speel he in dat NBC-Orchester speelt, verfolg denn aber en Karriere in de Floogupsichtsbehörde.  
Sien Cool-Stil sall insbesünnere Infloot up den jungen Lester Young harrt hemm.
