
Öbergünn  is en Dörp in de Gemeen Buxthu in’n Landkreis Stood, Neddersassen. Binnen de Gemeen höört de Oort to de polietsche Oortschop Öbergünn/Ketzendörp.
De Naveröörd sünd Vosshusen in’n Noordoosten, Wulmsdörp un Doasdörp in’n Süüdoosten, Ketzendörp in’n Süden, Imbeek in’n Süüdwesten un Eindörpermoor un Oostmoor in’n Noordwesten.
Öbergünn kummt 1566 toeerst in de Oorkunnen vör. Dat weer en lüttje Moordsiedlung, de sik ganz bilütten utwickelt hett.
In’n Eersten Weltkrieg sünd ölven Soldaten ut Öbergünn fullen oder vermisst un in’n Tweten 17 1 .
Öbergünn leeg vör 1859 in de Huusvaagdie Mesborg von dat Amt Mesborg, denn bet 1885 in’t Amt Töst un weer na 1885 Deel von’n Kreis Horborg un von 1932 af an Landkreis Horborg.
Öbergünn is an’n 1. Juli 1972 bi de Gemeenreform in Neddersassen mit de Gemeen Buxthu tohoopleggt worrn un dorbi von’n Landkreis Horborg to’n Landkreis Stood wesselt. Vondaag billt de Oort binnen de Gemeen Buxthu tohoop mit Ketzendörp de Oortschop Öbergünn/Ketzendörp mit egen Oortsvörsteiher.
Öbergünn is evangeelsch-luthersch präägt un höört to dat Kaspel von de Nicolai-Kark in Ilsdörp.
För de Kathoolschen is de St.-Maria-Kark in Buxthu tostännig.
Dat Wapen wiest baven op grönen Grund en sülvern Hack un ünnen op sülvern Grund en blau Watermöhlenrad.
En Denkmaal för de Fullenen ut de twee Weltkrieg’ steiht bi de Füürwehr.
De Freewillige Füürwehr is 1881 as Plichtfüürwehr grünnt worrn un warrt vondaag in’n Verband tohoop mit Ketzendörp bedreven.
Dör Öbergünn loopt de Bundsstraat 73, de in’n Westen na Buxthu un in’n Oosten na Horborg geiht, un de Bundsstraat 3, de in’n Süden na Ilsdörp löppt.
2011 hett dat Dörp ne’e gele Oortsschiller kregen, op de nu ok de plattdüütsche Naam blangen den hoochdüütschen mit op steiht.
Na Grundschool gaht de Kinner op de Grundschool Ooldklooster.
För dat Afwater is de Stadtentwässerung Buxthu tostännig.
Buxthu  
Doans  
Dammhusen  
Eindörp  
Heendörp  
Imbeek  
Neeklooster  
Ottens  
Öbergünn/Ketzendörp 
