De Möh weer fröher en Beek in’n Landkreis Cuxhoben in Neddersassen, de bi Steenau in de Au flütt. Vondaag besteiht de Möh dör Waterboarbeiden blots noch in Resten.
De Möh fangt bi Maurismaur an. De Beek billt sik ut de Moorau, de ehren Born bi Langenmoor hett. De Möh flütt na Noordwesten twüschen Ankloh un Neebachenbrook langs. Bi Möhdiek un dat Süderenn von Steenau is de ole Loop von de Möh ünnerbraken dör den Haadler Kanaal. Op de annere Sied von’n Haadler Kanaal liggt noch en Enn von üm un bi twee Kilometer, dat to de Möh tohöört hett. Dat is vondaag blots noch en Graven, de in den olen Loop von de Au münnt.
Koordinaten:53° 40′ N, 8° 53′ O
