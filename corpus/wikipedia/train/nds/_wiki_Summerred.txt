Summerred is en Sömmerappel.
De Sort entstunn in de 1960er Johren in Kanada as Sämling vun de Sort Summerland.
Se speelt wertschaplich hüüd kien Rull mehr, kummt aber faken as Tüschenvereddeln bi starkwassen oder för Kragenfuul anfällig Sorten to'n Insatz.
De hoochbaut, dunkelroot bit bruunroot Früchte sünd middelgroot un riepen in' August. Se besitten düütlich sichtbor Schillpunkte. Dat Fruchtfleesch is fast un düchtig saftig un hett en licht suern Smack. De Früchte neegen aber dorto, bi unregelmatig Watertofuhr to platzen. 
De Boom is vun kräftigen Wuss un vertwiegt goot. He is aber anfällig för Füerbrand, Mehldau, Appelschorf un Obstboomkrebs un dorüm för Streeobstanbau nich to gebruuken. Ebenso neegt de Sort dör to starken Behang to Alternanz.
