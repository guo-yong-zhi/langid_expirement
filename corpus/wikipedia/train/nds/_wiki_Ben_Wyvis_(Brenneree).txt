Ben Wyvis weer en Whisky-Brenneree in Invergordon, Ross-shire, Schottland.
De Destille is an’n 9. Juni 1965 op dat Rebeet vun de Invergordon Grain Distillery apen maakt worrn. Ehrn Naam hett se vun den 1046 m hogen Barg. Vun 1879 bit 1926 geev dat bi Dingwall al mol en Brenneree ünner den glieken Naam 1 , de vun 1893 an Ferintosh nöömt weer 2 . De beiden Brenneree hebbt aver mit Utnahm vun den Naam nix mit’nanner to doon. De Ben Wyvis-Brenneree is al an’n 24. Nvomber 1976 wedder dicht maakt worrn. Een Johr later weer se afreten. De beiden Brennblasen sünd licht ümboet worrn un staht intwüschen in de Brenneree Glengyle, de an’n 25. März 2004 apen maakt worrn is.
De Brenneree höör to dat schottische Whisky-Rebeet Highlands. Ehr Water hett se ut den Loch Glass nahmen. In de Destille geev dat söss Gäärfatten . Brennt weer in een wash still to 10.000 l un een spirit still mit dat glieke Volumen. Vun den Whisky ut disse Brenneree is nich veel affüllt worrn 3 .
Koordinaten:57° 42′ N, 4° 10′ W
