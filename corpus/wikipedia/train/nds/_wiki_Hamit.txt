Hamit is de Naam vun en Book vun den düütschen Schriever Walter Kempowski. Dat is dat drüdde vun siene Dageböker. De annern beiden heeten Alkor un Sirius. Jüst so, as bi düsse beiden Böker kunn een denken, de Naam keem vun een Steern her. Man dat stimmt nich. Hamit is nich de Naam vun een Steern, man een Woort ut den hoochdüütschen Dialekt vun dat Erzgebirge. Dor bedutt Hamit Heimat. In düt Book schrifft Kempowski öber dat Jahr 1990. Dormals besöch he siene Heimat Rostock un he vertellt, wat he dor beleevt hett. Dat düch em so, as wenn he up eenen frömden Steern weer. 
Dat Book is rutkamen bi den Knaus Verlag, München 2006, ISBN 3-813-50227-9
