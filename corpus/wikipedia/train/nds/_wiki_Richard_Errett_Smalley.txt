Richard Errett Smalley  weer en US-amerikaansch Chemiker un Nobelpriesdräger.
Smalley weer Perfesser an de Rice University in Houston, Texas. 1996 wurr Smalley, en vun de Pioniere up dat Feld vun de Nanotechnologie, tosommen mit Robert Floyd Curl un Harold Walter Kroto för Opdecken vun de Fullerene mit den Nobelpries för Chemie uttekent. Würdigt wurrn de dree Forscher för dat Opdecken vun en nee Form vun dat Element Köhlenstoff. Wegen de Ähnlichkeit mit de Kuppelbauwarken vun de Architekt Richard Buckminster Fuller hebbt se dat Molekül den Naam Buckminsterfulleren geben, dat in Körtform ok «bucky balls» nömmt wurrd.
Richard Smalley is in en Klinik an Krebs storven.
