Ranguana Caye is en knapp een Hektar groot Caye in de Karibische See , dat as Deel von dat Belize Barrier Reef 30 km vör de Küst von’n Distrikt Toledo von Belize liggt.
Dat Eiland is in Privaatbesitt. Dat hett keen faste Inwahners, aver dat gifft en Anlegger un dree Cabanas för Touristen, de för Utflöög von de Resorts in de Ümgegend na Ranguana Caye kaamt. Dat is ok mööglich dor to övernachten.
De Ünnergrund besteiht ut Sand un Krallen-Gruus, de von Water un Wind jümmer wedder ümlagert warrt. Över de Johrteihnten verännert sik de Form von dat Caye bilütten jümmer mehr. Dat Eiland is temlich sied un dormit jümmer mit bedroht, wenn en Hurrikan över de Region tütt.
Dat Caye is fröher op Spaansch ok Cayo Renegado nöömt worrn, na’n Renegaat Diego el Mulato, de sik hier ophollen hebben schall.
De Seesniggen-Oord Eratoidea ranguanaensis is 2011 von Tony McCleery na dat Caye nöömt worrn.
