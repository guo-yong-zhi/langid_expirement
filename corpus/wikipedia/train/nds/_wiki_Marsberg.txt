Marsberg is ene Stadt in’t Suerland in den Hoochsuerlandkreis in den Regerensbezirk Arensperg in Noordrhien-Westfalen. Marsberg weer in de Hanse. 2013 harr se 19908 Inwahners. De Fläck is 182,22 km². De Postleettall is 34431. De Börgermeester is Klaus Hülsenbeck vun de CDU. Marsberg gifft dat in de aktuell Foorm siet 1975, as Obermarsberg un Niedermarsberg mit anner Gemenen tohoop gungen sünd. 
De Stadt hett een Bohnhoff un Fernbussen. De GF vun de Borussia Dortmund GmbH & Co. KGaA, Hans-Joachim Watzke, is in Jerlinghousen, wat nu to de Gemeen höört, baren. 70 % vun de Inwahner vun Marsberg sünd kathoolsch un 19 % evangeelsch. Een annere Hansestadt, mit ähnliche Soziaalstruktuur un nich wiet af is Smalmereg.  
Villicht weer hier bit Korl de Grote dat wichtigste Hilligdoom vun de Sassen. Dor worr de St. Peterkark, een vun de eerste Karken in Westfalen, boot. In't 13. Johrhunnert worr Obermarsberg Stadt. De Arzbischop vun Köln weer Landsherr. 
