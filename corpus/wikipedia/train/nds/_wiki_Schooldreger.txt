En Schooldreger is de natürliche oder juristische Person, de en School bedrifft. Dat gifft apentliche un fre’e Schooldregers, de Tall von apentliche Dregers  överwiggt aver. De Schooldreger driggt de Saakkösten un de Kösten för Rüüm von en School. Faken is de Schooldreger ok de Egendömer von dat Schoolgebüüd, aver dat mutt nich so ween, wenn dat Gebüüd pacht oder meedt is. In dissen Fall tahlt de Schooldreger de Pacht oder Meed. För de Kösten för dat Lehrpersonal is de Schooldreger bi apentliche Dregers in de Regel nich tostännig, de betahlt dat Bundsland.
Apentliche Dregers sünd in Düütschland in de Regel de Städer un Gemenen, de Land- un Stadtkreise oder kreisfre’en Städer un deelwies ok de Bundslänner. Ok Schoolverbänn, wenn to’n Bispeel mehr Gemenen tohoop en School bedrievt, höört to de apentlichen Dregers.
Normalerwies sünd Gemenen un Städer Dreger von de Grund-, Haupt-, Real- un Förderscholen un de Gymnasien un Kreise von de Beroopsscholen un besünnere Sünner- un Förderscholen. De Bundslänner sünd faken Dreger von de Heimsünnerscholen , Gymnasien in Opboform mit Internaten un Kollegs. Deelwies sünd Kreise ok Dreger von de Gymnasien, besünners op dat platte Land.
Köstendreger bi apentliche Dregers is jümmer de apentliche Hand.
Fre’e Dregers köönt natürliche oder juristische Personen ween, so as indragen Vereens, GmbHs, indragen Genossenschaften oder annere Körperschoppen von dat apentliche Recht as de baven nöömten apentlichen Rebeedskörperschoppen . Scholen in fre’e Dregerschop sünd Privatscholen.
Fre’e Dregers dröfft all Soorten von Scholen bedrieven. De wichtigsten Formen von Scholen in fre’e Dregerschop sünd aver de Alternativscholen so as Waldorfscholen oder Montessorischolen.
De Regeln för dat Inrichten von en Privatschool sünd in dat Schoolgesett von dat Bundsland fastleggt:
De Dreger 
