Leeds is en Grootstadt in den engelsch Metropolitan County West Yorkshire as ok naamgevend Karnoort un Verwaltensseet van den Metropolitan Borough Leeds. 2011 harr Leeds 474.632 Inwahner up en Flach van 551,72 km². De Metropolitan Borough Leeds, de de Karnstadt van Leeds mitsamt hör 1974 ingemeenten Vöröörd umfaten deiht, hett 757.655 Inwahner .
Leeds gellt as dat kulturelle, finanzielle, gewarfliche un sportliche Zentrum van West Yorkshire, en Ballungrebeet mit mehr as 2,2 Millionen Inwahner as ok de Leeds City Region, en Metropolregion mit 3 Millionen Inwahnern.
De Stadt liggt etwa 310 km nord-nordwestlich van London. Eerstmalige wurr en Landschap mit de Naam Loidis um 730 in de Historia ecclesiastica gentis Anglorum van den Theoloog un Geschichtsschrievers Beda Venerabilis nömmt. De Naam gung up en Oortschap över, de sück um en Kark herüm billen dee un 1086 as Ledes in dat Domesday Book nömmt wurr. 1207 wurr de Oort nee grünnd, de Schrievwies weer denn Leedes. Man hett dor völ Wull verarbeit, nahderhen entstunnen dor Dookfabriken, Textilindustrie und Maschinenbofirmen. Nah 1945 gung dat mit Leeds bargdaal. Hüüt is dat en Unversitätsstadt.
Düütsch Partnerstädte sünd Düörpm un Siegen. In’n Football ist de Vereen Leeds United goot bekannt.
