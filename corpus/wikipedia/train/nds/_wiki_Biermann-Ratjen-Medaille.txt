De -Biermann-Ratjen-Medaille wurr 1978 vun de Senat vun de Free un Hansestadt Hamborg to’n Gedenken an de Verdeensten vun de ehmalge Kultursenator Hans-Harder Biermann-Ratjen stift. Mit disse Medaille wurrd siet dem Personen un Personengruppen ehrt, de sück dör künstlerisch oder kulturell Leistungen um Hamborg verdeent maakt hebbt. De Medaille kann ok an Institutschonen vergeben wurrn, de dat kulturell Dorstellen oder de Charakter vun de Stadt in besünners Oort un Wies vörtreden laten. Över de Vergaav vun de Medaille entscheed de Präses vun de Kulturbehörde. He övergifft de Medaille in Naam vun de Senat. Geld dorto gifft dat nich, de Medaille deent blots de reine Anerkennung. 
