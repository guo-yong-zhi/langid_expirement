Heinrich Willem Wisser  weer en Gymnasialprofessor un Märkensammler.
De Söhn von den Schohmakermeester un Egenköter Wisser harr sienen eersten Unnericht in ene Landschool. Von 1855 bit 1862 besoch he dat Gymnasium in Eutin un darna studeerde he ole Spraken un Germanistik in Kiel un Leipzig. 1869 promoveer he to’n Dr. phil. 1870 woor he Gymnasiallehrer in Eutin. Von 1867 bit 1877 weer he Baberlehrer an dat Mariengymnasium in Jever un kehr darna wedder trügg na Eutin. 1902 leet he sik an dat Gymnasium in Ollnborg versetten.
In Eutin un ok in Ollnborg sammel Wisser plattdüütsche Märken. De leet he sik von över 200 öllere Lüe vertellen. En Deel von disse Märken woorn in Sammelbänn för all Lüe publik maakt. , annere kemen in Klenners un Tietschriften herut.
För siene Arbeit is de „Märkenprofesser“ up verschedene Aart un Wies ehrt woorn. In Ollnborg is ene Straat na em benöömt un in Eutin ene School. Sien Dochter Hanna Wisser weer de beste Fründin vun de plattdütsche Schrieversche Alma Rogge. 
