Fritz Kukuk  was en plattduitsken un ok haugduitsken Schruiver ut de Ümmegiegend van Höxter.
Fritz Kukuk worde den 9. Juni 1905 in Himmighiusen bui Nuime boren. Suin Vadder was en Biur un auk en Wert. He ging up de Rektoratscheole in Staime un studeer läter twee Semester Biurieje in Brokel. He arbaid os en Lehrjunge up en Geodshoff in Marienmönster. Naast was he för dree Johre Tuid os en Kaupmann in Düörpm teogange un över namm denn de Bournhof van suine Famuilje. He kreig 1986 dat Bundsverdeenstkruiz övergeven. Den 24. Dezmeber 1987 is Fritz Kukuk mit Daude afgohn. 1 
Fritz Kukuk suin eerst Werk Kinner van Duarpe kamm 1960 riut. In’n Johren 1961 un ok in 1974 kamm dat Beok no mool in nuijjer Uplage riut, niu mit en haugduitske Översetten. In de Tiedschrift Quickborn schreiv H. Kleinbauer över Kukuk sien Beok, dat’t tielild os passig is os Verse sümst. De Schruivstiel van Kukuk sall lebig, un humorfull suin un wuisen, dat Kukuk en Föhl för Lyrik hadde. Luikers wuur kritiseert dat’t Beok nenne Inholdsverteken het. Buterdem briuk Fritz Kukuk en poor Wöör, de blaut in de Ümmegiegend van Höxter begäng sind. Dorümme släggt H. Kleinbauer vör, bui en nuijje Uplage afsliuts en List mit Översetten in dat Beok rin teo packen. 2 
Boben up bröch Kukuk twee födere Boiker unner de Luie: Sturm über Land un Tief aus dem Brunnen meiner Seele. 3 
