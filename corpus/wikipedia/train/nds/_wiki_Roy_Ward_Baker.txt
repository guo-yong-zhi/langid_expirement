Roy Ward Baker  weer en britischen Filmspeelbaas un Filmproduzent.
In junge Johren hett Baker af un an för de Gainsborough Studios in London arbeit un sik in de Johren dorna hooch arbeit bit to’n Helpsmann vun’n Speelbaas. Ünner annern hett he in de 1930er Johren bi Alfred Hitchcock arbeit. In’n Tweeten Weltkrieg weer he tosamen mit Eric Ambler bi de Army Kinematograph Unit. Dorna hebbt se tosamen baker sien eersten Film The OCtober Man dreiht. Eerst weer he as Roy Baker ünnerwegens, vun Mitt vun de 1960er Johren an hett he den Binaam Ward toföögt, üm nich mit den britischen Filmeditor verwesselt to warrn.
In de 1960er un 1970er Johren weer Baker Speelbaas bi en poor Horrorfilmen, vör allen vun de Hammer-Studios. Man, he weer ok Speelbaas bi’t Feernsehn, för dat he to’n Bispeel achtteihn Episoden för de Reeg The Saint  un acht Folgen för de Reeg The Avengers  usw. dreiht hett. Vun disse Feernseharbeiten sünd eenige Warken ok as Dubbelfolgen in düütsche Kinos wiest worrn. Baker hett sik 1992 vun’t aktive Filmgewarf torüchtogen.
Baker weer tweemol verheiraat. Sien Eh weer mit Joan Davies, mit de he en Kind haar. De Eh is aver scheedt worrn. Sien tweete Fro weer Muriel Bradford, man ok disse Eh is wedder scheedt worrn.
Baker weer för sien Wark veermol för Filmpriesen vörslahn, vun de he dree wunnen hett:
