Heinz Busch  weer en plattdüütschen Schauspeler un Schriever.
Busch is 1923 in Kiel boren. He hett sik later tohoop mit sien Fründ Heinz Reincke bi’t Theater beworven, aver na’n Tweten Weltkrieg is he eerst Fienmechaniker un denn Warvbaas von de städtischen Bühnen worrn. Later is he denn aver doch Schauspeler worrn un weer bet 1988 Bühnenbaas von de Nedderdüütsche Bühn Kiel.
1981 hett he den Richard-Ohnsorg-Pries wunnen. Ok dat Bundsverdeenstkrüüz hett he kregen.
