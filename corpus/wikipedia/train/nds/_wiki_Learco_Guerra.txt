Learco Guerra  weer en italieensch Radrennfohrer.
Guerra weer Profi van 1928 bit 1943. Sien eerst „groot Johr“ weer 1930. He keem woll bi den Giro d’Italia blots up Platz 9, wurr aber italieensch Meester in’t Straatenrennen un keem bi de  Tour de France 1930 un de Weltmesterschap jeweils up den tweeten Platz. 1931 wurr Guerra Weltmeester as ok Italieensch Meister. 1932 wunn he nochmals de italieensch Meesterschap, un bi de WM wurr he bi dat Eenzeltietfohren Weltmeester, keem aber bi den Giro nich wieder as Platz 4. 1933 wurr he nochmals italieensch Meester  un wunn ok den  Klassiker Mailand–Sanremo. Bi de Tour de France 1933 keem he up den tweeten Platz achter Georges Speicher.
1934 wurr he letztmalig italieensch Meester, wunn den Giro d’Italia as ok de  Lombardei-Rundfohrt un wurr Viezweltmeester achter Karel Kaers. 1935 belegg he bi den Giro den veerten Platz un bi Mailand-Sanremo keem he nochmals up den tweeten Platz. Ok bi eenig Söss-Daagrennen harr he good Platzeeren. 1943 hett he sien Karriere beend.
Guerra sien Ökelnaam weer „De Lokomotive“. He is an den Folgen vun de  Parkinson-Krankheit storven
