Camille Marie Joseph Saglio  weer en franzöösch Landschapsmaler un Illustrator vun de Düsseldörper School.
Saglio stamm ut en berühmt elsassisch, ut Plesio in de Lombardei inwannert Familie Saglio, de in dat 18. un 19. Johrhunnert bekannt Ünnernehmer, Politiker un Wetenschapler hervörbrocht hett. Sien Vader weer de Ünnernehmer François Joseph Jean Saglio , sien Moder Marie Suzanne van Recum  ut Grünstadt, de Süster vun Johann Nepomuk un Andreas van Recum. Camille Saglio weer dat sösste vun negen Kinner, he harr twee Süsters un söss Bröers. Tosommen mit sien Bröer Charles Joseph André Saglio  hett he de Suckerraffinerien vun Ingouville un Harfleur bi Le Havre  leit. 1  An’ 12. Februar 1822 hett he in eerst Ehe in Paris sien Cousine Joséphine Amélie Paravey heiraadt 2 , an‘ 18. Januar 1834 in tweet Ehe, ok in Paris, deren Süster Thérèse Alexandrine Josèphine Paravey , de tüschen 1834 un 1846 dree Söhns un twee Deerns boren hett, dorünner den lateren Ingenieur Camille Saglio  3  4  un de Dochter Amélie Saglio , de 1860 den franzööschen Maler Alfred de Curzon  heiraadt hett. 5 
1835/1836 hett Saglio de Klass för Landschapsmaleree vun Johann Wilhelm Schirmer an de Kunstakademie Düsseldörp besöcht. 6  7  Schirmer, sien Lehrer, hett he 1836 mit de ruuch Küstenlandschap vun Le Havre bekannt maakt. 8  9  1846 hett hüm de Salon de Paris, an de sien Utstellungen he tüschen 1839 un 1875 deelnommen hett, mit en „tweete Medaille“ ehrt. 10 
Völ vun sien Landschapsansichten hemm as Vörlaag vun Steeken deent.
