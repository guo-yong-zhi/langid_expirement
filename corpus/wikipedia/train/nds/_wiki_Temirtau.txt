Temirtau is ene Industriestadt mit üm un bi 180.000 Inwahners. Se liggt so wat 180 Kilometer süüdoosten vun Astana, wat de Hööftstadt vun Kasachstan is. De nächste gröttere Stadt is Karaganda, Hööftstadt vun dat Rebeet Karaganda un de drüddgröttste Stadt in Kasachstan . De Arbeitslosentall in de Gegend üm Temirtau is hooch un de Tall vun Weetkinner groot. 
De Oort hett siet den 5. September 1959 ene Stratenbahn mit en Spoorwiet vun 1524 mm.
De Ämter vör Oort hebbt en rund söven Hektar groot Grundstück kostenlos för dat Opboen vun dat SOS-Kinnerdörp Temirtau to Verfögung stellt. An’n 5. Juli 2005 hett dat Dörp in en Fier apen maakt.
Dat SOS-Kinnerdörp Temirtau hett twölf Familienhüüs, Hüüs för de SOS-Tanten  un den Dörpbaas, en Mehrzweckbo un en Bo för Verwalten. 108 Kinner köönt in de Familienhüüs en nee Tohuus finnen.
