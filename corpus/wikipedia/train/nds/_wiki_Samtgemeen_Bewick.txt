
De Samtgemeen Bewick is en Samtgemeen in’n Landkreis Lümborg, in de sik söven Gemenen för dat Afwickeln von de Verwaltenssaken tohoopslaten hebbt. Se hett 17.553 Inwahners .
De Samtgemeen liggt in’n Noordwesten von’n Landkreis Lümborg.
Se grenzt in’n Noorden an de Samtgemeen Elvmasch in’n Landkreis Horborg, in’n Oosten an de Samtgemeen Scharnbeek, in’n Süüdoosten an de Gemeen Adendörp un de Stadt Lümborg, in’n Süüdwesten an de Samtgemenen Gellsen un Solzhusen un in’n Noordwesten an de Stadt Winsen in’n Landkreis Horborg.
In de Johren 1960 hett dat Plaans geven, dat de Gemeen Vögelsen Deel von de Stadt Lümborg warrn schull. As Gegeninitiative hebbt denn de Gemenen Vögelsen, Mechtsen un Bewick över dat Grünnen von en Samtgemeen verhannelt, de de Verwaltung in de lüttjen Gemenen stärken schull. An’n 1. Juli 1969 is düsse Samtgemeen denn ok würklich grünnt worrn. Mit de Gemeenreform in Neddersassen an’n 1. März 1974 sünd denn tosätzlich noch de Gemenen Wittörp, Radbrook, Handörp un Boorn Maat von de Samtgemeen worrn.
To de Samtgemeen höört söven Gemenen:
Liddmaten:
De Samtgemeen hett 1970 en Partnerschop mit Venhuizen in de Nedderlannen slaten. As Venhuizen to’n 1. Januar 2006 Deel von de Gemeen Drechterland worrn is, is de Partnerschop op düsse Gemeen övergahn. En twete Partnerschop hett de Samtgemeen siet 1995 mit de Gemeen Skoki in Polen.
Dat Raadhuus liggt in de Schoolstraat 12 in Bewick.
Amelkusen  
Bewick  
Dahlenborg  
Gellsen  
Ilmenau  
Oostheid  
Scharnbääk
