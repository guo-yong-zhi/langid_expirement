Alfred Wiegmann  weer en düütschen Maler.
Wiegmann is 1886 in Essen boren un in Mülheim na School gahn. He hett von 1904 bet 1908 an de Akademie Düsseldörp bi Eugen Dücker un Peter Jansen studeert un weer 1908/1909 op de Kreyenbrücker School bi Ollnborg. Von 1909 bet 1912 hett he in Paris op de Académie Julian studeert.
He is von 1912 bet 1914 Maat von de Künstlerkolonie Roonkarken ween un hett von 1918 bet 1934 in Düsseldörp leevt. Von 1934 af an hett he in Worpsweed leevt un von 1938 af an in Kuhs.
Von 1948 bet 1952 weer he Afornten in’n Kreisdag von’n Landkreis Bremervöör. He is 1972 Ehrenliddmaat von de Akademie Tomasso Campanella in Rom worrn un hett de gollen Medallje för Kunst un Kultur kregen.
Wiegmann hett veel Landschoppen maalt, aver to’n Bispeel ok Akte.
An’n 19. Januar 1919 hett he in Düsseldörp Helene Steinmüller  freet. 1973 is he in Kuhs doodbleven un liggt dor ok begraven. 1 
In Kuhs is de Alfred-Wiegmann-Straat na em nöömt.
