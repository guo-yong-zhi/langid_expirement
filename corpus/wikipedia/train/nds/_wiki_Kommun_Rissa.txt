
De Kommun Rissa is ene Gemeend in dat Amt Süüd-Trøndelag in Norwegen. Se hett 6.417 Inwahners  op en Rebeet vun 621,0 km². De Sitt vun de Verwalten is in Rissa Sentrum. De Kommun is bi de Fraag Bokmål-Nynorsk neetral.
In’n April 1978 geef dat in de Gemeen en Eerdrutsch, de ruchweg 330.000 m² bedrapen hett un 6 Millionen m³ Toonsediment in den Botnen-See rutschen laten. De Eerdrutsch is teemlich bekannt, wiel en Deel dorvun dormols vun twee Amateurfotografen opnahmen worrn is.
De norweegsch Form vun den Naam weer Rissi. Dat weer mööglicherwies de olle Naam vun de See Botnen . Ofschonst dat en See is, warrt annahmen, dat de vun den Trondheimsfjord torüch bleven is un dat fröhger mol en Deel dorvun weer. Vundaag liggt de See twee Meter över Normalnull. De Naam kummt villicht von dat Verb rísa .
Dat Wapen is ut modernere Tiet vun 1987, hett aver olle Wörteln: Wiest warrt de Kroon vun Skule Bårdsson, as se op’n ollen Graffsteen in’n Nidarosdoom to sehn is. Skule weer de Grünner vun dat Rein Klooster, dat in de Gemeen liggt.
2004 weren 2,2 % vun de Inwahners buten Norwegen boren.
