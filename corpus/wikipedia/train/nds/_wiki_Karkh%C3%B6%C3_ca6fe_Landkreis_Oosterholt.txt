De eersten Karkhööv in’n Landkreis Oosterholt hebbt dicht bi de Karken legen, de von dat 9. Johrhunnert af an boot worrn sünd, nadem de Sassen von Korl den Groten christianiseert worrn sünd.
Eerst in dat 19. Johrhunnert hett sik dat bilütten dörsett, dat separate Karkhööv inricht worrn sünd, de nich mehr dicht bi de Kark weren. Dat is denn ok begäng worrn, dat ok de lüttjeren Dörper, de keen egen Kark harrn, sik en Karkhoff anleggt hebbt.
Jöödsche Karkhööv hett dat in’n Landkreis Oosterholt dree Stück geven: den Jöödschen Karkhoff Swonewebel, den Jöödschen Karkhoff Hu’e un den Jöödschen Karkhoff Oosterholt-Scharmbeek.
Von Sommer 1943 bet Vörjohr 1945 hebbt 10.000 bet 12.000 Dwangsarbeiders Deenst leisten müsst bi’n Bo von’n U-Boot-Bunker Valentin in Farge. In disse Tied sünd bet to 2000 Arbeiders doodbleven. De Doden sünd op en Karkhoff in de Ne’enkarker Heid in dat Arbeitserziehungslager Farge begraven worrn . Dat Gelänn weer later Deel von en Truppenövungsplatz von de Bundswehr.
Bet 1880 sünd op’n Karkhoff Truup ok noch de Lüüd ut de Moorgemenen von Worphusen bet Seebargen begraven worrn.
De Karkhoff von de Willehadi-Kark leeg toeerst üm de Kark ümto. 1831 is dat dor denn to eng worrn un de Karkhoff an de hüdige Steed is anleggt worrn. 1 
De Karkhoff von de Marien-Kark leeg toeerst na Noorden to an de Kark. 1766 hett de königliche Domänenkamer as Rechtsnafolger von dat Klooster Oosterholt en Stück Land in’t Kloosterholt bi dat Hoge Door stellt, üm dor en ne’en Karkhoff antoleggen. De Karkhoff weer 1768 trech un harr 73 Graffplätz to je veer Gräver. De ole Karkhoff bi de Kark is noch bet 1832 wieder bruukt worrn. Ünner Amtmann Conrad Friedrich Meiners is en sösseckigen Pavilljon boot worrn, de as Karkhoffskapell bruukt worrn is.
An’n Volkstruurdag 1953 is en Denkmaal för de Fullenen von’n Tweten Weltkrieg inwieht worrn. 1969 keem en ne’e Karkhoffskapell, de 1985 noch wedder utboot worrn is. De Karkhoff hett üm un bi 3500 Graffplätz. 1 
De kommunale Karkhoff Pennigbüttel is ok för de Lüüd ut Oosterholt, Scharmbeek, Freißenbüttel, Heilshorn, Sandhusen, Scharmbeekstotel un Düvelsmoor dor.
De Karkhoff is 1974 an’n Noordrand von’n vörherigen Karkhoff von de Willehadi-Kark in Scharmbeek anleggt worrn. 1 
De Karkhoff is 1966 von de Willehadi-Kark in Scharmbeek anleggt worrn. 1970 is en Karkhoffskapell boot worrn. De vörherige Karkhoffskapell is in de Johren 1990 utboot worrn un 1994 as Emmaus-Kark egenstännig worrn. Disse Karkengemeen hett denn ok den Karkhoff övernahmen. 1 
De Karkhoff is von 1933 bet 1936 anleggt worrn. 1959 is en Denkmaal för de Fullenen ut de twee Weltkrieg’ opstellt worrn. De Kapell steiht siet 1971. Later is dor ok noch en Klockentoorn tokamen.
De Karkhoff Hülsbarg is an’t Enn von de Johren 1920 anleggt worrn un 1930 is dor toeerst een begraven worrn. Op’n Karkhoff steiht ok en Denkmaal för de Fullenen ut de twee Weltkrieg’. 1 
De Karkhoff Ohlenst is 1930 anleggt worrn. De Karkhoff hett en Kapell un en Klockentoorn. Vör’n Karkhoff steiht en Denkmaal för de Fullenen ut de twee Weltkrieg’. 1 
De Karkhoff in Werschenrege is ok mit för de Lüüd ut Lesumstotel un Stendörp dor.
De Karkhoff Brook is ok mit för de Lüüd ut Aschwarden dor.
De Karkhoff in Eggst is 1950 anleggt worrn. An’n 10. September 1961 kunnen de Eggsters ehr Karkhoffskapell inwiehn. In’n Toorn von de Kapell hebbt se an’n 11. Juli 1961 twee Klocken ophängt. Bet 1967 harr de Oort noch to de Martinskark in Lesum tohöört, is denn aver na de Gemeen von de Magnus-Kark in Borglesum wesselt.
De Karkhoff Hinnebeck is 1864 anleggt worrn.
De Karkhoff in Brundörp is 1954 anleggt worrn. 1957 kunnen de Brundörpers en Karkhoffskapell inwiehn un 1977 is en Klockentoorn opstellt worrn. Bet 1967 harr de Oort noch to de Martinskark in Lesum tohöört, is denn aver na de Gemeen von de Magnus-Kark in Borglesum wesselt.
De Karkhoff Sandesch, de von de Ne’enkarkers ok bruukt worrn is, liggt vondaag achter de Landsgrenz na Bremen. Kiek bi Karkhööv in Bremen.
Nadem 1902 de Kark in Huttenbusch nee boot worrn is, hebbt se 1905 den Karkhoff anleggt. Vörher sünd de Lüüd ut Huttenbusch bi de Kark in Worpsweed begraven worrn. De Kapell is 1968 boot worrn.
De Karkhoff in Lübbs is 1861 anleggt un 1962 vergröttert worrn. 1963 hebbt se dor en Kapell boot, de 1975 vergröttert worrn is.
Bremen  
Bremerhoben
Ammerland  
Auerk  
Groafschup Bentem  
Bronswiek  
Celle  
Chöttingen  
Cloppenborg  
Cuxhoben  
Deefholt  
Demost  
Emden  
Emsland  
Freesland  
Gifhorn  
Goslär  
Hameln-Purmunt  
Region Hannober  
Heidkreis  
Helmstidde  
Hilmessen  
Holsminne  
Horborg  
Leer  
Lüchow-Dannenbarg  
Lümborg  
Nienborg  
Northeim  
Ollnborg   
Ollnborg   
Oosterholt  
Ossenbrügge   
Ossenbrügge   
Paane  
Rodenborg  
Schaumborg  
Soltgitter  
Stood  
Uelzen  
Vechte  
Veern  
Wersermarsch  
Willemshaben  
Wittmund  
Wulfenbüttel  
Wulfsborg
