Christiane Paul  is en düütsche Schauspelersche.
Christiane Paul is en en Mediziner-Familie opwossen: ehr Vadder is Fackdokter för Orthopädie/Chirurgie un ehr Mudder is Anästhesistsche. Vun 1980 bit 1990 hett se de Polythechnische Böverschool Ernst Busch in Pankow besöcht. To ehr Schooltiet weer se dor Grundorganisatschooonsleidersche vun de FDJ 1  Na’t Abitur 1992 an de Friedrich-List-School, en Böverstopenzentrum in Berlin-Schöneberg hett se an de Humboldt-Universität to Berlin Medizin studeert un dor 2002 promoveert. Ehrn Beroop as Doktersche hett se aver 2004 wedder opgeven, vunwegen dat se sik blangen de Optucht vun ehr Kind ok wedder mehr üm de Schauspeleree to scheren 2 .
Paul hett fröh as Fotomodell för Tietschriften as Bravo arbeit un kreeg mit 17 Johren ehr eerste Hööftrull in den Film Deutschfieber. Parallel to’t Medizin-Studium hett se ok Schauspeel maakt un weer korte Tiet an’t Lee-Strasberg-Institut in New York City.
August 2006 hett se den Chirurgen Wolfgang Schwenk heiraat, den se wiel ehr Utbilln as Doktersche an de Berliner Charité drapen hett. Ut en fröhere Partnerschop hett se en Dochter, de 2002 boren weer. Mit ehrn Mann hett se noch en Söhn, de 2007 boren weer. Se leevt mit ehr Familie in Hamborg.
Vun Tiet to Tiet speelt Paul an’t Theater un leest Höörböker.
Christiane Paul is internatschonale Bottschoppersche vun de Welt-AIDS-Dag-Kampagnen 3  2005, 2007 un 2009. Se ünnerstütt de Akschoon Deine Stimme gegen Armut, is Liddmaat vun de Naturallianz, de vun Bundsminister Sigmar Gabriel in’n Rahmen vun de CBD-COP9 grünnt weer un sik för’t Wohren vun de biloogschen Veelfalt insett. Se versteiht sik nich blots as Doktersche un Schauspelersche, man ok as Ümweltaktivistin 4  un Kämpersche för en betere Bildung 5 . Se weer Amnesty International-Juryliddmaat bi de Internatschonale Filmfestspele Berlin 2007 un seggt: „Filmen, de goot maakt sünd, künnt dat Verstahn vun kumplexe Theme as de Minschenrechten waak maken, verdeepen un vergröttern. Un in’n betsen Fall kann en Film de Tokiekers dorto bewegen, sik för de Rechten un Wörden vun Oppers vun Minschenrechtsvergahn intosetten“ 6 .
Paul hett bit hüüt  veer Priesen wunnen:
