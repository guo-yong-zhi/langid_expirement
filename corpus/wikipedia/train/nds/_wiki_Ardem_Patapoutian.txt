Ardem Patapoutian  is en libaneesch-US-amerikaansch Molekularbioloog un Neurowetenschapler an Scripps Research in La Jolla, Kalifornien. 2021 wurr hüm gemeensam mit David Jay Julius de Nobelpries för Physiologie oder Medizin tospraaken.
Patapoutian, de sien Öllern beid Armenier sünd, hett de American University of Beirut besöcht, bevör he 1986 in de USA utwannern dee un deren Staatsbörgerschap annehm. 1990 kreeg he bi Judy A. Lengyel an de University of California, Los Angeles, en Bachelor in Zell- un Entwicklungsbiologie, 1996 bi Barbara Wold an dat California Institute of Technology sien Doktertitel  in Biologie. As Postdoktorand hett Patapoutian bi Louis French Reichardt an dat Scripps Research Institute arbeit, wo 2000 en Professur kreeg. Tüschen 2000 un 2014 harr he en tosätzliche Forschungstätigkeit för de Novartis Research Foundation, siet 2014 forscht Patapoutian tosätzlich för dat Howard Hughes Medical Institute .
Ardem Patapoutian erforscht de Signaltransduktschoon vun de Sensorik. He kunn wesentliche Bidrääg to dat Rutfinnen vun neeoordig Ionenkanäle un Rezeptoren leisten, de dör Temperatur, mechanische Kräfte oder höhger Zellvolumen aktiviert wurrn. Patapoutian un Mitarbeiter kunnen wiesen, dat disse Ionenkanäle bi de Temperaturempfinnen, bi de Berührungsempfinnen, bi de Propriozeptschoon, bi de Pieneempfinnen un bi de Regulatschoon vun den Gefäßtonus en herutragend Rull spelen. Jüngere Arbeiten bruuken Techniken vun de funktschonellen Genomik, um mechanosensitive Ionenkanäle to identifizeeren un to charakteriseeren .
Patapoutian hett lutt Google Scholar en h-Index vun 74, 1  luut de Datenbank Scopus en vun 70 2  . He is siet 2016 Fellow vun de American Association for the Advancement of Science, siet 2017 Liddmaat vun de National Academy of Sciences 3  un siet 2020 vun de American Academy of Arts and Sciences. 2017 kreeg Patapoutian den W. Alden Spencer Award, 4  2019 den Rosenstiel Award, 5  2020 den Kavli-Pries för Neurowetenschapen as ok den BBVA Foundation Frontiers of Knowledge Award in Biologie/Biomedizin. 6 
För dast Opdecken vun Temperatur- un Tastsensoren wurr  hüm 2021 gemeensam mit David Jay Julius de Nobelpries för Physiologie oder Medizin tospraaken. 7 
