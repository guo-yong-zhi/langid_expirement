Thomas Andrew Felton  is en britschen Schauspeler. Bekannt is vör allen dör sien Rull as Draco Malfoy in de Harry-Potter-Verfilmen.
Tom Felton is de jüngste vun veer Bröder. Al mit acht Johren hett Felton vör de Kamera stahn. He harr sik in en Utschrieven gegen 400 annere dörsett un dormit de Mööglichkeit wunnen, in en Warffilm en Rull to spelen. Dormit künn he wietermaken un speel ok af un an in Feernsehregen mit. Bekannt worrn is he 1997 in de Rull as Peagreen Clock in den Kinofilm The Borrowers. Twee Johr later hett he Louis Leonowens speelt an de Siet vun Jody Foster in den Film Anna and the King. Mit sien Rull as Draco Malfoy in de Harry-Potter-Filmen is Felton opletzt internatschonal bekannt worrn.
Felton is ok en talenteerten Singer. In de School weer he Liddmaat in veer verscheden Choren.
Wunnen hett Tom Felton noch keen Filmpries, man he weer al tweemol för den Young Artist Award nomineert, eenmol mit dat Ensemble vun Harry Potter and the Sorcerer’s Stone un ok as Best Nevendorsteller in den glieken Film.
