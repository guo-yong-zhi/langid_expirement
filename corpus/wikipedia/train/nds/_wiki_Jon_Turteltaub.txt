Jonathan Jon Charles Turteltaub  is en US-amerikaanschen Speelbaas un Filmproduzent.
Turteltaub is de Söhn vun den Filmproduzenten Saul Turteltaub. He hett sien Afluss an de Wesleyan University un an de USC School of Cinematic Arts maakt. He hett ’n Reeg vun spoodrieke Filmen maakt as Cool Runnings, While You Were Sleeping, Instinct usw. He hett mit siene Filmen in verschedene Genres arbeit as romantische Kummedie, Filmdrama un Actionfilm. För de CBS hett he ünner annern de Feernsehreeg Jericho produzeert. Butendem hett he ok twee Dreihböker schreven.
Jon Turteltaub hett an 6. Juli 2006 de Schrieverscher un Dokumentarfilmmakerin Amy Eldon heiraadt, de Süster vun den Fotojournalisten Dan Eldon. He is Liddmaat bi Scientology.
Jon Turteltaub hett opstunns noch keen Filmpriesen wunnen, aver he weer 1999 för den DGA Award nomineert för sien Leistung as Speelbaas in From the Earth to the Moon.
