Central Farm is en Gemeen in’n Distrikt Cayo in Belize.
De Oort liggt an’n Garbut Creek, de en Stück in’n Noorden von’n Oort in’n Belize River münnt. Na Süden to doot de Maya-Bargen liggen.
De Naveröörd sünd Spanish Lookout in’n Noorden, Georgeville in’n Noordoosten, Cool Shade un Upper Barton Creek in’n Süüdoosten, Cristo Rey, Santa Elena un Esperanza in’n Süüdwesten un Billy White un Duck Run I in’n Noordwesten.
An’n 20. Oktober 1948 is dat Central Farm Research and Innovation Center grünnt worrn, in dat Soldaten von de British Honduras Volunteer Guard wat över Bueree lehrt hebbt för de Tied na jemehr Deensttied.
1953 is de Central Farm Training School grünnt worrn, wat en Ackerboschool weer, de korte Lehrgäng för de Bueree anbeden dee. De School is 1977 in de Belize School of Agriculture ümwannelt worrn, de denn en een Johr lange Lehr anbaden hett. 1981 is dat eerste Twee-Johr-Programm anbaden worrn un von 1983 af an hett dat blots noch Twee-Johr-Lehren geven. 1986 is dat Institut to dat Belize College of Agriculture worrn. In dat Johr 2000 is dat College mit veer annere Scholen in Belize to de Universität von Belize tohoopleggt worrn. De Standoort in Central Farm billt sietdem dat Department of Agriculture von de Universität.
De Naam von’n Oort kummt von de Rull as Zentraalfarm för dat Utbillen von Farmlüüd. De Oort is meist kumplett dör’n Universitätscampus präägt.
Siet 2003 gifft dat tosätzlich de Galen University in Central Farm.
In Central Farm liggt en Kasern von de Belize Defence Forces .
De Oort liggt an’n George Price Highway, de in’n Noordoosten över Belmopan na Belize-Stadt föhrt un in’n Süüdwesten över San Ignacio/Santa Elena un Benque Viejo del Carmen na de Grenz to Guatemala. De Oort is över en Fähr över’n Belize River ok direkt mit Spanish Lookout verbunnen.
In Central Farm liggt ok de Matthew Spain Airport.
Arenal  
Armenia  
Belmopan  
Benque Viejo del Carmen  
Billy White  
Blackman Eddy  
Buena Vista  
Bullet Tree Falls  
Calla Creek  
Camalote  
Central Farm  
Cotton Tree  
Cristo Rey  
Duck Run 1  
Duck Run 2  
Duck Run 3  
Esperanza  
Frank’s Eddy  
Georgeville  
La Gracia  
Los Tambos  
Lower Barton Creek  
More Tomorrow  
Ontario  
Paslow Falls  
Ringtail  
Roaring Creek  
San Antonio  
San Ignacio/Santa Elena  
San Jose Succotz  
Santa Familia  
Santa Martha  
Selena  
Seven Miles  
Spanish Lookout  
St. Matthew’s  
Teakettle  
Unitedville  
Upper Barton Creek  
Valley of Peace
