Dat gifft allerhand Aarden vun Vagels, de wesselt over dat Johr hen ehre Kleeder . In de Brödeltied  dreegt se ehr Smuck- oder Hochtiedskleed. Dat kriegt de Vagels dör dat Rusen oder dör dat Afsleten vun Feddersüme, de eerst noch de bunten Farven in dat Slichtkleed todeckt harrn . Dat Smuckkleed fallt meist mehr up, is bunter, un de Farven sünd düütlicher afsett, as bi dat Slichtkleed. Ok de wecken Seken dreegt en Smuckkleed, man dor verscheelt sik Smuck- un Slichtkleed nich so bannig, as bi de Heken. Dat gifft avers ok Aarden mank de Vagels, dor sünd de Seken bunter, as de Heken . 
En Smuckkleed warrt sunnerlich bruukt, um Indruck to maken bi en Partner un um en Revier af to grenzen. 
De meisten Vagels sünd veel eenfacher to bestimmen,wenn se en Smuckkleed an hefft, vunwegen datt se dor allerhand Kennteken wiesen doot, wo se sik mit vun de annern Aarden verscheelt. Ok Heken un Seken verscheelt sik in dat Smuckkleed veel düütlicher, as in dat Slichtkleed. 
