Jiří Raška  weer en  tschechoslowaaksch Skispringer. 
Raška wurr in dat dormals düütsch besett Protektorat Böhmen un Mähren boren. As he negen Johr old weer, is sien Vader an Leukämie storven. To dat Skispringen keem he dör sien Unkel un sien Cousin, de beid aktiv Springer weern. 1964 weer Jiří Raška all Ersatzmann bi de Olympisch Winterspelen in Innsbruck. 
De Noordisch Ski-Weltmeesterschapen 1966 hett he mit twee veert Platzen beend. Bi de Olympisch Winterspelen 1968 in Grenoble wunn he en Goldmedaille up de Normalschanz un en Sülvermedaille up de Grootschanz. Dormit weer he togliek ok up disse Schanzen Weltmeester bzw. Viezweltmeester. 1970 hett he denn noch mal en Sülvermedaille up de Grootschanz bi de Noordisch Ski-Weltmeesterschapen wunnen. 
1970/71 wunn he de Veerschanzentournee, nahdem he vördem all 1967/68 un 1968/69 den tweeten Platz beleggt harr. Bi de 1972 eerstmals utdragen Skifloog-Weltmeesterschap keem he up den darten Platz. 
He is de Grootvader vun de beid tschechisch Skispringer Jan un Jiří Mazoch.
