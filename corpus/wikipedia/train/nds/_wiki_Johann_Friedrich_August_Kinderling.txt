Johann Friedrich August Kinderling  weer en düütschen Philoloog, Pastoor un Dichter.
Kinderling hett’n Magister vun de Philosophie maakt. Vun 1768 af an weer he Lehrer un Rekter an’t Klooster Berge. 1771 is Kinderling ok Pastoor in Schwarz worrn un hett vun 1774 af an as Diakon un Pastoor in Calbe arbeidt. 
Blangenbi hett he sik mit de düütsche Spraak beschäftigt. He hett 1795 Über die Reinigkeit der deutschen Sprache und die Beförderungsmittel derselben schreven un 1800 mit Geschichte der Nieder-Sächsischen oder sogenanten Plattdeutschen Sprache een wichtig Wark över de plattdüütsche Literaturgeschicht rutbröcht. Ok över Theologie hett he schreven. 
