
Belenerwisch  is en lütten Oort in de Gemeen Belen  in’n Landkreis Cuxhoben, Neddersassen. De Oort höört polietsch al von öllers bi Belen mit bi.
Belenerwisch liggt in de Masch von de Elv.
De Naveröörd sünd Bahrdörp in’n Noorden, Esch, Belen un Kammdiek in’n Noordoosten, Buckhoff, Hollannerhoff un Neehuus in’n Oosten, Intzenbüttel, Bullenwinkel un Diekslipp in’n Süüdoosten, Kedenbrook in’n Süden, dat Noorderenn von Oosterbrook un Königswisch in’n Westen un Westerndörp in’n Noordwesten.
De Oort hett vör 1885 to dat Amt Neehuus tohöört. Na 1885 weer dat in’n Kreis Neehuus. 1932 is dat Deel von’n Kreis Land Hadeln worrn un 1977 von’n Landkreis Cuxhoben.
Belenerwisch is evangeelsch-luthersch präägt un höört to dat Kaspel von de Vitus-Kark in Belen.
För de Kathoolschen is de Hillig-Krüüz-Kark in Oterndörp tostännig.
Belenerwisch is över lüttjere Straten an de Bundsstraat 73 anslaten, de in’n Westen na Oterndörp un Cuxhoben geiht un in’n Süüdoosten över Neehuus un Kumbarg na Hemmoor un Stood.
De nächste Autobahn is de Autobahn 27 . De Opfohrt 1 Cuxhoben liggt so 22 Kilometer in’n Westen von Belenerwisch.
De nächste Bahnhoff is so bi acht Kilometer wied weg in’n Westen de Bahnhoff Oterndörp an de Nedderelvbahn.
