En Muse  is in de Greeksche Mythologie en Göddin, de för de Künsten tostännig is un de jem schulen deit. De Musen sünd alltohopen Döchter vun Zeus un sien Leevsten Mnemosyne. 
Homer röppt in siene groden Warken Ilias un Odyssee in dat Woort vörweg en „Muse“ an, man de hett noch keen Naam.
In latere Tieden warrt vun dree Musen snackt:
In Hesiod siene Theogonie  gifft dat al negen Musen. Vun nu af an staht ok jem ehr Naams fast:
De Musen höört to Apollon sien Mackers mit hento. To finnen sünd se an den Barg Helikon bi den Born, de Hippokrene heten deit. Düsse Born is ut'e Eer sprungen, as de Pegasus dor mit sien Hoven slahn hett. An anner Steden warrt seggt, de Musen, de wahnt up den Barg Parnass, de den Gott Apollon tohören deit. Dor schöllt se sik bi den Kastaalschen Born rümdrieven, den sien Water ieverig maakt un de Kunst to'n Dichten gifft. De Musen ehr Hilligdööm heet Museion, dor is dat hüdige Woort Museum vun herkamen. 
De Römers hefft de Musen mit de Camenae öbereen sett.
