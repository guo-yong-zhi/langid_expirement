
Höden  is en Oort in de Gemeen Neenkarken  in’n Landkreis Cuxhoben, Neddersassen.
Tohoop mit Höörfelln billt Höden den Höördeel.
De Oort liggt in Land Hadeln in de Masch von de Ünnerelv. Dat Water ut dat Rebeed flütt över de Welster af.
De Naveröörd sünd de Hoff Katthusen in’n Noorden, Scholen un Brüünhemm in’n Noordoosten, Neenkarken un dat Neenkarker Süderenn in’n Süüdoosten, Höörfelln un de Lee in’n Süüdwesten un Dellnwort un de Katthüserdeel in’n Noordwesten.
De Oort hett vör 1852 to dat Kaspelsgericht Neenkarken in dat Land Hadeln tohöört un denn von 1852 bet 1885 to dat Amt Oterndörp. Na 1885 weer dat in’n Kreis Hadeln. 1932 is dat Deel von’n Kreis Land Hadeln worrn un 1977 von’n Landkreis Cuxhoben.
De Oort höört al von öllers bi de Gemeen Neenkarken mit bi.
Höden is evangeelsch-luthersch präägt un höört to dat Kaspel von de Marien-Kark in Neenkarken.
För de Kathoolschen is de Hillig-Krüüz-Kark in Oterndörp tostännig.
För Höden is de freewillige Füürwehr Neenkarken mit tostännig.
Höden is över lüttjere Straten anbunnen an de Landsstraten L 117 un L 118. De L 117 geiht in’n Süden na Helmworth, Steenau un Beers. De L 118 löppt in’n Süüdwesten över de Lee, Oosterwannen, Westerwannen un Niewohl na Debst un in’n Noorden an de Bundsstraat 73 un wieder na Oterndörp. De B 73 föhrt in’n Noordwesten över Olenbrook na Cuxhoben un in’n Süüdoosten över Neehuus, Kumbarg un Hemmoor na Stood.
De nächste Autobahn is de Autobahn 27 . De Opfohrt 1 Cuxhoben liggt so 15 Kilometer in’n Noordwesten von Höden an de B 73.
De nächste Bahnhoff is so bi veer Kilometer wied weg in’n Noorden de Bahnhoff Oterndörp an de Nedderelvbahn von Cuxhoben na Hamborg.
De Kinner ut Höden gaht na de Hinnerk-Willem-Kopp-School in Neenkarken. In Neenkarken sünd de Hödener Schölers ok fröher al na Volksschool gahn.
