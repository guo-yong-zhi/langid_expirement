Al Kasha  is en US-amerikaansche Komponist un Ledermaker.
Kasha füng in’t Öller vun 17 Johren an, Leder to schrieven. Vun em sünd to’n Bispeel to Leder My Empty Arms, I’m Comin’ Back to You oder Forever and a Day vun de R’n’B-Legenn Jackie Wilson. !960 kreeg he en Verdrag bi Columbia Records, för de he Musik för verschedene Feernsehregen komponeert hett. In de nafolgen Johren hett Kasha mit Lüüd as Clive Davis, Eydie Gorme, Neil Diamond, Rodney Dangerfield un Aretha Franklin tosamenarbeit.
In’t Johr 1971 hett sik Kasha mit Joel Hirschhorn tosamendoon. Se weern beide tosamen veermol för’n Oscar vörslahn, veermol ok för’n Golden Globe un tweemol för den Tony Award. Mit twee Leder hebbt se den Oscar winnen künnen: eenmol 1973 mit The Morning After ut den Film The Poseidon Adventure, dat vun Maureen McGovern sungen weer, un 1975 för May Never Love Like This Again, dat Titelleed ut The Towering Inferno, dat ok wedder vun Maureen McGovern sungen weer.
Kasha un Hirschhorn hebbt tosamen 93 Millionen Toondrägers verköfft un dree Böker schreven. As se Mitt vun de 1980er Johren wedder enkelte Wegen gahn sünd, hett Kasha de Las Vegas Revue Let the Good Times Roll komponeert un produzeert. Vun 1995 bit 1998 weer he de Präsident vun de Family Channel’s music division. To de Tiet hett he sien egen Produkschoonsfirma, de Kasha Entertainment Company grünnt, bi de he ünner annern mit David Foster tosamenarbeit. 
Al Kasha is för sien Filmmusik achtmol för Priesen vörslahn worrn. Tweemol hett he tosamen mit Joel Hirschhorn den Oscar in de Kategorie Best Leed wunnen:
