
Dat Amt Hohner Harr  is een Amt in’n Kreis Rendsborg-Eckernföör in’t düütschen Bundsland Sleswig-Holsteen. De Sitt vun’e Amtsverwalten is in Fockbeek, wo een Verwaltensgemeenschop vun de Amt Hohner Harr, Amt Fockbeek un Gemeen Fockbeek existeert. De Amtsbaas vun’t Amt Hohner Harr heet Dirk Reese .
To’n Amt Hohner Harr höörn 12 Gemenen mit tosammen 8663 Inwahners :
De historsche Hohner Harr weer siet de Middelöller  een Harr wesen, de toeerst to dat Verwaltensrebeet Fræzlæt, 1  dann to dat Amt Gottörp   un laater to dat Amt Hütten  höört hett. 
Dat niege Amt Hohner Harr weer vun 1970 bit 1998 Amt Hohn nöömt wesen un warrt ut den oolen Amt Hohn , den oolen Amt Haamdörp  un de Gemeen Breiholt foormt worrn. Breiholt liggt in de Landsdeel Holsteen un weer keen Deel vun de historsche Hohner Harr wesen.
De Ämter Hohn un Haamdörp weer vun 1867−1878 Deel vun de oolen Kreis Eckernföör und vun 1878−1970 Deel vun de oolen Kreis Rendsborg wesen.
Paar Gemeenen un Gemeendedeelen in’t Amt Hohner Harr ward in’t 18. Johrhunnert dörch de Moorkolonisatschoon as Kolonistendörper grünnt worrn, as t.B. Sophienhamm, Hoverland, Vossbarg .
