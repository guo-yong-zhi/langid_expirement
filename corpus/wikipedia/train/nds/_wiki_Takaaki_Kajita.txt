Takaaki Kajita  is en japaansch Physiker, bekannt för Neutrinoexperimente an' Kamiokande un de sien Nahfolger Super-Kamiokande. 2015 wurr hüm „för dat Opdecken vun Neutrinooszillatschonen, de wiesen, dat Neutrinos en Masse hemm“ gemeensam mit Arthur Bruce McDonald de Nobelpries för Physik tospraaken.
Kajita studeer an de Universität Saitama  un kreeg 1986 an de Universität Tokio sien Doktertitel. Siet 1988 is he an dat Institut för Kosmische Strahlungsforschung  vun de Universität Tokio, an de he 1992 Assistenzperfesser un 1999 Perfesser wurr. 1999 wurr he Direkter vun dat Center for Cosmic Neutrinos an dat Institute for Cosmic Ray Research . 2015 is he an dat Kavli Institute for Physics and Mathematics of the Universe in Tokio un Direkter vun dat ICRR. 2 
1988 hett he mit dat Kamiokande-Team en Defizit an Myonneutrinos in atmosphärischen Neutrinos opdeckt, de se „atmosphärische Neutrino-Anomalie“ nömmt hemm un 1998 up Neutrinooszillatschonen torüchführen deen.
