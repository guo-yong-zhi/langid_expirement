Francesco Morini ; † 31. August 2021) weer en italieensch Footballspeler.
Wiels sien aktiv Loopbahn weer he Afwehrspeler. Later hett he as TV-Experte bi den Privatsenner Telelombardia arbeit.
Francesco Morini geev sien Serie-A-Debüt an‘n 2. Februar 1964 för Sampdoria Genua. In’n Sömmer 1969 is he to Juventus Turin wesselt, wo he bit 1979 bleev. Mit Juve wunn he fiev italieensch Meesterschapen as ok de Coppa Italia  un den UEFA-Pokal in de Saison 1976/77. Insgesamt hett he 397 Spelen in de Serie A bestreeden, hett aber nie en Door schaaten. 1980 leet Morini sien Karriere bi Toronto Blizzard in de North American Soccer League utklingen.
Francesco Morini  speel dat eerste Mal in de italieensch Natschonalmannschap an’n 25. Februar 1973 bi dat 1:0 gegen de Mannschap vun Törkie. He hett mit de Squadra Azzurra an de Weltmeisterschap 1974 in Düütschland deelnommen un dorbi all dree Spelen mitmaakt. Sien letzt vun insgesamt elf Lännerspelen hettt Morini an‘n 8. Juni 1975 bi dat 0:1 gegen de UdSSR bestreeden. 
