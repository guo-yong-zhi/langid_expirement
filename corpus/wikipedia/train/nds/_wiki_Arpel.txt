Arpel, Wedik, Draak un Woort sünd Utdrück för dat Heken von de Aanten un speziell von de Huusaant. 
De Ünnerscheed in’t Utsehn von Woort un Aant  drückt sik vör allen in de Klöör von de Feddern ut. Dat Munster verscheelt aver twüschen de verscheden Oorden . Dat gifft ok Formen , bi de Heken un Seken an’t Fedderkleed nich uteneentohollen sünd.
Dat Woord Woort is as woerd ok in dat Nedderlandsche begäng, wieldes dat Woort Draak as drake ok in dat Engelsche vörkummt. Dat plattdüütsche Woord Arpel is as Erpel ok in dat Hoochdüütsche övernahmen worrn un vör allen in Noorddüütschland begäng. In Süüddüütschland warrt Enterich oder annere dialektale Formen bruukt.
