Theuderik IV.  weer de Söhn vun Dagobert III. un de vorleste König vun dat Frankenriek, de ut dat Huus vun de Merowingers stammen dö. 715 is he bi de Throonfolg utlaten wurrn un Chilperik II. is an siene Stäe to'n König vun Neustrien maakt wurrn. 716 keem he „to'n Uptehn“ in dat Kloster Chelles. As Chilperik 721 sturven weer, bestimm de Huusmeier Karl Martell, dat Theuderik nu Schaddenkönig weern scholl. Martell harr de Macht in dat Frankenriek dormols in siene Hand. Dat gifft keen Borns over dat, wat in de Tied vun Theuderik siene Regeerung passeert is. He is 737 doot bleven un bit to'n Vörjohr 743 hett numms mehr up den fränkschen Throon seten. 
