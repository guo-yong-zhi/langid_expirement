Dat Amt Veern weer en Verwaltungsrebeed in Bremen-Veern un in dat Königriek Hannover mit Seet in Veern binnen de Landdrostie Stood.
Dat Leid över dat Amt harr bet 1867 en Amtmann, de twete Beamte weer bet 1816 de Amtsschriever. In de Prüßentied na 1867 hett de eerste Beamte Amtshauptmann heten.
Dat Amt is in’n Noorden an dat Amt Rodenborg grenzt, in’n Süüdoosten an dat Amt Rethen un dat Strukturgericht Veern, in’n Süüdwesten dat Amt Wessen un de Stadt Veern, in’n Westen dat Amt Thänhusen un in’n Noordwesten dat Amt Achem .
1848 weer dat Amt so 254,30 km² 1  groot.
1810 hett Frankriek ünner Napoleon dat Amt innahmen. In disse Franzosentied hett dat toeerst bet to’n 31. Dezember 1810 to dat Departement von de Elv- un Wersermünnen in dat Königriek Westfalen höört un denn to dat Departement von de Wersermünnen un direkt to Frankriek. Veern weer in disse Tied de Seet von en Kanton. 1813 müssen de Franzosen dat Amt denn opgeven un de ole Stand is wedderkamen.
Öörd ahn egen Nummer hebbt to de Buurschop von dat Dörp mit bihöört, ünner dat se ünnerstaht, un weren dormit nich kumplett egenstännig.
Amtsvaagdie Kerklinneln
Dat Amt Veern is bi de Verwaltungs- un Justizreform an’n 1. Oktober 1852 in dat Königriek Hannover ümbillt worrn. De Gemeen Allerdörp is an dat Amt Achem afgeven worrn un de Feldmark an dat rechte Över von de Aller is an de Stadt Veern gahn. Von dat Gogericht Achem schull dat Amt Veern de Buurschoppen Cluvenhagen, Dauben un Ädelsen övernehmen, dat is aver mit Verordnung von’n 28. September 1852 denn doch noch wedder trüggnahmen worrn. 2 
As Gericht för dat Amt is to’n 1. Oktober 1852 dat Amtsgericht Veern inricht worrn.
1859 bi de nächste Verwaltungsreform is dat ole Amt Wessen denn ok Deel von dat Amt Veern worrn. Von dat Amt Swarm sünd de Gemenen Intschen mit Reer un Winkel un Ritzenbargen mit Amedörp un Neernhude na dat Amt Veern wesselt.
Nadem dat Königriek Hannover 1866 an Prüßen kamen is, sünd 1867 Stüürkreise in de ne’e Provinz Hannover inricht worrn. Dat Amt hett denn to’n Stüürkreis Veern tohöört.
Bi de Verwaltungsreform in Prüßen to’n 1. April 1885 is dat Amt Veern mit de Stadt Veern to’n Kreis Veern tohoopleggt worrn.
Hartogdom Bremen:
Stadt Stood  
Stadt Buxthu  
Stadt Bremervöör  
Amt Achem  
Amt Beers*  
Amt Beverst*  
Amt Blomendal  
Amt Bremervöör  
Amt Dorum  
Amt Freeborg  
Amt Hagen  
Amt Harsfeld  
Amt Himmelpoorten  
Amt Hornborg*  
Amt Jörk  
Amt Leendaal  
Amt Leh  
Amt Lesum*  
Amt Neehuus  
Amt Oosten  
Amt Oosterholt  
Amt Otterbarg*  
Amt Stood*  
Amt Wischhoben*  
Amt Zeven
Hartogdom Veern:
Stadt Veern  
Amt Rodenborg  
Amt Snevern*  
Amt Veern
Land Hadeln:
Stadt Oterndörp  
Amt Oterndörp
 * bet 1859
