Maria Elena Camerin  is en ehmalge italieensch Tennisspelerin.
Maria Elena Camerin speel siet 1997 as Profi up de WTA Tour. Se kunn dree Turniere in't Tennisdüppel winnen. De eerste Sieg gelung an' 2. Oktober 2005 in Guangzhou  mit hör Düppelpartnerin, de Swiezerin Emmanuelle Gagliardi un een Wekk later in Taschkent  mit Émilie Loit . 2006 folg noch de Turniersieg in Cincinnati  gemeensam mit Gisela Dulko ut Argentinien. All dree Titel wurrn up Hartplatz wunnen. 
In't Tenniseenzel hett se up de WTA-Tour kien Turniersiege haalt. Hör best Platzeeren in de Tenniseenzel-Weltranglist weer Rang 41  un in de Düppel-Weltranglist Rang 33 .
Tüschen 2001 un 2005 keem Maria Elena Camerin fiev Mal in' Fed Cup för Italien to'n Insatz. Den eenzige Sieg reck se mit Roberta Vinci in't Tennisdüppel gegen Schweden. 
För Italien nehm se 2004 an de Olympisch Sömmerspelen in't Tennis  deel, verlor aber all in de tweet Runn gegen Amélie Mauresmo ut Frankriek.
