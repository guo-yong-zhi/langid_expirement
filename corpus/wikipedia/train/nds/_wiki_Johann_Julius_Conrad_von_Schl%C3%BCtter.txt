Johann Julius Conrad von Schlütter  weer en düütschen Jurist.
Von Schlütter is 1749 as öllsten Söhn von Cornelia Charlotta, borene von Skölln , un den Justizraad Otto Diedrich Wilhelm von Schlütter  in Stood boren. 1  2  He hett toeerst Ünnerricht bi en Huuslehrer kregen un weer von 1764 af an op dat Gymnasium in Bremen. 1  To Oostern 1764 hett he an de Universität Jena anfungen, Juristeree to studeren un is 1770 an de Universität Göttingen wesselt. 1  He hett 1769 denn ok sien Studium afslaten. 1  Na dat Studium is he in’n hannöverschen Staatsdeenst gahn. 1771 is he Auditer bi de Justizkanzlie Stood worrn un 1774 Justizraad un Hoffgerichtsassesser bi dat Hoffgericht Stood. 1  An’n 31. Dezember 1781 hett he ok en Sitt un Stimm in dat Kunsistorjen Stood kregen. 1  Toeerst außerordentlich, later denn ok en ordentlichen Sitt. 1 
1795 is he Viezdirekter von de Justizkanzlie worrn. 1  He weer von 1806 bet 1823 denn Direkter von de Justizkanzlie un dat Hoffgericht Stood. 1  As in de Franzosentied dat Kurförstendom Hannover an dat Königriek Westfalen keem, is he 1810 Präsident von’n königlich westfäälschen Kriminalhoff in Stood worrn 1  un weer von April bet Dezember 1810 Vörsitter von de Regeren von Bremen-Veern. As dat Rebeed von Bremen-Veern 1811 an dat Kaiserriek Frankriek fullen is, is von Schlütter Kaiserlichen Raad bi’n Kaiserlichen Gerichtshoff in Horborg worrn. 1  As de Franzosen 1813 denn trüggslahn worrn sünd, is von Schlütter an’n 1. April na Stood gahn. 1  An’n 6. Dezember 1813 hett he sien oold Amt as Direkter von Justizkanzlie un Hoffgericht wedder opnahmen. 1  1823 is he in Rohstand gahn, nadem dat mit de Gesundheit slechter warrn dee. 1  He harr en poor Slaganfäll un is 1827 doodbleven. 1 
He hett 1818 den Guelphenorden kregen. 1  To sien 50. Deenstjubiläum an’n 7. September 1821 hett de Juristische Fakultät von de Universität Göttingen em den Ehrendokter tokennt. 1 
Von Schlütter hett Agnese Juliane Sophie von Scharnhorst  freet, en Dochter von’n hannöverschen Generalmajor Andreas Wilhelm von Scharnhorst. 1  De beiden harrn de Kinner Christiane Caroline Charlotte , Andreas Ludwig Wilhelm , Sophie Charlotte Wilhelmine Ernestine , Gerlach Ernst Friedrich Carl  un Lisette Petroine . 1 
