
Upper Barton Creek is en Gemeen in’n Distrikt Cayo in Belize.
De Oort liggt an’n Noordrand von de Maya-Bargen un dat Westöver von’n Barton Creek, de en poor Kilometer wieder in’n Belize River münnt. Na Oosten to liggt de Tapir Mountain Nature Reserve un na Süden to de Nojkaaxmeen-Eligio-Panti-Natschonaalpark.
De Naveröörd sünd Unitedville un Lower Barton Creek in’n Noordoosten, Springfield in’n Oosten, Seven Miles in’n Süden, San Antonio in’n Süüdwesten, Cristo Rey in’n Westen un Santa Elena, Cool Shade un Georgeville in’n Noordwesten.
In de Barton-Creek-Höhl in de Neegd sünd Funnen ut de Maya-Tied maakt worrn.
De Oort sülvs is 1969 von kunservative Noah-Hoover-Mennoniten grünnt worrn. Dat weren deelwies Lüüd ut de plautdietschen Mennoniten-Kolonien Spanish Lookout un Shipyard un deelwies Old-Order-Mennoniten un Amische, de Pennsylvania Dutch snackt un ut de USA kemen. Welk von jem harrn vörher al in Pilgrimage Valley siedelt.
Dat weren Gruppen von Mennoniten un Amische, de sik gegen dat Bruken von Motoren un annere Moderniserungen verwehrt hebbt un dorüm en egen Kolonie grünnt hebbt, üm sik stärker gegen de Butenwelt aftoschotten.
1996 is Springfield as Dochterkolonie von Upper Barton Creek ut anleggt worrn, 1997 Pine Hill, 2011 Bird Walk un 2012 Roseville.
De Oort liggt an en Siedenstraat von de Chiquibul Road, de in’n Süden na Augustine föhrt un in’n Noorden över Cool Shade in Georgeville an’n George Price Highway. De Highway löppt in’n Noordoosten över Belmopan na Belize-Stadt un in’n Süüdwesten över San Ignacio/Santa Elena un Benque Viejo del Carmen na de Grenz to Guatemala.
De nächste Flegerplatz is de Matthew Spain Airport bi Central Farm.
Arenal  
Armenia  
Belmopan  
Benque Viejo del Carmen  
Billy White  
Blackman Eddy  
Buena Vista  
Bullet Tree Falls  
Calla Creek  
Camalote  
Central Farm  
Cotton Tree  
Cristo Rey  
Duck Run 1  
Duck Run 2  
Duck Run 3  
Esperanza  
Frank’s Eddy  
Georgeville  
La Gracia  
Los Tambos  
Lower Barton Creek  
More Tomorrow  
Ontario  
Paslow Falls  
Ringtail  
Roaring Creek  
San Antonio  
San Ignacio/Santa Elena  
San Jose Succotz  
Santa Familia  
Santa Martha  
Selena  
Seven Miles  
Spanish Lookout  
St. Matthew’s  
Teakettle  
Unitedville  
Upper Barton Creek  
Valley of Peace
