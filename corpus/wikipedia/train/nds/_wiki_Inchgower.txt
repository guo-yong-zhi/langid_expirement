Brenneree Inchgower 
Inchgower is en Whisky-Brenneree bi Buckie, Banffshire, Schottland
1871 is de Brenneree Tonichael dichtmaakt worrn, as de Grundbesitter de Miete verdubbeln wull. De Neffe vun den Brennereebedriever, Alexander Wilson, hett dorophen in de Neeg vun de Stadt Buckie de Brenneree Inchgower grünnt. De Brenneree is 1903 dicht maakt un opgeven worrn, weer 1930 aver vun de Stadt Buckie wedder apenmaakt. In’t Johr 1936 güng se in den Besitt vun Arthur Bell & Sons, de de Destille in de 1960er Johren vun Grund op renoveren un moderniseren laten hebbt. Bito weern twee tosätzliche Brennblasen inboet. De Firma Arthur Bell & Sons is 1985 vun Guinness övernahmen worrn, de noch dat glieke Johr in den UDV-Kunzern opgahn is, de vundaag as Diageo firmeert. 1  2 
De Brenneree höört to dat schottische Whiskyrebeet Speyside. Dat Water för de Produkschoon nimmt se ut de Borns vun de Menduff Hills. De Brenneree arbeit mit Wash Stills un twee Spirit Stills. De gröttste Deel vun den produzeerten Whisky warrt för’t Herstellen vun Blend-Whiskys bruukt, as ünner annern för Bell’s, White Horse un Johnnie Walker. Blots ruchweg 1 % warrt as Single Malt op den Markt bröcht. De Brenneree kann nich besichtigt warrn 1  2 .
Koordinaten:57° 40′ N, 2° 58′ W
