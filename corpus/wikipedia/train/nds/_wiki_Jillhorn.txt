
Jillhorn  is en Dörp in de Gemeen Neenkerken in’n Landkreis Heidkreis, Neddersassen. Binnen de Gemeen billt de Oort en egen polietsche Oortschop.
Bi de Oortschop Jillhorn höört ok de Oort Kempen mit bi.
De Oort liggt in de Lümbörger Heid. Dat Water ut dat Rebeed flütt över Jilberner Beek un Hahnenbeek na de Wiedau hen af.
De Naveröörd sünd Sprengel in’n Noorden, Schüllern un Vorwark in’n Noordoosten, Vahlzen in’n Oosten, Wieheholt in’n Süüdoosten, Jilbern in’n Süden, Delsen un Brochdörp in’n Süüdwesten un Kempen in’n Noordwesten.
In’n Eersten Weltkrieg sünd fiev Soldaten ut Jillhorn fullen oder vermisst un in’n Tweten Weltkrieg 23. 1 
In de Franzosentied hett de Oort toeerst 1810 bet 1811 binnen dat Königriek Westfalen to de Mairie Jillhorn in’n Kanton Soltau höört un denn von 1811 bet 1814 to dat Franzöösche Kaiserriek ünner Napoleon un dor to de Mairie Neenkerken in’n Kanton Wasra.
De Oort hett vör 1852 to de Amtsvaagdie Neenkerken in dat Amt Rodenborg tohöört, denn von 1852 bet 1859 to dat Amt Snevern un von 1859 bet 1885 to dat Amt Soltau. Na 1885 weer dat in’n Kreis Soltau. 1977 is dat Deel von’n Landkreis Soltau-Fambossel worrn, de 2011 den Naam Landkreis Heidkreis kregen hett.
De Oort weer fröher en egenstännige Gemeen, de an’n 1. März 1974 mit de Gemeenreform in Neddersassen Deel von de Gemeen Neenkerken worrn is. Sietdem billt Jillhorn binnen de Gemeen en Oortschop mit egen Oortsvörsteiher.
Oort:
Gemeen:
Jillhorn is evangeelsch-luthersch präägt un höört to dat Kaspel von de Bartholomäus-Kark in Neenkerken.
För de Kathoolschen is de St.-Maria-von’n-hilligen-Rosenkranz-Kark in Soltau tostännig.
In Jillhorn steiht en Denkmaal för de Fullenen ut de twee Weltkrieg’.
De Schüttenvereen Jillhorn-Sprengel is 1901 grünnt worrn.
Jillhorn hett en egene freewillige Füürwehr, de 1941 grünnt worrn is.
Dör Jillhorn löppt de Kreisstraat 23, de in’n Noordwesten na Sprengel an de Landsstraat 171 un wieder na Liest geiht un in’n Süden na Jilbern an de Bundsstraat 71. De K 23 warrt in Jillhorn von de K 26 krüüzt, de in’n Süüdwesten in Delsen an de L 171 rangeiht un in’n Noordoosten över Vahlzen un Langloh na Hämsen. De L 171 geiht von Sprengel in’n Noordoosten över Schüllern na Snevern un in’n Süüdwesten na Delsen bi Neenkerken an de B 71.
De nächste Autobahn is de Autobahn 7 . De Opfohrten 43a Snevern  un 45 Soltau-Süüd  doot all beid so 17 Kilometer wied weg von Jillhorn liggen.
De nächste Bahnhoff is so bi acht Kilometer wied weg in’n Noordoosten de Bahnhoff Snevern an de Heidbahn.
De Kinner ut Jillhorn gaht na de Grundschool Neenkerken.
Behningen  
Brochdörp  
Delsen  
Jilbern  
Grauen  
Jillhorn  
Neenkerken  
Schworgen  
Sprengel  
Täwel
