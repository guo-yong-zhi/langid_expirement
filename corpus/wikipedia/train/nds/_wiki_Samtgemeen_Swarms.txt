
De Samtgemeen Swarms  is en Samtgemeen in’n Landkreis Heidkreis, in de sik fief Gemenen för de Afwickeln vun de Verwaltenssaken tohopen slaten hebbt. Se hett 12.737 Inwahners .
En Översicht över de Geologie un Entstahn vun dat Rebeet vun’n helen Landkreis is in den Artikel Landkreis Heidkreis beschreven un kann dor naleest waarn.
De Samtgemeen gifft dat siet den 4. März 1974. Se is dormols in’n Rahmen vun de Rebeetsreform vun’t Land Neddersassen nee billt worrn.
De Samtgeem Swarms billt den süüdlichsten Tippel vun’n Landkreis un warrt to’n Noorden hen vun de Samtgemeen Ahlden, vun de Eenheitsgemeen Wasra un vun den gemeenfre’en Bezirk Oosterheid afgrenzt. Wieter hett de Samtgemeen Grenzen to dree annere Landkreisen: In’n Oosten is dat de Landkreis Celle mit sien Eenheitsgemenen Wietze un Winsen  un in’n Süüden de Region Hannober mit de Gemeen Wedemark un de Eenheitsgemeen Niestadt. In’n Westen slutt sik de Landkreis Nienborg/Werser mit de Samtgemenen Steembke un Heemsen an
To de Samtgemeen höört de nafolgen Gemenen :
De Samtgemeenraat vun Swarms besteiht vundaag neven den den Samtgemeenbörgermeester ut dörtig wählte Raatsliddmaten, de sik op dree Frakschonen verdeelt. De letzte Kommunalwahl weer in’n November 2011:
Dat Amt von’n Samtgemeenbörgermeester weer bet to dat Enn von de Tweegleisigkeit 2004 ehrenamtlich. Siet 2004 is de Börgermeester in’t Hauptamt för de Verwaltung von de Samtgemeen tostännig.
Dat Amt von’n Samtgemeendirekter is 2004 mit dat Enn von de Tweegleisigkeit in dat Amt von’n hauptamtlichen Samtgemeenbörgermeester opgahn.
Dat Wapen vun de Samtgemeen besteiht ut en roden Hööftschragen op sülvern Grund. Dorin is in de Mitt en golden Ploogschoor to sehn mit twee sülvern Radkrüzen links un rechts, een op jede Siet. Dat Wapen warrt siet 1966 vun de Gemeen Swarms bruukt un is 1973 ok as Wapen vun den Raat vun de Samtgemeen Swarms annahmen worrn.
Ahlden  
Rethen/Aller  
Swarms
