Dat grote P is en Pries för Lüüd, de sik insetten doot, de plattdüütsche Spraak to bewohren. De Pries is as en 30 Zentimeter groot „P“ utföhrt, dat P steiht dorbi för Plattdüütsch. He is mit en Priesgeld vun 500 Euro verbunnen un warrt sied 2003 all twee Johr vun den Fördervereen vun dat Plattdüütsch-Zentrum in Leck vergeven. De Geldpries warrt sied 2009 vun de Volksbank-Raiffeisenbank Husum-Eiderstedt-Viöl stift.
