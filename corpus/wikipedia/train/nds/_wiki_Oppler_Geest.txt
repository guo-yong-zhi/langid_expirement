
Oppler Geest  is en Oort in de Gemeen Wingst  in’n Landkreis Cuxhoben, Neddersassen.
Oppler Geest liggt op en üm un bi dree Meter hogen Sandbarg, de ut dat Moorrebeed ümto rutkickt. In’n Süden un Westen flütt de Au an’n Oort langs.
De Naveröörd sünd Oppeln in’n Oosten, Boomoor in’n Süden, Goddshem un Lüchtenpils in’n Süüdwesten un dat Süderenn von Bülkau in’n Noordwesten.
De Oort hett vör 1885 to dat Amt Neehuus tohöört. Na 1885 weer dat in’n Kreis Neehuus. 1932 is dat Deel von’n Kreis Land Hadeln worrn un 1977 von’n Landkreis Cuxhoben.
Oppler Geest is evangeelsch-luthersch präägt un höört to dat Kaspel von de Nicolai-Kark in Oppeln.
För de Kathoolschen is de Hillig-Krüüz-Kark in Oterndörp tostännig.
Von Oppler Geest gifft dat blots een Weg. De löppt na Noorden an’n Swartenweg. De löppt denn wedder in’n Oosten na Oppeln un in’n Westen na Bülkau an de Landsstraat 144. Na Süden un Westen to is de direkte Weg dör de Au versperrt. Dor gifft dat keen Straten.
De nächste Autobahn is de Autobahn 27 . De Opfohrt 3 Noordholt liggt so 28 Kilometer in’n Noordwesten von Oppler Geest.
De nächste Bahnhoff is so bi teihn Kilometer wied weg in’n Noordoosten de Bahnhoff Kumbarg an de Nedderelvbahn.
