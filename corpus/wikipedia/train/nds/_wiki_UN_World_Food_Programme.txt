Dat Weltnehrensprogramm vun de Vereente Natschonen  is en gemeensam vun de Generalversammlung vun de Vereente Natschonen un de Nehrens- un Landwertschapsorganisatschoon vun de Vereente Natschonen  dragen humanitäre Inrichhtung un de wichtigste Institutschoon vun de Vereente Natschonen in den Kamp tegen den globalen Hunger. 2011 hett dat WFP 99,1 Millionen Minschen mit Nehrenshülp in 75 Lännern ünnerstütt. Gröttstendeels hannelt sück dat dorbi um de Versörgen vun Minschen in Not mit Nehrensmiddel nah Natuurkatastrophen, Dürren oder gewalttätigen Konflikten. Buterdem helpt dat WFP ok Minschen in Rebeeden mit düersam slecht Nehrenslaag un führt dor Entwicklungsprojekte dör. Dorto tellen Schoolspiesensprogramme 1  för etwa 25 Millionen Kinner pro Johr in 60 Länner un so nöömt Food-for-Work-Programme, bi de Minschen Nehrensmiddel as Utgliek för hör daan Arbeit kriegen, de de nahhollend Entwicklung deenen – etwa den Bau vun Pütten oder Bewässerungskanälen.
Neben acht Verbindungsbüros in de wichtigst Geverstaaten  gifft dat weltwiet über 70 Lännerbüros, in de dat WFP de Arbeit vör Oort tosommenbringt. 2 
2020 wurr de Organisatschoon de Freedensnobelpries för ehrn Insatz „im Kampf gegen Hunger und für bessere Friedensbedingungen in Konfliktregionen“ tospraaken. Se weer „eine treibende Kraft, um zu verhindern, dass Hunger als Waffe in Krieg und Konflikten eingesetzt werde“. 3  4 
Dat Hööftquartier vun dat WFP liggt in de italieensch Hööftstadt Rom. De Organisation beschäftigt circa 15.000 Mitarbeiter, worvun 90 % vun de Mitarbeiter in de Projektlänner arbeiten. 5  Exekutivdirekter vun dat WFP is siet April 2017 de US-Amerikaner David Beasley. De Baas vun dat Verbindungsbüros in Berlin för Düütschland, Öösterriek un Liechtensteen is Ralf Südhoff. 6  7 
Dat WFP hett blots en bannig minn fasten Etat. De Inrichtung betallt sück överweegend ut freewillig Towennen vun de Geverstaaten, de in de Regel bestimmte Programme teelt finanzieren. Buterdem sünd Spennen vun Ünnernehmen un Privatpersonen vun Bedüüden. 
De Grünnen vun dat WFP wurr 1961 vun de UN-Generalversammlung un de FAO beslooten, um de Nehrensmiddelversörgen in Kriegs- un Katastrophenrebeeden to sekern. 1963 hett dat WFP sien Arbeit offiziell upnommen. 
