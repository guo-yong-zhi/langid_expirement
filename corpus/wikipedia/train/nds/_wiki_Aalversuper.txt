De Geschicht vun de Aalversupers is ene Legenn ut dat Dörp Fockbek in Sleswig. Vun de Geschicht hebbt de Fockbekers ok den Ökelnaam Aalversupers vun af.
De Fockbekers wullen Soltherings tüchten un hebbt de Soltherings in enen See utsett. Doch as se dat Water ut’n See rutlaten hebbt, hebbt se nix funnen as en fetten Aal. Do glöven se, dat de Aal de Herings all opfreten harr. Bald weren se groot an’t beraden, wat se den Aal to Straaf andoon schullen. Do keem een op de Idee: „Wi wüllt em versupen!“ Un so as he’t seggt harr, hebbt se’t ok daan. Se hebbt em in’t Water smeten, de Aal kringel sik un is wegswommen. Do repen de Fockbekers: „Kiek mal, wat he sik quält.“
En Gedicht ut dat 19. Johrhunnert, dat de Geschicht temlich free navertellt, geiht so:
