Herman Rempel  weer en plautdietschen Schriever. 1 
Rempel is 1915 as öllsten Söhn von Maria, borene Wiebe , un Peter W. Rempel  in de Mennoniten-Siedlung West Reserve in Kanada boren. 1  He is in Edenburg op de Farm von de Öllern opwussen. 1  Later weer he op dat Mennonite Collegiate Institute in Gretna un hett dor 1936 sien Afsluss maakt. 1  In Winnipeg hett he sik denn to’n Schoolmeester utbillen laten un Sommerkursen an de Universität von Manitoba maakt. 1 
Sien eerste Steed as Schoolmeester weer von 1937 bet 1943 an de School in Kronsgart. 1  In’n Januar 1943 is he as Soldaat in’n Tweten Weltkrieg inberopen worrn. 1  Na’n Krieg is he nich wedder in sien Beroop as Schoolmeester trügg un is 1946 Postbeamten worrn. 1  Later weer he Beamten för dat Department of Manpower and Immigration.
As 1977 to dat sülverne Throonjubiläum von Königin Elisabeth II. en besünnere Madallje rutgeven worrn is , hett Rempel to de Lüüd höört, de ehr kregen hebbt. Dat weer för sien Verdeensten as Beamten. 1 
1979 is Rempel in Rohstand gahn. 1  In’n Rohstand hett he mit Kjenn Jie Noch Plautdietsch en Wöörbook von’n plautdietschen Dialekt von de Mennoniten in Kanada schreven. 1 
Polietsch weer Rempel in de Ne’e Demokraatsche Partei aktiv un weer bi de Kanaadsche Ünnerhuuswahl 1980 Kannedaat in’n Wahlkreis Lisgar. 1  Dorbi is he aver blots op’n drüdden Platz kamen. Wunnen hett den Wahlkreis Jack Murta von de Progressiv-kunservative Partei von Kanada.
Rempel hett an’n 16. August 1942 in de Bergthaler Mennoniten-Kark von Morden Helen Hamm  freet. De beiden harrn dree Kinner. 1 
