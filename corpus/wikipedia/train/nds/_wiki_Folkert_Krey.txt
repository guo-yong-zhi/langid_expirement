Folkert Krey  weer en Dörpschoolmeester, Organist un Verfaater vun en bekannt Reekenbook för  oostfreesch Volksscholen.
Folkert Krey entstamm vun sien Moders Siet en old inseeten Familie ut Buttfoor. Sien Vader weer de in Eggelingen boren Hermann Krey , sien Moder Alget Folkerts . He weer dat öldste Kind vun fiev Kinner. 1 
In eerst Ehe weer Folkert Krey mit de ok ut Buttfoor stammen Anna Elisabeth Helmrichs verheiraadt. Mit hör harr he twee Döchter un veer Söhns. Twee Johr nah de Dood vun sien Fru hett he an’ 23. April 1754 de in Reepsholt boren Anna Catharina Leiner  heiraadt. Of he mit de noch Kinner harrt hett, weet man nich. 2 
Krey wark as Dörpschoolmeester un Organist vun der St.Marien-Kark vun Buttfoor. Över de eng Grenzen vun sien Dörp bekannt wurrn is Folkert Krey dör de Herutgaav vun en plattdüütsch Reekenbook, dat lang Tiet in oostfreesch Scholen brukkt wurrn is. De Bekanntheitsgrad vun dit Reekenbook wiest sück ok in en spreekwöörtlich Redewennen, de ok hüüd in Oostfreesland hier un dor bruukt wurrd: 3   
Zitat: Dat is so seeker as twê mal twê vêr sünd, na Folkert Krey sîn Rekenbôk.
Noch 1839, also ruch weg hunnert Johr nah den eersten Druck, geev dat all de 15. Uplaag vun dit Reekenbook. Dat wurr domals vun den Lehrer Hofmann ut Blersum besörgt. 4 
