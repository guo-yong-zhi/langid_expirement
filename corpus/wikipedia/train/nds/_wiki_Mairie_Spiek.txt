De Mairie Spiek weer in de Franzosentied  een von de veer Mairien, in de de Kanton Dorum indeelt weer. De Seet weer in Spiek. Se harr 2359 Inwahners. 1 
De Ümgegend von Spiek hett vör de Franzosentied to dat Vaagdiegericht Land Wusten un dat Amt Noordholt in dat Hartogdom Bremen höört, wat in dat Kurförstendom Hannover leeg. Dat Kurförstendom Hannover weer in de Tied von de Koalitschoonskriege siet 1801 von Franzosen un Prüßen besett. To’n 1. März 1810 is dat Rebeed denn Deel von dat Königriek Westfalen worrn, wat en Satellitenstaat von Frankriek weer.
Binnen Westfalen weer de Mairie Spiek een von de ölven Mairien in’n Kanton Dorum von’n Distrikt Bremervöör, Departement von de Elv- un Wersermünnen. 2  Man al to’n 1. Januar 1811 harr dat wedder en Enn. Dat Königriek Westfalen müss dat Departement direkt an dat Franzöösche Kaiserriek afgeven. De Mairie Spiek weer nu een von de veer Mairien in’n Kanton Dorum, Distrikt Bremerleh, Departement von de Wersermünnen. De Mairie weer nu düüdlich grötter, dor sünd Öörd in tohoopfaat worrn, de vörher in Westfalen to de veer Mairien Spiek, Cappel, Millm un Neefeld  höört harrn. Von de Mairie Neefeld is aver blots en Deel an de Mairie Spiek kamen. De annere Deel keem an de Mairie Dorum. Ok de Mairie Millm is nich kumplett an de Mairie Spiek fullen. De Öörd Kraansborg, Holsseln un Holsselnerfeld kemen an de Mairie Niewohl.
1813/1814 hebbt de Russen de Franzosen slahn un dat Rebeed befreet. Dat Kurförstendom Hannover is denn wedder herstellt worrn un de ole Stand von vör 1810 wedder dor. Mit’n Wiener Kungress is 1815 ut dat Kurförstendom dat Königriek Hannover worrn.
Dor hebbt düsse Öörd tohöört:
Vondaag sünd düsse Öörd Deel von de Gemeen Wuster Noordseeküst.
