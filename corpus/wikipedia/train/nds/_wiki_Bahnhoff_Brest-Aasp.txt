De Bahnhoff Brest-Aasp is en Bahnhoff mit een Gleis bi dat Dörp Aasp, aver op dat Rebeed von Brest . De Bahnhoff liggt an de Bahnlien Bremerhoben–Buxthu un höört to’n HVV.
He liggt in’n Noorden von Brest un in’n Süüdoosten von Aasp an de Straat Na’n Bahnhoff .
1902 is de Bahnlien Bremervöör–Bookholt boot worrn, de in Bremervöör an de Bahnlien Bremerhoben–Stood anslaten hett. To de Tied is ok de Bahnhoff Brest-Aasp inricht worrn. De Personenverkehr twüschen Bremervöör un Bookholt is to’n 26. Mai 1968 instellt worrn. Dat hett denn en ganze Tied an’n Bahnhoff Brest-Aasp keen Personenverkehr mehr geven.
Nadem de Iesenbahnen un Verkehrsbedrieven Elv-Werser  1993 mit de Buxthu-Harsfeller Iesenbahn tohoopgahn is, hett de EVB an’n 26. September 1993 den Fohrplaan ümstellt. Vörher sünd se von Bremerhoben na Stood föhrt. Nu kunnen se von Bremerhoben över Buxthu direkt na Neegraven  föhren. Nadem de Lien S 3 to’n Winterfohrplaan 2007/2008 bet na Stood verlängert worrn is, is de EVB nich mehr bet na Neegraven föhrt. Dat Enn von de Lien  weer nu Buxthu.
De Afkörten in dat Bahnamtliche Betriebsstellenverzeichnis is AAE 1  un de Internatschonale Bahnhoffsnummer 613974.
De Bahnhoff hett een Bahnstieg, dat is en Siedenbahnstieg op de Noordsied. De Park&Ride-Anlaag hett fiev Parkplätz för Autos un de Bike&Ride-Stellplatz 14 Plätz för Fohrrääd. 2 
Koordinaten:53° 28′ N, 9° 23′ O
