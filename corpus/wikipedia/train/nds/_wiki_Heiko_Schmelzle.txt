Heiko Schmelzle  is en düütsch Politiker . Bi de Bundsdagswahl an' 22. September 2013 is he as Direktkandidat för de CDU in' Bundsdagswahlkreis Auerk – Emden in Oostfreesland antreeden. Dat Direktmandat kunn he nich winnen, truck aber över de Landeslist in den Düütschen Bundsdag in.
Schmelzle is mit dree Süsters in Nörden upwussen un hett dor sien Abitur maakt. Dornah hett he en Utbillen as Bankkoopmann in Düsseldörp maakt. 1995 is he to en regional Kreditinstitut wesselt un hett sück to'n Sparkassenfachwirt un Sparkassenbetriebswirt wieder bildt. Siet 2004 is he in de Vermögensberatung tätig. Todem is he nebenberoplich Dozent för Grundlagen vun de Inkommensstüer un Baufinanzeeren an de Niedersächsischen Sparkassenakademie in Hannober. 1 
Heiko Schmelze hett denn bi de Kommunalwahl in Niedersachsen an 11. September 2016 för dat Börgermeesteramt in Nörden kandideert. Bi de Steekwahl an' 25. September 2016 wunn he denn gegen Julia Feldmann de Wahl. 2  3   Mit Afloop vun den 31. Oktober 2016 is he ut den Düütschen Bundsdag utscheeden. 4  För hüm is denn  Rainer Hajek nahrückt.
Schmelzle is siet 2000 verheiraadt un hett twee Kinner. 1 
