
Vahl  is en Oort un Gemeen in de Samtgemeen Fintel in’n Landkreis Rodenborg  mit 686 Inwahners .
De Gemeen Vahl liggt in de ööstliche Mitt vun’n Landkreis Rodenborg , twüschen de Gemenen Lauenbrüch in’n Westen un Fintel in’n Oosten. Na’n Süden hen besteiht Kontakt na de Eenheitsgemeen Scheeßl. In’n Noorden liggt de Landkreis Horborg, man de Grenz dorhen is blots ’n lütte Eck.
De Oort Vahl sülvst liggt inbett in en schön Landschapsbild, dat vör allen prägt is dör Landweertschap. Dör den Oort geiht de Beek Fintau. Blangen den Hööftoort höört to de Gemeen noch de Dörper Riep un Benkeloh.
En Översicht över de Geologie un Entstahn vun dat Rebeet vun’n helen Landkreis is in den Artikel Landkreis Rodenborg  beschreven un kann dor naleest waarn.
De eerste Henwies op den Oort is vun 1180 in en Oorkunn vun den Bischop vun Veern to lesen, de to de Tiet de Borg Valentlo un angrenzen Lännereen köfft harr. En Sünnerheit vun Vahl weer üm 1700 rüm, dat de Feller ok ahn Braak bestellt warrn künnen. Dat geev dat narms anners in’t Karkenspeel Scheeßel, un so hett sik dor ok bit to’n Tweeten Weltkrieg de Bueree bannig maakt.
Liddmaat vun de Samtgemeen Fintel is Vahl 1970 dör freewilligen Tosamensluss mit de anneren veer Gemenen worrn.
Vahl is evangeelsch-luthersch präägt un höört to dat Kaspel von de Tönjes-Kark in Fintel. Bet 1940 hett de Oort noch to dat Kaspel von de Lucas-Kark in Scheeßl höört.
För de Kathoolschen is de Corpus-Christi-Kark in Rodenborg tostännig.
Siet de Kommunalwahl 2016 sett sik de Gemeenraat as folgt tosamen:
De Gemeen is ländlich prägt. In de Gegend kann een fein Wannern un Utfohrten maken. De Gemeen hett bit 1940 to dat Karkspeel Scheeßel tohöört. Op de Verbinnen tode Scheeßeler Kark düüt ok vundaag noch de Scheeßeler Trachten hen, de in vele Vahler Hüüs to finnen sünd. Dat Zentrum vun de Gemeen warrt vundaag dör dat Dörpsgemeenschopshuus, den Kinnerspeelkreis un de Scheetanlaag billt.
In de Gemeen gifft dat ok en poor Verenen. Siet Mitt vun’t 20. Johrhunnert gifft dat all de Freewillig Füerwehr un den Schüttenvereen. Man ok de Sportvereen laadt to’n Mitmaken in. De is sünners bi’n Football düchtig aktiv.
Vahl liggt an de K 212 de över Fintel wieter na Snevern löpt. Op de annern Siet föhrt se dör Lauenbrüch un münnt dorachter denn in de B 75 vun Hamborg na Bremen. De neegste Autobahnansluss is de Opfohrt 47 Zittens op de A 1 . De beiden Oortsdelen Riepe un Benkeloh leegt aver nich an de Kreisstraat, sünd aver över Nevenstraten doran anslaten.
Ahusen  
Alfs   
Annerlingen   
Basdaal  
Boitzen  
Bootel  
Breddörp  
Bremervöör  
Brookel  
Büls  
Deins  
Eversdörp  
Elsdörp  
Farm  
Fintel  
Gnarrenborg  
Groot Meckels  
Hassendörp  
Heemsbünnen  
Heeßel  
Hellweeg  
Helsch  
Hemslingen  
Hepst  
Hipst  
Homersen  
Horß  
Jeem  
Kalf  
Karktimk  
Karkwals  
Lauenbrüch  
Lengenbossel  
Lütt Meckels  
Oerel  
Oostereis  
Reeßen  
Rhaar  
Rodenborg   
Sandbossel  
Scheeßl  
Seedörp  
Söttmer  
Stemmen  
Sürsen  
Tarms  
Tiss  
Vahl  
Vierden  
Visselhöövd  
Vörwark  
Westertimk  
Westerwals  
Wilst  
Woonst  
Zeven  
Zittens
