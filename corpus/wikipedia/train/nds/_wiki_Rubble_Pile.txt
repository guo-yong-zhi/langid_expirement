Rubble Pile  is in de Planetologie en informelle Beteken för en Asteroid, de ut tallrieke lüttere Schören un Brocken bestaht un de blots dör de Gravitatschoon rööd tosamen hollen warrt.
Wohrscheinlich meetk de Rubble Piles en groten Andeel ünner de Asteroiden ut, man en Nawies gifft dat dorför noch nich. Wenn dat stimmt, harr dat en Utwirken op de Möglichkeiten Asteroiden vun jemehrn Bahn aftolenken, de op Kollionskurs mit de Eer sünd. Butendem de sik dat ok düchtig op de Oort un Wies vun so en möögliche Kollision utwirken, vunwegen dat en röden Schutthopen to en gröttere Tall vun Explosionen in de Eerdatmosphäär föhren de. Anners as en monolithischen Asteroid, de de Atmosphäär dörslahn de un dorna op de Böverflach oder in’n Ozean explodeert.
En Rubble Pile wiest twüschen de enkelten Brocken Hollrüüm op, un schüll dorüm en sietere Dicht opwiesen as faste Objekten. Dat gifft an grote Tall vun Atseroiden, de en lüttere Dicht hebbt as Meteoriten, de sülst as Schören vun Asteroiden gellt un tomeist Dichten twüschen 3 und 5 g/cm³ opwiest. Vun dorher is antonehmen, dat disse Asteroiden Rubble Piles sünd. Dorto höört to’n Bispeel  Eugenia  un  Mathilde . Jemehr Dicht is blots ’n lütt beten grötter as de vun Water .
Ünner de lütten Maanden gifft dat ok welke mit Dichten lütter as de vun Water, so as de Saturnmaanden Pandora  un Helene . Op de annern Siet gifft dat Asteroiden mit hoge Dichten, de gegen Hollrüüm snackt. So is dat to’n Bispeel bi  Vesta  oder  Pallas , de dorüm keen Rubble Piles wesen künnt.
