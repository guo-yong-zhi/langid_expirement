Gisela Wessel  weer en düütsch Schauspelerin.  
Gisela Wessel hett en Schauspeelutbillen bi Ida Ehre un Eva Fiebig maakt. Nah eenig Johren as Schauspelerin in de Provinz kreeg se af 1962 en fast Engagement an dat Hamborger Ohnsorg-Theater.
Dör hör tallriek Rullen kunn se sowohl hör Talent as Charakterschauspelerin as ok in Kummedien wiesen. Besünners as Partnerin vun Edgar Bessen wurr se dör de tallriek Feernsehöverdragen ut dat Ohnsorg-Theater in’ NDR ok bundswiet bekannt. 
Ok in eenig Hörspielproduktschonen vun den NDR weer se to hören, so to’n Bispeel in Homunkula  as Titelheldin mit Hartwig Sievers un Karl-Heinz Kreienbaum, Weg un Umweg  mit Rudolf Beiswanger un Jochen Schenck oder de Sennenreeg Familje Lammers  mit Otto Lüthje un Erna Raupach-Petersen.
