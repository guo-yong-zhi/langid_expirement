Tifinagh  is de Schrift vun de Tuareg. Se kümmt vun de Berbers her. Dat lett wahrschienlich, datt se ut de Phönikier ehr Alphabet herkamen is. 
Dat Alphabet hett 21 bit 27 Teken, dat is in jede Kuntrei anners. Vokalen gifft dat nich. Tifinagh kann een in jede Richtung schrieben: Vun baben nah unnen, vun rechts nah links un just ok annersrüm. Faken warrt vun rechts nah links schreben. 
Kinner lehrt de Schrifft vun jem ehre Mudder.
De Spraak vun de Tuareg heet Tamascheq. Ok de Berberspraak Tamazight in Algerien un Marokko warrt in Tifinagh-Schrift schreben.
