Mrs. Doubtfire  is en US-amerikaanschen Filmkummedie ut dat Johr 1993 mit Robin Williams, Sally Field un Pierce Brosnan in de Hööftrullen.
De Schauspeler un Synchroonsnacker Daniel Hillard warrt vun sien Fro Miranda op de Straat sett, as he eenmol mehr sien Job hinsmitt un bi de Geboortsdagsfier vun sien Jung Christopher dat Huus in en Slachtfeld verwannelt. Vör Gericht warrt de Fall verhannelt un Miranda kriggt dat Sorgerecht tospraken.
In de Utsicht, sien Kinner blots eenmol in de Week ünner Opsicht sehn to künnen, bewarft he sik as Kinnerfro bi sien Exfro, üm fakener Tiet mit jem tobringen to künnen. Bi sien Plan hülpt em sien Broder, de as Maskenbillner arbeidt un för em en vullkamen Verkleden vun en sösstigjohrige Fro maakt – Mrs. Doubtfire even. Sien egen Talent as Stimmennamaker makkt den Rest.
Dat Unheel nimmt sien Lopp, as Sien Ex op den Schwinnel rinfallt. Daniel arbeidt verkleedt as Mrs. Doutfire een poor Maanden as Huushollerin un Kinnerdeern bit de Maskeraad een’n Dag opflüggt, as Daniel de Maske verrutscht. Dat passeert as he versocht, gliektietig mit sien Ex un de Kinner nevst ehr’n niegen Leefsten Stuart un mit sien mööglichen niegen Arbeitsgever Jonathan Lundy Eten to gahn. As de Saak rutkummt is Miranda afsluut suer. Vör Gericht kriggt se nu endgültig dat Sorgerecht.
Eerst as Daniel bi Mr. Lundy en eegen Fernsehsenden kriggt, in de he as „Mrs. Doubtfire“ speelt, un he sik in sien Rull as Huusmann torecht finnen deit, kann sik Miranda överwinnen, em üm jemehr Kinner willen trotz den Striet en gemeensam Sorgerecht antobeden.
De Naam „Doubtfire“ ensteiht in’n Film, as Daniel sik an’n Telefon bi Miranda üm de Steed as Huusholtshülp bewarft un he sik op een mol en Naam utdenken mutt. He kiek üm sik sik un findt en Dagblatt, woneem de Opmaker „Police doubt fire was accidental“  – en Woortspeel, dat nich goot to Översetten güng un dorüm in de düütsche Faten bibehollen worrn is.
Mrs. Doubtfire is mit negen Filmpriesen uttekend worrn un weer noch för en poor mehr nomineert. De Utteken weern:
