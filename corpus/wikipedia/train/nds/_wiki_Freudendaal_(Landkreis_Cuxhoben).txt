
Freudendaal  is en Hoff in de Gemeen Belen  in’n Landkreis Cuxhoben, Neddersassen. De Oort höört polietsch al von öllers bi Belen mit bi.
Freudendaal liggt in de Masch achter’n Diek von de Elv. In’n Westen löppt de Haadler Kanaal langs. De Haadler Kanaal liggt op de ole Grenz na Hadeln.
De Naveröörd sünd Belen in’n Oosten, Esch in’n Süüdoosten, Bahrdörp un Westerndörp in’n Süden un Mahrdörp in’n Westen.
Dat Good hett de Familie von Marschalck tohöört. Över Sebastian Marschalck siene Dochter Anna Maria, de Bernhard Heinrich Wolffeld freet hett, is de Hoff an de Familie Wolffeld kamen. 1 
Dat Eddelgood hett üm 1760 de Familie von der Lieth tohöört 2  un noch later wedder de Familie von Marschalck.
De Hoff is an’n 16./17. März 1687 afbrennt, aver wedder opboot worrn. 1 
De Oort hett vör 1885 to dat Amt Neehuus tohöört. Na 1885 weer dat in’n Kreis Neehuus. 1932 is dat Deel von’n Kreis Land Hadeln worrn un 1977 von’n Landkreis Cuxhoben.
Freudendaal is evangeelsch-luthersch präägt un höört to dat Kaspel von de Vitus-Kark in Belen.
För de Kathoolschen is de Hillig-Krüüz-Kark in Oterndörp tostännig.
Freudendaal liggt an de Bundsstraat 73, de in’n Westen över Oterndörp na Cuxhoben geiht un in’n Süüdoosten över Neehuus, Kumbarg un Hemmoor na Stood.
De nächste Autobahn is de Autobahn 27 . De Opfohrt 1 Cuxhoben liggt so 19 Kilometer in’n Westen von Freudendaal.
De nächste Bahnhoff is so bi fiev Kilometer wied weg in’n Süüdwesten de Bahnhoff Oterndörp an de Nedderelvbahn.
