Julius Heinrich Wilhelm Schoenian  weer en düütschen Verwaltungsbeamten.
Schoenian is üm 1793 as Söhn von’n Hütteninspekter Schoenian in Clausthal boren. An’n 19. Oktober 1811 hett he sik an de Universität Göttingen för en Studium von de Juristeree inschreven. Sien Studium weer ünnerbraken von de Freeheitskriege, na de he sik an’n 26. Oktober 1814 en tweet Maal un an’n 9. Mai 1816 en drüdd Maal an de Universität inschreven hett. In Göttingen weer he Maat von dat Corps Hannovera. 1 
Na dat Studium güng he in’n hannöverschen Verwaltungsdeenst. He weer 1818 Amtsassesser in dat Amt Gifhorn un 1824 in dat Amt Mesborg. In de Tied 1826 bet 1831 rüm weer Schoenian as Amtsassesser Stüürrichter, Interimsadministrater von dat Amt Wischhoben un Interimsgreev von dat Grevengericht Bützfleet. In de Tied 1833 bet 1839 rüm weer he Amtsassesser in dat Amt Rodenborg. 1840 is Schoenian Amtmann in de Ämter Wittlage un Hunteborg worrn. 1864 is he in’n Charakter von en Oberamtmann in Rohstand gahn.
1863 is Schoenian Ridder von’n Guelphen-Orden worrn.
