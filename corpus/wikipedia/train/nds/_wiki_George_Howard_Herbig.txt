George Howard Herbig  weer en US-amerikaansch Astronom.
He hett en Bachelor of Science vun der University of California, Los Angeles un 1948 sien Doktertitel  vun de University of California in Berkeley. Sien Dissertationsarbeit beschäftig sück mit T-Tauri-Steerns. De dorto notwendigen Forschungen hett he an dat Lick-Observatorium makt, to de sien Staff he siet 1948 hörrn dee. In de laat 1960er Jahren gung de Steernwacht in de University of California, Santa Cruz, över. 
Herbig hett dat Shane 3m-Teleskop an dat Lick-Observatorium entworpen. 1988 wessel he to de Universität up Hawaii, wo he immer noch lang arbeit hett. 
Sien Hööftrebeet weern spektroskopisch Ünnersöken an jung Steerns, Steernformatschonen un interstellar Materien. So funn he ok völ T-Tauri-Steerns. Unafhängig vun Guillermo Haro hett he de Herbig-Haro-Objekte opdeckt. Dorbi hannelt sück dat um Gaswulken, de to jung Steerns hörrn. 
Doröver herut wurr de Asteroid Herbig nah hüm nömmt.
