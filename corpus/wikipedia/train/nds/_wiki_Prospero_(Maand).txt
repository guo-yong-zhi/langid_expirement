Prospero  is en vun de lütten buteren Maanden vun den Planeten Uranus.
De Maand weer an’n 18. Juli 1999 vun de Astronomen Matthew J. Holman, John J. Kavelaars, Brett J. Gladman, Jean-Marc Petit un Hans Scholl opdeckt un hett toeerst sien vörlöpig Beteken kregen, as dat na de Internatschonale Astronoomsche Union  begäng is. Traditschonell warrt de Maanden vun’n Uranus all na Figuren ut de Warken vun William Shakespeare oder Alexander Pope nöömt. Prospero is en Töverer ut Shakespeares Kummedie The Tempest .
Prospero hett en Bahn wieter buten üm den Uranus. He bruukt 1977 Daag un 7 Stünnen, üm eenmol üm den Planeten rümtokamen. De middlere Afstand vun’n Uranus is 16.418.000 km. De Bahn is aver nich kreisrund, man se hett en teemlich grode Exzentrizität vun ungefähr 0,4431. Bito is de Bahn üm 151,966° gegen den Uranus-Äquater kippt. Dordör löpt de Maand retrograd, also gegen den Dreihsinn vun de Rotatschoon vun’n Uranus. 
De Dörmeter vun Prospero liggt bi üm un bi 30 km. As ok de meisten anneren lütten Maanden, hett Propero en middlere Dicht vun 1,5 g/cm³. Dat is nich sünnerlich veel, worüm man dorvun utgeiht, dat de Maand to’n groden Deel ut Wateries un Silikat-Steen tohopensett is. Butendem höört Prospero ok to de düsteren Maanden. Siene Albedo is blots 0,07 – de Bavenflach strahlt also vun dat ankamen Licht blots 7% wedder torüch.
Ariel  
Belinda  
Bianca  
Caliban  
Cordelia  
Cressida  
Cupid  
Desdemona  
Ferdinand  
Francisco  
Juliet  
Mab  
Margaret  
Miranda  
Oberon  
Ophelia  
Perdita  
Portia  
Prospero  
Puck  
Rosalind  
Setebos  
Stephano  
Sycorax  
Titania  
Trinculo  
Umbriel
Kiek ok na bi: List vun de Uranusmaanden
