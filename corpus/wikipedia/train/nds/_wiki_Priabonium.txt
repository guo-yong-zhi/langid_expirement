Dat Priabonium  is in de Geologie de böverste Stoop vun’t Eozän. In afsluut Tallen hett dat disse Stoop vun 37,2  bit 33,9  Millionen Johr vör de hüütige Tiet geven. Dat Priabonium folg op dat Bartonium un weer vun’t Rupelium aflööst.
De Stoop hett ehrn Naam vun de Lokalität Priabona, dat to de italienschen Gemeen Monte di Malo in de Provinz Vicenza höört. De Stoop un de Naam sünd 1893 beid vörslahn worrn vun de franzööschen Geologen Ernest Munier-Chalmas un Albert de Lapparent.
De Anfang vun’t Priabonium liggt tosamen mit dat eerste Vörkamen vun de kalkigen Nannoplankton-Oort Chiasmolithus oamaruensis. Dat is dat sülve as de Basis vun de Nannoplankton-Zoon NP18. Dat Enn vun de Stoop is dör dat Utstarven vun’t Foraminiferen-Geslecht Hantkenina defineert.
