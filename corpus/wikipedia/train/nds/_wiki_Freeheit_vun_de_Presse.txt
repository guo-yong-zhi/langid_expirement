De Utdrück Freeheit vun de Presse betekent dat Recht vun Rundfunk, Presse un annere Medien so as Online-Medien op’t fre’e Utübuen vun here Tätigkeid, besünners dat Recht Informatschonen un Meenungen unzenseerd to veröffentlichen. 
In Dütschland is de Freeheit vun de Presse tohaape met de Freeheit vun de Menen un de Rundfunkfreeheit dör Artikel 5, Ofsatz 1 vun’t Grundgesett vörgeven. Details regelt dat Medienrecht, speziell dat Presserecht.
Artikel 5, Ofsatz 1 vun’t Grundgesett:
"Jeder hat das Recht, seine Meinung in Wort, Schrift und Bild frei zu äußern und zu verbreiten und sich aus allgemein zugänglichen Quellen ungehindert zu unterrichten. Die Pressefreiheit und die Freiheit der Berichterstattung durch Rundfunk und Film werden gewährleistet. Eine Zensur findet nicht statt."
De Begreep Presse betekent daarbi alle drückten Schriftstücke, de to’t Verbreyden bruckt wödt, unabhängig vun Uplaag or Ümfang.
Schützt is deyn helen Vörgang vun Produktion un Verbreyden, as ok dat Schriftstück sülfst. Freeheit vun de Presse hett dorüm ok, datt Utrichten, Inholt un Form free bestimmt wödden könnt, men ok, datt Informanten schützt wödt un dat dat Redaktionsgeheimnis wahrt blifft. De Freeheit vun de Presse maakt ok kinnen Unnerscheydt twüschen seriöse Presse un Boulevardmedien. Men dat inholtliche Niveau kann in Ofwegen met annere Rechtsgüter doch ’ne Rulle spöllen. Presseerzeugnisse, de blots to’t Unnerholen deent könnt evt. weyniger stark in’t Gewicht fallen as seriöse Erörterungen met Relevanz för’t öffentliche Uteenannersetten.
Anners as Freeheyd vun de Meinung schlutt de Freeheit vun de Presse nich deyn Schutz vun Meinungsäußerungen an sik in.
De Freeheit vun de Presse heff eenmaal de ofwehrrechtliche Dimension men ok ene Institutsgarantie för ene fre’e Presse, 
De Freeheit vun de Presse konkretiseert sik to’n Bispeel in een eygen Recht üm to swiegen  för Journalisten, de ok blots unner schwaare Bedingungen ofhöört wödden düürt. Dat Recht deyn Beroop Journalist to lehrn düürt ok nich van’n Staat reglementeert wödden - private Journalistenscholen bildet in eygen Regie Journalisten ut.
