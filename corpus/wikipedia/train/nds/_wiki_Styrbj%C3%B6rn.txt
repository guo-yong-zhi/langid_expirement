Styrbjörn de Starke  weer, wenn man de iesländschen Sagas glöven deit, den Jung vun Keunig Olof II. Björnsson vun Sweden. Nodem sien Vader dootbleven weer wull sien Broder und Mit-Keunig Erik Segersäll ni, dat Styrbjörn mit op den Thron sitten deit und spraak düsset Recht sien egen Söhn, Olof Skötkonung, de noch nümmers boren weer, to.
De erste Mool, dat Styrbjörn in de Geschicht opdöcht is, in een lütten tiedgenössisch Riemel, een Lausavisa:
Een kann dorvun utgahn dat fröher gröttere Sagas vun Styrbjörn geven dei. Dat meist Material find sik over in de kotte Geschicht Styrbjarnar þáttr Svíakappa un in Delen vun de Eyrbyggja-Saga un de Hervarar-Saga. Snorri Sturluson snackt vun em in sien Heimskringla un in de Yngvars saga víðförla, de Geschicht vun Ingvar de Wietreiste, wo he ünner annern mit sienen Vetter Styrbjörn vergleken warrt.
In de moderne Literatur tritt he as een Held in Eric Rucker Eddison sien Book Styrbjörn the Strong  un bi Frans G. Bengtsson Die Abenteuer des Röde Orm as driesten Kerl op. Düsse Översicht ist tosammenfaat ut Styrbjarnar þáttr Svíakappa.
De Styrbjörn kümmt ok in de Geschicht vun den däänschen König Harald Blautahn vör. In den Roman weer de Styrbjörn een vun de, op wecken Raat de König höört hett.
Styrbjörn weer bannig groot, stark und driest  un woglieks he man bloot en twölf Johr olen Bingel weer, harr he dat doch torechtkregen, een vun de Deners doot to maken, de em, ni ut böse Afsicht, mit en Drinkhoorn op de Nees neien dei.
As sien Vader dootbleven weer un sien Unkel Erik ni wull, dat he de Stee vun Olof innehm, trock he en Snuut un weer furts un för lange Tied mulig. 
So keem dat, dat as he süsstein wöör, dat Ting besloten dei, dat he to driest weer um den sweedschen Troon to bestiegen. Sien Unkel Erik kunn nu verkünnen, dat sien egen Kind sien Nafulger warden schull, ünner de Bedingung, dat dat en Jung wöör. To’n Utgliek geev he Styrbjörn 60 utrüst Langschipp, worup de mucksche Styrbjörn sien Süster Gyrid greep un sik von’n Hoff maak.
