
De Kommun Katrineholm is ene Gemeend in dat Lehn Södermanland in Sweden. Dat höört to de Landschop Södermanland un den Gerichtsbezirk Katrineholm. Se hett 32.050 Inwahners  op en Rebeet vun 1.025,38 km². De Sitt vun de Verwalten is in Katrineholm.
Dat Rebeet üm Katrineholm is al siet mehr as 6.000 Johr bewahnt. Enige Överresten ut olle Tieten künnt in de Neeg vun Katrineholm bekeken warrn. De Kommun Katrineholm is 1971 tostannen kamen, as de vörmoligen Kommunen Katrinholm, Björkvik, Floda, Julita, Sköldinge un Stora Malm tohopenleggt worrn sünd.
De Kommun is veel vun Seen ümgeven, wovun de Kolsnaren un de Viren de bekanntsten sünd. In de Kommun gifft dat 534 Eilannen, de alltohoop 458 Hektar groot sünd. Intressante Teelen för en Utfohrt sünd ü.a. de Freetietpark Djulö, dat Freeluftmuseum Julita un dat Slott Ericsberg.
2006 weren 11,29 % vun de Inwahners buten Sweden boren.
De Kommun hett 17 Grundscholen, de vun de Kommun bedreven warrt. De Scholen hebbt alltohoop 3722 Schölers.
De ehmolig sweedsche Premierminister Göran Persson weer vun 1984 bit 1989 Kommunalraat in Katrineholm.
