Bloodagar warrt in de Mikrobiologie as Nehrbodden insett för Mikroorganismen, de dat Blood vun Söögdeerten to’n Wassen bruukt.
De Nehrbodden besteiht to 5 bit 10 % ut defibrineert Blood un gifft de Mööglichkeit sünnere Klassen vun Krankmakers natowiesen un de hämolyseren Egenschoppen vun antüchte Bakterien  to beoordelen. Normalerwies warrt dorto Schaap- oder Peerblood nahmen, in enkelte Fäll ok dat Blood vun Swien oder Kaninken. Roor is de Bruuk vun Blood vun’n Minschen.
De Kaakbloodagar  is en Afoort vun’n Bloodagar, bi de de Agar kort op 80 °C hitt maakt warrt. 2  Dordör kummt dat to en Lyys vun de Erythrozyten, de Hämin un NAD in den Agar freesett. Se künnt dor vun de Bakterien verstoffwesselt warrn, de sülvst nich hämolyseren doot . Kaakbloodplaten warrt mitünner bi högere CO2-Spannung bröödt. Dormit künnt sik sünners Bakterien düütlich vermehren, de geern in CO2 leevt, as ok all Neisseria.
