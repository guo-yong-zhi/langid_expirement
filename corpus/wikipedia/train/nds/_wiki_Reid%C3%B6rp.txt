
Reidörp  is en Dörp in de Gemeen Winsen in’n Landkreis Horborg, Neddersassen. De Oort billt binnen de Gemeen Winsen en Oortschop mit egen Oortsvörsteiher.
Dör Reidörp flütt de Luh dör un na Westen to liggt de Parrnser Graven. Dat Water ut de Rebeden in’n Oosten flütt över de Riede af, hen na’n Slüsengraven un de Ilmenau.
De Naveröörd sünd Winsen un Bossel in’n Noordoosten, Sangenstää in’n Oosten, Luhdörp un Beborg in’n Süden, Parrns in’n Süüdwesten, Scharmbääk in’n Westen un Ashusen, Gehrden un Grevelau in’n Noordwesten.
Reidörp kummt 1158 toeerst in de Oorkunnen vör.
In’n Eersten Weltkrieg sünd ölven Soldaten ut Reidörp fullen oder vermisst un in’n Tweten Weltkrieg 14. 1 
Dat ole Dörp Reidörp liggt vondaag ganz an’n Westrand von’n Oort. De gröttste Deel von Reidörp besteiht ut Hüüs, de eerst in dat 20. Johrhunnert na Oosten rut an de Straat von Winsen na Luhdörp un in de Reidörper Heid boot worrn sünd. Disse Deel von Reidörp is in’n Noorden mit Winsen tohoopwussen.
De Brügg över de Luh in dat ole Dörp is 1910 boot worrn. Later weer de Brügg denn to small un dor is en ne’e Brügg boot worrn. 2 
In de Franzosentied von 1810 bet 1814 hett de Oort to de Mairie Winsen in’n Kanton Winsen höört. Dat Rebeed hett in disse Tied 1810 to dat Königriek Westfalen un von 1811 bet 1814 to dat Franzöösche Kaiserriek ünner Napoleon höört.
De Oort hett vör 1885 to de Vaagdie Parrns in dat Amt Winsen tohöört. Blots in de Tied von 1852 bet 1859 weer de Oort kort in dat Amt Parrns. Na 1885 weer dat in’n Kreis Winsen un is 1932 Deel von’n Kreis Horborg worrn.
De Oort is an’n 1. Juli 1972 mit de Gemeenreform in Neddersassen Deel von de Gemeen Winsen worrn.
Reidörp is evangeelsch-luthersch präägt un höört to dat Kaspel von de Gertrud-Kark in Parrns.
För de Kathoolschen is de Goden-Hirt-Kark in Winsen tostännig.
Börgermeesters:
Oortsvörsteihers:
Dat Wapen wiest op sülvern Grund en swarte Brügg över en blauen Schildfoot ut Wellenlienen.
En Denkmaal för de Fullenen ut de twee Weltkrieg’ steiht in Reidörp op’n Karkhoff. Dat Denkmaal lett ok an 17 Lüüd ut de Oostrebeden denken, de in’n Tweten Weltkrieg doodbleven sünd un de ehr Familien in Reidörp opnahmen worrn sünd.
Reidörp hett tohoop mit Luhdörp en Schüttenkameraadschop, de 1925 grünnt worrn is. De MTV Luhdörp-Reidörp is 1910 grünnt worrn.
In Reidörp warrt ünner annern Faslam fiert.
Reidörp hett en egene freewillige Füürwehr, de an’n 7. März 1914 grünnt worrn is. Vörher hett dat en Plichtfüürwehr geven.
In’n Westen von’n Oort liggt en lütten Windpark mit dree Windrääd.
1944 hett de Fabrikant Willy Spangenberg in Reidörp an’n Ilmer Moorweg un an de Bahnlien Winsen–Hützel en Fabrik boot, de op dat Rebeed von de Extrakschoon arbeidt hett. Ünner annern hett de Fabrik Bleekeer mit Mineralööl dor in un Celluloos verarbeidt. Na’n Krieg hett dat Wark ok Bruunköhlen extraheert, aver is 1947 stillleggt worrn. 1955 hett denn de Cheemsche Fabrik Fridingen dat Gelänn övernahmen un de Produkschoon wedder opnahmen. Bet 1986 hett de Fabrik denn Paraffin ut Bleekeer extraheert. 10 
Dör Reidörp löppt de Landsstraat 234, de in’n Noorden na Winsen un an de L 217 geiht un in’n Süden över Luhdörp un Gastää na Solzhusen. An’n Oostrand von dat Dörp löppt parallel to de Landsstraat de Kreisstraat 84  von Winsen na Luhdörp. Lüttjere Straten loopt ans na Scharmbääk un Grevelau.
De nächste Autobahn is de Autobahn 39 . De Opfohrt 4 Winsen-Oost liggt üm un bi een Kilometer in’n Oosten von Reidörp an de K 84.
De nächste Bahnhoff is so bi twee Kilometer wied weg in’n Noorden de Bahnhoff Winsen an de Bahnlien Hamborg–Hannover. Lieker wied weg in’n Süüdoosten weer de Bahnhoff Luhdörp an de Bahnlien Winsen–Hützel, op de dat von 1906 bet 1970 Personenverkehr geven hett.
In Reidörp gifft dat de Grund- un Oberschool An’n Ilmer Barg, dat Luh-Gymnasium, dat 2004 grünnt worrn is, un de Integreerte Gesamtschool Reidörp, de siet 2011 besteiht.
Beborg  
Bossel  
Gehrden  
Hoopt  
Lassrönn  
Luhdörp  
Parrns  
Rottörp  
Reidörp  
Sangenstää  
Scharmbääk  
Stöckt  
Tönnhusen  
Winsen
