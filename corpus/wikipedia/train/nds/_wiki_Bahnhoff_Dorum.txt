De Bahnhoff Dorum is en Bahnhoff mit de Bahnhoffskategorie 6 un twee Gleise an de Bahnlien Bremerhoben–Cuxhoben in Dorum.
De Bahnhoff liggt an’n Oostrand von Dorum an de Speckenstraat . 
De Bahnlien von Bremerhoben na Cuxhoben is 1896 boot worrn, as de Bahnlien Bremen–Bremerhoben bet Cuxhoben verlängert worrn is. An’n 1. Juni 1896 is de Bahnhoff in Bedriev gahn. 2014 is he ümboot worrn.
De Bahnlien Bremerhoben–Cuxhoben is eengleisig. Von de Johren 2000 bet de Bahnhoff Noordholt 2014 ümboot worrn is, weer de Bahnhoff Dorum mit siene twee Gleise de eenzige Steed op de Bahnlien, an de sik twee Töög begegenen kunnen.
De Afkörten in dat Bahnamtliche Betriebsstellenverzeichnis is ADO 1  un de Internatschonale Bahnhoffsnummer 610829.
De Bahnhoff hett een Bahnstieg, dat is en Middelbahnstieg twüschen de twee Gleise.
Koordinaten:53° 41′ N, 8° 35′ O
