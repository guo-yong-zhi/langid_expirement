De Scheebeek is en Beek, de von rechts in de Geest münnt.
De Scheebeek hett sien Born in dat Mietenmoor bi Grotenhain. Na Süden doot de lüttjen Öörd Lüttenhain, Olenkamp, Olenstöhlen un Krönkenhütt liggen. Na Oosten to is dat Watersystem över Gravens ok mit’n Grotenhainer Beek un so mit de Meh verbunnen.
De Scheebeek flütt na Westen. An dat rechte Över doot dor de lütten Öörd Langel un Haxhoorn liggen un op dat linke Över Desebreck. Denn flütt de Beek twüschen Köhlen op dat linke un Ringst op dat rechte Över dör. De beiden Öörd sünd verbunnen över de Landsstraat 128, de mit en Brügg över den Beek rövergeiht. In’n Westen von Köhlen münnt de Scheebeek denn in de Geest.
Dat Water in de Geest flütt denn wieder in de Werser un von dor in de Noordsee.
Den Naam hett de Beek, vonwegen dat he op dat ganze Stück de Grenz  twüschen Köhlen un Ringst billt.
