Robert Preston  weer en US-amerikaanschen Schauspeler.
Robert Preston, de mehrere Musikinstrumenten spelen de, keem op de High School in Los Angeles to’n eersten mol mit de Schauspeleree in Kuntakt. Dat hett he utboet un speel dorna in Theaters in Pasadena, ünner annern mit Lüüd, der laterhen Stars worrn sünd, so as Dana Andrews un Victor Mature. Cecil B. DeMille hett em denn för de Filmloopbahn opdeckt. Ünner de Regie vun William A. Wellman weer he blangen Gary Cooper un Ray Milland in den Klassiker Beau Geste  to sehn. Glieks dorna hett he wedder mit Cooper as Partner in North West Mounted Police  mitspeelt. Wegen den Tweeten Weltkrieg müss he sien Loopbahn ünnerbreken.
As he ut Europa torüch weer hett he wedder mit veel Spood an’n Broadway speelt. Sien Dörbrook harr he mit de Rull as Professer Hill in dat Musical  The Music Man, för de he mit den Tony Award uttekent worrn is. Dat Musical is 1962 verfilmt worrn, wobi he wedder he glieke Rull övernahmen hett. 1982 speel he blangen Julie Andrews in Blake Edwards sien Kummedie Victor Victoria den schwulen Ünnerholer Toddy. För disse Rull is he för en Oscar nomineert wesen. Sien letzten Optritt in’t Kino harr he 1984 in den Science-Fiction-Film The Last Starfighter.
Preston is 1987 an Lungenkrebs doodbleven.
Preston weer för sien Filmwark twölf mol för Priesen vörslahn, dorünner eenmol för den Oscar in de Kategorie Best Nevendorsteller för Victor Victoria. Uttekent weer he mit söven Priesen, so as ünner annern mit:
