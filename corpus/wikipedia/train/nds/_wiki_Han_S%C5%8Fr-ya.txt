Han Sorya  weer en koreaanschen Schriever.
Na’n Koreakrieg is Sorya na Noordkorea gahn. He hett sien Schrieven ganz in’n Deenst vun’n Sozialismus un vun Kim Il Sung stellt un hett den Personenkult üm Kim mit opboon hulpen. Stütt vun Kim is Han een vun de wichtigsten Schrievers in Noordkorea worrn un weer denn ok Vörsitter vun’n Schriever- un Künstlerverband in Noordkorea. Sien bedüdenst Wark weer de Novell 승냥이 , de de Amerikaners in en slecht Licht rücken schall. De Geschicht vertellt vun amerikaansche Missionare, de en koreaansch Kind to Dood bringt.
1962/1963 is he denn aver bi Kim in Ungnaad fullen un müss dit Amt afgeven. Han is denn binnen Noordkorea in’t Exil gahn. Han is later wedder rehabiliteert worrn un hett denn ok en Ehrengraff op’n Natschonalen Märtyrer-Karkhoff vun Noordkorea kregen.
