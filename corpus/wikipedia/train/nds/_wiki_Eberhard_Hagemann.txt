Eberhard Hagemann  weer en düütschen Jurist.
Hagemann is 1880 in Veern boren un weer na en Studium von de Juristeree von 1908 bet 1931 Avkaat in Veern. Von 1924 bet 1931 weer he Vörsitter von’n Provinziallanddag Hannover. 1  Von 1931 bet 1933 weer Hagemann Landshauptmann von de Provinz Hannover. Von 1933 bet 1945 hett he wedder as Avkaat arbeidt. He hett 1936 un 1937 ünner annern den evangeelschen Pastoor Bruno Benfey ut Göttingen vertreden, de ut en jöödsche Familie stammen dee. 2  3  4 
Na’n Tweten Weltkrieg weer Hagemann von’n 11. Mai bet 16. September 1945 kommissarschen Oberpräsident von de Provinz Hannover 5  un von 1945 bet 1948 Präsident von dat Landgericht Veern. 6  1945 weer he ok Präsident von’n neddersassischen Landsverband von dat Düütsche Rode Krüüz 7  un Präsident von de verfassungsgebende Generalsynood von de Vereenigte Evangeelsch-Luthersche Kark Düütschland in Eisenach von’n 6. bet 8. Juli 1948. 8 
He weer Vörsitter von dat Gremium von dat Außerordentliche Karkengericht  von de Hannöversche Landskark in de Johren 1946 un 1947 un Maat von’n Raad von de Evangeelsche Kark in Düütschland. 9  2  Von 1948 bet 1952 weer he Vörsitter von’n Volksbund Düütsche Kriegsgräverförsorg. 2  Hagemann hett 1949 an de Generalsynood von de Vereenigte Evangeelsch-luthersche Kark Düütschland in Leipzig deelnahmen. 10 
An’n 15. Februar 1950 hett he von de Juristische Fakultät von de Universität Göttingen en Ehrendokter kregen.
Hagemann hett Sophie Klein freet, de Dochter von’n Göttinger Mathematiker Felix Klein. De beiden harrn veer Döchter un een Söhn. 11 
