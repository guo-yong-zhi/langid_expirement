YouTube is ene Websteed op de de Brukers Videos rinstellen un mit annere delen köönt.
Dat Bruken vun de Siet köst de Brukers nix, ehr Geld verdeent de Siet dör Warf. Överbleven is dorbi bet nu aver noch nix, de Websteed hett, ofschoonst Marktföhrer, noch kenen Gewinn maakt. 67 Lüüd arbeidt för de Firma .
Chad Hurley, Steve Chen un Jawed Karim hebbt YouTube in Februar 2005 grünnt. De Websteed is den 15. Februar online gahn un in’n Mai hebbt se de Siet offiziell vörstellt. Dat Johr 2006 över is de Websteed unbannig gau bekannt worrn un weer in’n Juli al de föfftmeist besöökte Siet in’t Internett. An’n 13. November 2006 hett Google YouTube för 1,65 Milliarden US-Dollar köfft.
