Jann Segelken  weer en plattdüütschen Schriever.
Segelken is 1887 in Scharmbeek boren. He hett dor in de Linnenstrat 13 wahnt. Siet opminnst 1922 weer he Schoolmeester för Düütsch an de Landwirtschaftliche School. 1928 hett he tohoop mit Hermann Fitschen, H. Büsing un H. Ropeter den Plattdütschen Verein grünnt. 1929 is he in’n Vörstand von’n nee grünnten Heimat- un Museumsvereen wählt worrn.
To’n 1. Oktober 1952 is Segelken denn in Rohstand gahn.
1964 hett he dat Bundsverdeenstkrüüz kregen un is ok Ehrenmaat von’n Amt Osterholzer Verein bi New York worrn. Na em is 1977 de Jann-Segelken-Kring nöömt worrn, wat en Arbeidsgrupp von Heimatvereen Oosterholt-Scharmbeek is, de sik mit de plattdüütsche Spraak utenanner setten deit.
