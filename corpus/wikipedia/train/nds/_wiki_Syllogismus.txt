En Syllogismus  en en Typ vun de logischen Argumente. Se staht in de Midden vun Aristoteles siene antike Logik, de in dat 4. Johrhunnert v. Chr. tostanne kamen is un hefft en grote Rull speelt in de traditionelle Logik bit in dat 19. Johrhunnert rin. Syllogistik is denn de Naam vun de Lehr vun de Syllogismusse. Dor warrt sunnerlich in unnersocht, wat vorutsett weern mutt, dormit en Syllogismus gellen deit. 
Tohopensett is en Syllogismus jummers na dat sülvige Muster. Jummers twee Prämissen , de Böversatz un Unnersatz heten doot, föhrt hen na en Konklusion, ok Sluss nömmt. De Prämissen un de Slüsse sünd Utsagen, de wohr oder verkehrt ween könnt. Dor steiht jummers en Begreep, dat is dat syllogistische Subjekt mit en annern Begreep, dat syllogistische Prädikat, tohope. Hier sünd Subjekt un Prädikat wat anners bi, as in de Grammatik: de Sätze  deelt dat Subjekt to ene Kategorie to. De Begreepe, de in en Syllogismus updükert, weert Böverbegreep, Middelbegreep un Unnerbegreep nömmt. Dat hangt vun de Stäe in den Syllogismus af, wo se staht. 
De Sluss oder Konklusion kann na den Inholt wohr ween oder ok verkehrt. Dat hett dor nix mit to doon, of se na de Form gellen deit  oder nich. Dat gifft veer Mööglichkeiten:
En Bispeel for en Sluss, de gellen deit un wohr is, folgt hier:
Subjekt in düssen Syllogismus sünd in all dree Sätz de Minschen un de Greken. Objekt sünd in den Unnersatz de Minschen un anners mütt starven. Unnernbegreep sünd de Greken, Middelbegreep sünd de Minschen un Böverbegreep is mütt starven.
En Bispeel for en Sluss, de gellen deit, man verkehrt is, kummt nu:
De Sluss gellt, vunwegen, dat he nootwennig ut Böver- un Unnersatz rutkummt. Man he  is verkehrt, vunwegen dat de Utsaag in den Böversatz verkehrt is.
