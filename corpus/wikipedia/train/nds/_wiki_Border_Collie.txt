De Border Collie is ene vun de FCI  achte Raaß vun Arbeids- un Heudehunden ut Schottland, Grootbritannien.
Üm 800 nahmen de Wikingers, welk tomols vun ehren Feldtogen tegen Britannien weerkamen, ok all Harderhunde mit in ehre Heimoot. 
De förste richtige Beschriven över de Arbeidswies vun de hüütigen Border Collies stammt vun Dr. John Caius, Lievdokter vun Königin Elisabeth I., in'n Book "Treatise on Englisch Doggess" ut den Johr 1570. De försten Rapports över arbeidene Scheperhunde stammt ut de Tied kort vör Christi Geburt ut Italien, nodem de Römers in Britannien infallen wöörn un bannig vun düsser Hunde mit nah Italien nohmen hebbt. 
As Stammvadder vun de hüütigen Border Collies gellt Old Hemp , in'n Besitt vun de Farmer Adam Telfer. Düsser Hund bestaak dorch siene utermaten Heudedüchtigkeit, wodör he to'n bedüdensten Tüchtröde wör. 
De Raaßbeteken "Border Collie" geiht op siene geographische Herkamen torüch, den Grenzland  mank England un Schottland un wör siet 1910 verwennt. Siet 1906 gifft et in England de Tüchtervereen "International Sheep Dog Society " , welk sick nich mit den Utsehn vun de Border Collies, sünnern mit ehren Arbeidsqualitäten süseln deiht. Vun de Fédération Cynologique Internationale   ward de Border Collie siet 1976 achtet. 
De International Sheep Dog Society hett bit hüüt noch keenen Raaßstandard för Border Collies rutbröcht. För düsse Tüchtervereen tellt blots de Arbeidsleisten vun de Hund an'n Heudeobjekt.
De Lievbu is harmonisch, mehr lang as hoog , muskelstevig, för Gauigkeit, Beweglichkeit un Utduer good paßlich. Dree Fellvarianten sünd acht; korthoorig, leedig lang un stockhoorig, dichtes Hoorkleed mit dichte Unnerwull un mittlere Textur, bi leedig langen Hoorkleed goode Mahn an'n Hals un Fahn an de Root; Gesicht un Uhrn soas Vör- un Achterlöpe af Sprungleed schulln glatt sien. Veele Farven sünd verlööft, wobi witt nie vörherrschen schull; t.B. folgende Farven: Swatt-witt, Root, Blaag, Blue-merle, Red-merle, Swatt-witt mottelt, Zobelfarven, Australian red, Lilac. Bi allen Farven kann ok "Tan"  in Form vun Afteken hintokamen. De Kopp is breed mit utprägt Stopp, Nees swatt, bruun, lei je nah Hundefarv, Fang leedig kort un stevig mit kumpleeten Scheerbiet. De Ogen sünd breed vuneenanner ansett, mittlere Grött, oval, bruun, uter bi Blue-Merles, bi denen een oder beid Ogen deelwies oder heel blaag sien dörven. De mittelgrooten Uhrn stahn oprecht oder nah vörn kippt. De Root is leedig lang, aver towenigstens bit to'n Sprungleed, good harig, deep ansett, nie över de Rüüch dregen. 
De Bewegen schull free, fletend un unspattlahmig sien. De Poots schulln dabi möglichst wenig afheven warrn, dormit sick de Hund sliekend un mit grooter Snelligkeit rögen kann.
As bi Collies pett bi'n Border Collie de MDR1-Kött hüpt op, de ene Överekelsch tegenöver mehreren Arznistoffen vörröppt.
De Border Collie is wennlicherwies een minschen- un kinnerfründliche, verspelte Hund, solang he op Plätzen mit bannig Minschen as Buernhöffs mit Loden hollt ward, sodat he stännig to doon hett . 
De Border Collie tellt opgrund vun sien Kloogheid un sien Arbeidsdrifft wiß to den faszinierendsten Hunderaaß.
Lang wör de Border Collie meist blots as Heudehund för Schaaps op den Brietschen Eilannen hollt. Dorch dat gaue Anstiegen vun de Popularität vun de Agility-Sport in Ingland un Europa wör düsse Raaß ok afwarts vun Farmen jümmer beleevder. In den letzten Johren wör düsse Hunderaaß, nich toletzt dorch Films as "Een Schwien mit de Nomen Babe", ok as Familienhund jümmer frogter. 
Düsse Vorankamen hett aver to Folge, dat mit eener Veeltahl vun Border Collies nich mehr nah den Raaßtiel arbeidet ward un düsse Hunde vör allen geistig  togrunde gahn. As "Utgliek" warrn Autos, Kinners oder sowat heudet, wat notürlich fatale Folgen hett. Even kann de Mangel an Arbeid to "Sülvstverstömmelung" vun de Hund föhren.
Opgrund düsser Tatsaak is de Border Collie as Familienhund kuum egnet. Sien anburn Arbeidsdrifft is sülvst dorch längste Spazeergangs nich to börnen; he mööt geistig föddert warrn. De Border Collie hört demnah in Hannen vun Professchon  oder to Minschen, de över bannig Tied  verfögen, heel sportlich sünd un praat sünd, de meiste Tied vun de Dag de Hund geistig to föddern. 
Wieder föhrt de stiegende Nahfroog an Border Collies darto, dat eene Veeltahl vun Hobby-Tüchters  enen Worp mit ehrer Teev hebben.
