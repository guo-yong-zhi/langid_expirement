General is en hogen Rang bi dat Militär. In veel Länner is dat de hööchste Rang. De Titel warrt in de Landmacht un in de Luftmacht bruukt. In de Marine heet de hööchste Rang Admiral.
De General driggt veer Steerns. Man dat gifft allerwegens ok noch twee ünnere Deenstgraden in düt Amt: Dat is de Generalleutnant  un de Generalmajor . Verscheden Länner, as Düütschland un de Nedderlannen, kennt ok noch den Brigadegeneral . In dat een oder anner Land gifft dat ok noch högere Räng, as den Marschall  oder den General mit fiev Steerns . 
De Begreep keem up, as Suldat en Beroop wurrn is, an't Enn vun dat 16. Johrhunnert un den Anfang vun dat 17. Johrhunnert. An Anfang weer dat so, dat dat Woort General to anner Räng bi dat Militär toföögt wurrn is, üm dor mit to wiesen: Düsse is nu de Baas vun de annern, as bi General-Kaptein, General-Leutnant, General-Major.
