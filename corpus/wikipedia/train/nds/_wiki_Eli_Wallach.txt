Eli Wallach  is en US-amerikaanschen Schauspeler, de in wiet över söventig Filmen mitspeelt hett. Beropen worrn is Wallach sünners dör sien Rull as mexikaanschen Bandit in den Italowestern Il buono, il brutto, il cattivo  vun 1966.
Wallach hett mit twölf Johren sien eersten Bühnenoptritt hat, as he bi’t Schooltheater en 65-johrigen Zyniker speelt hett. Mit föffteihn Johren harr he in en Amateurfilm sien eersten apentlichen Optritt. Siet de Tiet weer för em kloor, dat he Schauspeler warrn wull.
In Austin, Texas hett he de Universität besöcht, woneem he sien Afsluss maakt hett. Dor hett he ok dat Rieden lehrt, wat em later bi sien Loopbahn holpen hett. In’t Johr 1941 is he in de US Army gahn. Wiel den Tweeten Weltkrieg hett he to’t Medical Administrative Corps höört un steeg op bit in den Rang vun en Captain. As he 1945 ut de Army utscheedt is, hett sik wedder de Schauspeleree towennt. An’n Broadway geev he sien Debüt in Skydrift.
Sien eersten Kinofilm  hett Wallach 1956 dreiht, nadem he al en poor mol in Feernsehepisoden to sehn weer. Er speel in sien eerste Filmrull en siziliaanschen Verföhrer vun de minnerjohrige Hööftdorstellersche . Dorna kemen wieter Filmen as The Lineup, Lulluby un Seven Thieves ehdem he 1960 in den Klassiker The Magnificent Seven vun John Sturges en mexikaanschen Röver-Anföhrer speelt hett. Dat Johr dorop stünn he blangen Clark Gable, Marilyn Monroe un Montgomery Clift för den Film The Misfits vör de Kamera.
Sien beropenste Rull weer aver 1966 de mexikaansche Bandit Tuco, den he an de Siet vun Clint Eastwood in Il buono, il brutto, il cattivo vun Sergio Leone. De beiden Schauspelers hebbt eerst 37 Johr later wedder tosamenarbeit, as Eastwood Wallach to en Cameo-Optritt in sien Film Mystic River rümkriegen künn.
Dat Wallach aver noch mehr to spelen künn as blots de Rull vun’n Halunken, hett he in sien Rullen an’t Theater wiest, woneem he de Tokiekers as Charakterschauspeler övertüügt hett. 1951 is he mit’n Tony Award uttekent worrn för sien Rull as Alvaro Mangiacavallo in dat Stück The Rose Tattoo vun Tennessee Williams.
In’t Johr 1994 hett Wallach Stephen King sien Roman Insomnia op 24 CDs lest.
Eli Wallach weer ölven mol för Filmpriesen vörslahn un hett dorvun söss wunnen:
