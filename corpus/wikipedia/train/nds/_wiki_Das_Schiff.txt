Dat Schipp  is een hoochseedüchtich, 32 Meter lange Kohn mit en Deepgang vun 1,2 Meter. Vermeeten is dat mit 265 BRT. Dat Schipp liggt good anbunnen in’t Nikolaifleet bi de Holtbrüch in Hamborg un hett freuer „Rita Funck“ heten. Eberhard Möbius hett dorvun, tohoop mit sein Fro Christa, en swemmend Theater maakt, he hett seggt, dat wer för em „een Droom ut Holt un Iesen“. Nu all 30 Johr is dat en bedüden Hamborger Institutschoon för de Kultur, Kabarett un Kleenkünst. Vele good kennte Lüüd hebbt dor all snackt, so as Gert Fröbe, Heinz Reincke; sogor Helmut Qualtinger un Senta Berger sünd all dor west un hebbt sik jümmers för een vull Schipp afmaracht. Mit sien 120 Stöhl is dat meist utverköfft. To dat Schipp gifft dat ok en Book. Dor hett Möbius opschreven, wie ut „Rita Funck“ suutje „Das Schiff“ worden is. Nöömt is dat „Das Schiff Ein Traum aus Holz und Eisen“. Möbi, as Eberhard Möbius tomeist nöömt ward, 79 Johr oolt, steit in düsse Johr, 2005, al 60 Johr op de Bühn.
