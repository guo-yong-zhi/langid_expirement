Tasuku Honjo  is en japaansch Immunoloog, de för Forschungen över de  molekularbiologischen Oorsaaken van de Antikörper-Diversität bekannt is un nee immunologische Ansätze in de Krebstherapie. 2018 kreeg he tosommen mit James Patrick Allison den Nobelpries för Physiologie oder Medizin.  
Honjo studeer af 1960 Medizin an de Universität Kyōto, wo he sowohl sien medizinischen Doktertitel  as ok sien Ph.D. in Medizinische Chemie  kreeg. Dortüschen hett he 1966/67 en Fackutbillen as Dokter an dat Universitätsklinikum in Kyoto maakt un weer van 1971 bis 1973 an den National Institutes of Health un Fellow van de Carnegie Institution in Washington D.C. Af 1974 weer he Assistenzperfesser an de Medizinische Fakultät van de Universität Tokio un af 1979 Perfesser för Genetik an de Medizinische Fakultät van de Universität Osaka. He is siet 1984 Perfesser an de Universität Kyoto, siet 2005 in de Fakultät för Immunologie un Genomische Medizin. In Kyoto weer he van 1988 bit 1997 Direkter van dat Institut för Molekularbiologie un Genetik un van 1996 bit 2000 as ok van 2002 bit 2004 Dekan van de Medizinische Fakultät. Van 2004 bit 2006 weer he Direkter van dat Research Center for Science Systems van de Japan Society for the Promotion of Science. 
Binnerhalv van de groot Antall van Antikörper ertüügen B-Lymphozyten, jede spezifisch up  bestimmte Antigene reageerend un vör de Gebort dör tofällige Rekombinatschon van Genen för Sub-Afsnitte van de V-Region ertüügt J-Rekombination), find nah de Gebort en  genetisch Riepen statt, de dat Immunsystem beter to Afwehr rüst. Dorbi wirken vör allen twee  Mechanismen: somatische Hypermutatschoon  un Class Switching Recombination in de C-Region , de to verscheeden  Subtypen führt as IgG, IgE, IgA. Honjo gelung de Opklooren van de dor achter stahn Mechanismen un de Opdecken van en dorbi bedeeligt Enzym, AID . Vermoot wurrd ok en Rull van dat AID in de nahtranskriptschonale RNA-Prozesseeren, wat denn as wieder Mechanismus dorto kummt.
Buterdem hett Honjo en Mechanismus van dat Immunsystem opdeckt, dat dämpend up de  Immunantwort wirkt över dat PD-1-Protein  1 . Dat bütt en Ansatz to de Krebstherapie, wiel bi Blockaad van den PD-1-Rezeptor dat Immunsystem stark anschaaven wurrd. Eenige Krebszellen billen en Liganden  för PD-1 un setten dormit PD-1 in Gang un ünnerdrücken somit dat Immunsystem. Dat wurrd dör de Blockaad van PD-1 mit spezifischen monoklonalen Antikörpern as Medikament in de Krebstherapie verhinnert. Hier weern all 2012 klinische Studien  in Japan  un bi Bristol-Myers Squibb in den USA in Arbeit. 2  2014 wurrn up disse Grundlaag twee Checkpoint-Inhibitoren nömmt  Medikamente tolaaten . Nivolumab wirkt bi eenig Formen van Huut-, Lungen- un Nierenkrebs. De Hemmung van dat Immunsystem dör Ingangsetten van PD-1 hett aber ok positive Wirkungen in‘n Körper as de Ünnerdrücken van  Autoimmunkrankheiten, wat ok to unerwünschten Nebenwirkungen bi den Insatz van Checkpoint-Hemmern in de Krebstherapie führen kann.
He is todem Ehrenliddmaat van de American Association of Immunologists un weer van 1999 bit 2000 Präsident van de Japaansch Sellschopp för Immunologie.
1991 bit 1996 weer he Fogarty Scholar an den National Institutes of Health. Siet 2016 tell hüm  Thomson Reuters wegen de Antall van sien Ziteern to de Favoriten up en Nobelpries]].
