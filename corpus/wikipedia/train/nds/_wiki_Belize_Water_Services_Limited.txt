Belize Water Services Limited  is en Ünnernehmen ut Belize, dat de Waterversorgung un de Afwaterentsorgung in dat Land bedrifft. Dat Ünnernehmen hett sien Seet in Belize-Stadt.
Bet 2001 hett sik de staatliche Water and Sewerage Authority  in Belize üm Water un Afwater kümmert. 1  Dat Ünnernehmen Belize Water Services Limited is in’n Januar 2001 grünnt worrn un hett in’n März 2001 Vermögen, Verbindlichkeiten un Anlagen von de WASA övernahmen. 1  Dormit schullen Waterversorgung un Afwaterentsorgung privatiseert warrn. 1  83 % von de Andelen an BWS hett dat brietsch-nedderlandsche Ünnernehmen Cascal Services Limited övernahmen. 1 
In’n Oktober 2005 hett de Regeren von Belize de Mehrheit von de Andelen von Cascal trüggköfft. 1  Stand 2017 hebbt von de 40 Milljonen Andelen 82,6 % de Regeren von Belize tohöört, 10 % dat Social Security Board von Belize un de Rest weer in Streibesitt. 2 
Dat Ünnernehmen versorgt Stand März 2017 57.200 Kunnen  mit 787.000 Kubikmeter Water in’n Maand. 2  De Kunnen verdeelt sik op de twee Städer, söven Lüttstäder un 35 von de üm un bi 200 Dörper in Belize. 2  60 % von dat Water kummt ut Strööm un de Rest to’n groten Deel ut bohrte Borns. 2  Blots de Oort San Pedro Town op dat Eiland Ambergris Caye un dat Eiland Caye Caulker warrt mit Water versorgt, dat dör Ümkehrosmose ut Seewater wunnen warrt. 2 
In dat Geschäftsjohr 2016/2017 hett dat Ünnernehmen bi Innahmen von 45,5 Milljonen Belize-Dollar en Gewinn von 8,586 Milljonen Belize-Dollar maakt. 2 
Stand 2019 bedrifft dat Ünnernehmen Klärwarken in de dree Städer Belmopan , Belize-Stadt  un San Pedro Town . In Belmopan is dat Klärwark 1970 in Bedriev gahn, in Belize-Stadt 1980 un in San Pedro Town 1996. Keen von de dree Städer is to 100 % afdeckt. 3 
Koordinaten:17° 30′ N, 88° 12′ W
