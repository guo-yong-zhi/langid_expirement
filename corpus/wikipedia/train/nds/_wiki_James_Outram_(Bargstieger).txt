Sir James Outram  weer en britisch Geistlicher, de mehrere Eerstbestiegen in de Kanaadsch Rocky Mountains in de fröh 1900er Johren ünnernommen hett. 
Outram weer de Söhn vun Sir Francis Boyd Outram. He hett dat Haileybury College un dat Pembroke College, Cambridge besöcht, wo he sien Master of Arts kreeg. 1900 keem he in Kanada an un hett beslooten, sück as Bargstieger to versöken. Sien Hööftquartier harr he in Calgary. All in sien eerst Johr dor besteeg he den Cascade Mountain, meest 3000 m hooch. 
Outram schreev 1905 dat Book över sien Avendüren mit den Titel In the Heart of the Canadian Rockies un dorto noch völ Artikel in Magazinen, de sück mit de Bargstiegeree befaaten deen.
1920 wurr de Mount Outram in den Banff National Park nah hüm nömmt.
1921 hett he en Dochter vun Joseph Balfour heiraadt, de Ehe bleev aber kinnerlos. Outram hör de Anglikaansch Kark an un weer Liddmaat vun den Oranier-Orden. 
Outram is in Victoria, British Columbia nah en mehr Maand düern Krankheit storven. 
