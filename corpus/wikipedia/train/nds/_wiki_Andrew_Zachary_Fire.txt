Andrew Zachary Fire  is en US-amerikaansch Bioloog. 2006 kreeg he gemeensam mit  Craig Cameron Mello den Nobelpries för Physiologie oder Medizin för en Verfohren, mit dat sück Gene teelt stummschalten laaten .
Fire hett in dree Johren sien Mathematikstudium an de University of California in Berkeley maakt. Mit 19 Johren wessel he an de  Biologiefakultät an dat Massachusetts Institute of Technology in Cambridge un hett dor ünner den lateren Nobelpriesdräger Phillip Allen Sharp in’ Beriek vun de Zellbiologie arbeit.
1983 kreeg he sien Ph.D. un gung ansluutend nah Cambridge in England to Sydney Brenner. Bi dee fung he sien Forschungen an’ Caenorhabditis elegans an. 1986 wurr he  Mitarbeiter an dat Department of Embryology der Carnegie Institution of Washington in Baltimore. Dör Versööken mit den  Fadenwürm Caenorhabditis elegans kunn he 1998 tosommen mit Mello nahwiesen, dat dör de Injektschoon vun Düppelstrang-RNA-Molekülen de Funktschoon vun Genen beter as dör genspezifische Eenzelstrang-RNA ünnerdrückt wurrn kann. 1  2003 gung he an de Stanford University School of Medicine, wo he an dat Department för Pathologie un Genetik forsch; siet 2004 is he dor Perfesser för Pathologie un Genetik.
