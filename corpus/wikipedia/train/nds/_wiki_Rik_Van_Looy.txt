Henri “Rik” Van Looy  is en ehmalger belgisch Radrennfohrer un en vun de spoodrieksten  Klassikerjäger.
Van Looy – ok „Rik II“ nömmt, um hüm vun den ölleren belgischen Radprofi Rik Van Steenbergen to ünnerscheeden – kunn in sien Profi-Karriere van 1953 bit 1970 jedes vun de fiev so nömmt  „Monumente vun den Radsport“, also de wichtigsten klassischen Eendagsrennen winnen, wat neben hüm blots noch Eddy Merckx un Roger De Vlaeminck schafft hebbt. Dreemal wunn he Paris–Roubaix, je tweemal de Flannern-Rundfohrt un Paris–Tours, as ok je eenmal Mailand–Sanremo, Lüttich-Bastogne-Lüttich un de Lombardei-Rundfohrt. 1960 un 1961 weer he todem Straaten-Weltmeester. 
As mäßiger Barg- un Tietfohrer hett Van Looy vergevens versöcht, ok de groot Etappenrennen to winnen. Liekers keem he to söben Etappensiege bi de Tour de France, twalf bi den Giro d’Italia un 18 bi de Vuelta a España.
Dorneben hett he ok dat Rennen La Flèche Wallonne  wunnen un weer belgisch Landsmeester. 
Ok bis Söss-Dags-Rennen hett he mehrfak wunnen . 
