Manchester Terrier
De Manchester Terrier is en vun de FCI anerkannt Hunnenrass ut Grootbritannien . 
Vörfohren vun disse ut Grootbritannien stammend Rass wurrn Enn‘ vun dat 18. Johrhunnert eerstmals as „Black und Tan Terrier“ erwähnt. He weer en Arbeitshund, de jagdlich führt wurr un todem en Rattler, also en Hund, de Huus un Hoff free vun Naagdeerten un lütt „Rööftüüch“ hollen sull.
Ut den Black und Tan, de dat in twee Felltypen geev: glatt- un ruuchhoorig, hebbt sück in dat 19. Johrhunnert wiedere Terrierrassen entwickelt, ünner annern ok de  Düütsch Jagdterrier. En Verwandtschaft to de Pinscher, Welsh Terrier oder Beauceron kann man nich afstrieden. Ut en Lien entwickel sück denn över den  „Old Black and Tan Terrier“, der hüüdige Manchester Terrier, nömmt nah de Stadt Manchester. Manchester weer Enn‘ vun dat 19. Johrhunnert de Swoorpunkt vun de Tucht. Eerst bannig laat, etwa in dat Johr 1970 funnen Vertreder vun disse Rass ok den Weg nah Düütschland. 
He sütt en düütsch Pinscher bannig ähnlich, is aber fiener baut: bit 41 cm groot bi en Gewicht van 10 kg, deepswaart un satt mahagoniähnliche Lohfarv; dat Fell liggt dicht an, is glatt, kört un glänzend.
