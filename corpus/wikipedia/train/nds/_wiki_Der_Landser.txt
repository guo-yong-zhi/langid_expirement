Der Landser is en Reeg von Romaans op Hoochdüütsch, de elk Week in’n Verlag Pabel-Moewig rutkaamt. De Heften hannelt von de Geschichten von düütsche Soldaten in’n Tweten Weltkrieg. Vertellt warrt Aventüür-Geschichten ut de Sicht von de lütten Soldaten, de Landsers. Dat geiht in de Geschichten normalerwies jümmer üm „gode Soldaten“, de Achtergrund von’n ganzen Krieg, de Verbreken von de Wehrmacht un de Antisemitismus kaamt nich vör.
De eersten Heften sünd 1957 rutkamen. In de eerste Tied harr de Reeg en Oplag von so bi 500.000 Heften elk Week. 1998 schall de Oplaag noch so bi 60.000 Heften elk Week wesen hebben 1 .
Von Kritikers warrt den Landser vörhollen, dat he en verkehrt Bild von de Wehrmacht tekent. De Wehrmacht warrt positiv dorstellt un de Verbreken un legen Daden von de Soldaten utblennt. In de Johren 1950 sünd denn ok 11 Heften von’n Landser op’n Index von de Bundesprüfstelle für jugendgefährdende Medien kamen.
