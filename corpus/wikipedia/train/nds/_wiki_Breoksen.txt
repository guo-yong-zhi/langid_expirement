
Breoksen  es eun Dörp dat vandage teo Deppelt mit büi höört un in’ Krüis Lippe in Noordrhüin-Westfolen liggt. Vandage liebet 620 Minsken in’n Dörp. 1 
De Oort es knapp 4 km van’n Stadtzentrum in Richte Noord-Aust weg. Üm rüm liggt Kluite in’n Noord-Westen, Barksen in’n Noord-Austen, Meoske in’n Süüd-Westen un Hakedaal in’n Süden.
Dat Breok in’n Nomen kümmt van den plattduitsken Weort Brook af un wüist up eun vörmaligen Sump hen. De eerste Urkunne, wo dat Dörp mit den Nomen Brocksen in steuht es iut’n Johre 1621. Man es sik öwwer vermodend dat’t Dörp öller es, denn dat gifft Urkunnen de över eunen Pothof schrüiven, just an’r sülvigen Stied os vandage Breoksen. Teo den Pothof höör eun Peol mir büi, de bet vandage os de Dörppeol besteuht. 2 
Den 1. Januar 1970 wurr Breoksen no de Krüisstadt Deppelt ingledert. 3 
1954 hadde dat Dörp 440 Inwonners. 4  Vandage liebet hür 660 Minsken. 1 
Breoksen is just os meust ollerwegens in Lippe evangeelsk-reformeert. Dat Dörp höört teo’n Pfarrbezirk  III van’r Kerkgemeune Deppelt-Aust. 5 
För de Kathollsken es de Kerke Sünne Marien in’n Deppelter Noorden teostännig. 6 
De Oortsbörgermeister es Hermann Ollenburg  un Vertreter in’n Stadtroot es upstunns Rüdiger Preuß . 7 
In Breoksen gifft den Heumatvereun Breoksen/Barksen un den Turnvereun Breoksen van 1970.
Dat Dörp het auk eunen Schützenvereun den Schützenverein KKLGV  Brokhausen von 1971 e. V. 8 
Elk an Austern werrt Fuurräder eunen Knüll daal rullt. 9 
De Oort het eune Früchwillige Fuurwehr, de in’n Johre 1809 gründet wurr. Mit de Inglederung van Breoksen os eun Deppelter Oortsdeul wurr auk de Breokser Fuurwehr mit’r Deppelter teohaupe foot. Hüüt es seu binnen de Deppelter Früchwillige Fuurwehr eune eugene Löschtruppe un besteuht iut circa 70 Manns- un Friunsluie.
De Breokser Truppe is teostännig för de Oorte Barksen, Hakedaal, Jerxen-Orbke, Kluite und Meoske un billet teohaupe mit de Löschgruppe Bentrup de Löschtrupp Deppelt Noord. 10 
De Oorthet keune Scheole man eunen eugenen Kinnergoorn. 11 
De Kreisel, de blangen dat Dörp liggt heut offischiel Brokser Kreisel, is also no′n plattduitsken Nomen un no′n haugduitsken Namen nöimet. In’r Midde van’n Kreisel steuht eun Paneel, wo Breokser Kreisel up steuht. Dat hett de Heumatvereun Breoksen maket, de auk de Bleomenrabatten in den Kreisel anplant. 12 
In’n Dörp an’r Breokser Strote, steuht eune Euke, de Breokser Friens-Euke nöimet werrt.
De Euke wurr 10 Johr no den duitsk-fransken Krüige van 1870/71 plant. Först Bismarck spendete de Poten, just seo os veule annere Frienseuken in heel dat Duitske Rüik. 1987 wurr eun Schild mit’r platduitsken Beschriften Breokser Friens-Euke upstellt.
 13 
Barksen  
Bentrup  
Böjjerbieke  
Bövverschäunhagen  
Breoksen  
Deppelt-Noord  
Deppelt Süüd  
Düsselbreok  
Hakedaal  
Hiddsen  
Hillgenkerken  
Hauernaulentrup  
Iusendörp  
Jerxen-Orbke  
Kluite  
Lossbreoke  
Meoske  
Nüijjen  
Nüiwauld  
Öttern-Breemke  
Püivitsheu V.H.  
Püivitsheu V.L.  
Remmsen  
Schamark  
Spork-Eukholt  
Ünnerschäunhagen  
Vahlsen
