MySpace is ene Websteed, op de Brukers sik lütte egene Websteden inrichten köönt. Dat ganze is för de Brukers kostenlos. De Firma News Corporation, to de de Websteed tohöört, maakt ehr Geld dör Warf op de Sieden. MySpace is in de Johren 2005 un 2006 temlich populär worrn un hett vele Millionen Brukers wunnen. De Spood hett dor mit to doon, dat de Sieden so licht inrichten sünd un dat de Sieden so licht ünnerenanner to vernetten sünd.
