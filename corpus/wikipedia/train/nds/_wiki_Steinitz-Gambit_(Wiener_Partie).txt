Nah Wilhelm Steinitz sünd eenig Anspeel-Varianten nömmt wurrn. So funn he ok dat nah hüm nömmt Gambit in de Wiener Partie ut:
1. e2-e4 e7-e5 2. Sb1-c3 Sb8-c6 3. f2-f4 e5xf4 4. d2-d4?! 
Wiel nah 4. ... Dd8-h4+ 5. Ke1-e2 de witt König sien Rockaadrecht verlesen deiht, wurr dat „Steinitz-Gambit“ vun völ vun sien Tietgenossen för nich korrekt hollen. Steinitz geev aber up de Meenen vun anner Lüüd nichts un hett an sien Meenen fasthollen. He hett denn ok mit dit Anspeel tegen Zukertort in de letzte Partie vun de Weltmeesterschapskamp 1886 wunnen.
