Dale Thomas Mortensen  weer en US-amerikaansch Weertschopswetenschopler. 2010 kreeg he den Nobelpries för Weertschopswetenschoppen tosamen mit Christopher Pissarides un Peter Arthur Diamond.
Nah sien Bachelor of Arts 1961 in Weertschopswetenschop an de Willamette University kreeg he 1967 vun de Carnegie Mellon University sien Doktertitel Ph.D.. He is all siet 1965 an de Northwestern University tätig: 1965 bit 1971 weer he dor Helpsperfesser un 1971 bit 1975 buterordentlich Perfesser. Siet 1975 is he dor ordentlicher Perfesser för Weertschopswetenschoppen. 1979 bit 1982 weer he Dekan vun de wertschaftwetenschaplich Fakultät. Siet 1980 is Mortensen tosätzlich Perfesser för  Bedriefweertschopslehr un Entscheidungstheorie. Siet 2001 forscht he todem an dat Institut zur Zukunft der Arbeit in Bonn un siet 2005 an dat National Bureau of Economic Research  in Cambridge, Massachusetts. Gastprofessuren hebbt hüm an de Cornell University , New York University , Hebräisch Universität Jerusalem , University of Essex , an dat California Institute of Technology  un an de Universität Aarhus  führt.
Mortensen interesser sück besünners för dynamische Prozesse in de Weertschop, de vun bitherig Theorien nich vullständig utdüüdt wurrn könnt. He entwickel in de Arbeitsökonomik formal Arbeitssöökmodelle un hett hör Anwennen up  Arbeitslosigkeit un de Dynamik vun Lohn un Gehalt ünnersöcht. Sien Erkenntnis, dat dat tofällige Indrapen vun de Hannelspartner Frikschoon ertüücht, wurr to en führend Technik in de Analyys vun Arbeitsmarkten un in de Effekten vun de Arbeitsmarktpolitik.
He weer mit Beverly Patton Mortensen verheiraadt.
