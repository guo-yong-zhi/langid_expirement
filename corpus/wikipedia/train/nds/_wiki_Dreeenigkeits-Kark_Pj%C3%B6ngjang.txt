De Dreeenigkeits-Kark in Pjöngjang is en russ’sch-orthodoxe Kark in de Stadt Pjöngjang in Noordkorea. De Kark liggt an’t Över von’n Taedong. Se hett an’n 13. August 2006 apenmaakt. Bi de Konsekratschoon weren de Metropolit Kirill von Smolensk un Kwak Pom-gi‎ mit dorbi. De Plaan, en orthodoxe Kark to boon, is op Kim Jong-il sien Reis na Russland 2002 opkamen.
To’n 5. Johrsdag hett ok Arzbischop Markus von Jegorjewsk 2011 de Kark besöcht. De Dreeenigkeits-Kark is een von man veer christliche Karken, de dat in Noordkorea gifft.
