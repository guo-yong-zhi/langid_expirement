Francesco Giuseppe Baldassarre Morlacchi  weer en italieensch Komponist un Dirigent.
Morlacchi weer de Schöler vun Giovanni Mazetto in Perugia, Luigi Caruso, Niccolò Antonio Zingarelli in Loreto un Stanislao Mattei in Bologna. 1810 keem he up Vermittlung vun de Singersche Marietta Marcolini nah Dresden un weer as Nahfolger vun Ferdinando Paer af 1811 bit to sien Dood Hoffkapellmeester vun de Italieensch Oper in Dresden. Dormit weer he tostännig för de Berieken kathoolsch Karkenmusik, Oper un höfische Kamer- un Orchestermusik. As Carl Maria von Weber 1817 Königlicher Kapellmeester un Direkter vun de deutschen Oper an dat Dresdner Hofftheater wurr, wurr Morlacchi to sien erbittert Gegner.
He is in Innsbruck wiels en Reis nah Pisa storven. Sien Dood bedüüd denn ok dat Enn’ vun de Afdeelen „Italieensch Oper“ in Dresden. Dat Theater vun sien Heimatstadt Perugia wurr nah hüm  „Teatro Morlacchi“ nömmt, ok dat Konservatorium in Perugia drocht sien Naam.
Morlacchi droog in Dresden stark to dat Entfalten vun de „romantisch“ Musik bi un wurr wegen sien musikalischen Utdruck ok as „italieensch Romantiker“ an' Pult vun de Dresdner Hoffkapelle betekent. He weer Initiator vun de Dresdner Palmsönndagskonzerte un nehm sück  de Wedderupführen vun Bach sien Matthäus-Passion in Dresden an.
En Deelnahlass vun Francesco Morlacchi - circa 150 Katalognummern mit circa 50 Musikautographe, tallriek Afschriften un Drucke – wurrd in de Musikafdeelen vun de SLUB Dresden upbewohrt .
