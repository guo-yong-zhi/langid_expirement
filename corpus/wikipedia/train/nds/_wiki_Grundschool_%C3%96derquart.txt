De Grundschool Öderquart weer en Grundschool in dat Dörp Öderquart in’n Landkreis Stood. Dreger weer de Samtgemeen Noordkeden. De School liggt an de Dörpstraat 73 .
Nadem se mit de Grundschool trech weren, güngen de Kinner na de Oberschool Noordkeden oder dat Vincent-Lübeck-Gymnasium in Stood. Se dröffen aver ok op dat Detlefsengymnasium in Glückstadt oder dat Gymnasium Warstood gahn.
De Volksschool in Öderquart is 1879 boot worrn.
2012 is beslaten worrn, dat de School mit dat Enn von dat Schooljohr 2013/2014 dichtmaken mutt, von wegen, dat de Schölertallen jümmer mehr dalgahn sünd. Toletzt müssen de eerste un de twete jüstso as de drüdde un veerte Klass tohoop ünnerricht warrn un de Schoolmeesters kunnen de Betreuungstieden nich mehr vullkriegen. In dat Schooljohr 2008/2009 harr de School noch 57 Schölers, de von veer Schoolmeesters Ünnerricht kregen hebbt. 2010/2011 is de Schölertall op 47 dalgahn, in dat Johr 2011/2012 op 37 un 2013/2014 weren dat toletzt noch 29 Schölers un twee Schoolmeesters.
De letzte Schooldag weer de 30. Juli 2014. Sietdem mööt de Schölers op de Grundschool Freeborg gahn oder op de Grundschool Balje oder Grundschool Wischhoben, wenn de Öllern dat wüllt. De Schölers, de 2013 in de eerste Klass inschoolt worrn sünd, sünd all glieks op de dree annern Grundscholen inschoolt worrn, dat se nich glieks na een Johr de School wesseln mööt.
Koordinaten:53° 48′ N, 9° 14′ O
