Gesche  is een plattdüütschen Vörnaam för Deerns. Sünnerlich in Bremen is düsse Naam begäng.
Gesche is woll de korte Form vun den olen plattdüütschen Naam Gesine oder Gesina. Düsse Naams kaamt in de Gegenden, wo se bruukt wurrn sünd, all tohopen vör. Man de Naam Gesche is in bestimmte Landstreken veel öller as de Naam Gesine . Dat lett, as wenn Gesine oder Gesina ut Oostfreesland nah de annern Kuntreien vun Noorddüütschland kamen sünd un denn bruukt wurrn sünd, wenn dat mehr offiziell wurr. So is de bekannte Mördersche Gesche Gottfried in een dormalig Book öber ehr Drieben Gesina Margarethe Gottfried nömmt wurrn. 
De Een seggt, dat Gesche, just so, as Gesine een korte Form vun den Naam Margarethe is. Düsse Naam kümmt ut dat greeksche Woort μαργαρίτης . Dat bedutt Parl. In Norddüütschland weer dat ganz begäng, lange Naams af to körten un so is dor denn Gesche vun wurrn.
De Annern seggt, dat Gesche, just so as Gesine, een korte Form vun den olen germaanschen Naam Gertrud is. Düsse Naam sett sik tosamen ut twee germaansche Wöör. Dat eerste is Ger, dat heet Speer oder Speet. Dat tweede Woort is nich ganz klaar. Dat kann ween, dat -drud meent is. Dat heet Töversche oder Wickersche. Wenn dat so is, denn bedutt de Naam so veel as: Een de wunnerlich ümtogahn weet mit'n Speet/Speer.
De anner Möglichkeit is, de tweede Deel kümmt vun dat germaansche Woort -trud oder -trut. Dat heet so veel as : leev oder trolich. Wenn dat stimmt, denn bedutt Gesche : Een, de trolich mit'n Speet ümgeiht. 
Dat weer fröher ganz begäng, datt de olen langen Naams afkört wurrn sünd. Up düsse Aart is ut Margarethe oder Gertrud een korten Naam wurrn. Mag angahn, dat de korte Form toeerst Gesa oder Gese weer. Un denn is dor noch de Form -ke anbackt wurrn as Suffix to'n lütter maken . Denn hett dat den Naam Geeske geven. Un de is mit de Tiet afslepen to Gesche. Dat bedutt Lütt Margarethe oder Lüttje Gertrud.
In ole Listen un Urkunnen finnt sik de Naam 
 6 
 7 
 8 
 9 
 10 
 5 
 11 
 12  
 13 
 1 
 2 
 14 
 15 
 4 
 3 
 16 
 17 
 18 
 19 
 20 
 21 
Bekannt is de Naam Gesche besunners vunwegen de Giftmischersche Gesche Gottfried ut Bremen. In de Jahren vun 1813 bit 1827 hett se 15 Minschen mit Gift an'e Siet bröcht. 1831 hett de Scharprichter ehr up'n Domshoff to Bremen mit dat Sweert den Kopp afneiht. Veel Lüde hefft dor later Böker öber schreven. Rainer Werner Faßbinder hett in de 1970er Jahren een Film doöber dreiht.
