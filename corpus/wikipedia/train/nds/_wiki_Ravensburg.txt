Ravensburg  is en Mittelstadt as ok  Kreisstadt un gröttste Stadt van den Landkreis mit den glieker Naam in dat südlichen Böverschwaben. De ehmalige Free Rieksstadt liggt in dat Schussendaal nich wiet van den Bodensee un wurr wegen hör tallriek, goot erhollen middelöllerich Toorns fröher ok as „dat schwäbische Nürnbarg“ betekent. Siet den 1. April 1956 is Ravensburg Groot Kreisstadt.
De Stadt hett 50.897 Inwahner  up en Flach van 92,05 km². Wu de Naam entstahn is, weet man nich nipp un nau, hett aber mit de dor vörhannen Veitsburg to doon. De Naam van de Stadt hett sück in den Loop van de Geschichte van Ravenspurch in dat Johr 1088 över Ravensberc  un Ravensburg  to de hüüdige Form ännert. 
