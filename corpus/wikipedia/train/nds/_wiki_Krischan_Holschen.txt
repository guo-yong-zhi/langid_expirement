Krischan Holschen  weer en plattdüütschen Schriever.
Holschen is 1922 as Söhn vun en Konstruktör in Otterstedt boren. He hett dor ok de Volksschool besöcht un weer denn in Beers op Gymnasium. 1941 warrt he Suldot. Vun 1949 af an studeert he an de Universität Hamborg op Germanistik un Philosophie.
He hett denn veel Böker mit Lyrik un Prosa schreven, is aver vör allen ok dör Lesungen vun siene Warken bekannt worrn. Holschen sien Texte sünd achtersinnig mit Humor, bitieden ok grotesk un good to’n vördregen.
1976 hett he den Fritz-Reuter-Pries kregen. Na Holschen hett in Borgfeld de Krischan-Holschen-Weg den Naam kregen.
Holschen weer verheiraadt mit Marion, borene Haubold .
