Frank Anthony Wilczek  is en US-amerikanischer Physiker. He kreeg 2004 den Nobelpries för Physik.
De Söhn vun en italieensch Moder un en poolsch Vader gung in sien Gebortsoort Queens to de School. 1970 hett he sien Bachelor of Science-Afslussuss in Mathematik an de University of Chicago, 1972 den Master of Arts in Mathematik un 1974 den Dokter in Physik an de Princeton University maakt. Van 1974 bit 1981 un van 1989 bit 2000 weer he Perfesser an de Princeton University, ünnerbraaken vun en Forschenstätigkeit 1976/77 an dat Institute for Advanced Study ebenfalls in Princeton. Van 1980 bit 1988 weer Wilczek Perfessor an de University of California, Santa Barbara un Liddmaat an dat Kavli Institute for Theoretical Physics. Siet 2000 is he Herman Feshbach-Perfesser för Physik an dat Massachusetts Institute of Technology.
1973, wiels sien Tiet as Promotschoonsstudent in Princeton, hett he tosommen mit David Jonathan Gross de Asymptotisch Freeheit opdeckt, de beseggt, dat dee Starke Wesselwirken tüschen Quarks umso schwaaker is je dichter de bi'nanner sünd. Falls twee Quarks extrem nah tosommen sünd is de Wesselwirken so schwaak, dat se sück meest as free Deelchen verhollen. Disse Theorie  weer en wichtig Träe to de Entwicklung vun de Quantenchromodynamik.
1982 weer he MacArthur Fellow. 1994 wurr Wilczek mit de Dirac-Medaille  uttekent, 2003 mit den Julius-Edgar-Lilienfeld-Prize vun de American Physical Society, un 2004 kreeg he gemeensam mit David Jonathan Gross un Hugh David Politzer den Nobelpries för Physik för dat Opdecken vun de asymptotisch Freeheit in de Theorie vun de Starke Wecsselwirken. 2005 kreeg he dorto noch den König-Faisal-Pries.
