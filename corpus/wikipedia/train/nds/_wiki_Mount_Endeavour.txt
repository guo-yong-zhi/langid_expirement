Mount Endevour is en 1.810 m över de See hogen Barg in Viktorialand, Oostantarktika. He liggt 1,5 km noorden de Basis von’n Bargkamm Ketchum Ridge in’n süden Deel von dat Endeavour-Massiv in de Kirkwood Range von de Prince Albert Mountains.
De neeseelandsche Grupp von de Commonwealth Trans-Antarctic Expedition  hett in’n Oktober 1957 dat Objekt, dat vondaag as Endeavour-Massiv betekent warrt, Mount Endeavour nöömt. Na Meetarbeiden von’n United States Geological Survey in dat Johr 1999 un Beradungen twüschen dat Advisory Committee on Antarctic Names un dat New Zealand Geographic Board hett sik dat dörsett, dat dat Massiv un de Barg je as egen Objekten ansehn warrt. Massiv un Barg sünd all beid na de HMNZS Endeavour nöömt, wat dat Versorgungsschipp von de neeseelandsche Grupp bi de Commonwealth Trans-Antarctic Expedition weer.
