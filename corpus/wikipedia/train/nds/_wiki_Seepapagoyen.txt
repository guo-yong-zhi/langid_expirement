Seepapagoyen  oder Lunden  sünd en Geslecht ut de Familie vun de Alkenvagels. Dor höört dree Aarden to, de dat hüdigendags up de Noordhalfkogel wiethen gifft. Een is utstorven. Dor hannelt sik dat um Seevagels bi, de ehr Freten sunnerlich dör Dükern na Fisch fangt. Se bröödt in grote Kolonien an steile Küsten oder up Eilannen an de Küst. Nisten doot se in Felsklöven unner Felsen oder in Höhlen in'e Eer. De Geeltopplund un de Hoornlund leevt in den nöördlichen Pazifik, man de Seepapagooy is bloß man in'n nöördlichen Atlantik un in de Noordpolarsee tohuse. 
