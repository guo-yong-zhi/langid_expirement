Charles Barrington  weer en irisch Koopmann un Gelegenheits-Bargstieger. 1858 gelung hüm tosommen mit de Swiezer Bergführern Christian Almer un Peter Bohren de Eerstbestiegen vun den  Eiger. Dat weer sien eerste un eenzig Reis in de Alpen. Völmehr kunn he sück för Peerrennen begeistern – sien Peerd Sir Robert Peel hett dat eerste Irish Grand National in dat Johr 1873 wunnen. Barrington weer mit Sarah Leadbeater verheiraadt un harr dree Kinner.
De Eerstbestiegen vun den Eiger full in en Tiet, as Bargstiegen in Grootbritannien immer populärer wurr. Mit de beid Bargführern hett Barrington tonächst Touren över den Pass Strahlegg  un up de Jumfer  ünnernommen. Buterdem is överleefert, dat he ok dat Matterhorn  bestiegen wull, aber ut finanziell Grünnen nich nah Zermatt reisen kunn. 1 
An‘n 11. August 1858 fung dat Bestiegen vun den Eiger  um half veer mörgens an. Luut an Breef vun Barrington an sien Bröer hett he an en tovör tweemal vergevens versöcht Slötelstäe de Führung övernommen. De beid Swiezer hemm sück tonächst wiegert, disse Route to nehmen, aber se sünd sluutend in’n Nahstieg folgt. In nevlig Weer hett dat Trio um 12 Ühr den Tipp un bleeven dor 10 Minüüt. De Afstieg erfolg över den Upstiegsweg.
