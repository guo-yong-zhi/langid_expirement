Bi de Parlamentswahl in Brietsch-Honduras 1961 is an’n 26. März 1961 in 18 Wahlkreise de ne’e Legislativversammlung von Brietsch-Honduras wählt worrn. Dorbi hett de People’s United Party  ünner George Cadle Price all 18 Mandate wunnen un Price is Eersten Minister worrn. 80,37 % von de 27.414 registreerten Wählers hebbt bi de Wahl mitmaakt. 1 
De vörige Wahl weer 1957, de nächste denn 1965.
De Oppositschoonspartein ut de vörige Wahl 1957  harrn sik 1958 to de ne’e National Independence Party  tohoopslaten. Tosätzlich harr sik in de junge Demokratie von Brietsch-Honduras 1960 ut PUP-Maten de Partei Christian Democratic Party  grünnt. NIP un CDP weren also dat eerste Maal bi Wahlen dorbi.
De Wahl 1961 weer de eerste ünner en neet Wahlsystem. Ünner annern hett sik de Tall Wahlkreise von 9 op 18 verdubbelt. To de 18 wählten Maten kemen noch twee Personen, de dör Amt Maat von de Legislativversammlung weren un fiev Maten, de von’n Generaalguvernör beropen worrn sünd.
To’n 1. Januar 1964 hett Brietsch-Honduras en Tweekamersystem kregen. Ut de wählten Maten von de Legislativversammlung is dat Repräsentantenhuus worrn un ut de beropen Maten de Senaat.
1954  
1957  
1961  
1965  
1969  
1974  
1979  
1984  
1989  
1993  
1998  
2003  
2008  
2012  
2015  
2020  
2025
