Today is en Daagblatt, dat in Singapur op Engelsch in’t Tabloid-Format rutgeven warrt un för nix to kriegen is. Dat Blatt höört de Mediacorp-Grupp to, de in Besitt vun’n Staat is. De Oplaag liggt bi 300.000.
De eerste Utgaav keem an’n 10. November 2000 as Konkurrenzblatt to de Streats rut, de vun Singapore Press Holdings   jüstso för nix verdeelt warrt. Bet to’n 27. April 2002 hebbt se dat Blatt blots an’e Warkdaag druckt, bet mit dat Weekend Today jeden Sünnavend en Utgaav för’t Wekenenn rutkeem.
In’t Johr 2004 hebbt se Streats un de Today tohoopleggt, vun wegen dat SPH un MediaCorp bi Feernsehn un bi de kostenlosen Daagblääd nu koopereren wullen.
