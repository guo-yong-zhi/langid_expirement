Rob Reiner  is en US-amerikaanschen Filmspeelbaas, Filmproduzent un Schauspeler. He is de Söhn vun den Speelbaas Carl Reiner.
Reiner weer al as Twölfjohrigen in de Feernsehreeg 77 Sunset Strip to sehn un in de Folg in ünnerscheedliche Produkschonen as Alfred Hitchcock presents, Batman, The Andy Griffith Show, The Beverly Hillbillies oder The Partridge Family. Populär worrn is he mit sien Rull as Archie Bunker sien Swiegersöhn in de Feernsehreeg All in the Family, woför he den Emmy kregen hett.
Siet 1984 arbeit Rob Reiner ok as Speelbaas. Sien eersten Film weer This Is Spinal Tap. Dorna hett he en bannige Reeg vun spoodriek Filmen dreiht, as Stand by Me, The Princess Bride, Misery, A Few Good Men und annere. Man, he harr ok en poor Filmen, de nich so goot ankamen sünd.
Sien Film Stand By Me hett em as Speelbaas Nomineeren vun de Directors Guild of America  un vun de Hollywood Foreign Press Association inbrocht. Wietere Nomineeren vun de DGA kreeg he för de Filmen When Harry Met Sally… un A Few Good Men, för den he ok för den Oscar nomineert worrn is.
In de vun em mitproduzeerten romantischen Kummedie Alex & Emma het he ok vör de Kamera stahn. Ok in annere Filmen hett he jümmer wedder in Nevenrullen speelt, to’n Bispeel in Sleepless in Seattle, Bullets over Broadway, The First Wives Club usw.
Von 1971 bit 1979 weer he mit de Schauspelersche un Speelbaas Penny Marshall verheiraadt. 1989 hett he denn Michele Singer heiraadt.
Rob Reiner hett för sien Filmwark bit hüüt twölf Filmpriesen wunnen und weer för en ganze Reeg wietere Utteken nomineert, ünenr annern för den Oscar in de Kategorie Beste Film för den Film A Few Good Men. 
