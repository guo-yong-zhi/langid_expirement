Dieter Eckstein  is en ehmalger düütsch Footballspeler.
Ecksteins eerst Footballverein weer de Kehler FV. Vun dor is he 1984 to’n 1. FC Nürnberg wesselt. He weer Störmer in de Football-Bundsliga för den 1. FC Nürnberg, Eintracht Frankfort un FC Schalke 04. Dorto weer he van 1995 bit 1998 noch för West Ham United in England, as ok in de 2. Football-Bundsliga für den SV Waldhof Mannheim, den FC Winterthur in de Swiez un den FC Augsborg in de Regionalliga Süüd, wo he Doorschützenkönig wurr, aktiv. Aktuell is he Trainer vun TSV 08 Dürrwangen .
Dieter Eckstein speel för den 1.FC Nürnberg, Eintracht Frankfort und FC Schalke 04 insgesamt 289 mal in de Football-Bundsliga un hett dorbi 84 Doren schaaten. 
Eckstein absolveer in de Saison 1984/85 37 Tweetligaspiele för den Club, in de he 13 Doren scheeten de. Van 1985 bit 1989 un van 1990 bit 1994 speel he 189mal in de Eerstligamannschap un keem up 66 Doren. Domit is he achter Heinz Strehl de Mann bi disse Club, de de tweetmeest Doren schhaaten hett. 
Tüschen 1988 un 1991 speel he 70 mal för dissen Vereen un keem up 14 Doren. 
Bi sien kört Gastspeel up Schalke van 1993 bit 1995 erziel he in 30 Spelen 4 Doren.
In de düütsch Natschonalmannschap hett he van 1986 bit 1988 söben Mal speelt un een Door schaaten. He stunn ok in de Kader bi de Europameesterschap 1988. Flör de U-21 mannschap keem he up 6 Insätze  un in de Olympiautwahl keem he ok noch up dree Spelen.  
Dieter Eckstein is 2001 an Hodenkrebs erkrankt, hett dat aber överstahn. Hüüd leevt he in  Dürrwangen  un bedrifft en Footballschool för Kinner.  As Trainer un Speler is he in mehreren regionalen Vereens, u. a. Dombühl, Erzberg, Dürrwangen wiederhenn aktiv.
