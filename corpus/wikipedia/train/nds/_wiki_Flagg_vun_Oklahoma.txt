De Flagg vun den US-Bundestaat Oklahoma wurrr 1925 annommen.
Van 1911 bit 1925 führ Oklahoma en root Flagg mit en fievzackig Steern mit de Tall 46 as Henwies dorup, dat Oklahoma as 46. Staat den Vereenigten Staaten bitreeden is. Disse Flagg harr völ  Gegner, wiel de Farv Root mit den Kommunismus glieksett wurr, wat de Anlaat för de  Daughters of the American Revolution , en  patriotisch Fruenvereenigung, weer, en Wettbewarf för en nee Flagg uttoschrieven.
De Entwurf stammt ut en Wettbewarf, de 1924 maakt wurr. De Naam vun den Bundsstaat wurr eerst 1941 ergänzt.
De Flagg wiest up blau Ünnergründ en indiaansch Büffelleerschild mit söben herafhangen Adlerfeern achter en Freedenspiep un en Oliventwiegg. De Freedenspiep un de Oliventwieg söllt dat freedlich Tosommenleven tüschen de ansässig nordamerikaansch Indianern un den towannert Europäern dorstellen.
De Farv Blau erinnert an de Uniformen vun de indiaansch Choctaw-Suldaten wiels den Sezessionskrieg. De indiaansch Freedenssymbole erinnern an den fröheren Naam „Indian Territory" .
