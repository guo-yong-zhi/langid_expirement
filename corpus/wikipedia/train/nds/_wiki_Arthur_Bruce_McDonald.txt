Arthur Bruce McDonald  is en kanaadsch Physiker un Direktor vun dat Sudbury Neutrino Observatory Institute . He hett ok den Gordon and Patricia Gray Chair  för Deelkenastrophysik an de Queen’s University in Kingston, Ontario inne. 2015 wurr hüm gemeensam mit Takaaki Kajita de Nobelpries för Physik tospraaken.
McDonald kreeg den B.Sc. in Physik 1964 un den M.Sc. in Physik 1965 an de Dalhousie University in Nova Scotia. Den Doktertitel  in Physik kreeg he vun dat  California Institute of Technology.
McDonald hett van 1970 bit 1982 as Wetenschapler an de Chalk River Laboratories nordwestlich vun Ottawa arbeit. Dornah weer he van 1982 bit 1989 Perfesser för Physik an de Princeton University, wo he en vun de leiden Wetenschapler an den Princeton Cyclotron weer. He hett Princeton 1989 verlaaten, um Perfesser an de Queen’s University in Kingston   to wurrn. To glieker Tiet wurr he 1989 ok Direkter vun dat SNO. Af 2002 hett he an de Queen’s University den University Research Chair un af 2006 den Gordon and Patricia Gray Chair in Particle Astrophysics inne.
He weer ünner annern Gastwetenschapler an' CERN , Los Alamos National Laboratory , Oxford, de Universität vun Hawaii, de University of Washington in Seattle.
He is verheiraadt mit Janet un hett veer Kinner. 
In' August 2001 hett en Forschensgrupp um McDonald utfunnen, dat Neutrinos vun de Sünn wirklich in Myon-Neutrino  un Tau- oder Tauon-Neutrino  oszilleren. Disse Bericht wurr in den Physical Review Letters herutbrocht un wiethen as bedüüdend ansehn. He gellt as övertüügen Nahwies vun de Verkloren vun dat Ratsel vun de solaren Neutrinos dör Neutrinooszillation .
McDonald un Yoji Totsuka wurr 2007 de Benjamin-Franklin-Medaille in Physik verleeht. McDonald ist Fellow vun de Royal Society of Canada  un de American Physical Society . He is mehrfack Ehrendokter , Dalhousie University, University of Chicago .
2015 wurr hüm gemeensam mit Takaaki Kajita „för de Opdecken vun Neutrinooszillatoren, de wiesen, dat Neutrinos en Masse hemm“ de Nobelpries för Physik tospraaken.
1969/70 weer he Rutherford Fellow un 1998 Killam Research Fellow. 2003 kreeg he den Tom-W.-Bonner-Pries för Karnphysik för sien führen Rull bi dat Verkloren vun dat Ratsel vun de solaren Neutrinos dör Neutrinooszillation in dat Sudbury Neutrino-Observatorium. 2003 kreeg he todem de Lifetime Achievement Medal vun de Canadian Association of Physicists un in dat sülvig Johr de kanaadsch Gerhard-Herzberg-Goldmedaille. 2004 kreeg he den Bruno-Pontecorvo-Pries. 2007 wurr he Officer of the Order of Canada.
