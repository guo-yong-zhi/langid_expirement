Henry Luther Threadgill  is en US-amerikaansch Jazzmusiker .
Threadgill hett sien Studium an dat American College of Music vun de Governor’s State University maakt. He hett mit Gospelshows un Bluesbands arbeit. Siet 1962 weer he Liddmaat vun de Experimental Band von Muhal Richard Abrams un hett sück den Kreis um de latere Association for the Advancement of Creative Musicians  anslooten. Gemeensam mit Fred Hopkins un Steve McCall hett he de Grupp Air, mit de he af 1976 bi de Wildflowers Loft-Sessions mitwarken dee. In de Band hemm denn Pheeroan akLaff bzw. Andrew Cyrille as Slagtüüchspeler mitspeelt: Midden vun de 1980er Johren wurr de Band för en körten Tiet mit de dormalige Levensgefährtin vun  Threadgill, Cassandra Wilson, utwiet. Later hett he faken mit nich begäng Besetten arbeit, etwa mit veer Bassisten in X-75 oder mit sien Very Very Circus .
Threadgill hett en groot Interesse för musikalische Strukturen un befaat sück dorbi ok mit fröhen Jazz-Formen. He hett ok mit David Murray, Bill Laswell, Anthony Braxton, Roscoe Mitchell, Joseph Jarman un anner Musikern vun dat Modern Creative tosommenarbeit.
He weer mit de Danzerin Christina Jones verheiraadt, en Grünnensliddmaat vun de Urban Bush Woman Dance Company. De gemeensam Dochter mit Jones, Pyeng Threadgill, is ok Musikerin. Tosommen mit sien langjohrig Levensgefährtin, de nagameesch Singerin un Musikwetenschaplerin Senti Toy leevt Threadgill in de New Yorker Lower East Side. 
2016 kreeg he för dat Album In for a Penny, In for a Pound  den Pulitzer-Pries. 1  2  2021 wurr he mit en  NEA Jazz Masters Fellowship uttekent un ok in de American Academy of Arts and Letters wählt.
