Johann Karl Harries  weer en düütschen Avkaat, Justizraad un Kommunalpolitiker. 
Harries is 1862 op Good Sandbeek boren un dor ok opwussen. 1891 keem he na sien Studium von de Juristeree von Berlin na Leh. Hier weer he siet 1892 as Avkaat un later ok as Notar aktiv. 
Von 1900 bet 1903 weer he Börgervörsteiher von Leh. Von 1904 bet 1924 weer Harries ehrenamtlichen Senater in’n Magistraat von de Stadt Leh. He hett sik ok good utkennt mit dat Grundstückswesen von de Stadt.
1924 is Harries in de letzte Sitzung von’n Magistraat, nadem Leh Deel von Wersermünn worrn is, mit de Ehrenbörgerschop von Leh ehrt worrn.
