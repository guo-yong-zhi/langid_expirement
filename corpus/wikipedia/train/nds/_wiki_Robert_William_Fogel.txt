Robert William Fogel  weer en US-amerikaansch Ökonom un Wertschapshistoriker un Perfesser an de Universität vun Chicago. 1 
Fogel, Söhn vun russisch-jöödsch Inwannerer, harr en Afsluss vun Stuyvesant High School in New York un studeer denn Geschichte  an de Cornell University, wo he Präsident vun en kommunistisch Jöögdorganisatschoon weer . Nah sien Bachelor-Afsluss 1948 hett he för de kommunistische Partei arbeit, vun de he sück aber later afwendt hett. He hett den wieder studeert un 1960 sien Master-Afsluss an de Columbia University un 1963 sien Doktertitel an de Johns Hopkins University maakt. Van 1958 bit 1959 hett he an de Johns Hopkins University, 1960 bit 1965 un 1968 bit 1975 an de University of Rochester, 1964 bit 1975 an de Universität Chicago, 1975 bit 1981 an de Harvard University un af 1981 weer in Chicago lehrt.
Robert Fogel is en Hööftvertreder vun de Kliometrie, de statistikfundeert Wertschapsgeschichte. As sien Hööftwark gellt dat gemeensam mit Stanley Engerman verfaat Time on the Cross, en Ünnersöken vun de Ökonomie vun de Slavensellschopp in de amerikaansch Süüdstaaten. In hör hett he dorleggt, dat de Slaveree in den USA up kien Fall unwertschaplich weer, as faken 2  mit dat behaupt wurr, de Pries för Slaven weern gauer steegen as de för vun hör maakt Produkte. Buterdem hett he de These vertreden, dat Slaven up de Plantagen in' Dörsnitt beter behannelt wurrn as Arbeiter in de Fabriken in' Noorden. Ofschons de methodische Intelligenz vun de Ünnersöken stets Anerkennung funn, wurrn Fogel un Engerman scharp angreepen. Kört nah dat Rutkommen vun Time on the Cross keem en Book vun Paul David un annern herut, wo de Thesen nipp un nau wedderleeggt wurrn. 3  Vör allen wurr hör vörsmeeten, ut en to schmal statistischen Basis herut arbeit to hemm un all in all en düütlich to goot Bild över de Levensbedingungen vun de farbig Slaven tekent to hemm. Fogel sülvst weer nie en Apologet vun de Slavereeun hett immer sien Aflehnen vun de Slaveree ut moralisch Grünnen betont.
Ok anner gängig Themen hett Fogel en kritisch Överprüfen ünnertrucken. So wies he, dat de Iesenbahn in de Tiet um 1890 blots to en Insporen vun maximal dree Perzent  bi de Transportkosten för landwertschapliche Produkte führt hett in Verkliek to en  Ökonomie ahn Iesenbahn , de also bannig minn weer. 
1993 kreeg Fogel tosommen mit Douglass Cecil North den Nobelpries för Wertschapswetenschapen "för hör Neemaaken vun de wertschapsgeschichtlichen Forschen dör Anwennen vun ökonoomsche Theorie un quantitative Methoden, um wertschaplichen un institutionellen Wannel to verkloren".
He weer siet 1949 verheiraadt mit Enid Cassandra Morgan mit de he twee Söhns, Michael un Steven, harr.
