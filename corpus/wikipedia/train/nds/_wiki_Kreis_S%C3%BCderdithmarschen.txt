De Kreis Süderdithmarschen weer en Kreis in de prüüßsche Provinz Sleswig-Holsteen  un denn en Kreis in dat Bundsland Sleswig-Holsteen .
De Kreis leeg in’n Westen von Sleswig-Holsteen an de Noordsee.
De Kreis hett Anfang 1970 in’n Noorden an’n Kreis Noorderdithmarschen grenzt, in’n Noordoosten an’n Kreis Rendsborg, in’n Süüdoosten an’n Kreis Steenborg un in’n Süüdwesten an’n Landkreis Stood op de annere Sied Elv.
De Kreis is 1867, nadem Sleswig-Holsteen Deel von Prüßen worrn is, ut de Landschop Süderdithmarschen , den Chrischaanskoog un de vereenigten süderdithmarschen Köög billt worrn.
An’n 1. Oktober 1932 is de Kreis mit’n Kreis Noorderdithmarschen to’n Kreis Dithmarschen tohoopleggt worrn. An’n 1. Oktober 1933 sünd de beiden Kreise denn aver al wedder uteneengahn. Bi de Verwaltungsreform in Sleswig-Holsteen is de Kreis an’n 26. April 1970 wedder mit’n Kreis Noorderdithmarschen to’n hüdigen Kreis Dithmarschen tohoopleggt worrn.
As an’n 1. Juli 1956 de hüdigen Auto-Kenntekens inföhrt worrn sünd, hett de Kreis dat Teken MED kregen. Dat kummt von de Kreisstadt Meldörp. Dit Kennteken is bet to’n 25. April 1970 utgeven worrn.
