 Dit Woort hett noch annere Bedüden: kiek dorför ünner Montpellier .
Montpellier  is en Stadt in Frankriek an de Küst von de Middellannsche See. Se hett 277.639 Inwahner  up en Flach van 56,88 km² un somit en van de gröttsten franzööschen Städte an de Middellannsche See un hörrt to de Region Okzitanien. Disse Region gifft dat eerst siet den 1. Januar 2016, as de ehmalgen Regionen Midi-Pyrénées un Languedoc-Roussillon tosommenleggt wurrn sünd. Bit dorhen weer Montpellier de Hööftstadt van Languedoc-Roussillon. 
Montpellier liggt etwa 240 km östlich van Toulouse un 170 km nordwestlich van Marseille un etwa 10 km van de Küst von de Middellannsche See weg. 
Montpellier wurr eerstmals an’n 26. November 986 in en Oorkunn upführt. Se is en Universitätsstadt. Een van de Partnerstädte van Montpellier is de düütsch Stadt Heidelbarg.
