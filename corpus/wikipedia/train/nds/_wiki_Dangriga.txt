
Dangriga  is de Hööftstadt von’n Distrikt Stann Creek von dat Land Belize. Dat is en Town.
De Oort liggt an de Münn von’n North Stann Creek in de Karibische See. Dat Rebeed wieder baven den North Stann Creek rop warrt Stann Creek Valley nöömt. In’n Süüdwesten liggt de Gra-Gra-Lagoon-Natschonaalpark.
De Naveröörd sünd Hopkins un Silk Grass in’n Süüdwesten, Sarawee un Long Bank in’n Westen un Hope Creek, Melinda un Mullins River in’n Noordwesten.
De Oort is vör 1832 von Garifuna ut Honduras grünnt worrn un is bet vondaag de kulturelle Hööftstadt von de Garifuna-Kultur in Belize. Dangriga is dorüm ok de zentrale Oort för de Fiern to’n Garifuna Settlement Day, de elk Johr an’n 19. November fiert warrt.
De Inwahners weren bi’n Zensus 2000 to 63 % Garifuna, to 20 % Kreolen un to 12 % Mestizen. De Rest hett sik op de verscheden annern Volksgruppen von Belize opdeelt. 2 
In Dangriga besteiht mit dat Southern Regional Hospital en Krankenhuus mit 52 Bedden.
De Commerce Bight Port leeg veer Kilometer in’n Süden von de Stadt un hett von 1908 bet 2013 en groten Deel von’n Worenhannel in Süüd-Belize afwickelt.
De Oort is Ennpunkt von’n Hummingbird Highway, de in’n Noordwesten över Armenia na Belmopan an’n George Price Highway föhrt. Twüschen Sarawee un Hope Creek geiht von’n Hummingbird Highway na Süüdwesten de Southern Highway af, de över Dump na Punta Gorda löppt.
Von 1908 bet 1937 hett dat mit de Stann Creek Railway en Bahnlien geven, de von Dangriga bet Middlesex güng.
De Flegerplatz Dangriga liggt an’n Noordrand von’n Oort.
Alta Vista  
Cowpen  
Dangriga  
Georgetown  
Hope Creek  
Hopkins  
Hummingbird Community  
Independence  
Kendall  
Long Bank  
Maya Beach  
Maya Centre  
Maya Mopan  
Middlesex  
Mullins River  
Placencia  
Pomona  
Red Bank  
Riversdale  
San Juan  
San Roman  
Santa Cruz  
Santa Rosa  
Sarawee  
Seine Bight  
Silk Grass  
Sittee River  
South Stann Creek  
Steadfast  
Valley Community
