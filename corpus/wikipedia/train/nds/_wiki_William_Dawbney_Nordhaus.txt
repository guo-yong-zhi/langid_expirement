William Dawbney „Bill“ Nordhaus  is en  US-amerikaansch Wertschapswetenschapler, de 2018 mit den Nobelpries för Wertschapswetenschapen uttekent wurrn is. He is Sterling Professor för Volkswertschapslehre an de Yale University.
Nordhaus kreeg 1962 van dat Institut d’études politiques de Paris sien Certificat un 1963 van de Yale University sien Bachelor. 1967 kreeg he sien Doktertitel  an dat Massachusetts Institute of Technology. Ansluutend gung he torüch nah Yale, wo he Assistant Professor, 1970 Associate Professor un 1973 Professor wurr. 1975 hett he en Artikel över sien Theorie van den politischen Konjunkturzyklus herutbrocht, mit de he en wichtigen Bidrag to de Nee Politische Ökonomie leisten dee. Van 1979 bit 1991 weer he John-Musser-Professor, denn A.-Whitney-Griswold-Professor un siet 2001 is he Sterling-Professor för Ökonomie.
He weer Liddmaat van den Wertschapsbiraat van US-Präsident  Jimmy Carter un befaat sück mit Themen as Ökologie, Energie, technischen Wannel, Reguleerensansätze un Trends ünner ökonoomsch Gesichtspunkten.
2014 weer Nordhaus wählt Präsident van de American Economic Association. 1 
2018 kreeg he gemeensam mit Paul Michael Romer den Nobelpries för Wertschapswetenschapen. Nordhaus wurr uttekent för de "Integratschoon van den Klimawannel in de langfristige makroökonomische Analyse". 2 
