Antoine Henri Becquerel  weer en franzöösch Physiker. He kreeg 1903 gemeensam mit Marie un Pierre Curie den Nobelpries för Physik för dat Opdecken van de Radioaktivität. Sien Vader weer Alexandre Edmond Becquerel, de Opdecker van den photoelektrischen Effekt.
Henri Becquerel hett 1872 bit 1874 an de École Polytechnique studeert. 1874 hett he Lucie Jamin heiraadt. Ut disse Verbinnen stammt as Söhn de Physiker Jean Becquerel. Van 1874 bit 1877 hett Becquerel sien Studium an de École des Ponts et Chaussées fortsett. Dornah fung sien akademische Karriere as Assistent an de École polytechnique an, van de he 1895 deren Lehrstohl för Physik kreeg. Nahdem sien Ehefru storven weer, hett he 1890 Louise Lorieux heiraadt. 1896 hett Becquerel mit de Phosphoreszenz van Uransolten experimenteert. Nahdem he up eenige in en dunkeln Ruum ünnerbrocht Präparate en Fotoplaat leggt harr, hett he an’n 1. März 1896 faststellt, dat de Plaat swaart wurrn weer, ofschons tovör kien Lucht infallen kunn, dat de Uransolten to Phosphoreszenz harrn anregen kunn. Dat weer en Henwies dorup, dat dat en Strahlung gifft, de nich to dat Spektrum van dat sichtbar Lucht hörrt – disse Strahlung hett Becquerel as Uranstrahlen betekent. Ähnliche Eegenschapen wiesen ok de kört vörher opdeckt Röntgenstrahlen un de Kathodenstrahlen up. Becquerel harr mit dissen Versöök de Radioaktivität opdeckt. 1900 hett he bi wiederen Forschungen nahwiest, dat de ut den Atomkarn rutwieken flinken Elektronen  magnetisch aflenkbar sünd.
Becquerel hett dorneben wichtige Forschungen to Phosphoreszenz, Spektroskopie un Absorptschoon van Lucht dörführt.
He is in dat Öller van 55 Jahren storven un ruht up den Cimetière ancien  van Châtillon-Coligny in dat Familiengraff van de Becquerels. 1 
Becquerel weer Liddmaat van mehreren wetenschaplichen Akademien. Siet 1904 hörr he de  Preußische Akademie van de Wetenschapen as korrespondeeren Liddmaat an, 3  siet 1905 de National Academy of Sciences as utwärtig Liddmaat . 1902 wurr he  wählt Liddmaat van de American Philosophical Society.
