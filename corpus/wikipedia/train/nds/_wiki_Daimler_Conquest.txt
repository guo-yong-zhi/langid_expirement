De Daimler Conquest is en Auto, dat van 1953 bit 1958 vun de britisch Daimler Motor Company baut wurrn is. In disse Tiet weer dat dat Instiegssmodell vun Daimler.
De Wagen harr en Karosserie mit veer Dören in‘ klassisch-britischen Stil. Andreeven wurr he vun en Sösszylinder-Riegmotor mit en Hubruum vun 2433 cm³. De Grundversion  harr 75 PS . Van 1954 bit 1958 geev dat en leistungsstarker Version, de "Conquest Century" nömmt wurr. Bi nich ännert Hubruum broch de stark överarbeit Motor 100 PS .
Neben de Limousine geev dat ok in lüttgere Stücktall en tweedörig Cabriolet, dat "Drophead Coupé" nömmt wurr, as ok en tweesittig Roadster mit eegenstännig Karosserie.
1958 wurr de Reeg, tonächst ahn Nahfolger, upgeven. Nahdem Daimler vun den Konkurrenten Jaguar upköfft wurrn weer, wurr de nee entwickelt V8-Motor in de Karosserie vun den Jaguar Mark 2 inbaut, de af 1962 als Daimler 250 V8 anboden wurr.
Drophead Coupe
Roadster
