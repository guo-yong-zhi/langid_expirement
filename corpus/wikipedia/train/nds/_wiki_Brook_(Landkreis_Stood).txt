
Brook  is en Oort in de Gemeen Öderquart  in’n Landkreis Stood, Neddersassen. De Oort hett polietsch von öllers to de Buurschoppen Bentwisch un Klinten tohöört.
De Naveröörd sünd Kaidiek, Döösmoor un Hamelwöördenermoor in’n Noordoosten, Neelannermoor in’n Süüdoosten, Isensee un Schüttdamm in’n Süden, Swartenmoor, Moordiek un Bremerreeg in’n Süüdwesten un Moorstreek un Armsdörp in’n Noordwesten.
De Oort hett vör 1852 to dat Grevengericht Freeborg tohöört un denn von 1852 bet 1885 to dat Amt Freeborg. Na 1885 weer dat in’n Kreis Keden. 1932 is dat Deel von’n Kreis Stood worrn.
In de Tied üm de Johrhunnertwenn to dat 20. Johrhunnert sünd de Buurschoppen Bentwisch un Klinten Deel von de Gemeen Öderquart worrn, de sik in ehren Ümfang na dat Kaspel von de Johannis-Kark richten dee.
Bentwisch:
Brook is evangeelsch-luthersch präägt un höört to dat Kaspel von de Johannis-Kark in Öderquart.
För de Kathoolschen is de Hillig-Geist-Kark in Stood tostännig.
Von Brook loopt lüttjere Straten na Kaidiek in’n Noorden an de Kreisstraat 12, na Swartenmoor in’n Süden an de K 27 un na de Landsstraat 113.
De nächste Autobahn is de Autobahn 26 . De Opfohrt 3 Stood-Oost liggt so 37 Kilometer in’n Süüdoosten von Brook.
De nächste Bahnhoff is so bi ölven Kilometer wied weg in’n Westen de Bahnhoff Wingst an de Nedderelvbahn.
Ganz fröher harr de Oort en egen Volksschool, de aver al lang dichtmaakt hett. Bet 2014 güngen de Kinner ut’n Oort denn op de Grundschool Öderquart. Nadem disse School ok dichtmaakt hett, mööt de Kinner nu op de Grundschool Freeborg gahn oder köönt op Wunsch von de Öllern ok op de Grundschool Wischhoben oder de Grundschool Balje gahn. Nadem se mit de Grundschool trech sünd, gaht de Kinner op de Oberschool Noordkeden oder op dat Vincent-Lübeck-Gymnasium in Stood. Se dröfft aver ok op dat Detlefsengymnasium in Glückstadt oder dat Gymnasium Warstood gahn.
