Giorgio Parisi  is en italieensch Physiker un Hoochschoollehrer. 2021 wurr Parisi de Nobelpries för Physik gemeensam mit Klaus Hasselmann un Syukuro Manabe tospraaken för sie Befaaten mit de statistischen Mechanik vun komplex Systeme.
Vater un Grootvader vun Parisi weer Bauarbeiter un hemm hüm Moot maakt, Ingenieur to wurrn. He hett sück aber mehr för de „komplizeerten Abstraktschonen“ un de Herutforderungen vun de Wetenschap interessert.  1  Parisi hett 1970 sien Physikstudium an de Universität La Sapienza in Rom afslooten. Nah den Bachelor hett he een Johr in den Beriek vun de Hoochenergiephysik bi sien Betrüer Nicola Cabibbo arbeit, den Parisi as „brillanten Theoretiker“ betekent hett. 1  Ansluutend hett he bit 1981 as Forscher an dat Laboratori Nazionali di Frascati arbeit, dat he för Forschungsupenhollen an de Columbia University , dat Institut des hautes études scientifiques  un de École normale supérieure  verlaaten dee. 1981 bit 1992 weer he Perfesser för theoretische Physik an de Universität Tor Vergata. Siet 1992 is he Perfesser för Quantenphysik an de La Sapienza.
Parisi arbeit up verscheeden Deelrebeden vun de Physik, as de Hoochenergiephysik, de Quantenchromodynamik, de Theorie vun de Phasenövergänge, de Statistische Mechanik, de Mathematische Physik, de Biophysik, de Stringtheorie un de Spin-Glöös. Buterdem hett he Bidrääg to’n Computerdesign  leefert. 1 
Bi Ünnersöken vun de Skalenverletzung  indeepinelastisch Streen hett he mit Guido Altarelli Gliekungen för de Skalenafhängigkeit vun Partondichtefunktschonen up. 2  Unafhängig dorvan  wurrn ähnliche Gliekungen vun Yuri L. Dokshitzer 3  as ok V. N. Gribov un L. N. Lipatov 4  funnen. Man nöömt disse Gliekungen ok DGLAP-Gliekungen. Later hett he mit Hülp vun den Supercomputer APE 100  Quantenchromodynamik up dat Gitter ünnersöcht. Dör den Gebruuk vun de so nöömt quenched approximation, also de achter wegens laaten vun de Vakuumpolarisatschoon, wurr dat mögelk, dat Massenspektrum vun de Hadronen up 10 Perzent nipp un nau to bereeken. Mit Yong Shi Wu hett he de Methood vun de stochastischen Quantiseeren för  Quantenfeldtheorien entwickelt. 5 
In de Theorie vun de Phasenövergänge hett Parisi en nee Methood to dat Bereeken vun kritisch Indizes un kritischen Exponenten entwickelt. He hett Spin-Glöös ünnersöcht 6  un funn dorbi mit dat Wedderbeleven vun de mathematischen Begreep vun de ultrametrischen Struktur vun komplex Systemen Togänge, de ok in de Biologie  un de kombinatorischen Optimierung bruukt wurrn können. Buterdem stell he en stochastische Differentialglieken för dat Wassdom bi tofälligen Ansammlungen up, de Kardar-Parisi-Zhang-Glieken . 7 
To lateren Forschungen hörrt dat Ünnersöken vun komplexen, ungeordneten Systemen. 1  Bispeelswies hett he doran forscht, wu Spreen in groot Gruppen in’n Floog kommunizeeren können, um dat Schwarmverhollen to organiseeren. 8  9 
In’n September 2021 hett hüm de Medienkonzern Clarivate wegen de Tall vun sien Ziteeren in sien List vun de Favoriten up en Nobelpries upnommen . 10  In dat glieker Johr wurr hüm tosommen mit Klaus Hasselmann un Syukuro Manabe „für bahnbrechende Beiträge zum Verständnis komplexer physikalischer Systeme“ de Nobelpreis för Physik verleeht. Parisi kreeg hüm konkret „für die Entdeckung, wie das Zusammenspiel von Unordnung und Fluktuationen physikalische Systeme von der atomaren bis hin zur planetarischen Ebene bestimmt“. 11 
Parisi is verheiraadt un hett twee Kinner.
Böker:
He is Schriever vun mehr as 350 Artikeln in wetenschaplich Tietschriften. He is Mitherutgever vun tallriek Tietschriften .
