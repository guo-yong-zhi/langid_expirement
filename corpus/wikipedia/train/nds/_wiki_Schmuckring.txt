Dat lett so, as wenn disse Artikel nich so akraat is as de ween schull. Kiek ok op de Diskussionssiet vun den Artikel. 
En Schmuckring is en Ring ut en nich verformbor Material, de vun Minschen as Smuck dragen warrt. De Ring warrt dorbi üm ene slanke Stell an’t Lief dragen, dat he nich wegrutschen kann  oder he warrt dör dat Geweev dörstaken . Diademen un Kronen warrt normalerwies nich as Ring ansehn, denn se hollt sik blots dör Swoorkraft, de Ring hollt sik normalerwies ok so. Materialien köönt Metall, Holt, Plastik, Knaken oder annere Stoffen wesen. Mehrsttiets warrt aver Metall bruukt. Dat Gold is de opleefst bruukte Stoff, is aver vun wegen sienen groten Weert in de Praxis weniger faken bruukt.
Grundfunkschoon is dat Smücken vun den Dreger, aver welk Soorten vun Ringen hebbt ok noch wiedere Funkschonen. Se köönt Informatschonen över den Dreger wiedergeven. De Ehring schall na buten dat Vergevenwesen wiesen. De Ring der O, de in de BDSM-Subkultur dragen warrt, wiest den Dreger as Anhänger vun disse Subkultur ut un kann mit dat Dragen an rechte oder linke Hand ok glieks wiesen, wat de Person dorbi ene aktive oder passive Rull hett. De Halsringen bi de Padaung schöölt den Hals dehnen un länger maken.
