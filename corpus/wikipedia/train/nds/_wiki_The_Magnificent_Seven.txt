The Magnificent Seven   is en Remake vun den Film Shichinin no samurai . De US-amerikaansch Western is ut dat Johr 1960 un tellt to de Klassiker ünner de Westernfilmen
Vun’t Thema her is de Western dat lieke as de 1954 dreihte Film „Shichinin no samurai“ vun Akira Kurosawa, blots in en anneren Achtergrund.
Dat geiht üm en mexikaansch Dörp, dat vun Banditen plünnert warrt. De Dörpslüüd söökt sik söven Revolverhelden, de dat Dörp schulen un de Banditen verjagen schüllt. Jeder vun de Söven hett sien egen Grünnen, an disse Aktschoon deeltonehmen, anfungen bi dat beten Geld, över den Wunsch to helpen bit hen na den Dwang, sik sülvst wat bewiesen to möten. Nadem opletzt veer vun de Revolverhelden dood bleven sünd, faat de Anföhrer vun de Söven, Chris Adams, tosamen: „Wi verlert! – Wi verlert jümmers!“
In den Film speelt bannig veele beropen Schauspelers mit: Neven Yul Brynner speelt Charles Bronson, Steve McQueen un eenige annere mit. So ok de düütsche Schauspeler Horst Buchholz, för den disse Film de gröttste Spood in Amerika warrn schull. 
De Filmmusik vun Elmer Bernstein weer 1961 för den Oscar nomineert. De Titelmusik is later wedderverwennt worrn in de Zigarettenwarf för Marlboro.
Vun den Film The Magnificent Seven geev dat dree wietere „offizielle“ Filmen, man keen vun jem künn an den Spood vun den eersten Deel rankommen.
Butendem geev dat noch annere Filmprodukschonen, de ok dat oorsprünglich Thema ut „Shichinin no samurai“
opgriepen deen:
