Dat Amt Beers weer en Verwaltungsrebeed in Bremen-Veern un in dat Königriek Hannover mit Seet in Beers binnen de Landdrostie Stood. Dor hett groff dat Rebeed von de Samtgemeen Beers tohöört.
Dat Leid över dat Amt harr en Amtmann, de twete Beamte weer bet 1816 de Amtsschriever.
In’n Noorden von dat Amt leeg dat Land Hadeln, in’n Oosten dat Amt Bremervöör, in’n Süden dat Gericht Beverst, in’n Süüdwesten dat Amt Leh, in’n Westen dat Vaagdiegericht Land Wusten un in’n Noordwesten dat Hambörger Amt Ritzbüttel .
Dat Amt Beers hett siet 1421 de Stadt Bremen tohöört. Nadem an’t Enn von’n Dörtigjohrigen Krieg Sweden dat Arzstift Bremen tospraken kregen hett, wull Bremen siene Rebeden in dat Arzstift nich an Sweden afgeven. Dorüm keem dat 1654 to’n Eersten Breemsch-Sweedschen Krieg, in den Sweden dat Amt Beers för sik innahmen hett. An’n 4. Dezember 1661 keem dat Amt gegen en Pandgeld von 40.000 Rieksdalers an Graaf Hans Christoph von Königsmarck. De Familie von Königsmarck hett dat Amt denn bet 1735 tohöört. In dat Johr is dat en königlich hannöversch Amt worrn, nadem dat Königriek Hannover dat Pandgeld von 1661 trüggtahlt harr.
To’n 1. Januar 1843 is dat Patrimonialgericht, dat dat Klooster Niewohl billt hett, oplööst worrn. Sietdem hett dat Klooster to’n Gerichtsbezirk von dat Amt Beers höört. 1 
1848 weer dat Amt so 402,64 km² 2  groot.
1810 hett Frankriek ünner Napoleon dat Amt innahmen. In disse Franzosentied hett dat toeerst bet to’n 31. Dezember 1810 to dat Departement von de Elv- un Wersermünn in dat Königriek Westfalen höört un denn to dat Departement von de Wersermünnen un direkt to Frankriek. Beers weer in disse Tied in dat Königriek Westfalen de Seet von den Kanton Beers un in dat Kaiserriek Frankriek Seet von de Mairie Beers in’n Kanton Beverst. 1813 müssen de Franzosen dat Amt denn opgeven un de ole Stand is wedderkamen.
Dat Amt Beers hett bi de Verwaltungs- un Justizreform an’n 1. Oktober 1852 in dat Königriek Hannover de Gemeen Holsseln an dat Amt Dorum un de Gemenen Debst , Langen, Laven, Sievern, Spaden un Wehden an dat Amt Leh afgeven.
As Gericht för dat Amt is to’n 1. Oktober 1852 dat Amtsgericht Beers inricht worrn.
1859 bi de nächste Verwaltungsreform is dat Amt Beers oplööst worrn un an dat Amt Leh fullen.
Hartogdom Bremen:
Stadt Stood  
Stadt Buxthu  
Stadt Bremervöör  
Amt Achem  
Amt Beers*  
Amt Beverst*  
Amt Blomendal  
Amt Bremervöör  
Amt Dorum  
Amt Freeborg  
Amt Hagen  
Amt Harsfeld  
Amt Himmelpoorten  
Amt Hornborg*  
Amt Jörk  
Amt Leendaal  
Amt Leh  
Amt Lesum*  
Amt Neehuus  
Amt Oosten  
Amt Oosterholt  
Amt Otterbarg*  
Amt Stood*  
Amt Wischhoben*  
Amt Zeven
Hartogdom Veern:
Stadt Veern  
Amt Rodenborg  
Amt Snevern*  
Amt Veern
Land Hadeln:
Stadt Oterndörp  
Amt Oterndörp
 * bet 1859
