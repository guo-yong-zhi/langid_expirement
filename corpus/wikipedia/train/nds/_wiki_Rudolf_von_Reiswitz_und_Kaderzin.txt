Rudolf Günther Kurd Freiherr von Reiswitz und Kaderzin  weer en düütschen Verwaltungsbeamten.
Von Reiswitz und Kaderzin is 1847 as Söhn von Auguste Johanne, borene Freiin von Lorenz , un Alfred Alexander Karl Wilhelm von Reiswitz und Kaderzin  in Berlin boren. He is 1871 in Berlin Gerichtsreferendar worrn un 1875 Gerichtsassesser in Rössel. 1876 is he in Schwiebus Kreisrichter worrn un 1877 Regerungsassesser bi’n Regerungsbezirk Köslin. 1880 hett he von Axel Eggert von Usedom dat Amt as Landraad von’n Kreis Rügen övernahmen un dit Amt bet 1886 behollen, as Victor von Koerber em aflööst hett. He is denn Regerungsraad  bi’n Regerungsbezirk Kassel ween un 1890 Polizeidirekter in Danzig worrn. 1892 is he to’n Böverregerungsraad maakt worrn un hett denn bi’n Regerungsbezirk Wiesbaden arbeidt. He weer dor Baas von’t Präsidialafdeel.
Von Reiswitz und Kaderzin weer von 1899 bet 1909 as Nafolger von Edgar Himly Regerungspräsident von’n Regerungsbezirk Stood. Na em hett Kurd von Berg-Schönfeld dat Amt övernahmen.
He hett later den Rang von en Würklichen Gehemen Böverregerungsraad kregen un is to’n Ehrenridder von’n Johanniter-Orden slahn worrn.
Von Reiswitz und Kaderzin hett 1876 Klara Mathilde Freiin von Lorenz  freet. De beiden harrn de Kinner Alfred Ernst Hans Kurd , Klara Auguste Karoline , Kurd Berthold Friedrich Joachim  un Klara Elisabeth Margarethe .
