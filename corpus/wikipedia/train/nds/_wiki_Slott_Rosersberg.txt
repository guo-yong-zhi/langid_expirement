Dat Slott Rosersberg liggt dicht bi den Oort Rosersberg etwa 30 km nördlich van Stockholm in Sweden.
Slott Rosersberg wurr in’n Updrag van den Rieksschatzmeester Gabriel Bengtsson Oxenstierna in de Johren 1634–1638 upricht. Dat besteiht ut en dreestöckig Hööftgebäude un veer tweegeschossigen Siedenflögeln. In de 1680er un 1690er Johren wurr dat nah Plääns van den Architekten Nicodemus Tessin d. J. in‘n Barockstil umbaut. 1762 keem dat in den Besitt van den Hartog Karl. Hartog Karl leet dat Slott weer umbauen, un sien Nahfolger Karl XIV. Johann leet dat in’n Empire-Stil inrichten. Ok en Engelsch Landschapspark wurr anleggt. 
Dat Slott deen denn bit 1860 as königlich Lustslott un wurr af 1823 van de Königin Desideria bewahnt. Nah den Dood van de königlich Wittfru Desideria wurr dat Hööftgebäude nich mehr bewahnt, weer en Tiet lang Sitt van en Artillerieschool un deent hüüd de sweedsch Führwehr. De Inrichtung ut disse Tiet is besünners goot erhollen in tellt to de beste Bispelen van den Empirestil in Sweden.
1935 wurr dat Slott as Byggnadsminne ünner staatlich Schuul stellt.
Slott Tullgarn is nit hüüd een van de negen offizeillen Königshüüs van Sweden, de all tominst deelwies to besichtigen sünd: Dat Stockholmer Slott , Slott Drottningholm, Slott Gripsholm, Slott Rosendal, Slott Strömsholm,  Slott Tullgarn, Slott Ulriksdal, de Hagapark  as ok de Park van de königlich Sömmervilla Solliden, de dicht bi van dat blots noch as Ruine erhollen Slott Borgholm upricht wurr.
Koordinaten: 59° 34′ 27″ N, 17° 50′ 40″ O
