Fürst Christian Eberhard vun Oostfreesland  ut dat Huus Cirksena weer siet Gebort Fürst vun Oostfreesland, bleev aber bit 1690 ünner de Vörmundschap vun sien Moder Christine Charlotte.
Christian Eberhard wurr eerst nah den Dood vun sien Vader, Fürst Georg Christian boren. He is tonächst an den Hoff in Auerk upwussen. In dat Öller vun teihn Johr hett sien Moder hüm to’n Optrecken in’t Utland schickt. Nah Uphollen in de Nedderlannen, Piemont un Frankriek weer he nah 1681 in Italien un Öösterriek. 1  Bi disse Reisen hett he den Vesuv besteegen, hett in Rom de Königin Christina vun Schweden besöcht un is in Paris up den Sünnenkönig  Ludwig XIV. drapen.
He hett ganz langsam de Regeerensverantwortung övernommen. Eerst 1690 hett he de Nahfolge vun sien Moder antreeden, ofschons de mit hör in stännig Utnannersetten verbunnen Stände dat all lang fordert harrn. Sien Herrschapstiet weer dorgegen vun Utglieksbemöhen präägt. So hett he 1693 in Hannober un 1698 in Auerk eenig Verglieken mit de Landstände slooten un hett dormit den binneren Freeden festigt. Dat keem bi de Bevölkerung goot an. He kreeg den Binaam „de Freedsame“ un wurr as een vun de wenig oostfreesch Landsherren früendlich in Emden upnommen, as he de Stadt 1699 besöcht hett. 
Christian Eberhard gull as ümsichtig, tolerant un pietistisch. As ok all sien Moder hett he den Reformeerten wiedere Rechte togestahn, ofschons he sülvst lutherisch weer. In de Regeerenstiet vun Christian Eberhard fallt ok de Anwartschap vun Brannenborg up Oostfresland, de sück Friedrich III. bi den Kaiser sekern dee un dormit den Grundsteen för de preußische Okkupatschoon vun Oostfreesland nah dat Utstarven vun de Cirksena in dat Johr 1744 legg. Christian Eberhard hett versöcht, dem en Arvverbrödern mit den Hartog Ernst August to Brunswiek un Lümburg entgegentosetten. Dat Haus Cirksena sull dornah in den Fall vun dat Utstarven vun de Nahkommen vun den Welfenhartog Ernst Augusts de arvlich Nahfolge in de Grafschapen Hoya un Deepholt antreeden. De Verdrag is aber wegen de nich inhaalt Tostimmung vun den Kaiser nich in Kraft treeden. 
Christian Eberhard, de siet fröheste Kindheit all immer kränklich weer un dorum up sien Reisen immer vun sien Lievdokter Eberhard Bacmeister begleit wurr, is 1708 as völ anner Cirksena ok all in jung Johren storven. Hüm is denn sien tweet Söhn Georg Albrecht nachfolgt.
Fürst Christian Eberhard weer mit Eberhardine Sophie zu Oettingen-Oettingen , Dochter vun Fürst Albrecht Ernst I. un Süster vun  Christine Luise von Oettingen-Oettingen, verheiraadt. Dat Paar harr folgen Kinner: :
Nah den Dood vun sien eerst Fru hett he 1701 to linke Hand Anna Juliana von Kleinau  heiraadt, de den Titel Frau von Sandhorst kreeg. Anna Juliane weer Hofffräulein vun de Fürstin ween, hör Öllern weer de Böverförstersöhn ut Mecklenburg-Güstrow Heinrich von Kleinau un de sien Ehefru Sophia Klara von der Osten, Dochter vun den Ollnborger  Landdrosten vun’ Demost Hieronymus Georg von der Osten  2  3 .
De dree Kinner vun den Fürsten Christian Eberhard vun Oostfreesland ut de morganatisch Ehe mit Juliane Kleinau hemm de Naam von Sandhorst führt, dorünner: 4 
De starvlich Överresten vun den Fürsten liggen in en Sammelsarg in dat Cirksena-Mausoleum in Auerk.
