De Amílcar Cabral International Airport  is de Flaaghaven vun dat Eiland Sal un togliek ok de gröttste vun de Republiek Kap Verde.
De Flaaghaven vun Espargos is oorsprünglich as Militärflaaghaven vun de faschistischen Assenmächt dör dat Regime Mussolini boot worrn, üm de Flaagroute vun Süüdeuropa na Latienamerika to sekern.
Fardig stellt weer de Flaaghaven 1949 as Zivilflaaghaven. Den hüütigen Naam driggt de Flaaghaven siet 1975, as dat Land Kap Verde unafhangig worrn is. He is na den Natschonalhelden Amílcar Cabral nöömt. Wiel de Politik vun de Apartheid harr de Organisatschoon för Afrikaansche Eenheit en Embargo för’t Överflegen gegen de süüdafrikaanschen Verkehrsflegers utspraken. Twüschenlannen op Sal harrn blots Verlööf in’n Europa- un in’n Noordamerikaverkehr. To de Tiet, as dat Space Shuttle in Bedrief weer, is disse Flaaghaven en mööglichen Nootfalllannsteed wesen, wenn dat nödig worrn weer 2 .
De Stadt Espargos mit de Startbahn in’n Achtergrund
De Flaaghaven vun Espargos ut sehn
En TUI-Fleger bi’n Start
De Terminal vun binnen
