De Bremer Klaben is en Gebäck för de Festdaag in de Stadt Bremen un umto. 
De Klaben ward in lange Formen backt un dar kummt keen Botter und Zucker rup so as bi den Dresdener Stollen. In ole Tieden wurr de Klaben in ’e Vörwiehnachtstiet maakt und dat weer denn soveel, dat dat bit in’e Oostertiet reck. De Bremer „Klabenbäckers“ sünd in en Akte von’n Bremer Raat ut dat Jahr 1593 dat eerste Maal to lesen. In de grote Tiet von’e Hanse hebbt de Bäckers domaals al de goden Saken kregen, de in’n Klaben in sünd.
De Klaben warrt maakt von en groten Gessdeeg mit veel Botter un Zucker. Genauso sünd dar in: Rosinen un/oder Krinthen, Mandeln, Succade un Orangeat, Wetenmehl, Melk oder Water, Gest, Solt un Schaal von’e Zitron. To’n Afsmacken nimmt man Kardamom.
