Lüder  is een plattdüütschen Vörnaam for Jungs. Hüdigendags is he besunners in Bremen un umto begäng.
Lüder kummt vun den olen Naamen Ludger. Dor steekt de beiden germaanschen Wöör hluth  un Ger  in. De Naam bedutt denn so wat, as : Beröhmte Speer oder De vunwegen sien Speer beröhmt is oder ok De besunners goot mit sien Speer ümgeiht.
De plattdüütsche Naam is eenfach een beten körter maakt un tosamentrocken: Dat g is wegfullen un dor is denn Luder oder Lüder vunwurrn. Later is düsse Naam denn afslepen wurrn un de Formen Lüer etc. sünd dorbi rutkamen.
Vun düssen Vörnaam kaamt de plattdüütschen Tonaams Lüders, Lüers, Lüerssen un annere her. De bedüüt denn soveel, as Ut Lüder sien Familie oder Vun Lüder sien Hoff
