Sir Martin John Evans  is en britisch Genetiker vun Waliesch Afstammen. He kreeg den Nobelpries för Physiologie oder Medizin in dat Johr 2007. He wurr dorbi tosommen mit Oliver Smithies un Mario Renato Capecchi för de Forschung an de Knockout-Muus uttekent. Evans is en Pionier vun de Erforschung vun embryonaal Stammzellen vun de Muus, en wesentlich Warktüüch to dat Ertüügen vun  Knockout-Müüs.
Evans hett 1963 sien Afsluss an dat Christ’s College vun de Universität Cambridge maakt. 1969 kreeg he den Doktertitel  an dat University College London. Van 1969 bit 1978 hett he an dat Institut för Anatomie un Embryologie vun dat University College London arbeit un Studenten ünnerricht. Af 1978 weer he an dat Department of Genetics an de Universität Cambridge. Siet 1999 is he Perfesser an de Cardiff University.
Mit sien Fru Judith hett he twee Söhns.
