De Grimme-Pries  is en Utteeknung for Feernseh-Sennen in Düütschland. He warrt as een vun de wichtigsten Priese in düt Genre ankeken. Sien Naam hett he kregen na Adolf Grimme . He weer de eerste Generaldirekter vun den Noordwestdüütschen Rundfunk.
Utgeven warrt de Feernsehpries elk Johr vun dat Grimme-Institut in Marl. Vun 1964 af an stellt dat Produktschonen un Leistungen bi dat Feernsehn rut, de „de sunnerlichen Mööglichkeiten vun dat Medium Feernsehn allerbest bruken doot un dör Inholt un Methode en Vörbild ween könnt for de Feernsehpraxis“ . De Pries is stift' wurrn vun'n Düütschen Volkshoochschool-Verband . Bit 1973 hett de Volkshoochschool De Insel den Pries utgeven. 
Mit tein Grimme-Priese is bitherto de Speelbaas Dominik Graf de Priesdräger mit de meisten Priese . 1 
Blangen den Grimme-Pries gifft dat Institut ok den Grimme online Award un den Düütschen Radiopries ut. 
