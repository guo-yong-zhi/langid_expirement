মাল্টা জাতীয় ফুটবল দল  হচ্ছে আন্তর্জাতিক ফুটবলে মাল্টার প্রতিনিধিত্বকারী পুরুষদের জাতীয় দল, যার সকল কার্যক্রম মাল্টার ফুটবলের সর্বোচ্চ নিয়ন্ত্রক সংস্থা মাল্টা ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯৫৯ সাল হতে ফুটবলের সর্বোচ্চ সংস্থা ফিফার এবং ১৯৬০ সাল হতে তাদের আঞ্চলিক সংস্থা উয়েফার সদস্য হিসেবে রয়েছে। ১৯৫৭ সালের ২৪শে ফেব্রুয়ারি তারিখে, মাল্টা প্রথমবারের মতো আন্তর্জাতিক খেলায় অংশগ্রহণ করেছে; মাল্টার জিরায় অনুষ্ঠিত উক্ত ম্যাচে মাল্টা অস্ট্রিয়ার কাছে ৩–২ গোলের ব্যবধানে পরাজিত হয়েছে। ৩ 
১৭,০০০ ধারণক্ষমতাবিশিষ্ট তা' কালি জাতীয় স্টেডিয়ামে মাল্টার যোদ্ধা নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় মাল্টার রাজধানী তা' কালিতে অবস্থিত। বর্তমানে এই দলের ম্যানেজারের দায়িত্ব পালন করছেন দেভিস মানৎসা এবং অধিনায়কের দায়িত্ব পালন করছেন মোস্টার আক্রমণভাগের খেলোয়াড় মাইকেল মিফসাড।
মাল্টা এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, উয়েফা ইউরোপীয় চ্যাম্পিয়নশিপেও মাল্টা এপর্যন্ত একবারও অংশগ্রহণ করতে সক্ষম হয়নি।
মাইকেল মিফসাড, ডেভিড কারাবট, গিলবের্ত আগিয়াস, কার্মেল বাসুত্তিল এবং আন্দ্রেই আগিয়াসের মতো খেলোয়াড়গণ মাল্টার জার্সি গায়ে মাঠ কাঁপিয়েছেন।
ফিফা বিশ্ব র‌্যাঙ্কিংয়ে, ১৯৯৪ সালের সেপ্টেম্বর মাসে প্রকাশিত র‌্যাঙ্কিংয়ে মাল্টা তাদের ইতিহাসে সর্বপ্রথম সর্বোচ্চ অবস্থান  অর্জন করে এবং ২০১৭ সালের জুলাই মাসে প্রকাশিত র‌্যাঙ্কিংয়ে তারা ১৯১তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে মাল্টার সর্বোচ্চ অবস্থান হচ্ছে ৯৮তম  এবং সর্বনিম্ন অবস্থান হচ্ছে ২০। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:
