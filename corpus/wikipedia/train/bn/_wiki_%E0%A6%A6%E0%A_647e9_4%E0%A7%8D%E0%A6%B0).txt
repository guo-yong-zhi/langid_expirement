দ্য ইলেভেন্থ আওয়ার ২০০৭ সালে মুক্তিপ্রাপ্ত পরিবেশ বিষয়ক প্রামাণ্য চলচ্চিত্র। চলচ্চিত্রটি পরিচালনা করেছেন নাদিয়া কনারস ও লেইলা কনারস পিটারসেন এবং প্রযোজনা, চিত্রনাট্য রচনা ও বর্ণনা করেছেন লিওনার্দো ডিক্যাপ্রিও। ২০০৭ সালে কান চলচ্চিত্র উৎসবে  চলচ্চিত্রটির প্রিমিয়ার অনুষ্ঠিত হয় এবং পরে ১৭ আগস্ট মুক্তি পায়।
সাবেক সোভিয়েত নেতা মিখাইল গর্বাচেভ, বিজ্ঞানী স্টিফেন হকিং, নোবেল পুরস্কার বিজয়ী ওয়ানগারি মাথাই, সংবাদিক আরমান্দ বেচার ও পল হকেনসহ পৃথিবীর বিভিন্ন দেশের ৫০ জন রাজনীতিবিদ, বিজ্ঞানী, ও পরিবেশবাদীদের নিয়ে এই গ্রহের জীবনযাত্রার সম্পর্কিত সমস্যাবলী তুলে ধরা হয়েছে। বিশ্ব উষ্ণায়ন, অরণ্যবিনাশ, হলোসিন নির্গমন, ও সামুদ্রিক প্রাণীর বিলুপ্তির ফলে মানবকূলের ভবিষ্যৎ শঙ্কার কথা উল্লেখ করা হয়েছে। পাশাপাশি এই সমস্যা সমাধানের প্রয়োজনীয় ব্যবস্থার কথাও বলা হয়েছে।
বিশ্ব উষ্ণায়নই একমাত্র পরিবেশগত সমস্যা নয় আমরা এসময়ে যার সম্মুখীন হচ্ছি, কিন্তু মানবসম্প্রদায়ের সামনে এটি একটি গুরুত্বপূর্ণ বিষয় ... আমাদের গ্রহের পরিবেশের ভবিষ্যতের কথা মাথায় রেখে আমাদের প্রত্যেককে আমাদের নিজ নিজ অবস্থান থেকে বিশ্ব উষ্ণায়ন ও অন্যান্য সমস্যা সম্পর্কে সচেতন হতে হবে।২০০৮ সালের মার্চ মাসে ওয়াশিংটন ডিসির ন্যাশনাল জিওগ্রাফিকে আর্থওয়াচ এনভায়োরনমেন্টাল ফিল্ম অ্যাওয়ার্ডস দ্য ইলেভেন্থ আওয়ার চলচ্চিত্রকে পুরস্কৃত করে। ৪  এছাড়া ২০০৭ সালে কান চলচ্চিত্র উৎসবে গোল্ডেন ক্যামেরা বিভাগে, স্যাটেলাইট পুরস্কারে শ্রেষ্ঠ প্রামাণ্য চলচ্চিত্র বিভাগে এবং ২০০৮ সালে গোল্ডেন ট্রেইলার পুরস্কারে শ্রেষ্ঠ পোস্টার বিভাগে মনোনয়ন লাভ করে। ৫ 
চলচ্চিত্রটি সমালোচকদের ইতিবাচক সমালোচনা পেয়েছে। রটেন টম্যাটোস-এ এই চলচ্চিত্রের রেটিং স্কোর ৬৮%, ৬  এবং মেটাক্রিটিক-এ ৬৩% রেটিং পেয়েছে। ৭ 
সমালোচক রজার ইবার্ট দ্য ইলেভেন্থ আওয়ারকে ৪-এ ২ রেটিং দিয়েছেন এবং বলেন, "তিনি চলচ্চিত্রের প্রায় প্রত্যেকটি কথার সাথে একমত কিন্তু ৫০ বা তারও অধিক ব্যক্তি শুধু কথা বলে গেছেন এমনকি ডিক্যাপ্রিও একজন টিভি উপস্থাপকের মত কথা বলেছেন যা বিরক্তি ধরিয়েছে।" ৮ 
লস অ্যাঞ্জেলেস টাইমস-এর সমালোচক কেভিন ক্রাস্ট চলচ্চিত্রটি সম্পর্কে ইতিবাচক সমালোচনা করেছেন এবং বলেন, "এতে কেন পরিবেশ বিষয়ক সমস্যাগুলো হচ্ছে তা উল্লেখ করা হয়েছে এবং এর জন্য ক্রমবর্ধমান কর্পোরেট অর্থনীতির পাশাপাশি সরকারে উদাসীনতাকে দোষারোপ করা হয়েছে। পরিচালকেরা ছবির উত্তেজনাকর অংশ সমস্যা সমাধানের জন্য কি পদক্ষেপ গ্রহণ করা হচ্ছে তা শেষের জন্য রেখে দিয়েছেন, যা দর্শকদের শেষ পর্যন্ত ধরে রেখেছে। বিশেষজ্ঞরা বিদ্যমান প্রযুক্তির মাধ্যমেই এর সমাধান সম্ভব বলে আশা পোষণ করেছেন।" ৯ 
