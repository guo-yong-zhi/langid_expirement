গুরমেহর কৌর হলেন একজন ভারতীয় সক্রিয় ছাত্রকর্মী এবং লেখক। ২  ২০১৯ সালে, তিনি অক্সফোর্ড ইউনিভার্সিটির সোমারভিলে কলেজ থেকে স্নাতকোত্তর সম্পন্ন করেছেন। কৌর যুক্তরাজ্যভিত্তিক একটি দাতব্য সংস্থা, পোস্টকার্ডস ফর পিসের  রাষ্ট্রদূত। ৩ 
২০১৭ সালের ফেব্রুয়ারি মাসে রামজাস কলেজে সংগঠিত অল ইন্ডিয়া স্টুডেন্টস ফেডারেশন  এবং অখিল ভারতীয় বিদ্যার্থী পরিষদ এর  মধ্যে সংঘর্ষের পরে জেএনইউর শিক্ষার্থী উমর খালিদ এবং শেহলা রশিদ শোরা একটি ক্যাম্পাস সেমিনারের আলোচনায় আমন্ত্রিত হয়ে আসেন; গুরমেহর "সেভ ডিইউ  ক্যাম্পেন" নামক উক্ত আলোচনার অংশ ছিলেন। এর আগে, তিনি প্রকাশিত একটি ভিডিওর কারণেও খবরে ছিলেন।
২০১৭ সালের অক্টোবর মাসে, টাইম ম্যাগাজিন কৌর সম্পর্কে তাদের মতামত জানাতে "মুক্ত ভাষা যোদ্ধা" শব্দটি ব্যবহার করেছিল এবং ২০১৭ সালে প্রকাশিত "শীর্ষ ১০ পরবর্তী প্রজন্মের নেতা" তালিকায় তাঁকে অন্তর্ভুক্ত করেছে। তিনি একটি স্মৃতিচারণ পুস্তক লিখেছেন, যেটি জানুয়ারি মাসে পেঙ্গুইন র‍্যান্ডম হাউস দ্বারাস্মল অ্যাক্টস অফ ফ্রিডম নামে প্রকাশিত হয়েছিল। ৪  ৫  তিনি ২০১৮ সালের জানুয়ারি মাসে, নতুন দিল্লিতে অনুষ্ঠিত হার্ভার্ড ইউএস ইন্ডিয়া ইনিশিয়েটিভের বক্তাও ছিলেন। ৬ 
গুরমেহার কৌর জলন্ধরে রাজবিন্দর কৌর এবং ক্যাপ্টেন মনদীপ সিংয়ের ঘরে জন্মগ্রহণ করেছিলেন। ৩  তিনি লুধিয়ানার হার্ভেস্ট ইন্টারন্যাশনাল স্কুলে পড়াশোনা শেষ করেছেন। তার বাবা মনদীপ সিং ১৯৯৯ সালের আগস্ট মাসে জম্মু ও কাশ্মীরে সন্ত্রাসীদের দ্বারা রাত সোয়া একটায় রাষ্ট্রীয় রাইফেল শিবিরে আক্রমণে নিহত ভারতীয় সেনাবাহিনীর সাত কর্মীর মধ্যে একজন ছিলেন। ৭  কৌর লেডি শ্রী রাম কলেজ ফর উইমেন থেকে সাহিত্যে ডিগ্রি অর্জন করেছেন।
২০১৯ সালের সেপ্টেম্বর মাসে, তিনি অক্সফোর্ড বিশ্ববিদ্যালয়ের সোমারভিলে কলেজে যোগ দিয়েছিলেন এবং আধুনিক দক্ষিণ এশীয় বিষয়ে এমএসসি সম্পন্ন করেছেন। ৮  ৯ 
২০১৬ সালের ২৮শে এপ্রিল তারিখ ভোরে ভয়েস অফ রাম  ফেসবুকে একটি ভিডিও আপলোড করেছিল, যাতে গুরমেহর কৌর উপস্থিত ছিলেন। ১০  উক্ত ভিডিওটি ভয়েস অফ রামের ইউটিউব চ্যানেলেও আপলোড করা হয়েছিল। ১১  উক্ত ভিডিওতে ভারত ও পাকিস্তানের নেতৃত্বের ক্ষমতাকে প্রশ্নবিদ্ধ করে এবং ভারত ও পাকিস্তানের মধ্যে "শান্তির" কথা উল্লেখ করে গুরমেহার কৌর ২০১৬ সালের এপ্রিল মাসে "#প্রোফাইলফরপিস" নামে একটি প্রচারণা শুরু করেছিলেন। তিনি যুদ্ধের বিরুদ্ধে লড়াই করে নিজেকে "শান্তির সৈনিক" হিসাবে উপস্থাপন করেছিলেন।
