হিন্দু মহিলা বিদ্যালয় ছিল এ্যানেট এ্যাক্রয়েডের দ্বারা প্রতিষ্ঠিত কলকাতার এন্টালী থানা এলাকার ২২,বেনিয়া পুকুর লেনে অবস্থিত একটি আবাসিক বিদ্যালয়।  ১  এর আগে বেথুন ১৮৪৯ সালে মহিলাদের জন্য বেথুন স্কুল স্থাপন করেছিলেন  ২  কিন্তু এই বিদ্যালয় ছাত্রীদের সেই ভাবে আকর্ষণ করেতে পারেনি। এই বিদ্যালয়টি সেকালে প্রভাবশালী ধর্মপ্রচারের সঙ্গে সঙ্গে নারী শিক্ষাপ্রচারে এক ব্যতিক্রমি স্বাতন্ত্র্য বজায় রেখেছিল। সেইকালে বালকদের যেমন বিদ্যালয় ছিল ঠিক তেমনই সুবিধাযুক্ত বিদ্যালয় বালিকাদের জন্য এ্যানেট এ্যাক্রয়েড মাত্র ১২ জন ছাত্রীদের নিয়ে বিদ্যালয়টির প্রতিষ্ঠা করেছিলেন।  ৩  যোগেশ চন্দ্র বাগলের মতে ১৮ নভেম্বর ১৮৭৩সালে বিদ্যালয়টি প্রতিষ্ঠা হয়  ১  এবং ডেভিড কফের মতে বিদ্যালয়টি ১৮ সেপ্টেম্বর ১৮৭৩ প্রতিষ্ঠা হয়। ৪ দ্বারকানাথ গাঙ্গুলী বিদ্যালয়টির প্রধান শিক্ষক ছিলেন  ৪  এবং আনন্দমোহন বসু এবং দুর্গামোহন দাস এই বিদ্যালয়টির খরচা বহন করতেন  ৫ । শিবনাথ শাস্ত্রী ও মনমোহন ঘোষ এই বিদ্যালয়টির সাথে জড়িত ছিলেন ৩ । জে বি ফিয়ার এই বিদ্যালয়টির সান্মানিক শিক্ষিকা ছিলেন ১ । বিদ্যালয়টি এ্যানেটের তত্বাবধানে পাশ্চাত্য ধারা মতে বরাবর চলেছিল ৬ । ১৮৭৫ সালের ৬ এপ্রিল হেনরী বেভারীজের সাথে এ্যানেট এ্যাক্রয়েডের বিবাহের পরে, বিদ্যালয়টি অল্প সময়ের জন্য বন্ধ ছিল ।পরে ১ জুন ১৮৭৬ সালে বঙ্গ মহিলা বিদ্যালয় নামে আবার চালু হয়েছিল  ১ ।
