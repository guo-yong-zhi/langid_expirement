সূচিপ্রয়োগ, সুচ দেওয়া বা ইংরেজি পরিভাষায় ইনজেকশন  বলতে সিরিঞ্জ তথা ছোট একটি পিচকিরির শেষপ্রান্তে অবস্থিত সুচ বা সুঁইয়ের  সাহায্যে কোনও তরল, বিশেষ করে তরল ঔষধ কোনও ব্যক্তির দেহের অভ্যন্তরে প্রবিষ্ট করাকে বোঝায়। ১  অন্ননালী পথ দিয়ে করা হয় না,  ঔষধ প্রয়োগের  এমন একটি পদ্ধতি হল সূচিপ্রয়োগ। সাধারণত যেসব ঔষধ ধীরে ধীরে শোষিত হয়, সেগুলিকে ত্বকের ভেতরে  বা ত্বকের ঠিক নিচে  কিংবা পেশীর অভ্যন্তরে  প্রবিষ্ট করা হয়। অন্যদিকে যেসমস্ত ঔষধ দ্রুত শোষিত হওয়া প্রয়োজন, সেগুলিকে সরাসরি শিরার অভ্যন্তরে  প্রবিষ্ট করা হয়। এছাড়া হৃৎপিণ্ডের অভ্যন্তরে , ধমনীর অভ্যন্তরে , দেহকন্দরের  অভ্যন্তরে  এবং  অন্ত্রাবরক পর্দার অভ্যন্তরে  সূচিপ্রয়োগও প্রচলিত। ২ 
সূচিপ্রয়োগ সঠিক অবস্থানে এবং সংক্রমণ নিবারিত অবস্থায় সাধন করা আবশ্যক। ঠিক অবস্থানে সূচিপ্রয়োগ না করলে দেহকলার ক্ষতি হবার সম্ভাবনা থাকে। অন্যদিকে সূচিপ্রয়োগের স্থানটিকে সংক্রামণ নিবারক দিয়ে পরিষ্কার না করলে দেহ সংক্রামক ব্যাধি যেমন যকৃৎপ্রদাহ রোগে   আক্রান্ত হতে পারে। ৩ 
৯৫% সূচিপ্রয়োগ আরোগ্যমূলক সেবাতে, ৩% টিকাদানে এবং বাকিগুলি অন্যান্য উদ্দেশ্যে যেমন রক্ত পরিভরণের কাজে ব্যবহৃত হয়। ৪ 
