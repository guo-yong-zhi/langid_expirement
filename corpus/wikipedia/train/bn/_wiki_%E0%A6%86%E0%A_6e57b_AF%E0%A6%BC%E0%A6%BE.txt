শিক্ষা বোর্ড 
অরাজনৈতিক 
আমিন উদ্দীন কাতিয়া  ছিলেন একজন বাংলাদেশি দেওবন্দি ইসলামি পণ্ডিত, রাজনীতিবিদ ও শিক্ষাবিদ। তিনি দারুল হাদীস আল মাদানীয়াসহ বৃহত্তর সিলেট ও নেত্রকোনার অর্ধশত মাদ্রাসা-মসজিদের প্রতিষ্ঠাতা ও পরিচালক ছিলেন। রাজনৈতিক জীবনে তিনি জমিয়তে উলামায়ে ইসলাম বাংলাদেশের সাথে জড়িত ছিলেন। জমিয়তের মনোনয়নে ১৯৭০ সালের সাধারণ নির্বাচনে তিনি জাতীয় পরিষদ এম.এন.এ. নির্বাচিত হন। তিনি আযাদ দ্বীনী এদারায়ে তালীম বাংলাদেশের উপদেষ্টা ছিলেন। ১  ২  ৩ 
আমিন উদ্দীন ১৯১৮ সালে সুনামগঞ্জ জেলার জগন্নাথপুর থানার পূর্ব কাতিয়া গ্রামে জন্মগ্রহণ করেন। তার পিতা শেখ মুহাম্মদ কনাই মিয়া এলাকার অন্যতম তালুকদার ছিলেন। পার্শ্ববর্তী দীঘলবাক গ্রামের বিদ্যাপীঠে তিনি প্রাথমিক শিক্ষা অর্জন করেন। পরে নবীগঞ্জ থানার দিঘলবাগ গ্রামে নিউস্কিম মাদরাসায় ৩ বছর এবং গোলাপগঞ্জের বাঘা মাদ্রাসায় ২ বছর লেখাপড়া করার পর তিনি দারুল উলুম দেওবন্দে ভর্তি হন। দারুল উলুম দেওবন্দ থেকে দাওরায়ে হাদিস পাশ করে দেশে ফিরে আসেন। দেওবন্দে তার শিক্ষকদের মধ্যে অন্যতম হুসাইন আহমদ মাদানি। মাদানির পরামর্শে তিনি ১৯৫৯ সালে সিলেট বিভাগের সুনামগঞ্জ জেলার জগন্নাথপুর থানার দক্ষিণ পূর্বে অলইতলী ও কাতিয়া গ্রামে জামিয়া ইসলামিয়া দারুল উলুম অলইতলি ও কাতিয়া প্রতিষ্ঠা করেন। পরে আসআদ মাদানির পরামর্শে একটি মহিলা মাদ্রাসাও প্রতিষ্ঠা করেন। ১৪১৫ হিজরিতে ছেলেদের আর ১৪২৬ হিজরিতে মেয়েদের জন্য দাওরায়ে হাদিস চালু করেন। ২০১০ সালের সেপ্টেম্বরে তিনি মৃত্যুবরণ করেন। ৪  ৫ 
