দুহোক স্টেডিয়াম  ইরাকের একটি বহুমুখী ক্রীড়া  স্টেডিয়াম। বর্তমানে এখানে ফুটবল খেলা বেশি অনুষ্ঠিত হয়। এই স্টেডিয়ামটি দুহোক ফুটবল দলের হোম-ভেন্যু হিসেবে ব্যবহৃত হয়। এর দর্শক ধারণক্ষমতা প্রথমে ছিলো মাত্র ১০ হাজার, ১  পরবর্তীতে সংস্কারের ফলে দর্শক ধারণক্ষমতা বৃদ্ধি পেয়ে দাঁড়ায় প্রায় ৩০ হাজার, যা ধারণ ক্ষমতার হিসেবে ইরাকের সবচেয়ে বড় একটি স্টেডিয়াম। ২  ৩ 
দুহোক স্টেডিয়াম ইরাকের দুহোকে রেজা রোডের পাশে অবস্থিত। টাইগ্রিস নদীর বাঁধের পাশে পাহাড়ঘেরা পরিবেশে স্টেডিয়ামটি তৈরী করা হয়েছে। ৪ 
দুহোক স্টেডিয়াম ১৯৮৬ সালে প্রতিষ্ঠিত হয়। তবে ২০০৮ সালে এই স্টেডিয়ামের বড় ধরনের সংস্কার সাধন করা হয়। ৫ 
এই মাঠটি বিশ্বমানের সুবিধাসমূহের সমন্বয়ে তৈরি ইরাকের একটি আধুনিক স্টেডিয়াম। এই স্টেডিয়ামটি মধ্য প্রাচ্যের সেরা মাঠগুলোর একটি। এই মাঠের মূল বৈশিষ্ট্য হল এর প্রাকৃতিক পরিবেশে দর্শকদের খেলা দেখার সুবিধা। স্টেডিয়ামের চারপাশে সুউচ্চ পাহাড়ের সারি এর সৌন্দর্য বহুগুণ বাড়িয়ে দিয়েছে। মূলতঃ ফুটবল এবং এথলেটিকসের জন্য তৈরি করায় এই মাঠটি উপবৃত্তাকার। আধুনিক খেলার উপযুক্ত হিসেবে গড়ে তোলার জন্য অনেক পুণঃনির্মাণ কাজ করতে হয়েছে। মাঠে সবুজ ঘাস লাগানো, দর্শকদের জন্য উন্নত বসার ব্যবস্থা, যোগাযোগ ব্যবস্থার উন্নতি, খেলা ধারণের সুবিধা ইত্যাদি এই স্টেডিয়ামকে ইরাকের অন্যতম স্টেডিয়ামে পরিণত করেছে।
