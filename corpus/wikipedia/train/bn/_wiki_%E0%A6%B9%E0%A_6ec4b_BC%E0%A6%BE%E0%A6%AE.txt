হিমাচল প্রদেশ ক্রিকেট সংস্থা স্টেডিয়াম  ভারতের অন্যতম প্রধান আন্তর্জাতিকমানের স্টেডিয়াম। এইচপিসিএ স্টেডিয়াম নামে পরিচিত এ স্টেডিয়ামটি হিমাচল প্রদেশের ধরমশালা শহরে অবস্থিত। রঞ্জি ট্রফি ও অন্যান্য সীমিত ওভারের খেলাগুলোয় হিমাচল প্রদেশ ক্রিকেট দল এ মাঠে অংশ নিয়ে থাকে। এছাড়াও, কিংস ইলাভেন পাঞ্জাব দল আইপিএলের খেলাগুলোয় তাদের মাঠ হিসেবে ব্যবহার করে। ২  ৩ 
সমুদ্রপৃষ্ঠ থেকে ১,৪৫৭ মিটার  উপরে স্টেডিয়ামটির অবস্থান। এর পিছনেই হিমালয় পর্বতমালা রয়েছে।
২০০৫ সালে প্রথম আন্তর্জাতিক দল হিসেবে পাকিস্তান ক্রিকেট দল ভারত এ দলের বিপক্ষে মোকাবেলা করে। ৩  জানুয়ারি, ২০১৩ সালে সফরকারী ইংল্যান্ড বনাম ভারতের মধ্যকার প্রথম ওডিআই অনুষ্ঠিত হয়। খেলায় ভারত ৭ উইকেটে পরাজিত হয়েছিল। এরপর ১৭ অক্টোবর, ২০১৪ তারিখে সফরকারী ওয়েস্ট ইন্ডিজকে ৫৯ রানে স্বাগতিক ভারত পরাজিত করে।
নভেম্বর, ২০১৫ সালে মহারাষ্ট্র ক্রিকেট সংস্থা স্টেডিয়াম, জেএসসিএ আন্তর্জাতিক স্টেডিয়াম কমপ্লেক্স, সৌরাষ্ট্র ক্রিকেট সংস্থা স্টেডিয়াম, হোলকার স্টেডিয়াম এবং ড. ওয়াই.এস. রাজশেখর রেড্ডি এসিএ-ভিডিসিএ ক্রিকেট স্টেডিয়ামের সাথে এ স্টেডিয়ামটিতেও ছয়টি নতুন টেস্ট মাঠরূপে ঘোষণা করা হয়। ৪  ডিসেম্বর, ২০১৫ সালে এশিয়ান ক্রিকেট কাউন্সিল কর্তৃপক্ষ ধর্মশালায় সেন্টার অব এক্সিলেন্স কেন্দ্র প্রতিষ্ঠার সিদ্ধান্ত নেয়। ৫  ৬ 
২১ জুলাই, ২০১৫ তারিখে বিসিসিআই কর্তৃপক্ষ ২০১৬ সালের আইসিসি বিশ্ব টুয়েন্টি২০ প্রতিযোগিতা আয়োজনে আটটি মাঠের একটিরূপে ধর্মশালার নাম ঘোষণা করে। ৭  ১১ ডিসেম্বর, ২০১৫ তারিখে আইসিসি প্রতিযোগিতার সময়সূচী ঘোষণা করে। এতে গ্রুপ এ’র সবগুলো খেলা আয়োজনের কথা জানায়। ৮  তন্মধ্যে, ভারত-পাকিস্তানের মধ্যকার খেলাও এখানে অনুষ্ঠিত হবে। ৯ 
ভারত জাতীয় ক্রিকেট একাডেমির সাবেক পরিচালক ডেভ হোয়াটমোর তার আমলেই স্টেডিয়ামটি আন্তর্জাতিক ক্রিকেট খেলা আয়োজনের উপযোগী হিসেবে মন্তব্য করেছিলেন। ২ 
