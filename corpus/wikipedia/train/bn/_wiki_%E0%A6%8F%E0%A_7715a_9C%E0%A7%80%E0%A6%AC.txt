এনামুল হোসেন রাজীব  বাংলাদেশের অন্যতম দাবাড়ু। তিনি ১৯৯৭ এবং ২০০৬ সালে বাংলাদেশের দাবা চ্যাম্পিয়নশীপ জয় করেন। ১ 
২০০২ সালে আন্তর্জাতিক মাস্টারের খেতাব পেয়ে রাজীব তার প্রথম গ্র্যান্ড মাস্টারের প্রথম নর্ম অর্জন করেন ২০০২ সালে স্লোভেনিয়ায় অনুষ্ঠিত দাবা অলিম্পিয়াডে। এরপর আবুধাবীতে অনুষ্ঠিত গ্র্যান্ড মাস্টার প্রতিযোগিতায় ২য় নর্ম অর্জন করেন। রাশিয়ায় অনু্ষ্ঠিত ২০০৭-এর দাবা বিশ্বকাপের ২য় রাউন্ডে তিনি এ নর্ম অর্জন করেন বিশ্বের ১৯তম খেলোয়াড় ইউক্রেনের দাবাড়ু পাভেল এলজানভের বিপক্ষে জয়ী হয়ে।
৪ মে, ২০০৮ সালে এনামুল হোসেন রাজীব তার ৩য় ও চূড়ান্ত জিএম নর্ম লাভ করেন। এরফলে তিনি নিয়াজ মোর্শেদ, জিয়াউর রহমান, রিফাত বিন সাত্তার এবং আবদুল্লাহ আল রাকিবের পর বাংলাদেশের ৫ম গ্র্যান্ড মাস্টার খেতাবধারী হবার সৌভাগ্য অর্জন করেন। ২  ৩  তিনি এনামুল নামে ইন্টারনেট চেজ ক্লাবে দাবা খেলে থাকেন।
