আয়লেসবারি হাঁস হচ্ছে একধরনের গৃহপালিত হাঁস, মাংস এবং এদের সুন্দর চেহারার জন্যেই এদের পালন করা হয়। সাদা পালকে আবৃত বড় হাঁসের ঠোঁটের রঙ গোলাপী, পা কমলা। ভূমির সাথে এরা এদের দেহ সমান্তরাল ভংগীতে রাখে। এই জাতের হাঁসের উৎস জানা যায় না। ১৮ শতকে ইংল্যান্ডের বাকিংহ্যামশায়ারের আয়লেসবারিতে সাদা হাঁস পালন ব্যাপক জনপ্রিয় হয় কারণ তখন সাদা পালকের চাহিদা ছিলো। ১৯ শতকে আয়লেসবেরিতে হাঁস পালন প্রধান শিল্পে পরিণত হয়। ১ 
আয়লেসবারি হাসের উৎস পরিষ্কার নয় ২ । ১৮ শতকের আগে থেকে ইংল্যান্ডে হাঁসের চাষ ব্যাপক হারে বৃদ্ধি পায়। তারা বন্য মাল্লার্ড জাতের হাঁসের গৃহপালিত জাতকে পালন করতো। হাঁসের বিভিন্ন রঙ হয়, বুনো পরিবেশে হাঁস গুলো সাদা হতো ২ । কুইল্ট নামক টেক্সটাইল সামগ্রী তৈরীতে হাঁসের সাদা পাখনার চাহিদা ছিলো ৩ ।
১৮ শতকে সাদা জাতের গৃহপালিত হাঁস চাষ হতে থাকে। এদের নাম ছিলো ইংলিশ হোয়াইট ২ । ১৬৯০ থেকে আয়লেসবারিতে হাস চাষ হচ্ছে ৪  এবং আয়লেসবারি ও আশপাশের গ্রামে ইংলিশ হোয়াইট চাষ জনপ্রিয়তা পায় ৫ ।
