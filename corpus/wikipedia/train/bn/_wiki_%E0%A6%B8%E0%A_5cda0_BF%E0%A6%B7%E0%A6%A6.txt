স্বাধীনতা চিকিৎসক পরিষদ  বাংলাদেশ আওয়ামী লীগ সমর্থক চিকিৎসকদের সংগঠন। এর বর্তমান সভাপতি জামাল উদ্দিন চৌধুরী ও মহাসচিব কামরুল হাসান মিলন। ১  ২ 
১৯৯৩ সালের ২৪ ডিসেম্বর স্বাচিপ গঠিত হয়। স্বাচিপের প্রতিষ্ঠাকালে অধ্যাপক এম, এ, কাদেরী সভাপতি ও মোস্তফা জালাল মহিউদ্দিন সাধারণ সম্পাদক হিসেবে দায়িত্ব লাভ করেন। ৩  ৪  ২০০৩ সালের কেন্দ্রীয় সম্মেলনে অধ্যাপক আ ফ ম রুহুল হক সভাপতি ও অধ্যাপক এম ইকবাল আর্সলান মহাসচিব নির্বাচিত হন। ৫  ২০১৫ সালে ১৩ নভেম্বর প্রধানমন্ত্রী শেখ হাসিনার উপস্থিতিতে স্বাচিপের চতুর্থ জাতীয়  সম্মেলন অনুষ্ঠিত হয়। ৬  ৭  ৮  শেখ হাসিনা সম্মেলনে কমিটির ভার স্বাচিপের নেতৃবৃন্দের ওপর ছেড়ে দেন। পরবর্তীতে এম ইকবাল আর্সলান সভাপতি ও এম এ আজিজ মহাসচিব নির্বাচিত হন। ৯ 
সম্মেলনের মাধ্যমে স্বাচিপের কেন্দ্রীয় কমিটি নির্বাচিত হয়। স্বাচিপের গঠনতন্ত্র অনুযায়ী প্রতি দুই বছরে একবার সম্মেলন অনুষ্ঠিত হওয়ার বিধান আছে। ৪  তবে সূচনাকাল থেকে ২০১৫ সাল পর্যন্ত মাত্র চারটি সম্মেলন অনুষ্ঠিত হয়। সভাপতি ও মহাসচিব সহ অন্যান্য গুরুত্বপূর্ণ পদে সরাসরি নির্বাচনের সুযোগ আছে। ১০  ২০১৫ সালের ১৯ অক্টোবর কেন্দ্রীয় কমিটির সদস্য সংখ্যা ১০১ থেকে বাড়িয়ে ১৫১ করা হয়। ১০  এছাড়া স্বাচিপের বিভিন্ন আঞ্চলিক শাখা রয়েছে। 
