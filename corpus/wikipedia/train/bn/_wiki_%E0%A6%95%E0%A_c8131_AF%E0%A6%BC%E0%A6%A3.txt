রসায়নে কক্ষকীয় সংকরায়ণ  হল দুই বা ততোধিক পারমাণবিক কক্ষক-এর মিশ্রণ ও নতুন সংকর কক্ষকের সৃষ্টি যার আকার, আকৃতি, শক্তি সবকিছুই সাধারণ কক্ষকের থেকে আলাদা। এটি যোজনী বন্ধন তত্ত্বকে সমর্থন করে। যেমন, কার্বন মিথেন অণু গঠনের সময় চারটি হাইড্রোজেন-এর প্রতিটির সঙ্গে একটি সমযোজী একবন্ধন গঠন করে। এই বন্ধন চারটি কার্বনের চারটি sp3 ও চারটি হাইড্রোজেনের প্রতিটির একটি s কক্ষকের মুখোমুখি সংযোগের ফলে সৃষ্ট ও এর আকৃতি চতুস্তলকীয়। এটি অণুর জ্যামিতি বর্ণনা করতে সক্ষম। সাধারণত যে কক্ষকগুলির শক্তির তফাত কম বা খুব একটা বেশি না, তারা সংকর কক্ষক গঠনে অংশ নেয়। ১ 
রসায়নবিদ লিনাস পাউলিং মিথেন অণুর গঠন ব্যাখ্যা করতে গিয়ে প্রথম সংকরায়ণের ধারণা দেন । ২  তিনি লক্ষ্য করেন মিথেন এর চারটি C H বন্ধনই সমান দৈর্ঘ্যের ও সমান শক্তিবিশিষ্ট। অথচ কার্বনের একটি s ও তিনটি p কক্ষক বর্তমান যাদের শক্তির তফাত বর্তমান। s ও p কক্ষক আবার নিজেদের সাথে ৯০° কোণে থাকে কিন্তু, C H বন্ধন গুলি নিজেদের মধ্যে ১০৯.৫° কোণে আনত। ৩  তখন তিনি s ও p উভয়ের সংকরায়ণের ফলে সৃষ্ট সংকর কক্ষকের ধারণা দেন, যাদের ধর্মাবলী s ও p এর সাথে মেলেনা, এদের শক্তিস্তর s ও p এর মধ্যবর্তী। মিথেনের ক্ষেত্রে sp3 সংকরায়ণের কথা তিনি বলেন যেহেতু একটি s কক্ষক ও তিনটি p কক্ষকের সংকরায়ণের ফলে সংকর কক্ষকের সৃষ্টি। ৪ 
সংকরায়ণ অণুর আকৃতি ব্যাখ্যা করতে সাহায্য করে, যেহেতু বন্ধনের মধ্যে কোণগুলি প্রায় সংকর কক্ষকের মধ্যেকার কোণের সমান। এটি যোজ্যতা কক্ষ ইলেক্ট্রন-জোড় বিকর্ষণ  তত্ত্ব এর বিপরীতে, যা ভ্যালেন্স-বন্ড বা অরবিটাল তত্ত্বের পরিবর্তে অভিজ্ঞতামূলক নিয়মের ভিত্তিতে আণবিক জ্যামিতির পূর্বাভাস দিতে ব্যবহার করা যেতে পারে। ৬ 
