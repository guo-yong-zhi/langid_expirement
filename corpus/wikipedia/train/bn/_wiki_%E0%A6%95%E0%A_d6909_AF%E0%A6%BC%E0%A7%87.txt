জঁ ফিয়াক্রে কুয়ামে বোতুয়ে  হলেন একজন বুর্কিনাবি পেশাদার ফুটবল খেলোয়াড়। তিনি বর্তমানে ফরাসি ক্লাব আজক্সিও এবং বুর্কিনা ফাসো জাতীয় দলের হয়ে আক্রমণভাগের খেলোয়াড় হিসেবে খেলেন। তিনি মূলত বাম পার্শ্বীয় আক্রমণভাগের খেলোয়াড় হিসেবে খেললেও মাঝেমধ্যে বাম পার্শ্বীয় মধ্যমাঠের খেলোয়াড় হিসেবে খেলেন।
২০২০–২১ মৌসুমে, ফরাসি ক্লাব আজক্সিওর হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ি জীবন শুরু করেছেন।
২০১৯ সালে, বোতুয়ে বুর্কিনা ফাসো অনূর্ধ্ব-২০ দলের হয়ে বুর্কিনা ফাসোর বয়সভিত্তিক পর্যায়ে অভিষেক করেছিলেন। প্রায় ২ বছর যাবত বুর্কিনা ফাসোর বয়সভিত্তিক দলের হয়ে খেলার পর, তিনি ২০২১ সালে বুর্কিনা ফাসোর হয়ে আন্তর্জাতিক পর্যায়ে অভিষেক করেছেন; বুর্কিনা ফাসোর জার্সি গায়ে তিনি এপর্যন্ত ৩ ম্যাচে অংশগ্রহণ করেছেন।
জঁ ফিয়াক্রে কুয়ামে বোতুয়ে ২০০২ সালের ১০ই সেপ্টেম্বর তারিখে কোত দিভোয়ারের আবিজানে জন্মগ্রহণ করেছেন এবং সেখানেই তার শৈশব অতিবাহিত করেছেন।
বোতুয়ে বুর্কিনা ফাসো অনূর্ধ্ব-২০ দলের হয়ে খেলার মাধ্যমে বুর্কিনা ফাসোর প্রতিনিধিত্ব করেছেন।
২০২১ সালের ৭ই সেপ্টেম্বর তারিখে, ১৮ বছর, ১১ মাস ও ২৮ দিন বয়সে, ডান পায়ে ফুটবল খেলায় পারদর্শী বোতুয়ে আলজেরিয়ার বিরুদ্ধে অনুষ্ঠিত ২০২২ ফিফা বিশ্বকাপ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে বুর্কিনা ফাসোর হয়ে অভিষেক করেছেন। ১  উক্ত ম্যাচের ৮১তম মিনিটে আক্রমণভাগের খেলোয়াড় আব্দুল তাপসোবার বদলি খেলোয়াড় হিসেবে তিনি মাঠে প্রবেশ করেছিলেন; ২  ম্যাচে তিনি ১০ নম্বর জার্সি পরিধান করে বাম পার্শ্বীয় আক্রমণভাগের খেলোয়াড় হিসেবে খেলেছিলেন। ৩  ম্যাচটি ১–১ গোলে ড্র করেছিল। ৪  বুর্কিনা ফাসোর হয়ে অভিষেকের বছরে বোতুয়ে সর্বমোট ৩ ম্যাচে অংশগ্রহণ করেছেন।
বোতুয়ে ক্যামেরুনে অনুষ্ঠিত ২০২১ আফ্রিকা কাপ অব নেশন্সের জন্য ২০২১ সালের ২৪শে ডিসেম্বর তারিখে ঘোষিত বুর্কিনা ফাসো দলে স্থান পেয়েছেন। ৫  ৬  ৭  ৮ 
