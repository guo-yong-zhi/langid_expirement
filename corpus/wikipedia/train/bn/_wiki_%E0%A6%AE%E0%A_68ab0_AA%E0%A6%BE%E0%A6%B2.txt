মনোরঞ্জন শীল গোপাল  বাংলাদেশের দিনাজপুর-১ আসনের সংসদ সদস্য। তিনি ২০১৪ সালে বাংলাদেশ আওয়ামী লীগ থেকে সংসদ সদস্য হিসেবে নির্বাচিত হয়েছেন।  ১ 
মনোরঞ্জন শীল গোপালের পৈতৃক বাড়ি দিনাজপুর জেলার কাহারোল উপজেলার নয়াবাদ গ্রামে। তিনি স্নাতক ডিগ্রি অর্জন করেছেন।
পেশায় সাংবাদিকতা, ব্যবসা ও কৃষির সঙ্গে যুক্ত মনোরঞ্জন শীল গোপাল রাজনীতির সঙ্গে সক্রিয় ভাবে যুক্ত আছেন। তিনি চতুর্থবার সংসদ সদস্য নির্বাচিত হয়েছেন। ১ 
গোপাল ২০০৫ সালের ৫ই ডিসেম্বর অনুষ্ঠিত দিনাজপুর-১ আসনের উপনির্বাচনে স্বতন্ত্র প্রার্থী হিসেবে অংশ নিয়ে জামায়াতে ইসলামীর প্রার্থী আফতাব উদ্দিন মোল্লাকে পরাজিত করে প্রথমবারের মত অষ্টম জাতীয় সংসদে সংসদ সদস্য নির্বাচিত হন। ২  ৩  এরপর ২০০৮ ও ২০১৪ সালের নির্বাচনে তিনি আওয়ামী লীগের প্রার্থী হিসেবে নির্বাচনে অংশ নেন এবং নবম ও দশম জাতীয় সংসদে দিনাজপুর-১ আসনের প্রতিনিধিত্ব করেন।
গোপাল ২০১৮ সালের একাদশ জাতীয় সংসদ নির্বাচনে আওয়ামীলীগের মনোনয়নে মহাজোটের প্রার্থী হন এবং ১ লাখ ৯৮ হাজার ৭৯২ ভোট পেয়ে পুনরায় সংসদ সদস্য নির্বাচিত হন। ৪ 
