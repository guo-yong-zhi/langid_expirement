
স্ট্রাইপড রিংলেট বা হোয়াইট স্ট্রাইপড রিংলেট) নিমফ্যালিডি  গোত্র এবং স্যাটেরিনি উপ-গোত্রের অন্তর্ভুক্ত ব্রাশ-ফুটেড  প্রজাতি।
স্ট্রাইপড রিংলেট এর প্রসারিত অবস্থায় ডানার আকার ৩৫-৪৬ মিলিমিটার দৈর্ঘ্যের হয়।
ভারত  ভুটান, আসাম, বাংলাদেশ, মায়ানমার, থাইল্যান্ড, ইন্দো-চিন এর বিভিন্ন অঞ্চলে এদের দেখা যায়।
প্রজাপতির দেহাংশের পরিচয় বিষদ জানার জন্য প্রজাপতির দেহ এবং ডানার অংশের নির্দেশিকা দেখুন:-
স্ত্রী ও পুরুষ উভয় নমুনাতেই, ডানার উপরিপৃষ্ঠ ধূসর কালো বা কালচে খয়েরি। সামনের ও পিছনের উভয় ডানার উপরিতলে অ্যাপেক্সের নিচ থেকে ডর্সাম  পর্যন্ত আড়াআড়িভাবে বিস্তৃত সাদা ডিসকাল বন্ধনী বর্তমান। সামনের ডানায় উক্ত বন্ধনীটি শীর্ষভাগ বা অ্যাপেক্সের দিকে সরু ও ডর্সাম এর দিকে বেশি চওড়া। পিছনের ডানার উপরিতলে একটি সরু ও ধনুকের মতো বাঁকা সাদা পোস্ট-ডিসকাল বন্ধনী দেখা যায়।  সামনের ও পিছনের ডানার বেসাল, ডিস্কো-সেলুলার ও সাব-টার্মিনাল অংশে নিম্নপৃষ্ঠের বন্ধনীগুলির ছাপ অস্পষ্টভাবে চোখে পরে।
স্ত্রী ও পুরুষ উভয় নমুনাতেই , ডানার নিম্নপৃষ্ঠে দুই ডানা জুড়ে ৫ টি কালচে বাদামি বা ধূসর বাদামি বন্ধনী ও ৫টি সাদা বন্ধনী দেখা যায় ! কালচে বাদামি বন্ধনীগুলির মধ্যে সবচেয়ে চওড়া বন্ধনীটির  মধ্যে একসারি চক্ষুবিন্দু বা ওসিলি  বিদ্যমান। চক্ষুবিন্দুগুলি হলুদ রেখা দ্বারা পরিবেষ্টিত। পিছনের ডানার চক্ষুবিন্দুগুলির মধ্যে কোস্টার দিক থেকে দ্বিতীয় ,তৃতীয় ও চতুর্থ চক্ষুবিন্দুগুলি একত্রিতভাবে হলুদ রেখা দ্বারা পরিবেষ্ঠিত। পিছনের ডানার চক্ষুবিন্দুগুলি অধিকতর স্পষ্ট। সামনের ডানায় ৮ টি ও পিছনের ডানায় ৭ টি চক্ষুবিন্দু দৃশ্যমান। মাথা ,বক্ষদেশ ও উদর উপরিভাগে কালচে বাদামি বা ধূসর কালচে এবং নিম্নভাগে খয়েরি ও সাদা বর্নের। ১ 
এই প্রজাতির উড়ান দুর্বল ও ধীর। এদের অবস্থান বনাঞ্চলের মধ্যে সীমাবদ্ধ। এরা জঙ্গলের ছায়াচ্ছন্ন অঞ্চলে পথ ধরে উড়ে বেড়ায়। ছায়াচ্ছন্ন অঞ্চলে পাতায় ও মাটিতে এদের বসে থাকতে দেখা যায়। আগস্ট থেকে নভেম্বর পর্যন্ত এদের দর্শন মেলে।
