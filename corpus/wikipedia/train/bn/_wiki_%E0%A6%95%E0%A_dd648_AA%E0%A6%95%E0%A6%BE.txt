কিয়েরনান ব্রেনানন শিপকা   একজন মার্কিন অভিনেত্রী। তিনি মার্কিন টেলিভিশন চ্যানেল এএমসি-তে প্রচারিত দৃশ্যকাব্যের ধারাবাহিক মেড ম্যান-এ স্যলি ড্রাপার ভূমিকায় অভিনয় করার জন্য এবং জনপ্রিয় মার্কিন শিশুতোষ চ্যানেল নিকেলোডিয়ন এ প্রচারিত এ্যনিমেশন ভিত্তিক ধারাবাহিক আভাটার এর সৌজন্যে প্রচারিত ধারাবাহিক দ্য লেজেন্ড অব কোরা-এ জিয়োনা ভূমিকায় কন্ঠ দেবার জন্য পরিচিত। তিনি মার্কিন সম্প্রচার ভিত্তিক প্রতিষ্ঠান নেটফ্লিক্স-এর আসন্ন ধারাবাহিক "সাবরিনা"-তে সাবরিনা স্পেলম্যান হিসেবে অভিনয়ের করবেন বলে প্রকাশ করা হলে সমালোচনায় আসেন, এটি মূলত মার্কিন কমিক বই প্রকাশকারী প্রতিষ্ঠান আর্চি কমিক এর প্রকাশিত কমিক ধারাবাহিক দ্য চিলিং এডভেন্চার্স অব সাবরিনা-এর উপর ভিত্তি করে তৈরী করা হচ্ছে।  ১ 
শিপকার জন্ম, মার্কিন যুক্তরাষ্ট্রের ইলিনয় রাজ্যের শিকাগো শহরে, জন ইয়ং শিপকা, যিনি একজন আবাসন বিকাশকারী, এবং আইরিন এন  দম্পতির পরিবারে। ২  তার একজন বোন রয়েছে, এবং তিনি মাত্র পাচঁ বছর বয়স থেকেই বিখ্যাত বলরুম নৃত্য শিখছেন।  ৩  যখন তার বয়স ছিল মাত্র ছয় বছর, তখন তার পরিবার তার অভিনয় কর্মজীবনকে পরিপোষণ করার জন্য তাদের পূর্ব আবাসস্থল থেকে ক্যালিফোর্নিয়া রাজ্যের লস অ্যাঞ্জেলেস শহরে চলে আসেন।
শিপকা যখন একজন শিশু, তখন থেকেই তিনি ছাপা বিজ্ঞাপনে মডেলিং শুরু করেন। ৪  "মেড ম্যান" ধারাবাহিকটির অভিনয় শিল্পী দলের একজন হিসেবে,' ২০০৮ এবং ২০০৯ সালে, তিনি দৃশ্যকাব্যের ধারাবাহিকে একটি দল হিসেবে অসাধারণ অভিনয়ের জন্য স্ক্রিন এক্টর গিল্ড পুরস্কার-বিভাগে স্ক্রিন এক্টর গিল্ড পুরস্কার জয় করেন।  ৫ 
২০১৮ সালের জানুয়ারি মাসে ঘোষণা করা হয় যে, মার্কিন সম্প্রচার ভিত্তিক প্রতিষ্ঠান নেটফ্লিক্স-এর আসন্ন একটি ধারাবাহিকে "সাবরিনা স্পেলম্যান" ভূমিকায় অভিনয় করবেন, মার্কিন কমিক বই প্রকাশকারী প্রতিষ্ঠান "আর্চি কমিক"-এর একটি  শাখা "আর্চি হরর" দ্বারা প্রকাশিত কমিক ধারাবাহিক "দ্য চিলিং এডভেন্চার্স অব সাবরিনা"-এর উপর ভিত্তি করে তৈরী করা। ১ 
শিপকা তার অনুপ্ররণা হিসেবে মার্কিন অভিনেত্রী গ্রেইস কেলি এর নাম উল্লেখ্য করেছেন।  ৬  এছাড়াও শিপকা, থাইল্যান্ডীয় মুষ্টিযুদ্ধ মুই থাই'ও শিখেছেন।  ৭ 
