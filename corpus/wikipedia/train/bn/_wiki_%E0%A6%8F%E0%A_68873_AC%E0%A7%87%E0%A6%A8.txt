এসো আলবেন একজন ভারতীয় ট্র্যাক সাইক্লিস্ট ১ । ভারতীয় মূলভূখন্ড থেকে ১৪০০ কিলোমিটার দূরে ভারত মহাসাগরের আন্দামান ও নিকোবর দ্বীপপুঞ্জে তার জন্ম। তার বাবা আলবান ডিডুস ফায়ার ডিপার্টমেন্টের একজন কর্মচারী এবং সক্রিয় সাইক্লিস্ট ছিলেন। এসোর মা  লিলি কল্অবান  ছিলেন একজন কাবাডি খেলোয়াড় যিনি ১৯৮৪-র জাতীয় পর্যায়ের প্রতিযোগিতায় অংশগ্রহণ করেন। তারই উতসাহে এসো স্টেট স্পোর্টস কাউন্সিল নেতাজি স্টেডিয়াম-এ খেলাধূলার জন্যে যুক্ত হন।
তিনিই প্রথম ভারতীয় যিনি সুইজারল্যান্ডের আইগ্লে অনুষ্ঠিত ২০১৮ ইউসিয়াই জুনিয়র ট্র্যাক সাইক্লিং বিশ্ব চ্যাম্পিয়নশিপে কেইরিন ইভেন্ট রৌপ্য পদক জয় করেন। সেই বছরেই তিনি টিম স্প্রিন্ট, কেইরিন এবং ২০০মিটার টাইম ট্রায়াল ইভেন্টে মালয়েশিয়ার নিলাই-তে অনুষ্ঠিত জুনিয়র এশিয়ান ট্র্যাক সাইক্লিং চ্যাম্পিয়নশিপে তিনটি স্বর্ণ-পদক জয় করেন। ২০১৯ সালে ইন্দোনেশিয়ার জাকার্তায় অনুষ্ঠিত জুনিয়র এশিয়ান ট্র্যাক সাইক্লিং চ্যাম্পিয়নশিপে  এসো  স্প্রিন্ট, টিম স্প্রিন্ট এবং কেইরিন-এ তিনটি স্বর্ণ পদক জয় করেন। একই বছর এসো তার সতীর্থ রোনালদো সিং লাইটনজ্যাম এবং রজিত সিং ইয়াংলেম এর সাথে জার্মানির ফ্রানকফুর্টে আয়োজিত ২০১৯ ইউসিয়াই জুনিয়র ট্র্যাক সাইক্লিং বিশ্ব চ্যাম্পিয়নশিপে এ টিম স্প্রিন্ট ইভেন্টে স্বর্ণ পদক জয় করেন। একই চ্যাম্পিয়নশিপ স্প্রিন্ট ইভেন্টে রৌপ্য এবং কেইরিন ইভেন্টে ব্রোঞ্জ জয় করেন।
