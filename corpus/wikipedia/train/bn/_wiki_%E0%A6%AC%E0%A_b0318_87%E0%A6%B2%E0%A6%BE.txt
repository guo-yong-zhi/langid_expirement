বরুড়া উপজেলা বাংলাদেশের কুমিল্লা জেলার অন্তর্গত একটি উপজেলা।
বরুড়া উপজেলা কুমিল্লা জেলা সদর থেকে ২৬ কিলোমিটার দক্ষিণ-পশ্চিমে অবস্থিত। এ উপজেলার উত্তরে কুমিল্লা আদর্শ সদর উপজেলা ও চান্দিনা উপজেলা, দক্ষিণে লাকসাম উপজেলা ও চাঁদপুর জেলার শাহরাস্তি উপজেলা, পূর্বে কুমিল্লা সদর দক্ষিণ উপজেলা ও লাকসাম উপজেলা, পশ্চিমে চান্দিনা উপজেলা ও চাঁদপুর জেলার কচুয়া উপজেলা।
বৌদ্ধদের ধর্মীয় খেতাব বড়ুয়া। এছাড়াও এ অঞ্চলে অধিকাংশ স্থানে পান চাষ করা হত যা এখনও বিদ্যমান। যারা পান চাষ করে তাদেরকে বারই বলে এবং চাষকৃত জমিকে  আঞ্চলিক ভাষায় বর বলা হয়। ফলে ধর্মীয় প্রভাব এবং সংস্কৃতিক ঐতিহ্য এ দুটি বিষয়কে সমন্বয় করে বরুড়া উপজেলার নামকরণ করা হয়েছে।
বরুড়া ১৯৪৮ সালের ২৪ মার্চ থানা হিসাবে প্রতিষ্ঠিত হয় এবং ১৯৮৩ সালের ২৪ মার্চ এটি উপজেলায় উন্নিত হয়।
বরুড়া উপজেলায় বর্তমানে ১টি পৌরসভা ও ১৫টি ইউনিয়ন রয়েছে। সম্পূর্ণ উপজেলার প্রশাসনিক কার্যক্রম বরুড়া থানার আওতাধীন।
শিক্ষা সংক্রান্ত তথ্যাবলী	
- বিশ্ববিদ্যালয় কলেজ	০১ টি
- ডিগ্রি কলেজ	০৩টি 
- উচ্চ মাধ্যমিক কলেজ	০৩টি 
- মাধ্যমিক বিদ্যালয়	৪২ টি 
- কারিগরি কলেজ	০১ টি
- নিম্ন মাধ্যমিক বিদ্যালয়	০৩ টি
- সরকারি প্রাথমিক বিদ্যালয়	১৪৯ টি
- এনজিও পরিচালিত প্রাঃ বিদ্যালয়	৮৪ টি
- বেসরকারি মাদ্রাসা	৩০ টি । দাখিল-১৮টি।          
আলিম-০৪টি।          
ফাজিল -০৭টি।          
এবতেদায়ী মাদ্রাসা-১০টি।          
কওমী মাদ্রাসা-৬০টি।          
মক্তব-৪০০টি
- শিক্ষার হার ৫৬%
পুরুষ- ৬৩%
মহিলা- ৪৯%
স্বাস্থ্য বিভাগ	 
হাসপাতালের সংখ্যা	৭ টি।
সরকারী	০১ টি। 
বেসরকারী ০৬ টি। 
ক্লিনিক	০৬ টি।
.
ডাক্তারের সংখ্যা	
.
এম,বি,বি এস - সাব সেণ্টারসহ ১৫ জন ।
রেজিষ্টার্ড গ্রাম্য ডাক্তার- ৫ জন।
গ্রাম ডাক্তার- ২৬৭ জন।
হোমিও প্যাথিক ডাক্তার- ৭৮ জন।
কবিরাজ- ৪৫ জন।
অন্যান্য- ৮ জন।
.
স্বাস্থ্য কেন্দ্র	
.
উপজেলা স্বাস্থ্য কেন্দ্র- ১ টি।
উপ-স্বাস্থ্য কেন্দ্র- ৫ টি।
পরিবার কল্যাণ কেন্দ্র- ১৫ টি।
কমিউনিটি ক্লিনিক- ১৯ টি।
কুমিল্লা জেলার মধ্যে স্বাভাবিকভাবেই বরুড়া উপজেলায় হরেক রকমের ব্যবসা বাণিজ্য হয়ে থাকে। উপজেলায় বিশ্বের খেতনামা শিল্পপতিদের জন্মস্হান হওয়াই এখানে শিল্পের প্রভাব রয়েছে।এ উপজেলা সদর সহ বিভিন্ন বাজারে বর্তমানে অনেক বৃহৎ  শপিং সেন্টার গড়ে উঠেছে, এ সকল শপিং সেন্টারের মাধ্যমে প্রতিনিয়ত এলাকার মানুষের ব্যবসা-বাণিজ্য প্রসারিত হচ্ছে। এছাড়া উপজেলার বিভিন্ন হাট বাজারের মাধ্যমে জনসাধারণের ব্যবসা-বাণিজ্য প্রসারিত হচ্ছে।  নিম্নে বরুড়া উপজেলার উল্লেখযোগ্য হাট-বাজার এর নাম দেয়া হলঃ
উল্লেখযোগ্য হাট-বাজার   
একবাড়িয়া বাজার, গনকখুলী বাজার, সরাফতি পদয়ার বাজার, বাতাইছড়ি বাজার, রামমোহন বাজার, খোশবাস বাজার, হরিপুর বাজার, মহেশপুর বাজার, ঝলম বাজার, শশইয়া বাজার, লগ্নসার বাজার, আমড়াতলী বাজার, শিলমুড়ী বাজার, ভাউকসার বাজার, অশ্বদিয়া বাজার, শাকপুর নতুন বাজার, শাকপুর পুরাতন বাজার, ধনিশ্বর বাজার, চিলোনিয়া বাজার, আড্ডা বাজার, পেরপেটি বাজার, সোনাইমুড়ী বাজার, পয়ালগাছা বাজার, কাজীর বাজার, লক্ষীপুর বাজার সুলতানপুর বাজার।
