ভিক্টোরিয়া লুইস সামান্থা ম্যারি এলিজাবেথ টেরেজি ইগার  হলেন একজন ব্রিটিশ-মার্কিন অভিনেত্রী। শেকসপিয়ারীয় মঞ্চে অভিনয় জীবন শুরুর পর, তিনি উইলিয়াম ওয়াইলারের রোমহর্ষক দ্য কালেক্টর  চলচ্চিত্রে অভিনয় করে খ্যাতি অর্জন করেন। তিনি এই চলচ্চিত্রে অভিনয়ের জন্য সেরা নাট্য চলচ্চিত্র অভিনেত্রী বিভাগে গোল্ডেন গ্লোব পুরস্কার অর্জন করেন এবং শ্রেষ্ঠ অভিনেত্রী বিভাগে একাডেমি পুরস্কারের মনোনয়ন লাভ করেন।
তিনি এরপর ডক্টর ডুলিটল  চলচ্চিত্রে এমা ফেয়ারফ্যাক্স চরিত্রে এবং মার্কিন নাট্যধর্মী দ্য মলি ম্যাগুইয়ারস  চলচ্চিত্রে অভিনয় করেন। ১৯৭০-এর দশকের শুরুতে ইগার মার্কিন যুক্তরাষ্ট্র ও কানাডায় চলে যান, সেখানে তিনি কয়েকটি ভীতিপ্রদ চলচ্চিত্রে অভিনয় করেন, সেগুলো হল দ্য ডেড আর অ্যালাইভ , দি আনক্যানি , ও ডেভিড ক্রোনেনবার্গের জনপ্রিয় রোমহর্ষক চলচ্চিত্র দ্য ব্রুড 
ইগার ওয়াল্ট ডিজনির হারকিউলিস  চলচ্চিত্রে হেরা চরিত্রের জন্য কণ্ঠ প্রদান করেন এবং কয়েকটি ভিডিও গেমসের জন্য কণ্ঠ দেন, তন্মধ্যে রয়েছে গ্যাব্রিয়েল নাইট ৩: ব্লাড অব দ্য স্যাক্রেড, ব্লাড অব দ্য ডেমড এবং ০০৭: নাইটফায়ার। টেলিভিশনে তার কাজের মধ্যে রয়েছে ফ্যান্টাসি আইল্যান্ড ও সোপ অপেরা অল মাই চিলড্রেন-এর শার্ল্ট ডিভেন চরিত্র। ১ 
সামান্থা ইগার ১৯৩৯ সালের ৫ই মার্চ লন্ডনের হ্যাম্পস্টিডে জন্মগ্রহণ করেন। ২  তার পুরো নাম ভিক্টোরিয়া লুইস সামান্থা ম্যারি এলিজাবেথ টেরেজি ইগার। ৩  ৪  তার পিতা রাফ আলফ্রেড জেমস ছিলেন ব্রিটিশ সেনাবাহিনীর ব্রিগেডিয়ার এবং মাতা ম্যুরিয়েল ওলগা পালশ-বুমা ছিলেন ওলন্দাজ ও পর্তুগিজ বংশোদ্ভূত। ৫  ৬  তার জন্মের পরপরই তার সপরিবারে বাকিংহামশায়ারের ব্লেডলোতে চলে যান এবং দ্বিতীয় বিশ্বযুদ্ধ চলাকালে তিনি সেখানেই তার শৈশব কাটান। ৩ 
