পদার্থবিজ্ঞানে অদিক রাশি হলো এমন কোনো ভৌত পরিমাণ যার সঙ্গে কেনো দিক সংশ্লিষ্ট নেই। অর্থাৎ, এগুলির মান আছে কিন্তু দিক নেই। যেমন ভর, দ্রুতি, দূরত্ব, সময়, আয়তন, তাপমাত্রা, ঘনত্ব ইত্যদি। “তাপমাত্রা” প্রকাশ করার জন্য এর মান যেমন ১০ কেলভিন বা ১০ ডিগ্রী সেলসিয়াস উল্লেখ করা হয়, তাপমাত্রার মানের সঙ্গে কোনো দিক সংশ্লিষ্ট নেই। এদের বিপরীতে রয়েছে সদিক রাশি যার উদাহরণ গতিবেগ, ওজন, বল, ভরবেগ, তড়িৎ ক্ষেত্র ইত্যাদি। “বেগ” প্রকাশের জন্য এর মান এর সাথে সাথে দ্বিমাত্রিক, ত্রিমাত্রিক অথবা পোলার স্থানাঙ্কের উল্লেখের প্রয়োজন হয়। অদিক রাশির এই ধারণা গণিতেও অভিন্ন। অদিক রাশির অপর নাম স্কেলার রাশি । পদার্থবিজ্ঞানে “গতিবেগ” একটি সদিক রাশি, আর “দ্রুতি” একটি অদিক রাশি। ১  ২  
সদিক রাশি
