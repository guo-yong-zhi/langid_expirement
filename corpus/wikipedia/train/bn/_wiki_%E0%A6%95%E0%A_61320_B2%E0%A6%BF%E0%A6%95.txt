ক্রিস্তিয়ান বিয়েলিক  হলেন একজন পোলীয় পেশাদার ফুটবল খেলোয়াড়। তিনি বর্তমানে ইংরেজ ক্লাব বার্মিংহ্যাম সিটি এবং পোল্যান্ড জাতীয় দলের হয়ে মধ্যমাঠের খেলোয়াড় হিসেবে খেলেন। তিনি মূলত রক্ষণাত্মক মধ্যমাঠের খেলোয়াড় হিসেবে খেললেও মাঝেমধ্যে কেন্দ্রীয় রক্ষণভাগের খেলোয়াড় হিসেবে খেলেন।
২০১৩ সালে, বিয়েলিক পোল্যান্ড অনূর্ধ্ব-১৬ দলের হয়ে পোল্যান্ডের বয়সভিত্তিক পর্যায়ে অভিষেক করেছিলেন। প্রায় পাঁচ বছর যাবত পোল্যান্ডের বয়সভিত্তিক দলের হয়ে খেলার পর, তিনি ২০১৯ সালে পোল্যান্ডের হয়ে আন্তর্জাতিক পর্যায়ে অভিষেক করেছেন; পোল্যান্ডের জার্সি গায়ে তিনি এপর্যন্ত ৬ ম্যাচে অংশগ্রহণ করেছেন।
ক্রিস্তিয়ান বিয়েলিক ১৯৯৮ সালের ৪ঠা জানুয়ারি তারিখে পোল্যান্ডের কনিনে জন্মগ্রহণ করেছেন এবং সেখানেই তার শৈশব অতিবাহিত করেছেন।
বিয়েলিক কাতারে অনুষ্ঠিত ২০২২ ফিফা বিশ্বকাপের জন্য ২০২২ সালের ১০ই নভেম্বর তারিখে ঘোষিত পোল্যান্ডের ২৬ সদস্যের চূড়ান্ত দলে স্থান পেয়েছেন। ১  ২ 
