প্রখ্যাত নাট্যশিল্পী সফদার হাশমি  ছিলেন একজন কমিউনিস্ট নাট্যকার এবং পরিচালক। ভারতে পথনাট্যের সাথে কাজ করার জন্য সর্বাধিক পরিচিত। তিনি একজন অভিনেতা, গীতিকার এবং তাত্ত্বিকও ছিলেন এবং তাঁকে এখনও ভারতীয় রাজনৈতিক প্রেক্ষাগৃহে একটি গুরুত্বপূর্ণ ব্যক্তিত্ব হিসাবে বিবেচনা করা হয়। ১   তিনি ভারতের ছাত্র ফেডারেশন-এর একজন কর্মী ছিলেন। ভারতের ছাত্র ফেডারেশন বা এসএফআই হল ভারতের কমিউনিস্ট পার্টি -র ছাত্র সংগঠন।
১৯৭৫ সালে দিল্লি বিশ্ববিদ্যালয় থেকে ইংরেজি সাহিত্যে এম. এ. পাশ করেন হাশমি। তিনি সিপিআই -এর রাজনীতির সাথে জড়িত ছিলেন। সিপিআই -এর ট্রেড ইউনিয়ন সংগঠন 'সিটু'র পক্ষে তিনি কাজ করতেন। ২  মৃত্যুকালে তিনি ভারতীয় জন নাট্য মঞ্চ বা জনমের আহবায়ক ছিলেন।
১৯৮৯ সালের ১ জানুয়ারি তৎকালীন ক্ষমতাসীন কংগ্রেস সরকারের গুণ্ডাবাহিনী ও পুলিশের হাতে খুন হন। এই বর্বরোচিত হত্যাকাণ্ডটি সংঘটিত হয়েছিল গাজিয়াবাদের শাহিবাবাদ শিল্পাঞ্চলে "হল্লাবোল" নাটকের একাদশ প্রদর্শনী চলাকালে। গুরুতর জখম নিয়ে তিনি ২ জানুয়ারি মৃত্যুবরণ করেন। একজন শ্রমিকও ঘটনাস্থলে মারা যান।
