আয়ারল্যান্ড ক্রিকেট দল তিনটি একদিনের আন্তর্জাতিক এবং তিনটি টুয়েন্টি২০ আন্তর্জাতিক খেলার জন্য ওয়েস্ট ইন্ডিজ সফর করে, যা জানুয়ারি ২০২০-এ অনুষ্ঠিত হয়। ১  ২  ৩  ২০১৯ এর সেপ্টেম্বরে ওয়েস্ট ইন্ডিজ ক্রিকেট বোর্ড সফরের সময়সূচী ঘোষণা করে। ৪  ৫  ২০১৯ এর নভেম্বরে আন্তর্জাতিক ক্রিকেটের সকল সংস্করণের জন্য এন্ড্রু বালবির্নিকে আয়ারল্যান্ড দলের অধিনায়ক নিযুক্ত করা হয়। ৬  ৭ 
প্রথম ওডিআই খেলার পূর্বে আন্তর্জাতিক ক্রিকেট কাউন্সিল  ঘোষণা করে যে সফরের সবগুলো খেলায় নো-বল শনাক্ত করার জন্য ফ্রন্ট-ফুট মনিটর প্রযুক্তি ব্যবহার করা হবে। ৮  তৃতীয় আম্পায়ার ফ্রন্ট-ফুট মনিটর করে, মাঠে থাকা আম্পায়ারের সাথে যোগাযোগ করবে। ৯  পদ্ধতিটি ব্যবহৃত হচ্ছে পরীক্ষামূলকভাবে, যদি দেখা যায় খেলার প্রবাহে কোন বাধা তৈরী না হয় তবে পরবর্তীতে ব্যবহারের সিদ্ধান্ত নেয়া হবে। ১০  একই পদ্ধতির পরীক্ষামূলক ব্যবহার ২০১৯ এর ডিসেম্বরে ভারত ও ওয়েস্ট ইন্ডিজের মধ্যকার খেলাগুলোতেও করা হয়েছিল। ১১ 
ওয়েস্ট ইন্ডিজ সিরিজের প্রথম ২টি ওডিআইয়ে জয় লাভ করে সিরিজে লীড তৈরি করে নেয়। ১২  সিরিজের তৃতীয় ওডিআইটিও ওয়েস্ট ইন্ডিজ ৫ উইকেটে জিতে ৩-০তে সিরিজ জিতে নেয়। ১৩  এটি ছিল ২০১৪ সালের আগস্টে বাংলাদেশকে পরাজিত করার পর ওয়েস্ট ইন্ডিজে ঘরের মাঠে প্রথম কোন ওডিআই সিরিজ জয়। ১৪  প্রথম টি২০আই ম্যাচের জন্য জ্যাকলিন উইলিয়ামসকে তৃতীয় আম্পায়ার নিযুক্ত করা হয়, ফলে প্রথমবারের মতো কোন মহিলা কর্মকর্তা পুরুষদের আন্তর্জাতিক খেলার তৃতীয় আপায়ারের দায়িত্ব পালন করে। ১৫  টি২০আই সিরিজের ২য় খেলাটি ফলাফল বিহীন সমাপ্ত হলে সিরিজটি ১-১ ফলাফলে ড্র হয়। ১৬ 
