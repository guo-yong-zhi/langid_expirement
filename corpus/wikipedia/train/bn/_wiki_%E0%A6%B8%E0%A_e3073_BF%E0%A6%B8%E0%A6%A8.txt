স্যামুয়েল কিং অ্যালিসন  একজন মার্কিন পদার্থবিদ।  ১  ম্যানহাটন প্রকল্পে তার উল্লেখযোগ্য অবদানের জন্য মেডেল ফর মেরিট পদবীতে ভূষিত হন। তিনি ১৯৪৩ থেকে ১৯৪৪ সাল পর্যন্ত মেটালার্জিকাল ল্যাবরেটরিতে পরিচালক হিসেবে থাকার পর লস আলামস ল্যাবরেটরিতে কর্মরত ছিলেন। যুদ্ধের পর তিনি পরমাণু অস্ত্রের বেসামরিক নিয়ন্ত্রণে বিজ্ঞানীদের আন্দোলনের সাথে জড়িত ছিলেন।
স্যামুয়েল কিং অ্যালিসন শিকাগো শহরের ইলিনয়ে ১৯০০ সনের ১৩ই নভেম্বর জন্ম গ্রহণ করেন। তার বাবার নাম স্যামুয়েল বুয়েল অ্যালিসন যিনি ছিলেন প্রাথমিক বিদ্যালয়ের প্রধান শিক্ষক। স্যামুয়েল জন ফিস্ক গ্রামার স্কুল ও হাইড পার্ক উচ্চ বিদ্যালয়ে পড়াশুনা করেন। তিনি ১৯১৭ সালে শিকাগো বিশ্ববিদ্যালয়ে ভর্তি হন। তার পড়ার বিষয় ছিল গণিত আর রয়াসন। তিনি ১৯২১ সালে গ্রাজুয়েশন শেষ করে উইলিয়াম ড্রেপার হারকিন্স এর তত্ত্বাবধানে রসায়নে পিএইচডির জন্য কাজ করেন। তার গবেষণাপত্রের বিষয় ছিলো পারমাণবিক স্থিতাবস্থা III, বৈদ্যুতিক স্রাব এবং উচ্চ তাপমাত্রা প্রভাব; বিষয়টি পরীক্ষণমূলক পদার্থবিজ্ঞানের সাথে সম্পর্কিত।
অ্যালিসন ১৯২৩ থেকে ১৯২৫ হার্ভার্ড বিশ্ববিদ্যালয় এবং ১৯২৫ থেকে ১৯২৬ সাল পর্যন্ত কার্নেগী ইনস্টিটিউটে গবেষণা সহকর্মী হিসেবে কর্মরত ছিলেন। তিনি ১৯২৬ থেকে ১৯৩০ সাল পর্যন্ত ক্যালিফোর্নিয়া বিশ্ববিদ্যালয়ের পদার্থবিজ্ঞানের প্রশিক্ষক হিসেবে নিযুক্ত ছিলেন পরে সহযোগী অধ্যাপকের দায়িত্ব পালন করেন। ওখানেই হেলেন ক্যাম্পবেলের সাথে পরিচয় হয় পরে তারা বিবাহ বন্ধনে আবদ্ধ হন। পরবর্তীতে তাদের দুটি সন্তান হয়, স্যামুয়েল আর ক্যাথারিন।
১৯৩০ সালে অ্যালিসন শিকাগো বিশ্ববিদ্যালয়ে ফিরে আসেন পরে ১৯৪২ সালে অধ্যাপক হিসেবে নিযুক্ত হন।
