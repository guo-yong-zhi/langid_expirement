অর্জন সিংহ  ভারতীয় বিমান বাহিনীর সর্বোচ্চ পদবীধারী ব্যক্তি ছিলেন। অর্জন ১৯৬৪ সাল থেকে ১৯৬৯ সাল পর্যন্ত ভারতীয় বিমান বাহিনীর চিফ অব দ্যা এয়ার স্টাফ  ছিলেন। পাকিস্তান এবং ভারতের মধ্যকার ১৯৬৫ সালের ভয়াবহ যুদ্ধের সময় তিনি ভারতীয় বিমান বাহিনীকে উপযুক্ত নেতৃত্ব দিয়ে জয়ী করে তোলেন এবং পুরস্কার স্বরূপ ভারত সরকার দ্বারা 'পদ্মবিভূষণ' পদক লাভ করেন। ১  ১৯৬৬ সালে তাকে এয়ার চীফ মার্শাল পদে উন্নীত করা হয় এবং স্বাধীন ভারতে তিনিই সর্বপ্রথম এই পদবীধারী ব্যক্তি হিসেবে পরিগণিত হন। ২০০২ সালে তাকে ভারতীয় বিমান বাহিনীর সর্বোচ্চ পদবী 'মার্শাল অব দ্যা এয়ার ফোর্স' দেওয়া হয়, ভারতের সেনাবাহিনীতে ফিল্ড মার্শাল  দু'জন  এবং নৌবাহিনীতে আজ অবধি কাউকে পাঁচ-তারকা পদ দেওয়া হয়নি। ২  ৩ 
১৯১৯ সালের ১৫ এপ্রিল জন্মগ্রহণ করেন অর্জন বর্তমান পাকিস্তানের ফয়সালাবাদে যেটি তখন লয়ালপুর নামে পরিচিত ছিলো। অর্জনের বাবা ভারতীয় সেনাবাহিনীর একজন অনাযুক্তক সেনা ছিলেন। ১৯৩৮ সালে রাজকীয় বিমান বাহিনী কলেজ ক্র্যানওয়েলে প্রবেশ করেন অর্জন এবং এর পরের বছরের ডিসেম্বর মাসে রাজকীয় ভারতীয় বিমান বাহিনীতে কমিশন পান তিনি। ৪  ৫  ৬  ৫  ৭ 
১৯৪৩ সালে তাকে ভারপ্রাপ্ত স্কোয়াড্রন লিডার করে নং ১ স্কোয়াড্রনের অধিনায়ক করা হয়। এই ১ নং স্কোয়াড্রনকে তিনি বার্মায় সামরিক অভিযান করেন এবং তাকে এজন্য দক্ষ উড্ডয়ন প্রতীক  পদক দেওয়া হয়, অর্জন ১৯৪৫ সালে ভারতীয় বিমান বাহিনীর প্রদর্শনী ফ্লাইটের অধিনায়কত্ব করেছিলেন এবং ১৯৪৭ সালের ১৫ আগস্ট তিনি দিল্লির রেড ফোর্টের ওপর দিয়ে বিমান উড্ডয়ন পরিচালনা করেছিলেন ভারপ্রাপ্ত গ্রুপ ক্যাপ্টেন হিসেবে। ৮ 
