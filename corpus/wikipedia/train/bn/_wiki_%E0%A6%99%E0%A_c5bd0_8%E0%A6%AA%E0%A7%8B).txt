ঙ্গাগ-গি-দ্বাং-পো   তিব্বতী বৌদ্ধধর্মের র্ন্যিং-মা ধর্মসম্প্রদায়ের র্দো-র্জে-ব্রাগ বৌদ্ধবিহার নামক অন্যতম প্রধান বৌদ্ধবিহারের প্রতিষ্ঠাতা ও প্রথম প্রধান ছিলেন।
ঙ্গাগ-গি-দ্বাং-পো ১৫৮০ খ্রিষ্টাব্দে তিব্বতের দ্রা-ফ্যি-ছোস-ল্দিং  বৌদ্ধবিহারে জন্মগ্রহণ করেন। তার পিতা ব্ক্রা-শিস-স্তোব্স-র্গ্যাল  র্ন্যিং-মা ধর্মসম্প্রদায়ের একজন বিখ্যাত গ্তের-স্তোন ছিলেন, যিনি ম্ঙ্গা'-রিস-পান-ছেন-পে-মা-দ্বাং-র্গ্যাল  নামক বিখ্যাত গ্তের-স্তোনের অবতার রূপে চিহ্নিত হয়েছিলেন। ১  ঙ্গাগ-গি-দ্বাং-পোর মাতার নাম ছিল য়িদ-'দ্জিন-দ্বাং-মো । জন্মের পর ঙ্গাগ-গি-দ্বাং-পোকে তার পিতা আনুষ্ঠানিকভাবে লেগ্স-ল্দান-র্দো-র্জে নামক বিখ্যাত গ্তের-স্তোনের অবতার রূপে চিহ্নিত করেন এবং তাকে ব্যাং-গ্তের  বা উত্তর দিকের সম্পদ সম্বন্ধে শিক্ষাদান করেন। ২ 
লেগ্স-ল্দান-র্দো-র্জে ও ম্ঙ্গা'-রিস-পান-ছেন-পে-মা-দ্বাং-র্গ্যাল দুজনে মিলে ব্সাম-য়াস বৌদ্ধবিহারে এ-বাম-ল্চোগ-স্গার  নামক একটি তান্ত্রিক সম্প্রদায়ের প্রতিষ্ঠা করেছিলেন ৩  ৪  এবং ব্ক্রা-শিস-স্তোব্স-র্গ্যাল এই সম্প্রদায়কে পরবর্তীকালে বাড়িয়ে তোলেন। মধ্য তিব্বত শাসনকারী গ্ত্সাং-পা রাজবংশের সঙ্গে সম্পর্কের অবনতি হলে ঙ্গাগ-গি-দ্বাং-পো এই সম্প্রদায়কে ব্রহ্মপুত্র নদের উত্তর তীরে সরিয়ে নিয়ে যান এবং ১৬৩২ খ্রিষ্টাব্দে সেখানে থুব-ব্স্তান-র্দো-র্জে-ব্রাগ-এ-বাম-ল্চোগ-স্গার   প্রতিষ্ঠা করেন ও এই বিহারের প্রথম প্রধান হিসেবে অধিষ্ঠিত হন। পরবর্তীকালে এই বিহার র্ন্যিং-মা ধর্মসম্প্রদায়ের ছয়টি প্রধান বিহারের অন্যতম একটি বলে গণ্য হয়। ২ 
ঙ্গাগ-গি-দ্বাং-পোর উল্লেখযোগ্য ছাত্র ছিলেন ব্স্তান-'দ্জিন-নোর-বু  নামক তৃতীয় য়োল-মো-স্প্রুল-স্কু ,পঞ্চম দলাই লামা ঙ্গাগ-দ্বাং-ব্লো-ব্জাং-র্গ্যাল-ম্ত্শো, ব্ক্রা-শিস-র্নাম-র্গ্যাল  নামক তৃতীয় ক্লোং-ছেন , জুর-ছেন-ছোস-দ্ব্যিংস-রাং-গ্রোল  প্রভৃতি। পরবর্তীকালে পঞ্চম দলাই লামা তার জীবনী রচনা করেন এবং ব্যাং-গ্তের  বা উত্তর দিকের সম্পদ তিব্বতের নতুন সরকারের পৃষ্ঠপোষকতা লাভ করে। ২ 
