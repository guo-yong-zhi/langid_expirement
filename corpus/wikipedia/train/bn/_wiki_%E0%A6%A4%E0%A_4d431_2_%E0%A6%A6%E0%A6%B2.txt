তানজানিয়া জাতীয় ফুটবল দল  হচ্ছে আন্তর্জাতিক ফুটবলে তানজানিয়ার প্রতিনিধিত্বকারী পুরুষদের জাতীয় দল, যার সকল কার্যক্রম তানজানিয়ার ফুটবলের সর্বোচ্চ নিয়ন্ত্রক সংস্থা তানজানিয়া ফুটবল ফেডারেশন দ্বারা নিয়ন্ত্রিত হয়। এই দলটি ১৯৬৪ সাল হতে ফুটবলের সর্বোচ্চ সংস্থা ফিফার এবং ১৯৬৫ সাল হতে তাদের আঞ্চলিক সংস্থা আফ্রিকান ফুটবল কনফেডারেশনের সদস্য হিসেবে রয়েছে। ৩  ১৯৪৫ সালে, তানজানিয়া প্রথমবারের মতো আন্তর্জাতিক খেলায় অংশগ্রহণ করেছে; উগান্ডায় অনুষ্ঠিত উক্ত ম্যাচে তানজানিয়া তাঙ্গানিকাকে ৭–০ গোলের ব্যবধানে পরাজিত করেছে।
৬০,০০০ ধারণক্ষমতাবিশিষ্ট তানজানিয়া জাতীয় স্টেডিয়ামে তাইফা তারা নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় তানজানিয়ার রাজধানী দারুস সালামে অবস্থিত। বর্তমানে এই দলের ম্যানেজারের দায়িত্ব পালন করছেন এতিয়েন এনদায়িরাগিয়ে এবং অধিনায়কের দায়িত্ব পালন করছেন ফেনারবাহচের আক্রমণভাগের খেলোয়াড় এমবোয়ানা সামাত্তা।
তানজানিয়া এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, আফ্রিকা কাপ অফ নেশন্সে তানজানিয়া এপর্যন্ত ২ বার অংশগ্রহণ করেছে, যার প্রত্যেকবার তারা শুধুমাত্র গ্রুপ পর্বে অংশগ্রহণ করতে সক্ষম হয়েছিল।
এরাস্তো নিয়োনি, কেলভিন ইয়োন্দানি, শোমারি কাপোম্বে, এমবোয়ানা সামাত্তা এবং ম্রিশো এনগাসার মতো খেলোয়াড়গণ তানজানিয়ার জার্সি গায়ে মাঠ কাঁপিয়েছেন।
ফিফা বিশ্ব র‌্যাঙ্কিংয়ে, ১৯৯৫ সালের ফেব্রুয়ারি মাসে প্রকাশিত র‌্যাঙ্কিংয়ে তানজানিয়া তাদের ইতিহাসে সর্বোচ্চ অবস্থান  অর্জন করে এবং ২০০৫ সালের অক্টোবর মাসে প্রকাশিত র‌্যাঙ্কিংয়ে তারা ১৭৫তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে তানজানিয়ার সর্বোচ্চ অবস্থান হচ্ছে ৭৫তম  এবং সর্বনিম্ন অবস্থান হচ্ছে ১৬৮। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:
