বঙ্গবন্ধু এভিনিউ বা বঙ্গবন্ধু অ্যাভিনিউ হল ঢাকার গুলিস্তানে অবস্থিত একটি শহুরে রাস্তা। এর আগের নাম ছিল জিন্নাহ এভিনিউ। ১  বাংলাদেশের স্বাধীনতার পর এর নাম পরিবর্তন করে বঙ্গবন্ধু এভিনিউ রাখা হয়। বাংলাদেশ আওয়ামী লীগের কেন্দ্রীয় কার্যালয় বঙ্গবন্ধু এভিনিউতে অবস্থিত। ২  ২০০৪ সালের ঢাকা গ্রেনেড হামলার ঘটনাটি ঘটেছিল বঙ্গবন্ধু এভিনিউতে। ৩ 
১৯৫০-এর দশকে প্রথমবারের মত এই এভিনিউ থেকে বিমানবন্দর পর্যন্ত দুই দিকে চলাচলক্ষম রাস্তা তৈরি হয়। ৪  ১৯৬০-এর দশকে বঙ্গবন্ধু এভিনিউতে অনেক জনপ্রিয় রেস্তোরাঁ এবং খাবারের দোকান ছিল যেমন কাসবাহ, লা সানি, চিন চৌ, সুইট হেভেন, সলিমাবাদ হোটেল, রেক্স ইত্যাদি। ৫  পূর্ব পাকিস্তানের রাজনীতির বিভিন্ন ঐতিহাসিক ঘটনার স্বাক্ষী বঙ্গবন্ধু এভিনিউ। ৬ 
