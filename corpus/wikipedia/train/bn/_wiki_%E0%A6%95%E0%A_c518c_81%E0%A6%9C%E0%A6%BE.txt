ক্রিস্টল ডি'সুজা  ৪  একজন ভারতীয় টেলিভিশন অভিনেত্রী, যিনি এক হাজারো ম্যায় মেরি বেহনা হ্যায় ধারাবাহিকে জীবিকা ভধেরা চরিত্রে অভিনয় করার জন্য পরিচিত। ৫  তারপরে তিনি এক ন্যায়ি পেহচান-এ সাক্ষী'র চরিত্রে অভিনয় করেছিলেন। ৬  ৭  ২০১৬ সালে তিনি জি টিভির ব্রহ্মরাক্ষস-এ রায়না চরিত্রে অভিনয় করেছিলেন।
ক্রিস্টল ডি'সুজা ১৯৯০ সালের ১লা মার্চে ভারতের মুম্বইয়ে জন্মগ্রহণ করেন এবং সেখানেই বেড়ে ওঠেন। তিনি ওয়াদালার অক্সিলিয়াম কনভেন্ট হাই স্কুল থেকে বিদ্যালয়ের পড়াশোনা শেষ করেছেন। আরও পড়াশোনার জন্য তিনি মুম্বাইয়ের সেন্ট জেভিয়ার্স কলেজে ভর্তি হন। ৮  তিনি একজন খ্রিস্টান ধর্মাবলম্বী এবং নিজেকে নিগূঢ় ধর্মবিশ্বাসী বলে মনে করেন। ৯ 
ডি'সুজা কলেজে অধ্যয়নকালীন তার অভিনয় জীবন শুরু করেছিলেন, ১০  এবং পরবর্তীতে ২০০৭ সালে কাহে না কাহে-তে তিনি অভিনয় করেছিলেন। ২  তারপরে তিনি কেয়া দিল ম্যায় হ্যায়-তে তামান্না চরিত্রে কাজ করেন। ২০০৮ সালে তিনি স্টার প্লাস এর কস্তুরী-তে নভনীত এবং কিস দেশ মে হ্যায় মেরা দিল-এ ভীরা চরিত্রে অভিনয় করেন। ১১ 
২০১০ সালে ডি'সুজা তারা চরিত্রে সনি টিভির বাত হামারি পাক্কি হ্যায়-তে অভিনয় হয়েছিলন। তিনি সনি টিভির আহটে একটি বিশেষ চরিত্রে উপস্থিতি হন এবং একই বছর যামিনী চরিত্রে অভিনয় করেছিলেন।
২০১১ সালে তিনি জীবিকা ভধেরা চরিত্রে এক হাজারো ম্যায় মেরি বেহনা হ্যায়-তে করণ ট্যাকারের বিপরীত অভিনয় করেন। ধারাবাহিকটি ১৩ সেপ্টেম্বর ২০১৩ পর্যন্ত প্রচারিত হয়েছিল।
২০১৩ সালের ডিসেম্বরে তিনি করণ শর্মার বিপরীতে সাক্ষীর চরিত্রে সনি টিভির এক ন্যায়ি পেহচান-এ স্বাক্ষর করেছিলেন। ২০১৪ সালের সেপ্টেম্বর পর্যন্ত ধারাবাহিকটি সম্প্রচারিত হয়েছিল। ২ 
২০১৬ সালে তিনি জি টিভিতে প্রচারিত একতা কাপুরের ব্রহ্মরাক্ষস-এ রায়না চরিত্রে অভিনয় করে টেলিভিশনে ফিরে এসেছিলেন। ১২  ১৩  ২০১৭ এর ফেব্রুয়ারিতে ধারাবাহিকটির সম্প্রচার বন্ধ হয়েছিল। ২০১৭ এর ফেব্রুয়ারিতেই তিনি লাকমে ফ্যাশন উইক-এ উপস্থিত হন। ১৪ 
২০১৭ সালে ডি'সুজা কালারস টিভির বেলান ওয়ালি বাহু-তে রূপা চরিত্রে অভিনয় করেছিলেন। তার অভিনয়ের জন্য তিনি শ্রেষ্ঠ কৌতুকাভিনয়শিল্পীর  গোল্ড অ্যাওয়ার্ডস পেয়েছিলেন। ১৫ 
বর্তমানে তাকে এএলটি বালাজীর ফিতরাতে দেখা যাচ্ছে। ১৬ 
তিনি কালারস টিভির মিরচি টপ ২০-তে করণ টেকারের বিপরীতে ২০১৫, ২০১৬ এবং ২০১৭ তে উপস্থিত হয়েছিলেন। তথ্যসূত্র প্রয়োজন    
  উদ্ধৃতি প্রয়োজন  
ডি'সুজা ২০১৩ সালে ইস্টার্ন আই কর্তৃক প্রকাশিত ৫০ সেক্সিয়েস্ট এশিয়ান উইমেন তালিকার ১৯তম স্থানে ছিলেন। ১৭  এছাড়াও ২০১৭ সালে টাইমস অব ইন্ডিয়া কর্তৃক প্রকাশিত ভারতীয় টেলিভিশনের সেরা ২০ শীর্ষস্থানীয় নারী'দের তালিকায় তিনি ৫ম স্থানে ছিলেন। ১৮ 
