 ১ 
সংবাদ মাধ্যমের আলোচনায়, পুনরাবৃত্তিমূলক বদ্ধপ্রকোষ্ঠ কথাটি দিয়ে এমন সব পরিস্থিতিকে নির্দেশ করা হয়, যেগুলিতে একটি বদ্ধ ব্যবস্থার অভ্যন্তরে যোগাযোগ ও পুনরাবৃত্তির মাধ্যমে এক বা একাধিক বিশ্বাসকে বড় করে দেখানো হয় বা জোরালো করা হয় এবং এগুলিকে খণ্ডনকারী যুক্তি-প্রমাণ থেকে সুরক্ষা প্রদান করা হয়। ১  পুনরাবৃত্তিমূলক বদ্ধপ্রকোষ্ঠে অংশগ্রহণকারী লোকজন বিপরীত দৃষ্টিভঙ্গির অনুপস্থিতিতে তাদের বর্তমান দৃষ্টিভঙ্গিকে জোরালো করে, এমন সব তথ্য খুঁজে বের করতে পারেন, এবং এর ফলশ্রুতিতে তারা অযাচিতভাবে এক ধরনের নিশ্চিতকরণমূলক পক্ষপাত জাতীয় কর্মকাণ্ডে অংশ নেন। পুনরাবৃত্তিমূলক বদ্ধপ্রকোষ্ঠগুলির কারণে সামাজিক ও রাজনৈতিক মেরুকরণ বৃদ্ধি পেতে পারে, এমনকি চরমপন্থী মতবাদেরও সৃষ্টি হতে পারে। ২  পুনরাবৃত্তিমূলক বদ্ধপ্রকোষ্ঠ পরিভাষাটি আদতে শ্রুতিমূলক প্রতিধ্বনি প্রকোষ্ঠ ধারণাটির একটি রূপক, যেখানে একটি ফাঁপা পরিবেষ্টিত স্থানের ভেতরে শব্দের অনুরণন বা প্রতিধ্বনি ঘটে থাকে। আন্তর্জাল বা ইন্টারনেটের সামাজিক যোগাযোগ মাধ্যমগুলির সম্প্রদায়গুলির মধ্যে এই ধরনের পুনরাবৃত্তিমূলক ও সমসত্ত্বকারক ক্রিয়াকে নির্দেশ করার জন্য আরেকটি পরিভাষার উত্থান ঘটেছে, যা হল সাংস্কৃতিক গোত্রবাদ। ৩  অনেক পণ্ডিত নাগরিকদের অবস্থান ও দৃষ্টিভঙ্গির উপরে পুনরাবৃত্তিমূলক বদ্ধপ্রকোষ্ঠ ক্রিয়ার যে সম্ভাব্য প্রভাব পড়তে পারে, বিশেষ করে রাজনীতিতে এর যে পরিণাম হতে পারে, তা নিয়ে বক্তব্য দিয়েছেন। ৪  তবে কিছু গবেষণাতে এই মত দেওয়া হয়েছে যে পুনরাবৃত্তিমূলক বদ্ধপ্রকোষ্ঠের প্রভাব যতটা বড় মনে করা হয়, এটি তার চেয়ে দুর্বল। ৫ 
