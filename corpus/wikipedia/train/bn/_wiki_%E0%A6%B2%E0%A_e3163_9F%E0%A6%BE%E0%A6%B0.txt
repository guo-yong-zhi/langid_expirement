লিটার  হল আয়তনের একটি মেট্রিক একক, যা একটি এসআই নয় এমন একক, এসআইসহ ব্যবহারের জন্য গৃহীত। এটি ১ ঘন ডেসিমিটারের সমান , ১,০০০ ঘন সেন্টিমিটার   বা ০.০০১ ঘন মিটার। এক ঘন ডেসিমিটার  মানে ১০ সেমি   ১০ সেমি   ১০ সেমি  এবং এটি এক ঘনমিটারের এক হাজার ভাগের এক ভাগ।
আসল ফরাসী মেট্রিক একক পদ্ধতিতে লিটার হল মূল একক। লিটার শব্দটি প্রাচীন ফরাসি একক থেকে উদ্ভূত হয়েছে,  লিট্রন , এই নামটি গ্রিক থেকে এসেছে  লাতিন হয়ে, এবং যার পরিমাণ প্রায় ০.৮৩১ লিটার। মেট্রিক এককের পরবর্তী কয়েকটি সংস্করণেও লিটার ব্যবহৃত হয়েছিল এবং এসআই সহ ব্যবহারের জন্য গৃহীত, ৩  যদিও এটি একটি এসআই একক নয় — আয়তনের এসআই একক হল ঘন মিটার ।
এক লিটার তরল জলের ভর প্রায় এক কিলোগ্রাম, কারণ ১৭৯৫ সালে কিলোগ্রাম মূলত গলানো বরফের তাপমাত্রায় এক ঘন ডেসিমিটার জলের ভর হিসাবে সংজ্ঞায়িত করা হয়েছিল । মিটার এবং কিলোগ্রামের পরবর্তী সংজ্ঞাগুলি থেকে বোঝায়, এই সম্পর্কটি আর সঠিক নয়। ৪ 
এক লিটার হল এক ঘন ডেসিমিটার বা ১০ সেন্টিমিটার × ১০ সেন্টিমিটার × ১০ সেন্টিমিটার, । অর্থাৎ ১ L ≡ ০.০০১ মি৩ ≡ ১০০০ সেমি৩, এবং ১ মি৩  হল ঠিক ১০০০ লিটার।
১৯০১ থেকে ১৯৬৪ সাল পর্যন্ত, এক লিটারকে সর্বাধিক ঘনত্বে  এবং প্রমাণ চাপে এক কেজি বিশুদ্ধ জলের আয়তন হিসাবে সংজ্ঞায়িত হয়েছিল। কিলোগ্রামের আন্তর্জাতিক প্রোটোটাইপ  এর ভর হিসাবে কিলোগ্রামকে নির্দিষ্ট করা হয়েছিল এবং উপরে বর্ণিত ১ লিটার জলের সমান ভর মনে করা হয়েছিল। পরবর্তীকালে আবিষ্কার করা গিয়েছিল যে, চোঙটি এক মিলিয়ন ভাগের প্রায় ২৮ ভাগ মত বড় ছিল এবং সেইজন্য, এই সময়, এক লিটার ছিল প্রায় ১.০০০০২৮ ডেমি৩। এছাড়াও, জলের ভর-আয়তনের সম্পর্ক  তাপমাত্রা, চাপ, বিশুদ্ধতা এবং আইসোটোপিক অভিন্নতার উপর নির্ভর করে। ১৯৬৪ সালে, লিটারের সাথে ভরের সম্পর্কের ক্ষেত্রে বর্তমান সংজ্ঞাটি গ্রহণ করা হয়েছিল। যদিও লিটার এসআই একক নয়, এটি সিজিপিএম  দ্বারা এসআই এর সাথে ব্যবহারের জন্য গৃহীত হয়েছে। সিজিপিএম লিটার এবং এর গ্রহণযোগ্য চিহ্নগুলি সংজ্ঞায়িত করে।
