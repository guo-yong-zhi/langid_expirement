মিনার রহমান  যিনি মিনার নামেই অধিক পরিচিত, একজন বাংলাদেশি সঙ্গীতশিল্পী, গীতিকার, সুরকার ও কার্টুনিস্ট। ১  তবে অন্য যে কোনো পরিচয়ের চেয়ে সংগীতশিল্পী হিসেবেই তার পরিচিতি ও জনপ্রিয়তা সবচেয়ে বেশি। বাংলাদেশে যে কজন তরুণ সঙ্গীতশিল্পী সঙ্গীতে নিজস্ব ধারা তৈরি করেছেন, মিনার রহমান তাদের অন্যতম। তথ্যসূত্র প্রয়োজন 
মিনার ঢাকার বাসাবোতে জন্মগ্রহণ করেন। তার পৈতৃক নিবাস চট্টগ্রামে।   তার পিতা মোহাম্মদ আজহারুল ইসলামে এবং মা নীলুফা ইয়াসমিন।  ২  ছয় ভাই বোনের মধ্যে তিনি একমাত্র ভাই ও সবার ছোট।  ৩ 
মিনার তার বাবাকে দেখে প্রথম গানের প্রতি উদ্ধুদ্ধ হয়েছিলেন। তার বাবা হেমন্ত মুখোপাধ্যায় এর গান গাইতেন।  ৪  
ছোটবেলাতে মিনার ছবি আঁকতেন। ছবির বিষয়বস্তুকে ঘিরে  ক্লাস ফোরে পড়ার সময় প্রথম গানের লিরিক লেখেন। অষ্টম শ্রেনী থেকে কীবোর্ড বাজাতে পারতেন। ক্লাস টেনে পড়ার সময় গানের সুর দেয়া শুরু করেন। মেজ বোনের কাছ থেকে কীবোর্ড উপহার পেয়ে সঙ্গীতের প্রতি আগ্রহ আরও বেড়ে যায়। চারপাশের পরিবেশ থেকে অনুপ্রেরণা নিয়ে গান লিখতেন ও তাতে সুর দিতেন। এভাবে ২০টি গান করে ফেলেন, তা থেকে ১৩ টি গান বাছাই করে যোগাযোগ করেন রেকর্ড লেবেল প্রতিষ্ঠান জি-সিরিজ এর সাথে।  ১  ২  সেখানে সঙ্গীতশিল্পী তাহসান এর সাথে মিনারের প্রথম দেখা হয়।  তারই সঙ্গীতায়োজনে অগ্নিবীণার ব্যানারে ২০০৮ সালের আগস্টে মিনারের প্রথম একক অ্যালবাম "ডানপিটে" প্রকাশিত হয়।  ৪   এ অ্যালবামের অ্যালবামের ‘সাদা’, ‘বন্ধু’, ‘জানি’ গান তিনটি বেশ জনপ্রিয়তা পায়।  ১ 
মিনার তার গান সম্পর্কে দৈনিক প্রথম আলো কে এক সাক্ষাতকারে বলেন,
২০০৯ সালে জি-সিরিজের ব্যানারে মিশ্র অ্যালবাম "দি হিট অ্যালবাম ২" এ মিনারের একটি গান প্রকাশিত হয়। এ অ্যালবামের সঙ্গীত পরিচালনা করেন ফুয়াদ ও তৌসিফ।
২০১১ সালের ২৬ এপ্রিল, তাহসানের সঙ্গীতায়োজনে অগ্নিবীণার ব্যানারে মিনারের দ্বিতীয় একক অ্যালবাম "আড়ি" প্রকাশিত হয়।   ৬  
। এ অ্যালবামের গানগুলোর মধ্যে "আড়ি", "আরও একটু দূরে", "নীল" জনপ্রিয় হয়।  এ অ্যালবামে তাহসান মিনারের সাথে একটি গানে কন্ঠ দেন।
২০১৩ সালে মিশ্র অ্যালবাম "দি হিট অ্যালবাম ৪" এ মিনারের একটি গান প্রকাশিত হয়।
অ্যালবাম ছাড়া মিনার বেশ কয়েকটি নাটক ও টেলিফিল্মের জন্য গান গেয়েছেন। এদের মধ্যে রয়েছে রোদোয়ান রনির ধারাবাহিক ‘এফএনএফ’  ও ‘এই সময়ে সেই সব মানুষেরা’ , শিহাব শাহীনের টেলিফিল্ম ‘নীল পরী নীলাঞ্জনা’  ও  ‘নীল প্রজাপতি’    , শাফায়েত মনসুর রানার নাটক  ‘ক্লিক ক্লিক’  ও ‘রিভিশন’  এবং তানিম রহমান অংশুর টেলিফিল্ম ইম্পসিবল ৫    ৭   ও লাইফ অ্যাণ্ড ফিওনা ।  ৪  ৬  
এছাড়া মিনারের গানের কথায় তাহসান ‘কতদূর’ নামে একটি গানে কন্ঠ দেন যা ‘নীল পরী নীলাঞ্জনা’ টেলিফিল্মে ও পরবর্তীকালে তাহসানের যষ্ঠ একক অ্যালবাম ‘উদ্দেশ্য নেই’ এ প্রকাশিত হয়।  ৮ 
দ্বিতীয় একক অ্যালবামের প্রায় ৩ বছর পরে মিনার তৃতীয় একক অ্যালবাম আহারে নিয়ে কাজ শুরু করেন  ৯  ১০  অ্যালবামটি ২০১৫ সালের ৬ জুন মুক্তি পায়।  ১১  ১২ 
২০০৮ সালে দশম শ্রেণীতে পড়ার সময় বাংলাদেশের একটি জনপ্রিয় রম্য পত্রিকা "উন্মাদ" এ কার্টুনিস্ট হিসেবে কাজ শুরু করেন। তখন থেকেই নিয়মিত কার্টুনিস্ট হিসেবে নিয়োজিত আছেন। এছাড়া, প্রথম আলো র রম্যপত্রিকা রস+আলো তে কার্টুন এঁকেছেন। ২০১৩ সালের বাংলা একাডেমী একুশে বই মেলাতে  মিনারের ‘গাবলু’ নামে একটি কমিকসের বই প্রকাশিত হয়।   ১৩ 
অনেক গায়ক কিংবা ব্যান্ড মিনারের সঙ্গীত জীবনে পরোক্ষ প্রেরণা যুগিয়েছেন। এদের  মধ্যে তাহসান, কোল্ডপ্লে, জেমস ব্লান্ট, অর্ণব,  পিঙ্ক ফ্লয়েড, ইউটু ও মহীনের ঘোড়াগুলি উল্লেখযোগ্য।    ১  ২ 
