টেনিস বলের ক্রিকেট ক্রিকেট খেলারই একটি রূপ যাতে টেনিস বল ব্যবহার করে খেলা হয়।   ভারত, পাকিস্তান, বাংলাদেশ শ্রীলঙ্কা এবং নেপাল এর মতো দক্ষিণ-এশীয় ক্রিকেটে খেলিয়ে দেশগুলিতে এই ধরনের ক্রিকেট খেলা খুব জনপ্রিয়। ইউএই, ওমান, বাহারিন কাতার এবং সৌদি আরব এর মতো মধ্য প্রাচ্যের দেশগুলিতে দক্ষিণ-এশীয় দেশের কর্মরত বিশেষজ্ঞদের কারণে এবং যুক্তরাষ্ট্র এবং কানাডার অভিবাসীদের কারণে সে সব দেশেও এই প্রকার ক্রিকেটের চল রয়েছে। এটি সাধারণত তরুণরা খেলে থাকেন। প্রচলিত শক্ত ক্রিকেট বলের তুলনায় এই টেনিস বলে খেলা তুলনায় সহজ। টেনিস বল নরম হওয়ায় আঘাত প্রাপ্তির সম্ভাবনা অনেক কম হয় এবং তাঁরা নিরাপদ বোধ করেন।
ঘনবসতিপূর্ণ ভারত এবং পাকিস্তানি শহরে যেমন করাচি, কলকাতা, লাহোর এবং মুম্বাই এ যেখানে ক্রিকেট খেলার মাঠ এবং প্রতিরক্ষামূলক সরঞ্জামগুলি সাধারণের কাছে সহজলভ্য নয়, সেই রকম শহরেই টেনিস বলের ক্রিকেটের সূচনা হয়েছিল। এটি ১৯৯০ এর দশকের গোড়ার দিকে জনপ্রিয় হয়ে ওঠে এবং শচীন তেন্ডুলকর, ওয়াসিম আকরাম এবং শোয়েব আখতার এর মতো ক্রিকেটারদের প্রতিভার বিকাশ ঘটাতে তাঁদের অল্প বয়সে এই প্রকার ক্রিকেটের অবদান রয়েছে। তথ্যসূত্র প্রয়োজন 
এই খেলাটিতে টেনিস বল এর আরও কঠিন সংস্করণ ব্যবহৃত হয়। খেলায় ওভার সংখ্যা হয় ছয় থেকে পঁচিশের মধ্যে যে কোনও সংখ্যক। বলটি পেশাদার ক্রিকেট বলের মতো শক্ত নয় বিবেচনা করে গ্লাভস, প্যাড এবং হেলমেটের মতো প্রতিরক্ষামূলক সরঞ্জাম ব্যবহার ঐচ্ছিক। এই রকমের ক্রিকেটে বেশিরভাগ ক্ষেত্রে খেলার মাঠ হয় কোনও রাস্তা অথবা কম্পাউন্ড। এই জাতীয় পরিস্থিতিতে পিচিং ক্যাচ বা ঐ জাতীয় অন্য কোনও কোনও স্থানীয় নিয়ম থাকতে পারে। ভারতে এই খেলায় ব্যবহৃত টেনিস বলগুলি হতে পারে নোডেনস, কসকো অথবা ভিকি। মার্কিন যুক্তরাষ্ট্র এবং কানাডার মতো অন্যান্য দেশে সেটি হতে পারে উইলসন অথবা স্ল্যাজেঞ্জার। এটিই ক্রিকেটের একমাত্র ফর্ম যেখানে প্রকৃত ক্রিকেটের নিয়মগুলি সাধারণতভাবে প্রয়োগ করা হয় না।
টেনিস বলের ক্রিকেট খেলা প্রথম শ্রেণীর ম্যাচ অথবা এক দিবসীয় ম্যাচের তুলনায় যেহেতু সংক্ষিপ্ত সংস্করণ হিসাবে বিবেচনা করা যায় তাই সেগুলি সপ্তাহান্তের বিনোদনমূলক খেলার জন্য বিশেষভাবে উপযুক্ত। দক্ষিণ এশিয়ার শহর ও গ্রামে এটি সাধারণত রাস্তায় এবং রাস্তার বাইরে অথবা কৃষিক্ষেতে খেলা হয়। মধ্য প্রাচ্যের দেশগুলিতে এটি সাধারণত খোলা মরুভূমিতে খেলা হয়। অন্যদিকে মার্কিন যুক্তরাষ্ট্র এবং কানাডায় বেসবল ডায়মন্ড গ্রাউন্ড ব্যবহার করা হয়।
অনেক আন্তর্জাতিক ক্রিকেটার টেনিস বলের ক্রিকেটার হিসাবে যাত্রা শুরু করেছিলেন। সুনীল গাভাস্কার গলি ক্রিকেট খেলতেন এবং মাঠের 'ভি' অঞ্চলে তাঁর বেশি স্কোর হওয়ার কারণের পেছনে এই রকম খেলার পরোক্ষ ভূমিকা ছিল। কেদার যাদব টেনিস বল টুর্নামেন্টের কল্যাণে কয়েক বছরের মধ্যে খেলায় শীর্ষে উঠেছিলেন।
