ইসোমিপ্রাজল  হচ্ছে একটি প্রোটন পাম্প ইনহিবিটর যা H+/K+-এটিপেজ কে নিবৃত করার মাধ্যমে গ্যাস্ট্রিক এসিড নিঃসরণ কমায়। এটি ডিসপেপসিয়া, পেপ্টিক আলসার, গ্যাস্ট্রইসোফ্যাজিয়াল রিফ্লাক্স ডিজিজ ও জলিনজার-এলিসন সিনড্রোম এর চিকিৎসায় ব্যবহৃত হয়।
ইসোমিপ্রাজল হলো ওমিপ্রাজল-এর এস-এনানশিওমার। ইসোমিপ্রাজল স্ট্রোনশিয়াম-এর জেনেরিক ভার্শন বিশ্বব্যাপী বিক্রিত হচ্ছে।  ৩ 
গ্যাস্ট্রইসোফ্যাজিয়াল রিফ্লাক্স ডিজিজ, পেপ্টিক আলসার, ইসোফ্যাগাসের ক্ষয়মূলক প্রদাহের চিকিৎসায় ইসোমিপ্রাজল ব্যবহৃত হয়। এছাড়া দীর্ঘমেয়াদী ব্যথানাশক ওষুধ সেবনের ফলে সৃষ্ট পাকস্থলীর আলসার প্রতিরোধে ব্যবহার করা হয়। ক্রন্স ডিজিজের সাথে সম্পর্কিত অন্ত্রীয় ঘা এর চিকিৎসাতেও এর ব্যবহার রয়েছে।  ৪  ৫ 
সাধারণ পার্শ্বপ্রতিক্রিয়াসমূহ হচ্ছে মাথাব্যথা, পাতলা পায়খানা, বমিভাব, পেট ফাঁপা, ক্ষুধাবোধ কমে যাওয়া, কোষ্ঠকাঠিন্য, মুখ শুকিয়ে যাওয়া, পেটব্যথা ইত্যাদি। ৬ 
প্রোটন পাম্প ব্যবহারের সাথে নিতম্ব ভেঙে যাবার ঝুঁকি রয়েছে। ৭  এছাড়া ক্লস্ট্রিডিয়াম ডিফিসিল ডায়রিয়া হবার সম্ভাবনা আছে। ৮  রোগীদের নিবিড় পরিচর্যা কেন্দ্রে আলসার প্রতিরোধ করার জন্য এটা ব্যবহৃত  হলেও এক্ষেত্রে নিউমোনিয়া হবার সম্ভাবনা ৩০% বেড়ে যায়। ৯ 
টেমপ্লেট:প্রোটন পাম্প ইনহিবিটর
