ডোমকচ  হল বিহার এবং ঝাড়খণ্ড রাজ্যের একটি লোক নৃত্য। বিহারে, ডোমকচ নৃত্যটি মিথিলা এবং ভোজপুর অঞ্চলে পরিবেশিত হয়। ১  ২  ঝাড়খণ্ডে এটি নাগপুরী লোকনৃত্য হিসাবে পরিচিত।  ৩  উত্তর প্রদেশের লোকেরা তাদের বিভিন্ন উৎসব ডোমকচ নৃত্য দ্বারা উদ্‌যাপন করে। এই রাজ্যের যেকোনও বিবাহ অনুষ্ঠানে নিশ্চিতভাবেই এই বিখ্যাত নৃত্যের ঝলক দেখা যায়।  ৪ 
ডোমকচ নৃত্যের পিছনে একটি প্রচলিত চিন্তাভাবনা রয়েছে, মহিলারা শারীরিকভাবে সক্ষম , তারা দলের মধ্যে স্থিতিশীল ।  ৫  এই নৃত্যের মূল ধারণাই হ'ল এই দলীয় শক্তি। এটি সাধারণত রাতের বেলা, একদল মহিলা কর্তৃক পরিবেশিত হয়। একজন মহিলার পরিবেশন সাধারণত দুর্বল হিসাবে বিবেচিত হয়। যাইহোক, মহিলারা যখন সম্মিলিতভাবে একটি দল গঠন করে, তারা চোর এবং ছিনতাইকারীর বিরুদ্ধে লড়াই করার পক্ষে যথেষ্ট শক্তিশালী হয়। আর এটাই ডোমকচ নৃত্যে পরিবেশিত বার্তা।
সমস্ত বড় বড় বিবাহ অনুষ্ঠানে বর ও কনে পক্ষের পরিবারের পুরুষ ও মহিলারা এই নৃত্য পরিবেশন করে থাকে। একে অপরের হাত ধরে এই বিশেষ নৃত্য পরিবেশন করার জন্য একটি অর্ধ-বৃত্ত তৈরি করা হয় এবং গানের কথা ব্যঙ্গাত্মক এবং আনন্দে পূর্ণ। নাগপুরী ডোমকচ আরও ভাগে বিভক্ত যেমন একারিয়া ডোমকচ, দোহরি ডোমকচ এবং ঝুমটা।  ৬  উত্তর প্রদেশে এটি এক ধরনের উৎসব।  ৭ 
আবার বরের পরিবার এবং আত্মীয়স্বজনরা কনের বাড়ী মিছিলের মত করে যায়। বরের বাড়ির মহিলারা পিছনে থেকে যায় এবং রাতভর ডোমকচ নৃত্য পরিবেশন করে, বাড়ী-ঘর দুর্বৃত্তদের হাত থেকে রক্ষা করে।  ৮  পরিবেশনা কেন্দ্রীয় উঠোনে স্থান পায় এবং এটি একটি নাট্যকর্মের মতো। মহিলারা বিবাহের অনুষ্ঠান সম্পর্কিত একাধিক লোকসঙ্গীত গায়। এরা ঢোলক ও ঘুংরুর মতো সরল বাদ্যযন্ত্র বাজায়। কেউ কেউ ঝংকার তুলতে চামচ এবং ধাতব প্লেটও ব্যবহার করে। পুরো অনুষ্ঠান হাসিখুশিতে এবং আনন্দে ভরা থাকে। নৃত্যের সাথে বিভিন্ন রীতিনীতি এবং পিউল নামে একটি কাল্পনিক খেলাও রয়েছে।  ৪ 
ডোমকচ নৃত্য বিনোদনের এক মজাদার উদ্‌যাপন। ডোমকচ নৃত্য করার জন্য কোনও ঐতিহ্যবাহী পোশাক পরিধান করার প্রয়োজন হয় না। সম্প্রতি, লোকেরা এই নৃত্যে মিলিত  পোশাক, গহনা ইত্যাদিতে প্রচুর উদ্ভাবন এনেছে যা উপস্থাপনাটির জৌলুস আরো বাড়িয়ে তুলেছে। সমস্ত সংশোধনী সত্ত্বেও, নৃত্য ও আচারের আসল গানগুলি মানুষ বজায় রেখেছে। আর এটাই এই নৃত্যকে জনপ্রিয় করে তুলেছে।  ৪ 
