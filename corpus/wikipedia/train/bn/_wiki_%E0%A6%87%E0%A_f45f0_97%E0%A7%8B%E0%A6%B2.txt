ইউক্রেন ইউরোপের দ্বিতীয় বৃহত্তম দেশ। কার্পেথীয় পর্বতমালার উত্তর অংশ ইউক্রেনের পশ্চিম অংশে প্রবেশ করেছে। ২০৬১ মিটার উচ্চতাবিশিষ্ট হোভের্লা এর সর্বোচ্চ শৃঙ্গ। তবে ইউক্রেনের অধিকাংশ এলাকা কৃষ্ণ সাগরের উপরে অবস্থিত স্টেপ সমভূমি নিয়ে গঠিত। উত্তর-দক্ষিণে প্রবাহিত দ্‌নিপ্রো নদী সমভূমিটিকে দুই ভাগে ভাগ করেছে। দক্ষিণ-পূর্বে আজভ সাগর রাশিয়ার সাথে সীমান্ত সৃষ্টি করেছে।
