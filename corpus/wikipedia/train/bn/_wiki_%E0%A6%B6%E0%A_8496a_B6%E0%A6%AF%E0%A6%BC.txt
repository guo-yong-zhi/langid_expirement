শুক্রাশয়  মেরুদণ্ডী প্রাণীদের পুংজননকোষ বা শুক্রাণু ও পুরুষ হরমোন  টেস্টোস্টেরন উৎপাদনকারী অঙ্গ। স্ত্রী-প্রাণীতে এটির সদৃশ অঙ্গটি হল ডিম্বাশয়। এটি একই সাথে প্রজননতন্ত্র এবং অন্তঃক্ষরাতন্ত্রের অংশ।
সম্মুখস্থিত পিটুইটারি গ্রন্থি শুক্রাশয়ের কাজ নিয়ন্ত্রণ করে। পিটুইটারি থেকে আগত লুটেনীকরণ হরমোন শুক্রাশয়কে টেস্টস্টেরোন নিঃসরণে উদ্দীপিত করে। আবার টেস্টস্টেরন এবং ফলিকল-উদ্দীপক হরমোনের উপস্থিতি ছাড়া শুক্রাণু উৎপাদন সম্ভব নয়। পশুদের নিয়ে গবেষণাতে দেখা গেছে যে যদি শুক্রাশয় খুব বেশি বা খুব কম পরিমাণ এস্ট্রোজেন হরমোনের সংস্পর্শে আসে, তবে শুক্রাণু উৎপাদন এমন পর্যায়ে ব্যহত হতে পারে যে পুরুষ প্রাণীটি অনুর্বর হয়ে যেতে পারে। ১ 
