কোবলম দক্ষিণ ভারতের তামিলনাড়ু রাজ্যে অবস্থিত চেঙ্গলপট্টু জেলায় চেন্নাই শহরের উপকণ্ঠে অবস্থিত একটি জনবসতিপূর্ণ শহর। চেন্নাই মহানগর থেকে ৪০ কিমি দক্ষিণে অবস্থিত এটি একটি মৎস আহরণের প্রধান গ্রাম। এটি ইস্ট কোস্ট রোডের ওপর মহাবলীপুরমের দিকে অবস্থিত। কর্ণাটের নবাব দ্বিতীয় মহম্মদ সাদাতুল্লা খানের সময়কালে কোবলম একটি বন্দর ছিল। ১৭৪৬ খ্রিস্টাব্দে নবাবের থেকে ফরাসিরা ও ১৭৫২ খ্রিস্টাব্দে ব্রিটিশরা এর দখল নেয়।
ওলন্দাজরা ঔপনিবেশিক কালে এখানে ছোটখাটো একটি দুর্গ নির্মাণ করেন, বর্তমানে এটি তাজ ফিশারম্যান'স কোভ নামে একটি বেসরকারি বিলাসবহুল রিসর্টে পরিণত হয়েছে। একটি প্রাচীন ক্যাথলিক গির্জা ও একটি দরগাও এই লোকালয়ের অন্যতম ধর্মীয় আকর্ষণ।
কোবলম সমুদ্র সৈকত ভারতের পূর্ব উপকূলে অবস্থিত গুটিকয়েক এমন সমুদ্রসৈকতের মধ্যে একটি যেখানে‌ উইন্ড সার্ফিং করার ব্যবস্থা রয়েছে। এখানে কয়াল ও নদীমুখ যা বছরে‌ প্রতি সময়ে প্লাবিত থাকে।
২০১১ খ্রিটাব্দে ভারতের জনগণনা অনুযায়ী ২  কোবলমের মোট জনসংখ্যা ৮,১২৪ জন, যেখানে ৩,৯৮০ জন পুরুষ ও ৪,১৪৪ জন নারী৷ অর্থাৎ প্রতিহাজার পুরুষে ১০৪১ জন নারীর বাস৷ ৩  মোট পরিবার সংখ্যা ৩,৫২০ টি৷ ছয় বছর অনূর্ধ্ব শিশু সংখ্যা ১,০০৮, যা মোট জনসংখ্যার ১২.৪১ শতাংশ৷ কোবলমের মোট সাক্ষরতার হার ৮৩.২৬ শতাংশ, যেখানে পুরুষ সাক্ষরতার হার ৯০.২১ শতাংশ ও নারী সাক্ষরতার হার ৭৬.৭৩ শতাংশ৷ ৪ 
