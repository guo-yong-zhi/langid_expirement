থাইউয়েন পুরাতন মসজিদ  চিনের শানসি প্রদেশের থাইউয়েনের জিংহুয়ালিং শহরে অবস্থিত একটি মসজিদ। ১  মসজিদটি চিংশিউ মসজিদ নামেও পরিচিত। ২ 
তাং রাজবংশের শাসনকালের  ৮ম শতাব্দীতে মসজিদটি প্রতিষ্ঠিত করা হয়। পরবর্তীতে একাদশ শতাব্দীর পরে মসজিদটিকে বেশ কয়েকবার সংস্কার ও পুনর্গঠন করা হয়। বর্তমান ভবনটি  মিং রাজবংশের সময় নির্মাণ করা। ৩  ৪ 
মসজিদটি ঐতিহ্যবাহী চীনা স্থাপত্য শৈলীর আদলে নির্মাণ করা হয়েছে। মসজিদটি ৪৬০ বর্গমিটার এলাকা জুড়ে অবস্থিত। মসজিদে ৫০০ জন মুসল্লি একসাথে নামাজ আদায় করতে পারে। মসজিদের দুটি উঠান আছে। প্রধান ভবনে প্রবেশদ্বার, নামাজঘর, খুতবা দেওয়ার ঘর, ইমামের থাকার ঘর, গোসলখানা, সভাকক্ষ, অযুখানা এবং অন্যান্য সুবিধা আছে। মসজিদে চিং রাজবংশ  এবং মিং রাজবংশের  অনেক ধুনুচি এবং শিলালিপি আছে। মসজিদে হাতে লেখা কুর‍আন আছে।  ২  নামাজঘরটি ঐতিহ্যবাহী চীনা, আরবি এবং ইসলামী স্থাপত্য শৈলীর সংমিশ্রণে তৈরি করা হয়েছে। সজ্জিত তোরণের দরজায় মসজিদের নামের ফলক আছে। ৪  মসজিদের স্বতন্ত্র বৈশিষ্ট্যটি হল ভিতরে থেকে কোনও ইট দেখা যায় না এবং বাইরে থেকে কোন কাঠ দেখা যায় না। ৩ 
থাইউয়েনের রেলস্টেশন থেকে পশ্চিম দিকে মসজিদটি  অবস্থিত।
