মার্ক এডোওয়ার্ড ওয়াহ , অস্ট্রেলিয়ার সাবেক ক্রিকেটার, যিনি ১৯৯১ থেকে ২০০২ সালের শেষভাগ পর্যন্ত টেস্ট ম্যাচে অস্ট্রেলিয়া ক্রিকেট দলকে নেতৃত্ব দেন। তিনি একদিনের আন্তর্জাতিক ম্যাচে ১৯৮৮ সালে আত্মপ্রকাশ করেন। তার ডাক নাম জুনিয়র, তিনি তার ভাই স্টিভ ওয়াহের চেয়ে বয়সে মাত্র কয়েক মিনিটের ছোট।
রজার এবং বেভারলি ওয়াহ দম্পতির যমজ সন্তান মার্ক ওয়াহ ক্যান্টারবারি হাসপাতালে ২ জুন, ১৯৬৫ তারিখ জন্মগ্রহণ করেন। সহোদর ও সাবেক অস্ট্রেলীয় ব্যাটসম্যান স্টিভ ওয়াহের চেয়ে তিনি চার মিনিট পরে ভূমিষ্ঠ হন। বাবা রজার ওয়াহ ব্যাংক কর্মকর্তা এবং মা বেভারলি ওয়াহ ছিলেন শিক্ষিকা। ১  তাদের পরিবার সাউথ-ওয়েস্টার্ন সিডনী’র নিকটবর্তী গ্রাম পানানিয়ায় বসবাস করতেন। ২  অস্ট্রেলিয়ার প্রথম-শ্রেণীর ক্রিকেটার ডিন ওয়াহ ও ড্যানি ওয়াহ তাদের আরো দুই ভাই আছে। ৩  শিশুকালেই পিতা-মাতা সন্তানদেরকে ক্রীড়ানুরাগী হতে যথেষ্ট সহায়তা করেন। ৪  ৫  ছয় বছর বয়সেই যমজ ভাইয়েরা ফুটবল, টেনিস ও ক্রিকেটে অংশগ্রহণ করে। জীবনের প্রথম ক্রিকেট খেলায় ভ্রাতৃদ্বয় শূন্য রানে আউট হয়েছিলেন। ৬ 
১৯৮৩ সালে তারা উচ্চ বিদ্যালয়ের পড়াশুনো শেষ করেন। ৭  ১৯৮৩-৮৪ মৌসুমে উভয়েই নিউ সাউথ ওয়েলস কম্বাইন্ড হাইস্কুল ও অনূর্ধ্ব-১৯ রাজ্যদলের সদস্য ছিলেন। ৮  তারপর দু’জনেই অস্ট্রেলিয়া দলে প্রথমবারের মতো মনোনীত হন।
