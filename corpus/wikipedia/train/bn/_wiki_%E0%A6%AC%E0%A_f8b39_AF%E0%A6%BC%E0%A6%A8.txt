বগাদানা বাংলাদেশের ফেনী জেলার অন্তর্গত সোনাগাজী উপজেলার একটি ইউনিয়ন।
সোনাগাজী উপজেলার উত্তর-পশ্চিমাংশে বগাদানা ইউনিয়নের অবস্থান। এ ইউনিয়নের উত্তর-পশ্চিমে চর মজলিশপুর ইউনিয়ন, পূর্বে ফেনী সদর উপজেলার ধলিয়া ইউনিয়ন, দক্ষিণ-পূর্বে মঙ্গলকান্দি ইউনিয়ন, দক্ষিণে চর দরবেশ ইউনিয়ন এবং দক্ষিণ-পশ্চিমে ছোট ফেনী নদী ও নোয়াখালী জেলার কোম্পানীগঞ্জ উপজেলার চর পার্বতী ইউনিয়ন অবস্থিত।
বগাদানা ইউনিয়ন সোনাগাজী উপজেলার আওতাধীন ২নং ইউনিয়ন পরিষদ। এ ইউনিয়নের প্রশাসনিক কার্যক্রম সোনাগাজী থানার আওতাধীন। এটি জাতীয় সংসদের ২৬৭নং নির্বাচনী এলাকা ফেনী-৩ এর অংশ।বর্তমান চেয়ারম্যান আলাউদ্দিন বাবুল। সাবেক চেয়ারম্যান মরহুম সাজেদুল হক সাজু, ফয়েজুল কবির, হাবিবউল্লাহ পারভেজ, সাখাওয়াতুল হক বিটু।
শিক্ষা প্রতিষ্ঠানের মধ্যে প্রাচীনতম শিক্ষাপ্রতিষ্ঠান হচ্ছে ওসমানিয়া উচ্চ বিদ্যালয়, ওসমানিয়া আলিম মাদরাসা ও গুণক অলিপুর আনোয়ারুল ঊলুম দাখিল মাদ্‌রাসা। এছাড়াও রয়েছে পাইকপাড়া সরকারী প্রাথমিক বিদ্যালয়, পাইকপাড়া দারুল কোরআন নূরানী হিফজ্ মাদরাসা, আহসানিয়া মডেল মাদরাসা, রুবেল রুমা কিন্ডার গার্টেন, আলতাফ ইসলামি একাডেমি, হলি চাইল্ড ইনস্টিটিউট, জে এম ক্যাডেট, আড়কাইম সরকারী প্রাথমিক বিদ্যালয়, মান্দারী সরকারী প্রাথমিক বিদ্যালয়, জামেয়া ইসলামিয়া নূরুল উলম মান্দারী মাদ্রাসা,  বড় ঈদগাহ ফাতিমা  মহিলা মাদরাসা, দুর্গাপুর মাদরাসা, বকুলতলা সরকারী প্রাথমিক বিদ্যালয়, গুণক সরকারী প্রাথমিক বিদ্যালয়, আলামপুর সকরারী প্রাথমিক বিদ্যালয়, আউরারখীল সরকারী প্রাথমিক বিদ্যালয়, বগাদানা সরকারী বিদ্যালয়, কাজির হাট জুনিয়র হাই স্কুল, কাজির হাট এয়াকুবিয়া দাখিল মাদ্‌রাসা ও আড়কাইম ইসলামিয়া মডেল মাদরাসা ইত্যাদি,কাজিরহাট সবুজসাথী একাডেমি।
ফেনী-সোনাগাজী মূল সড়কের ডাক বাংলা নামক স্থান থেকে উত্তরে তাকিয়া বাজার রোড।
ছোট ফেনী নদী অববাহিকায় হুগলী খাল খনন করা হয়। যা উক্ত ইউনিয়নের পশ্চিম পাশ দিয়ে বয়ে গেছে।
ইসলাম ধর্মের প্রচারক কাজী ওসমান শাহের মাধ্যমে তাকিয়া বাজারের নাম করা হয়। এই ছাড়া এইখানে আরও কিছু ছোট বাজার আছে।বড় ঈদগাহ ও ছোট ঈদগাময়দান। এটা ছাড়াও কাজীর হাট নামক আরেকটি বাজার রয়েছে।
