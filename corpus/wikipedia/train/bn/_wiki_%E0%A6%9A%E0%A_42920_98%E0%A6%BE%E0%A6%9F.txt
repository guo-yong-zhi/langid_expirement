চাঁদপাল ফেরি ঘাট বা চাঁদপাল জেটি কলকাতার বিবাদী বাগ এলাকাতে হুগলী নদীর পূর্ব তীরে অবস্থিত। এই ফেরি ঘাটটি ২ টি জেটি নিয়ে গঠিত।
অতীতে মাঝিরা হুঁকো টানতে টানতে খানিক জিরিয়ে নিত গাছের ছায়ায়— সে বট হোক বা পাকুড়। খিদের মুখে ঘাটের দোকান থেকে খাবার কিনে খেত। এমনই এক মুদির দোকানের মালিক ছিল চন্দ্রনাথ পাল। সেই নাম লোকমুখে চাঁদপাল হয়ে যায়। কথিত, তার নামেই হয় ঘাটের নামকরণ। ১ 
অতীতে এই ঘাট ছিল শহরের প্রধানতম জাহাজঘাটা। ইংরেজ আমলে রেলপথ চালু হওয়ার আগে অবধি যত প্রশাসনিক প্রধান বা ‘রাজপুরুষ’ কলকাতায় আসা-যাওয়া করতেন, তাঁদের জাহাজ এই ঘাটেই নোঙর করত। হাওড়া রেল স্টেশন চালু হওয়ার পর এই জাহাজঘাটার গুরুত্ব কমে যায়। এখন জাহাজ না এলেও এই ঘাট থেকে নিয়মিত ফেরী পরিষেবা চালু রয়েছে। ইতিহাস অনুযায়ী প্রথম ১৭৭৪ সালের মানচিত্রে ‘চাঁদপাল ঘাট’-এর নামের উল্লেখ  করা হয়। ১ 
১৯০৭ সালে এই ঘাট থেকে পোর্ট ট্রাস্ট-এর পরিচালনায় প্রথম স্টিমার চলাচল শুরু হয় ‘ফেরী’ পরিষেবা হিসেবে। শুরুটা ঠিকই ছিল, কিন্তু ট্রেন-বাস-গাড়ির সংখ্যা বাড়তে থাকায় কদর কমে যায় ফেরীর। শেষে, ১৯২৭ সালে, প্রায় কুড়ি বছর পর এই পরিষেবা বন্ধ করে দেয় পোর্ট ট্রাস্ট। তখন তাদের স্টিমারের সংখ্যা মাত্র ১৩। এর পর আবারও এই পরিষেবা শুরু হয় ‘ক্যালকাটা স্টিম ন্যাভিগেশন কম্পানি লিমিটেড’-এর পরিচালনায়। তাদের অফিস ছিল ৫ ফেয়ারলি প্লেস-এ। ১  দৈনিক দু’টি ফেরী চলত তখন—
১৯৫২ থেকে ১৯৯৭ পর্যন্ত সুন্দরবন লঞ্চ সিন্ডিকেটের অধীনে ছিল এই ফেরী ঘাট। এর পর এটি হুগলি নদী জলপথ পরিবহণ সমবায় সমিতির অধীনে আসে। ১ 
এখন এই ঘাট থেকে ৩ টি রুটে ফেরী চলাচল করে। ১  প্রতিটি রুটে মাথাপিছু ভাড়া ৫ টাকা। রুট গুলি হল - 
উত্তরপাড়া ফেরি ঘাট
