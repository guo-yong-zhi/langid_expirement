অ্যান্ড্রু ডানকান গ্লেন রবার্টস  ওয়াইকাতোর টি আরোহা এলাকায় জন্মগ্রহণকারী নিউজিল্যান্ডীয় আন্তর্জাতিক ক্রিকেটার ছিলেন। নিউজিল্যান্ড ক্রিকেট দলের অন্যতম সদস্য ছিলেন তিনি। ১৯৭০-এর দশকের মাঝামাঝি সময়কালে  সংক্ষিপ্ত সময়ের জন্যে নিউজিল্যান্ডের পক্ষে আন্তর্জাতিক ক্রিকেটে অংশগ্রহণ করেছেন।
ঘরোয়া প্রথম-শ্রেণীর নিউজিল্যান্ডীয় ক্রিকেটে নর্দার্ন ডিস্ট্রিক্টস দলের প্রতিনিধিত্ব করেন। দলে তিনি মূলতঃ ডানহাতি ব্যাটসম্যান হিসেবে খেলতেন। এছাড়াও, ডানহাতে মিডিয়াম বোলিংয়ে পারদর্শী ছিলেন অ্যান্ড্রু রবার্টস।
১৯৬৭-৬৮ মৌসুম থেকে ১৯৮৩-৮৪ মৌসুম পর্যন্ত অ্যান্ড্রু রবার্টসের প্রথম-শ্রেণীর খেলোয়াড়ী জীবন চলমান ছিল। দলে তিনি মূলতঃ মাঝারিসারির ব্যাটসম্যান ও মিডিয়াম পেস বোলার ছিলেন।
ঘরোয়া ক্রিকেটে নর্দার্ন ডিস্ট্রিক্টসের পক্ষে প্লাঙ্কেট শীল্ড প্রতিযোগিতায় ১৯৬৮ থেকে ১৯৮৪ সাল পর্যন্ত খেলেছেন। এছাড়াও, ওয়াইকাতো, হ্যামিল্টন ও প্লেন্টি বে দলের পক্ষে ১৯৬৮ থেকে ১৯৮২ সময়কালে হক কাপে অংশ নিয়েছেন।
সমগ্র খেলোয়াড়ী জীবনে সাতটিমাত্র টেস্ট ও একটিমাত্র একদিনের আন্তর্জাতিকে অংশগ্রহণ করেছেন অ্যান্ড্রু রবার্টস। ৫ ফেব্রুয়ারি, ১৯৭৬ তারিখে ক্রাইস্টচার্চে সফরকারী ভারত দলের বিপক্ষে টেস্ট ক্রিকেটে অভিষেক ঘটে তার। ২৬ নভেম্বর, ১৯৭৬ তারিখে চেন্নাইয়ে একই দলের বিপক্ষে সর্বশেষ টেস্টে অংশ নেন তিনি। এছাড়াও, ১৬ অক্টোবর, ১৯৭৬ তারিখে শিয়ালকোটে স্বাগতিক পাকিস্তান দলের বিপক্ষে নিজস্ব একমাত্র একদিনের আন্তর্জাতিকে অংশ নিয়েছিলেন তিনি।
১৯৭৬ সালের ফেব্রুয়ারি থেকে নভেম্বর মাসে সাত টেস্টে অংশগ্রহণ করেছিলেন।
২৬ অক্টোবর, ১৯৮৯ তারিখে মাত্র ৪২ বছর বয়সে ওয়েলিংটন এলাকায় আকস্মিকভাবে অ্যান্ড্রু রবার্টসের দেহাবসান ঘটে। ১ 
