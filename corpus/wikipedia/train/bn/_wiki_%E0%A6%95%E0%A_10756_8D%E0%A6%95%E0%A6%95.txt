কুয়ে মাঙ্কক বা কুয়ে ম্যাংকুক হল ইন্দোনেশিয়ান কুই। কুই হল ইন্দোনেশিয়ার ভাপিয়ে প্রস্তুত করা কাপকেকজাতীয় এক ঐতিহ্যবাহী জলখাবার। কুয়ে মাঙ্কক কথাটির অপর একটি মানে হল বাটি আকৃতির কেক অথবা কাপ কেক। এটি ইন্দোনেশিয়ার স্থানীয় বোলু কুকুস  খাবারের মতোই সমান একটি জনপ্রিয় জলখাবার। যদিও কুয়ে মাঙ্কক ও বোলু কুকুস উভয়েরই আকার ও গঠন প্রায় একই রকম কিন্তু বোলু কুকুস তৈরির জন্য সামান্য কিছু উপাদানের প্রয়োজন হয় , যেখানে কুয়ে মাঙ্কক তৈরি করতে এক ডজনেরও বেশি উপাদানের প্রয়োজন হয়। এছারাও গঠনের দিক দিয়েও এদের মধ্যে বিভেদ আছে। বোলু কুকুস নরম এবং তুলতুলে হয় অন্যদিকে কুয়ে মাঙ্ককের গঠন রুক্ষ এবং খসখসে।
এটি প্রস্ততির জন্য প্রথমে ময়দা, চালের আটা, সাগু , খামির, ডিম, নারকেলের দুধ, চিনি এবং লবণ একসাথে মেখে রাখতে হয়। ঐতিহ্যগত মিষ্টি স্বাদ আনার জন্য কুয়ে মাঙ্কক -এ পাম চিনি মেশানো হয়। এইজন্য রান্নার পর এই কেকের উপরের পৃষ্ঠ বাদামী বর্ন ধারন করে।  ১  কুয়ে মাঙ্ককের অন্যান্য ঐতিহ্যগত রন্ধন প্রকরনগুলিতে টেপ সিংকং বা তাপাই , ২  অথবা উবি  বা তালাস  ইত্যাদি বিবিধ উপাদানের ব্যবহার হয়। কুয়ে মাঙ্কক প্রস্তুতির জন্য ময়দার মণ্ড কিছু টিন বা স্টেইনলেস স্টিলের নির্মিত পাত্রে বা ছোট বাটিতে রাখা হয় এবং বেক করতে  দেওয়া হয়। কেকের উপরের অংশটি যতক্ষণ না ফুলের ন্যায় স্ফীত এবং প্রসারিত হচ্ছে ততক্ষন পর্যন্ত মিশ্রনটিকে ভাপানো হয়। উপরের অংশটি ফুলে উঠে চারটি ফুলের পাপড়ির মতো আকার ধারন করে। এই কেকের গঠন সাধারণ কাপকেকের তুলনায় কিছুটা নরম এবং দৃঢ় হয়। এই কেকের মধ্যে সামান্য আর্দ্রতা বর্তমান থাকে। কুয়ে ম্যাংকক -এর উপরে কখনো কখনো কোচানো নারকেল ছড়িয়ে সাজানো হয়। ১  এই কেক দক্ষিন পুর্ব এশিয়ার ইন্দোনেশিয় রন্ধনশৈলীর একটি গুরুত্বপূর্ণ সংযোজন।
