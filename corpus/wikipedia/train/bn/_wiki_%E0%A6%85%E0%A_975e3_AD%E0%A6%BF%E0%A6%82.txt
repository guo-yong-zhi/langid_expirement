অ্যামি ডেভিস আরভিং  হলেন একজন মার্কিন অভিনেত্রী। তিনি ১৯৭৬ সালে ভীতিপ্রদ ক্যারি চলচ্চিত্র দিয়ে তার অভিনয় জীবন শুরু করেন ১  এবং এরপর ১৯৭৮ সালের অতিপ্রাকৃত থিলারধর্মী দ্য ফিউরি ছবিতে প্রধান চরিত্রে অভিনয় করেন। তিনি ইয়েন্টল  ছবিতে অভিনয় করে শ্রেষ্ঠ পার্শ্ব অভিনেত্রীর জন্য একাডেমি পুরস্কারের মনোনয়ন লাভ করেন এবং হাস্যরসাত্মক ক্রসিং ডিলান্সি  ছবিতে অভিনয় করে সেরা সঙ্গীতধর্মী বা হাস্যরসাত্মক চলচ্চিত্র অভিনেত্রী বিভাগে গোল্ডেন গ্লোব পুরস্কারের মনোনয়ন লাভ করেন। ২  তার অভিনীত অন্যান্য উল্লেখযোগ্য চলচ্চিত্র হল ডিকনস্ট্রাকটিং হ্যারি , ট্রাফিক  ও অ্যাডাম ।
১৯৮০ সালে আমাডেয়ুস নাটক দিয়ে আরভিংয়ের ব্রডওয়ে মঞ্চে অভিষেক হয় এবং ১৯৮৮ সালে অফ-ব্রডওয়ে মঞ্চের দ্য রোড টু মক্কা নাটকে কাজ করে ওবিই পুরস্কার অর্জন করেন। তার অন্যান্য ব্রডওয়ে নাটকগুলো হল ব্রোকেন গ্লাস-এর মূল নির্মাণ , থ্রি সিস্টার্স-এর পুনরুজ্জীবিতকরণ , এবং ব্রডওয়ে মঞ্চের মূল দ্য কোস্ট অব ইউটোপিয়া । তিনি ২০১০ সালে অপেরা থিয়েটার অব সেন্ট লুইয়ে সঙ্গীতনাট্য আ লিটল নাইট মিউজিক-এ অভিনয় করেন।
আরভিং স্টার ওয়ার্স-এর প্রিন্সেস লেইয়া চরিত্রের জন্য অডিশন দেন, কিন্তু অডিশনে এই চরিত্রে জন্য নির্বাচিত হন ক্যারি ফিশার। ৩  ৪  তিনি ১৯৭৬ সালে ভীতিপ্রদ ক্যারি চলচ্চিত্রে সু স্নেল চরিত্রে অভিনয় দিয়ে তার বড় পর্দায় অভিষেক হয়। তার মাতাও এই চলচ্চিত্রে অভিনয় করেন। তিনি পরবর্তীতে ব্রায়ান দে পালমা পরিচালিত অতিপ্রাকৃত থিলারধর্মী দ্য ফিউরি  ছবিতে এবং রিচার্ড ড্রাইফাসের সাথে দ্য কম্পিটিশন  ছবিতে শ্রেষ্ঠাংশে অভিনয় করেন। ১৯৮০ সালে তিনি হানিসাকল রোজ ছবিতে কাজ করেন এবং এই ছবি দিয়ে তার পর্দায় গানের অভিষেক হয়। এই ছবিতে তার এবং ডায়ান ক্যাননের চরিত্র দুটিকে কান্ট্রি ও ওয়েস্টার্ন সঙ্গীতশিল্পী হিসেবে দেখা যায় এবং এই দুই অভিনেত্রীই ছবিতে তাদের নিজের কণ্ঠ দেন।
১৯৮৩ সালে তিনি বারবারা স্ট্রাইস্যান্ডের পরিচালনায় অভিষেক চলচ্চিত্র ইয়েন্টল-এ অভিনয় করে শ্রেষ্ঠ পার্শ্ব অভিনেত্রীর জন্য একাডেমি পুরস্কারের মনোনয়ন লাভ করেন। ৩  ১৯৮৮ সালে তিনি সুজান স্যান্ডলারের হাস্যরসাত্মক ক্রসিং ডিলান্সি ছবিতে অভিনয় করে সেরা সঙ্গীতধর্মী বা হাস্যরসাত্মক চলচ্চিত্র অভিনেত্রী বিভাগে গোল্ডেন গ্লোব পুরস্কারের মনোনয়ন লাভ করেন।
তিনি উডি অ্যালেনের ডিকনস্ট্রাকটিং হ্যারি , ট্রাফিক , টাক এভারলাস্টিং , থার্টিন কনভারসেশন্স অ্যাবাউট ওয়ান থিং  ও অ্যাডাম  চলচ্চিত্রে অভিনয় করেন।
