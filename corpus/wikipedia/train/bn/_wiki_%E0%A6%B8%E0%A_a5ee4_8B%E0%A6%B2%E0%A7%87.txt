সিমোন লুক হিল্ডেবার্ট মিনিয়োলে  হলেন একজন বেলজীয় পেশাদার ফুটবল খেলোয়াড়। তিনি বর্তমানে বেলজীয় ক্লাব ব্রুজ এবং বেলজিয়াম জাতীয় দলের হয়ে গোলরক্ষক হিসেবে খেলেন।
২০০৪–০৫ মৌসুমে, বেলজীয় ফুটবল ক্লাব সিন্ট-ট্রইডেন্সের যুব পর্যায়ের হয়ে খেলার মাধ্যমে মিনিয়োলে ফুটবল জগতে প্রবেশ করেন এবং এই দলের হয়ে খেলার মাধ্যমেই ফুটবল খেলায় বিকশিত হয়েছেন। ২০০৬–০৭ মৌসুমে, সিন্ট-ট্রইডেন্সের মূল দলের হয়ে খেলার মাধ্যমে তিনি তার জ্যেষ্ঠ পর্যায়ের খেলোয়াড়ী জীবন শুরু করেন। সিন্ট-ট্রইডেন্সে-এ তিনি ৪ মৌসুম অতিবাহিত করেছেন; যেখানে তিনি ১০০ ম্যাচে ১টি গোল করেছেন। পরবর্তীতে তিনি সান্ডারল্যান্ড এবং লিভারপুলের হয়ে খেলেছেন। ২০১৯–২০ মৌসুমে, তিনি ৭ মিলিয়ন ইউরোর বিনিময়ে লিভারপুল হতে বেলজীয় ফুটবল ক্লাব ক্লাব ব্রুজে যোগদান করেছেন। ৪  ৫  ৬ 
২০০৩ সালে, মিনিয়োলে বেলজিয়াম অনূর্ধ্ব-১৬ দলের হয়ে বেলজিয়ামের বয়সভিত্তিক পর্যায়ে অভিষেক করেছিলেন। প্রায় ৮ বছর যাবত বেলজিয়ামের বয়সভিত্তিক দলের হয়ে খেলার পর, তিনি ২০১১ সালে বেলজিয়ামের হয়ে আন্তর্জাতিক পর্যায়ে অভিষেক করেছেন; বেলজিয়ামের জার্সি গায়ে তিনি এপর্যন্ত ৩৫ ম্যাচে অংশগ্রহণ করেছেন।
সিমোন লুক হিল্ডেবার্ট মিনিয়োলে ১৯৮৮ সালের ৬ই মার্চ তারিখে বেলজিয়ামের সিন্ট-ট্রইডেনে জন্মগ্রহণ করেছেন এবং সেখানেই তার শৈশব অতিবাহিত করেছেন।
মিনিয়োলে বেলজিয়াম অনূর্ধ্ব-১৬, বেলজিয়াম অনূর্ধ্ব-১৭, বেলজিয়াম অনূর্ধ্ব-১৮, বেলজিয়াম অনূর্ধ্ব-১৯, বেলজিয়াম অনূর্ধ্ব-২০  এবং বেলজিয়াম অনূর্ধ্ব-২১ দলের হয়ে খেলার মাধ্যমে বেলজিয়ামের প্রতিনিধিত্ব করেছেন। ২০০৩ সালে বেলজিয়াম অনূর্ধ্ব-১৬ দলের হয়ে আন্তর্জাতিক পর্যায়ে অভিষেক করেছেন। বেলজিয়ামের বয়সভিত্তিক দলের হয়ে তিনি প্রায় ৮ বছরে ২৮ ম্যাচে অংশগ্রহণ করেছেন।
২০১১ সালের ২৫শে মার্চ তারিখে, ২৩ বছর ও ১৯ দিন বয়সে, ডান পায়ে ফুটবল খেলায় পারদর্শী মিনিয়োলে অস্ট্রিয়ার বিরুদ্ধে অনুষ্ঠিত উয়েফা ইউরো ২০১২ বাছাইপর্বের ম্যাচে অংশগ্রহণ করার মাধ্যমে আন্তর্জাতিক ফুটবলে বেলজিয়ামের হয়ে অভিষেক করেছেন। ৭  তিনি উক্ত ম্যাচের মূল একাদশে অন্তর্ভুক্ত ছিলেন; ৮  ম্যাচে তিনি ১ নম্বর জার্সি পরিধান করে খেলেছিলেন। ৯  ম্যাচটি বেলজিয়াম ২–০ গোলের ব্যবধানে জয়লাভ করেছিল। ১০  বেলজিয়ামের হয়ে অভিষেকের বছরে মিনিয়োলে সর্বমোট ৮ ম্যাচে অংশগ্রহণ করেছেন।
