লেত্রঁজে  ফরাসি সাহিত্যিক আলবেয়ার কাম্যু রচিত প্রথম উপন্যাস, যা ফ্রান্সের গায়িমার প্রকাশনী থেকে ১৯৪২ সালে প্রথম প্রকাশিত হয়। উপন্যাসটি এ পর্যন্ত আটষট্টিটি ভাষায় অনূদিত হয়েছে। উপন্যাসের কাহিনী ফরাসি আলজেরিয় একজন উদাসীন বসতি স্থাপনকারী মারসল্টেকে নিয়ে, যিনি তার মায়ের অন্ত্যেষ্টিক্রিয়ার কয়েক সপ্তাহ পরে আলজিয়ার্স একজন নামহীন আরব ব্যক্তিকে হত্যা করেছিলেন। হত্যাকাণ্ডের পূর্বে এবং পরে মারসল্টের প্রথম-ব্যক্তির বর্ণনা উপস্থাপন করে গল্পটি দুটি অংশে বিভক্ত। ১ 
১৯৪১ সালের মে মাসের মধ্যে কামু এর প্রাথমিক পাণ্ডুলিপি সম্পূর্ণ করেন, যেটি অঁদ্রে মাল্‌রো, জিন পলহান এবং রেমন্ড কুইনিউ দ্বারা সংশোধনের পরামর্শ দেওয়া হয়েছিল এবং পরে চূড়ান্ত সংস্করণে গৃহীত হয়েছিল। উপন্যাসটির মূল ফরাসি ভাষার প্রথম সংস্করণটি ১৯৪২ সালের ১৯ মে গায়িমার দ্বারা এটির মূল শিরোনামে প্রকাশিত হয়েছিল। সেই বছরের জুন থেকে বইয়ের দোকানে উপলব্ধ হয়েছিল এবং প্রাথমিকভাবে এটি ৪,৪০০ কপির মধ্যে সীমাবদ্ধ ছিল, যে সংখ্যা এত কম ছিল যে এটি বেস্টসেলার হতে পারেনি। ফ্রান্সের নাৎসি দখলের সময় প্রকাশিত হবার কাড়নে এটি প্রোপাগান্ডা-স্টাফেল দ্বারা সেন্সরশিপ বা বাদ ছাড়াই বিক্রি হয়েছিল।
বইটির ব্রিটিশ ইংরেজি অনুবাদগুলির শিরোনাম সচরাচর দ্য আউটসাইডার  এবং মার্কিন অনুবাদগুলির শিরোনাম দ্য স্ট্রেঞ্জার  রাখা হয়। মূল ফরাসি থেকে নয়, বরং ইংরেজি অনুবাদ থেকে বাংলা অনুবাদ করা হয় বলে প্রায়শ বাংলা অনূদিত গ্রন্থগুলির শিরোনাম হিসেবে দ্য আউটসাইডার-এর আধিক্য পরিলক্ষিত হয়।
এটি বিশ্বের তৃতীয় সর্বাধিক পঠিত ফরাসি উপন্যাস। অঁতোয়ান দ্য স্যাঁত-এগজ্যুপেরি রচিত ল্য প্যতি প্রাঁস  এবং জুল ভার্ন রচিত ভাঁ মিল লিও সু লে মের  এক্ষেত্রে প্রথম ও দ্বিতীয়। ১৯৬৭ সালে লুচিনো ভিসকন্তি-র পরিচালনায় প্রথমবারের মতো উপন্যাসটির চলচ্চিত্রে রূপায়ন হয়।
