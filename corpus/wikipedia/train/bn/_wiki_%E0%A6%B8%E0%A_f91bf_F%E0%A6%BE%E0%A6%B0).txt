সীয়িং রেড মার্কিন টেলিভিশন নাটক সিরিজ ডেক্সটারের প্রথম মৌসুমের দশম পর্ব। ২০০৬ সালের ৩রা ডিসেম্বর এটি শো টাইমে সর্বপ্রথম প্রচারিত হয়। ১  পর্বটি লিখেছিলেন কেভিন আর. মেনার্ড এবং পরিচালনা করেছিলেন মাইকেল কুয়েস্তা। পর্বটিতে মায়ামি হোমিসাইড ডিপার্টমেন্টের দল একটি রক্তাক্ত অপরাধ এলাকা পরিদর্শন করে। সেখানে বিশেষজ্ঞ ডেক্সটার মর্গান  নিজের ছোটবেলার  আঘাতমূলক স্মৃতির মুখোমুখি হয়। অন্যদিকে, ডেক্সটারের গার্লফ্রেন্ড রিটা বেনেট  কে তার প্রাক্তন স্বামী পল বেনেট  কে হামলার দায়ে অভিযুক্ত  এবং তার বাচ্চাদের নিজের কাছে রাখার আইনগত হারানোর ঝুঁকির সম্মুখীন হয়। গোয়েন্দা এঞ্জেল বাতিস্তা  আইস ট্রাক খুনী "শারীরিকভাবে বিকলাঙ্গের প্রতি যৌনতার জন্য আকৃষ্ট" বলে ইঙ্গিত পায়।
"সীয়িং রেড"-এর চিত্রধারন করা হয়েছে ক্যালিফোর্নিয়ার লং বীচ এলাকার বেশ কিছু অবস্থানে। বিশেষ মনোযোগ ছিল ডেক্সটারের স্মৃতির চিত্রগ্রহণে, যেন দৃশ্যগুলোতে স্মৃতির আমেজ পাওয়া যায়। পর্বটি সমালোচকদের নিকট থেকে প্রশংসা পায়। বিশেষ করে, রিটার প্রাক্তন স্বামী নিজের বাচ্চাদেরকে রক্ষা করতে যেকোন পর্যায়ে যেতে প্রস্তুত বলে হুমকি দিলে ডেক্সটার তার মাথায় ফ্রাইং প্যান দিয়ে আঘাত করার দৃশ্যটি অনেকেই উদ্ধৃত করে। 
মারিনা ভিউ হোটেল থেকে রক্তভর্তি কৌটায় একটি চাবি হোমিসাইড ডিপার্টমেন্টে পাঠানো হলে সার্জেন্ট জেমস ডক্স  এবং ডেবরা মর্গান  হোটেলটি পরিদর্শনে যায়। সেখানে তারা একটি রক্তস্নাত কক্ষ পেলে প্রথমেই তদন্তের জন্য ডেক্সটার মর্গানের ডাক পড়ে। কিন্তু ঘটনাস্থলের পরিবেশ ডেক্সটারকে তার তিন বছর বয়সের স্মৃতি মনে করিয়ে দেয় এবং ডেক্সটার সেখান থেকে এক প্রকার পালিয়ে আসে। ফরেনসিক দল জানায় পাঁচজন ভিন্ন মানুষের রক্তের আলামত পাওয়া গেছে সেই রক্তস্নাত কক্ষে, যদিও কোন লাশ পাওয়া যায় নি। যেহেতু শুধুমাত্র একজন মানুষের পায়ের ছাপ রুমটিতে পাওয়া যায় তাই ধারণা করা হয় হত্যাগুলো অন্য কোন জায়গায় করা হয়েছে এবং খুনী রক্তগুলো ছিটাতেই শুধুমাত্র কক্ষটি ব্যবহার করেছে। আইস ট্রাক খুনীর পাঁচ শিকার রক্তশূণ্য পাওয়া যাওয়াতে, ডেবরা মনে করে সম্ভবত সেই এই ঘটনার জন্য দায়ী। 
এঞ্জেল আবিষ্কার করে সে বারে নতুন মেয়ের সাথে দেখা হলেও নিজের তালাক ভিন্ন অন্য কথা বলতে পারে না। কিন্তু এক মহিলা নিজের বিবাহ বিচ্ছেদ নিয়ে কথা বলা শুরু করলে এঞ্জেল তাকে ছেড়ে রুমের অন্য প্রান্তে থাকা এক পতিতার কাছে যায়। পতিতাটির নকল হাত এবং নখ ঠিক আইস ট্রাক খুনীর প্রথম শিকারের মত ছিল। এঞ্জেল ধারণা করে আইস ট্রাক খুনী খুব সম্ভবত বিকলাঙ্গের প্রতি যৌনকামী। সে এই ব্যাপারে ডেবরার ছেলে বন্ধু রুডি কুপার, সত্যিকারে আইস ট্রাক খুনী, এর সাথে কথা বলার সিদ্ধান্ত নেয়।  রুডি যখন বুঝতে পারে এঞ্জেল রুডির আসল পরিচয়ের ব্যাপারে কিছুই জানে না, তখন তাকে ইন্টারভিউয়ের ব্যাপারে সাহায্য করে। পরবর্তীতে এঞ্জেলকে একজন মুখোশ পরিহিত ব্যক্তি ছুড়িকাঘাত করে। দুইজন মানুষ এসে এঞ্জেলকে বাঁচানোর আগে আগে সে কোনমতে লোকটির মুখে কনুই দিয়ে আঘাত করে। কয়েক মুহূর্ত পর, ডেক্সটারের সাথে গোপনে ডিনারে যাওয়ার জন্য রেগে থাকা রুডি ডেবরার সাথে ফুল নিয়ে দেখা করতে আসে। দুইজন চুম্বনে আবদ্ধ হলে রুডি ঠোঁট কাটার কারণে সরে আসে, যা থেকে ধারণা করা যায় সেই এঞ্জেলের উপর মুখোশ পড়ে আঘাত করেছে। 
রিটা কান্ট্রি শেরিফের নিকট থেকে জানতে পায় তার প্রাক্তন স্বামী, পল তার বিরুদ্ধে মামলা করতে যাচ্ছে। সে একজন উকিলের সাথে কথা বললে উকিল জানায়, যেহেত সে পলকে নিজের বাসায় নিমন্ত্রণ করেছিল তাই সে নিজেকে নির্দোষ প্রমাণ করতে পারবে না। যেহেতু রিটা ও পলের কাস্টোডি এগ্রিমেন্ট রিটা নিজেই ভেঙেছে, যেহেতু পলের অভিযোগ যথেষ্ট শক্ত হবে। পল  বাচ্চাদের নিয়ে যেতে রিটার বাসায় এসে ডেক্সটারকে দেখতে পেলে হুমকি দেয়। রান্নাঘরে দুইজন যখন একা ছিল, তখন ডেক্সটার একটি ফ্রাইং প্যান দিয়ে পলের মাথায় আঘাত করে। পল জ্ঞান হারিয়ে ফেললে ডেক্সটার তাকে হোটেলে নিয়ে যায় এবং এমনভাবে ঘটনা সাজায় যেন পলকে মাদকাসক্ত বলে মনে হয়। ডেক্সটার পুলিশকে ফোন করলে পুলিশ এসে পলকে ধরে নিয়ে যায়। 
রুডি উৎসাহে শেক্সটার নিজের স্মৃতি থেকে পালিয়ে বেড়ার চেয়ে সেসবে মুখোমুখি হওয়ার সিদ্ধান্ত নেয়। সে পুনরায় সেই হোটেলের রুমটিতে ফিরে আসে। ডেক্সটারের মনে পড়ে তার মাকে তার সামনেই করাত দিয়ে হত্যা করা হয়। 
ডেক্সটার নির্মাতার শিশু শিল্পীদের নাটকটির অন্ধকার অধ্যায় থেকে দূরে রাখতে সচেষ্ট ছিলেন। তাই সহকারী প্রযোজক ড্যানিয়েল কেরন শিশু ডেক্সটার চরিত্রে অভিনয় করা শিশুর মাকে বারণ করে দেন, যেন তার সন্তানকে জানানো না হয় সে কোন চরিত্রে অভিনয় করছে। ২  এরিক কিং বলেন, রক্তের মাঝে বসে একটি বাচ্চা কাঁদছে পুরোটা অভিনয় এবং মিথ্যে হলেও তা অত্যন্ত অস্বস্তিকর দৃশ্য ছিল। ৩  চিত্রগ্রাহক রোমিও টাইট্রন ক্যামেরার শাটল এঙ্গেল শক্ত করে দৃশ্যটি ধারণ করেন, যেন তাতে স্মৃতির আমেজ সম্পূর্ণরূপে আসে। ৪  সিরিজের পরিচালক কিথ গরডন এই ফ্ল্যাশব্যাক দৃশ্যগুলোকে "অভাবনীয়" বলেন এবং তিনি মনে করেন দৃশ্যগুলো অনেকটাই "স্ট্যানলি কুবরিকের চলচ্চিত্রের মতো" ছিল। ৫ 
বেশ কিছু দৃশ্য ২০০৬ সালের সেপ্টেম্বরের ২৮ তারিখ প্রায় ২০০ জন ক্রু সদস্য নিয়ে ধারণ করা হয়েছে। ক্যালিফোর্নিয়ার সীপোর্ট মারিনা হোটেল, প্যাসিফিক কোস্ট হাইওয়ে এবং স্যান এন্সেলাইন এভ্যিনিউতে বেশ কিছু দৃশ্য ধারণ হয়েছে। ৬  সীপোর্ট মারিনা হোটেলটি পলের মোটেল ৭  এবং স্যান এন্সেলাইন এভ্যিনিউ রিটার বাসা হিসেবে দেখানো হয়েছে। ৮ 
পর্বটি সমালোচকদের কাছ থেকে প্রশংসা পায়। আইজিএন-এর এরিক গোল্ডম্যান "সীয়িং রেড"কে অসাধারন বলে ৯/১০ রেটিং দেন। তিনি মনে করেন ডেক্সটার যখন পলকে আঘাত করে তা ছিল চোয়াল ঝুলে পড়ার মত দৃশ্য। এছাড়াও এঞ্জেলের সাব-প্লট কাহিনী মূল কাহিনীর সাথে জুড়ে যাওয়া ব্যাপারটিরও তিনি প্রশংসা করেন। তিনি খেয়াল করেন রুডি এবং ডেক্সটারের মনোস্তাত্ত্বিক সংযোগ ধীরে ধীরে ঘটনার সাথে উন্নতি লাভ করছিল। ১  টিভি গাইডের সমালোচক পলা পেইজে মতে "সীয়িং রেড" প্রমাণ করে "ডেক্সটার" তার পূর্ববর্তী পর্ব অপেক্ষা উন্নত হয়েছে। তার মতে পলের হুমকির প্রেক্ষিতে ডেক্সটারের পদক্ষেপ "নির্ভুল" ছিল। ৯  টিভি স্কোয়াডের জনাথন টুমি লিখেন পর্বটি সত্যিই মনোমুগ্ধকর ছিল। তিনি বিশেষ করে পলকে হত্যার চেয়ে ডেক্সটার যা করেছে তার প্রশংসা করেন। এছাড়াও একটি ছোট গল্পপ্রবাহ ক্যাপ্টেন টম ম্যাথিউ  এর সাথে লেফটেন্যান্ট মারিয়া লাগুয়ের্তা  এর বিশ্বাসঘাতকতার কথাও উল্লেখ করেন। ১০ 
