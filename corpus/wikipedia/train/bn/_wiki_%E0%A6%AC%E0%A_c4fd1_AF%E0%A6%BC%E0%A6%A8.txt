বুধল বাংলাদেশের ব্রাহ্মণবাড়িয়া জেলার অন্তর্গত ব্রাহ্মণবাড়িয়া সদর উপজেলার একটি ইউনিয়ন।
বুধল ইউনিয়নের আয়তন ২,১৭৬ একর । ১ 
২০১১ সালের আদমশুমারি অনুযায়ী বুধল ইউনিয়নের মোট জনসংখ্যা ২৫,৫১৫ জন। এর মধ্যে পুরুষ ১৩,২২৩ জন এবং মহিলা ১২,২৯২ জন। মোট পরিবার ৪,৩৫৭টি। ১  জনসংখ্যার ঘনত্ব প্রতি বর্গ কিলোমিটারে প্রায় ২,৮৯৭ জন। ২ 
ব্রাহ্মণবাড়িয়া সদর উপজেলার উত্তরাংশে বুধল ইউনিয়নের অবস্থান। এ ইউনিয়নের পূর্বে মজলিশপুর ইউনিয়ন, দক্ষিণে সুহিলপুর ইউনিয়ন, পশ্চিমে তালশহর পূর্ব ইউনিয়ন ও সরাইল উপজেলার পানিশ্বর ইউনিয়ন এবং উত্তরে সরাইল উপজেলার সরাইল সদর ইউনিয়ন অবস্থিত।
বুধল ইউনিয়ন ব্রাহ্মণবাড়িয়া সদর উপজেলার আওতাধীন ২নং ইউনিয়ন পরিষদ। এ ইউনিয়নের প্রশাসনিক কার্যক্রম ব্রাহ্মণবাড়িয়া সদর থানার আওতাধীন। এটি জাতীয় সংসদের ২৪৫নং নির্বাচনী এলাকা ব্রাহ্মণবাড়িয়া-৩ এর অংশ।
এই ইউনিয়নের অন্তর্ভুক্ত গ্রামগুলো হলো– বুধল, মালিহাতা, ছাতিয়াইন, সিরাজনগর, নন্দনপুর সুতিয়ারা, চান্দিয়ারা, খাঁটিহাতা, বেতবাড়িয়া।
২০১১ সালের আদমশুমারি অনুযায়ী বুধল ইউনিয়নের সাক্ষরতার হার ৩৮.৬%। ১ 
সিএনজি, অটোরিক্সা, রিক্সা, বিভাটেক ইত্যাদি
