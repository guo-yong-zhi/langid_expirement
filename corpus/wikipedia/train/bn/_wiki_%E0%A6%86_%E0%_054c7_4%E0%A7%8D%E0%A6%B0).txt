আ স্টার ইজ বর্ন  হল ১৯৭৬ সালে মুক্তিপ্রাপ্ত মার্কিন প্রণয়মূলক সঙ্গীতধর্মী নাট্য চলচ্চিত্র। ছবিটি পরিচালনা করেছেন ফ্রাঙ্ক পিয়েরসন এবং ১৯৩৭ সালে মুক্তিপ্রাপ্ত একই নামের চলচ্চিত্র অবলম্বনে এর চিত্রনাট্য রচনা করেছেন ফ্রাঙ্ক পিয়েরসন, জন গ্রেগরি ডান ও জোন ডিডিয়ন। এতে একজন তরুণ গায়িকা  একজন প্রতিষ্ঠিত রক অ্যান্ড রোল তারকার  সাথে পরিচিত হন এবং প্রেমে পড়েন, যার কর্মজীবন পতনের দিকে যেতে থাকে।
চলচ্চিত্রের "এভারগ্রিন" গানটি শ্রেষ্ঠ মৌলিক গান বিভাগে একটি একাডেমি পুরস্কার অর্জন করে এবং ছবিটি আরও তিনটি একাডেমি পুরস্কারের মনোনয়ন লাভ করে। ১৯৭৭ সালে প্রদত্ত গোল্ডেন গ্লোব পুরস্কারে ছবিটি শ্রেষ্ঠ সঙ্গীতধর্মী বা হাস্যরসাত্মক চলচ্চিত্র, অভিনেত্রী,  অভিনেতা, মৌলিক সুর ও মৌলিক গানের পুরস্কার অর্জন করে।
এটি আ স্টার ইজ বর্ন-এর তিনটি প্রাতিষ্ঠানিক পুনর্নির্মাণের দ্বিতীয় চলচ্চিত্র। ১৯৫৪ সালে জুডি গারল্যান্ড ও জেমস মেসান অভিনীত প্রথম এবং ২০১৮ সালে লেডি গাগা ও ব্র্যাডলি কুপার অভিনীত তৃতীয় পুনর্নির্মাণ মুক্তি পায়।
