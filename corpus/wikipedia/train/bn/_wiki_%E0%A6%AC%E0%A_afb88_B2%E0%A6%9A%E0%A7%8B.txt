ব্রেশা কালচো  হচ্ছে ব্রেশা ভিত্তিক একটি ইতালীয় পেশাদার ফুটবল ক্লাব। এই ক্লাবটি বর্তমানে ইতালির শীর্ষ স্তরের ফুটবল লীগ সেরিয়ে আ-এ খেলে। এই ক্লাবটি ১৯১১ সালে প্রতিষ্ঠিত হয়েছে। ব্রেশা কালচো তাদের সকল হোম ম্যাচ ব্রেশার স্তাদিও মারিও রিগামোন্তিতে খেলে থাকে; যার ধারণক্ষমতা হচ্ছে ১৯,৫০০। বর্তমানে এই ক্লাবের ম্যানেজারের দায়িত্ব পালন করছেন দিয়েগো লোপেস এবং সভাপতির দায়িত্ব পালন করছেন মাসসিমো চেল্লিনো। ইতালীয় মধ্যমাঠের খেলোয়াড় দিমিত্রি বিসোলি এই ক্লাবের অধিনায়কের দায়িত্ব পালন করছেন।
ঘরোয়া ফুটবলে, ব্রেশা কালচো এপর্যন্ত ৬টি শিরোপা জয়লাভ করেছে; যার মধ্যে ৪টি সেরিয়ে বি শিরোপা এবং ২টি সেরিয়ে চি শিরোপা রয়েছে। অন্যদিকে ইউরোপীয় এবং আন্তর্জাতিক প্রতিযোগিতায়, এপর্যন্ত ২টি শিরোপা জয়লাভ করেছে; যার মধ্যে ১টি কোপা দেল'আমিচিজিয়া শিরোপা এবং ১টি অ্যাঙ্গলো-ইতালীয় কাপ শিরোপা রয়েছে।
