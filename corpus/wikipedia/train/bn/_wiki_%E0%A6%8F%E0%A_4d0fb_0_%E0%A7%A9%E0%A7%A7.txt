এনএক্সটি টেকওভার ৩১ একটি পেশাদার কুস্তি এবং ডাব্লিউডাব্লিউই নেটওয়ার্কের একটি অনুষ্ঠান ছিল, যেটি ডাব্লিউডাব্লিউই তাদের ব্র্যান্ড এনএক্সটির জন্য প্রযোজনা করেছিল। এই অনুষ্ঠানটি ২০২০ সালের ৪ঠা অক্টোবর তারিখে মার্কিন যুক্তরাষ্ট্রের ফ্লোরিডার অরল্যান্ডোর ডাব্লিউডাব্লিউই পারফরম্যান্স সেন্টারে অনুষ্ঠিত হয়েছে, যেটি "ক্যাপিটল রেসলিং সেন্টার" নামে প্রচার করা হয়েছে, এটি হচ্ছে মূলত অরল্যান্ডোর অ্যামওয়ে সেন্টারে র এবং স্ম্যাকডাউনের জন্য নির্মিত "ডাব্লিউডাব্লিউ থান্ডারডোম"-এর এনএক্সটি সংস্করণ। ১  ২  ৩  এই অনুষ্ঠানটি ডাব্লিউডাব্লিউই নেটওয়ার্কেও সরাসরি সম্প্রচারিত হয়েছে। এটি এনএক্সটি টেকওভার কালানুক্রমিকের অধীনে প্রচারিত ৩১তম অনুষ্ঠান ছিল।
প্রাক-প্রদর্শনে দুইটি সহ মূল অনুষ্ঠান মিলিয়ে মোট ৭টি ম্যাচ এই অনুষ্ঠানে অনুষ্ঠিত হয়েছিল। এই অনুষ্ঠানের সর্বশেষ ম্যাচে ফিন ব্যালর কাইল ও'রাইলিকে হারিয়ে দ্বিতীয়বারের মতো এনএক্সটি চ্যাম্পিয়নশিপ জয়লাভ করে। অন্যান্য শীর্ষস্থানীয় ম্যাচে, ইও শিরাই এনএক্সটি নারী চ্যাম্পিয়নশিপ ম্যাচে ক্যান্ডিস লেরেকে, ড্যামিয়েন প্রিস্ট এনএক্সটি উত্তর আমেরিকান চ্যাম্পিয়নশিপ ম্যাচে জনি গার্গেনোকে এবং কুসিদা ভেলভেটিন ড্রিমকে হারিয়েছে।
