জন উইলিয়াম ফেরল  ২  হলেন একজন মার্কিন অভিনেতা, কৌতুকাভিনেতা, প্রযোজক ও লেখক। তিনি ১৯৯০-এর দশকে এনবিসির স্কেচ হাস্যরসাত্মক শো স্যাটারডে নাইট লাইভ-এ কাজ করে প্রতিষ্ঠা লাভ করেন। ৩  পরবর্তীতে তিনি অ্যাঙ্করম্যান: দ্য লিজেন্ড অব রন বারগুন্ডি , টালেডেগা নাইটস , স্টেপ ব্রাদার্স , দ্য আদার গাইজ  এবং অ্যাঙ্করম্যান টু: দ্য লিজেন্ড কন্টিনিউস  চলচ্চিত্রে অভিনয় করেন। একটি চলচ্চিত্র ব্যতীত সবকয়টি চলচ্চিত্রের চিত্রনাট্য রচনা করেন তার রম্য সঙ্গী অ্যাডাম ম্যাকে। তারা দুজনে মিলে ২০০৭ সালে ফানি অর ডাই নামে একটি রম্য ওয়েবসাইট প্রতিষ্ঠা করেন। তার অন্যান্য উল্লেখযোগ্য চলচ্চিত্র হল এলফ ও ওল্ড স্কুল , ব্লেডস অব গ্লোরি , মেগামাইন্ড , দ্য লেগো মুভি , ও ড্যাডিস হোম ।
ফেরল ১৯৯০-এর দশকের শেষের দিকে ও ২০০০-এর দশকের হলিউডের রম্য অভিনয়শিল্পীদের প্রজন্ম "ফ্র্যাট প্যাক"-এর একজন হিসেবে বিবেচিত হন। এই প্রজন্মের অন্যান্যরা হলে জ্যাক ব্ল্যাক, বেন স্টিলার, স্টিভ কারেল, ভিন্স ভন, ওয়েন ভ্রাতৃদ্বয় ও লুক উইলসন। তিনি স্যাটারডে নাইট লাইভ অনুষ্ঠানে তার কাজের জন্য একটি এমি পুরস্কারের মনোনয়ন এবং দ্য প্রডিউসার্স  ও স্ট্রেঞ্জার দ্যান ফিকশন  চলচ্চিত্রে অভিনয় করে দুটি গোল্ডেন গ্লোব পুরস্কারের মনোনয়ন লাভ করেন। ২০১৫ সালে শ্রেষ্ঠ কৌতুকাভিনয়শিল্পী হিসেবে ব্রিটিশ জিকিউ বর্ষসেরা পুরস্কার পুরস্কার লাভ করেন। ২০১৫ সালের ২৪শে মার্চ হলিউড ওয়াক অব ফেমে তার নামাঙ্কিত তারকা খচিত হয়।
