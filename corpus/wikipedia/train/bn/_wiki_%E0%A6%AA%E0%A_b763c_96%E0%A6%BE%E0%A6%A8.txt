সাদাত আলি খান   ১৭২২ সালের ২৬ জানুয়ারি থেকে ১৭৩৯ সাল পর্যন্ত আওধের সুবেদার নবাব ছিলেন। ২  পঁচিশ বছর বয়সে তিনি তার পিতা মুহাম্মদ নাসিরের ৩  সাথে মুঘল সম্রাট আওরঙ্গজেবের শেষ যুদ্ধাভিযানে অংশ নিয়েছিলেন। দক্ষিণাত্যে মারাঠাদের বিরুদ্ধে এই অভিযান পরিচালিত হয়। যুদ্ধে অবদানের জন্য তাকে খান বাহাদুর উপাধি দেয়া হয়।
সাদাত আলি খানের জন্মনাম মুহাম্মদ আমিন মুসাউয়ি। তার বাবা মুহাম্মদ নাসির মুসাউয়ি ছিলেন খোরাসানের একজন শিয়া মুসলিম বণিক। ৪  মুঘল সম্রাট শাহজাহানের শাসনামলে তার দাদা ভারতে অভিবাসী হন। সাদাত আলি খানের বাবা প্রথম বাহাদুর শাহের শাসনামলে একজন গুরুত্বপূর্ণ সরকারি কর্মকর্তা ছিলেন। ৪ 
সম্রাট মুহাম্মদ শাহের শাসনের সূচনাকালে সাদাত আলি খান বায়ানার ফৌজদার  ছিলেন। নাদির শাহের বিরুদ্ধে কারণালের যুদ্ধে তিনি ছিলেন অন্যতম নেতৃত্বদানকারী মুঘল সেনাপতি। ৪  নাদির শাহের দিল্লি হত্যাকান্ডের একরাত পূর্বে তিনি ধরা পড়েন ও মারা যান। দিল্লিতে তার ভাই সায়াদাত খানের সমাধিতে তাকে দাফন করা হয়েছে। ৪ 
সাদাত আলি খানের একমাত্র কন্যার সাথে তার ভাই সায়াদাত খানের ছেলে মুহাম্মদ মুকিমের বিয়ে হয়। মুহাম্মদ মুকিম সফদর জং নামে পরিচিত ছিলেন। সফদর জং আওধে তার উত্তরাধিকারী হন। ৪ 
