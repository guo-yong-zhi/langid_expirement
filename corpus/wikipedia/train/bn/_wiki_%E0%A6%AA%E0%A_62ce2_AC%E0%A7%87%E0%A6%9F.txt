পিনাকবেট  ফিলিপাইনের উত্তরাঞ্চলের আদিবাসীদের খাবার। পিনাকবেট মাছ বা চিংড়ির সাথে বিভিন্ন সবজি হাল্কা ভাজা করে তৈরি করা হয়। ১  পিনাকবেট শব্দটি ইলোকানো শব্দ পিনাকেবেট থেকে উদ্ভুত, যার অর্থ সঙ্কুচিত বা কুঁচকানো। ২  খাঁটি ইলোকানো রন্ধনশৈলীতে পিনাকবেটে ব্যাগুং নামক মশলাদার সস ব্যবহার হয় যা মোনামন বা অন্যান্য মাছ গেঁজিয়ে প্রস্তুত করা হয়। অন্যদিকে আরও দক্ষিণ অঞ্চলগুলিতে বাগুং আলমং নামক স্থানীয় খাদ্য উপাদান ব্যবহার করা হয়। পিনাকবেট খাবারে সাধারণত করলা  মেশানো হয়। ৩  এছাড়াও পিনাকবেটে ব্যবহৃত অন্যান্য সবজির মধ্যে রয়েছে বেগুন, টমেটো, ঢেঁড়শ, বরবটি, গোলমরিচ, পারদা, কামরাঙা শিম ইত্যাদি। খাবারে অতিরিক্ত স্বাদের জন্য গাছগাছড়ার ভোজ্য মুল এবং কিছু শিম যেমন ক্যামোট, পাটানি, কাদি ইত্যাদি উপাদানও ঐচ্ছিকভাবে যোগ যেতে পারে। পিনাকবেটে সজনে গাছের ডাটাও যোগ করা যায়। এতে সাধারণত মশলা হিসাবে আদা, পেঁয়াজ বা রসুন মেশানো হয়। পিনাকবেটের তাগালগে সংস্করণে সাধারণত ক্যালাবাজা  কুমড়ো সব্জী উপাদান হিসাবে অন্তর্ভুক্ত করা হয়।
পিনাকবেটে ব্যবহৃত বেশিরভাগ সব্জিগুলি স্থানীয়ভাবে উৎপাদিত ও সহজলভ্য। বেশিরভাগ ইলোকানো পরিবার তাদের বাড়ির উঠোনে এবং বাগানে এই সব্জিগুলির চাষ করে। এই সব্জিগুলি একসাথে রান্নার পাত্রে মেশানো হয় ও সেদ্ধ করা হয়। যতক্ষন না সব্জির জল বেরিয়ে সব্জিগুলি শুঁকিয়ে কুঁচকে যাচ্ছে ততক্ষন পর্যন্ত রান্না করা হয়। তাগালগ সংস্করণে পিনাকবেটকে একটু অন্যরকম স্বাদযুক্ত করতে শাকসবজির সাথে চিংড়ির মাছের পেষ্ট বা বাটা যোগ করা হয়। কিছু ক্ষেত্রে আমিশ খাদ্য উপাদান যেমন লেচন, চিচারন বা অন্যান্য মাংস  ইত্যাদি পিনাকবেটে যোগ করা হয়।
