ইস্রায়েলীয় বা বানু ইসরাইল ১   ৩  ছিল প্রাচীন নিকট প্রাচ্যের লৌহ যুগীয় সেমিটিকভাষী উপজাতির একটি সংঘ, যারা উপজাতীয় রাজতান্ত্রিক সময়কালে কনান দেশের একাংশে বসবাস করত। ৩  ৪  ৫  ৬  ৭  তানাখের ধর্মীয় আখ্যান অনুসারে, তাদের উৎস হলো বাইবেলীয় কুলপিতা অব্রাহাম ও কুলমাতা সারা, এরপর তাঁদের পুত্র ইস্‌হাক ও তাঁর স্ত্রী রিবিকা, তাঁদের পুত্র যাকোব , তাঁর স্ত্রী লেয়া ও রাহেল, দাসী সিল্পা ও বিল্‌হা এবং ইস্রায়েলের দ্বাদশ বংশের সঙ্গে সম্পর্কিত। 
প্রত্নতাত্ত্বিকভাবে ইস্রায়েলীয়দের বাইবেলীয় উৎস নিশ্চিত করার প্রয়াস একসময় ব্যাপক সুদূরপ্রসারী হলেও পরবর্তীতে বিফল হওয়ায় পরিত্যক্ত হয়ে পড়ে। ৮  অনেক পণ্ডিতেরা গল্পগুলিকে অল্প ঐতিহাসিক ভিত্তিসম্পন্ন অনুপ্রেরণামূলক জাতীয় পৌরাণিক কাহিনী হিসাবে দেখেন।
প্রত্নতাত্ত্বিক প্রমাণের ভিত্তিতে ও আধুনিক প্রত্নতাত্ত্বিক বিবরণ অনুসারে, ইস্রায়েলীয়রা এবং তাদের সংস্কৃতি জোরপূর্বক অঞ্চলটিতে ছড়িয়ে পড়েনি, বরং দক্ষিণ লেভান্ত , সুরিয়া, প্রাচীন ইস্রায়েল দেশ এবং আন্তঃযর্দনে দীর্ঘকাল ধরে বসবাসকারী আদিবাসী কনানীয় সম্প্রদায় থেকে বিভক্ত হয়েছিল। ৯  ১০  ১১  ১২  ১৩  ১৪ 
