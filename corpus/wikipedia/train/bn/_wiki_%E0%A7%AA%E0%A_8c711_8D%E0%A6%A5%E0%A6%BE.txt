৪৬ নং ওয়ার্ড, কলকাতা পৌরসংস্থা হল কলকাতা পৌরসংস্থার ৬ নং বরোর একটি প্রশাসনিক বিভাগ। ভারতের পশ্চিমবঙ্গ রাজ্যের রাজধানী কলকাতা শহরের মধ্যাংশে চৌরঙ্গি, এসপ্ল্যানেড ইস্ট ও ধর্মতলা অঞ্চলের কিয়দংশ নিয়ে এই ওয়ার্ডটি গঠিত। এই ওয়ার্ডটি চৌরঙ্গি বিধানসভা কেন্দ্রের অন্তর্গত। ১ 
৪৬ নং ওয়ার্ডের সীমানা নিম্নরূপ: উত্তর দিকে লরেন্স রোড, লালবাজার স্ট্রিট, বিপিনবিহারী গাঙ্গুলি স্ট্রিট, লেনিন সরণি ও গণেশচন্দ্র অ্যাভিনিউ; পূর্ব দিকে স্ট্র্যান্ড রোড, জওহরলাল নেহেরু রোড, মির্জা গালিব স্ট্রিট, রানি রাসমণি রোড, চাঁদনি চক স্ট্রিট, খয়রু প্লেস ও বো স্ট্রিট; দক্ষিণ দিকে লালবাজার স্ট্রিট, লরেন্স রোড, নেলি সেনগুপ্ত সরণি ও আউটরাম রোড এবং পশ্চিম দিকে ইন্দিরা গান্ধী সরণি, মার্ক্স-এঞ্জেলস বীথি, হেমন্ত বসু সরণি ও বিনয়-বাদল-দীনেশ বাগ ইস্ট। ২ 
উৎস: ডিএনএ পশ্চিমবঙ্গের পৌর নির্বাচনের ফলাফল, ২৮ এপ্রিল ২০১৫
