ব্রাজিলে বাংলাদেশী অভিবাসন একটি নতুন প্রবণতা, কেননা দক্ষিণ আমেরিকার এই দেশটিতে বাঙালিদের গ্রহণের কোনও অতীত ঐতিহ্য নেই। ২  ব্রাজিলে বেশিরভাগ বাংলাদেশী অভিবাসী ব্রাজিলিয়ান সরকারের কাছে রাজনৈতিক আশ্রয় এবং সুরক্ষা চেয়ে থাকেন। ৩  বেশিরভাগ দেশ বিদেশিদের শরণার্থী হিসাবে বিবেচনা করে, যদিও প্রথমবারের মতো ২০০০-এর দশকের শেষদিকে বাঙালিরা ব্রাজিল আসতে শুরু করে এবং ২০১০-এর দশকের শুরুর দিকে অভিবাসীদের ঢল নামে। অভিবাসীরা নতুন বাড়ি হিসাবে ব্রাজিলকে বেছে নেওয়ার অন্যতম কারণ হল তাদের কাছে দেশটি সুযোগে ভরপুর, যা তারা বাংলাদেশে দারিদ্র্য, রাজনৈতিক ও ধর্মীয় নির্যাতনের জন্য পান না। ৪ 
ব্রাজিলিয়ান পুলিশ বাংলাদেশি নাগরিকদের সে দেশে মানব পাচারের সাথে সংযোগ খুঁজে পায়। ৫  ৬  সাইফুল্লাহ আল-মামুন নামে এক বাংলাদেশিকে ব্রাজিলিয়ান ফেডারেল পুলিশ গ্রেপ্তার করে, যাকে বিশ্বের অন্যতম কুখ্যাত মানব পাচারকারী হিসেবে মনে করা হয়। ৭  ব্রাজিলের পুলিশের রিপোর্টে বলা হয়, 'সে আফগানিস্তান, বাংলাদেশ, ভারত, নেপাল ও পাকিস্তানের লোকজন পাচার করে প্রথমে ব্রাজিল এবং তারপরে মার্কিন যুক্তরাষ্ট্র পাঠায়। ৮ 
কিছু অভিবাসী আন্তর্জাতিক মানব পাচারকারীদের দ্বারা প্রতারিত হয়ে শোষণের শিকার হন, ৯  তবে যারা সেদেশে বৈধভাবে কাজ করেন তারা এমন কারখানায় নিযুক্ত যেখানে হালাল পন্থায় জবাইকরণ  করা হয়। ১০ 
কেবল ভেনিজুয়েলা, হাইতিয়ান, কিউবান এবং চীনাদের পরেই শুধুমাত্র ২০১৮-এর জানুয়ারী থেকে এপ্রিল মাসের মধ্যেই বাংলাদেশিরা লাতিন আমেরিকার দেশটিতে আশ্রয় প্রার্থনার জন্য পঞ্চম গ্রুপ ছিল। ১১ 
