ষাটগুম্বজ ইউনিয়ন বাংলাদেশের খুলনা বিভাগের বাগেরহাট জেলার বাগেরহাট সদর উপজেলার একটি ইউনিয়ন পরিষদ। ১  এটি ৯১.৭১ কিমি২  এলাকা জুড়ে অবস্থিত এবং এবং ২০১১ সালের আদমশুমারীর হিসাব অনুযায়ী এখানকার জনসংখ্যা ছিল প্রায় ১৫,০৭৭ জন। ২ 
ভৌগোলিক অবস্থান অনুযায়ী পূর্বেঃ বাগেরহাট পৌরসভা,পশ্চিমে- খানপুর ও  রাখালগাছি ইউনিয়ন, উত্তরে- কাড়াপাড়া  ইউনিয়ন, বেমরতা ইউনিয়ন এবং দক্ষিণে -     ডেমা ইউনিয়ন অবস্থিত। ষাটগুম্বজ ইউনিয়ন ২৩টি মৌজা ও ১৮টি গ্রাম নিয়ে গঠিত হয়েছে।
ঐতিহ্যবাহী বাগেরহাট জেলার অন্তর্গত পীর  আজম খাজা খানজাহান আলী  স্মৃতি বিজড়িত মাজার এর পাদদেশে প্রাকৃতিক সৌন্দয ও সম্পদে পরিপূণ  ষাটগুম্বজ ইউনিয়ন পরিষদটি অবস্থিত। ইউনিয়নটি কাল পরিক্রমায় শিক্ষা, সংস্কৃতি, ধর্মীয় অনুষ্ঠান ও  খেলাধুলাসহ বিভিন্ন ক্ষেত্রে অনেকটা এগিয়ে রয়েছে।
ষাটগুম্বজ ইউনিয়নে মোট ১৮টি গ্রাম রয়েছে। 
