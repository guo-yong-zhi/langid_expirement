ফিজি  দক্ষিণ প্রশান্ত মহাসাগরে অবস্থিত একটি স্বাধীন দ্বীপরাষ্ট্র। এর সরকারি নাম প্রজাতন্ত্রী ফিজি দ্বীপপুঞ্জ । এটি অস্ট্রেলিয়া থেকে প্রায় ৩,১০০ কিমি উত্তর-পূর্বে এবং হাওয়াইয়ের ৫,০০০ কিমি দক্ষিণে।
১৯ শতাব্দীর শুরুতেই ইউরোপীয় আধিবাসীরা ফিজি এসেছিল। তারও আগে ১৬৪৩ সালে একজন ডাচ আবেল তাসমান ফিজি আসেন। ১৮৭৪ সালে ফিজি ব্রিটেনের উপনিবেশে পরিণত হয়। ১৯৭০ সালের ১০ অক্টোবর, ফিজি স্বাধীনতা লাভ করে। ১৯৯৮ সালের ২৭ জুন দেশটির নতুন সংবিধান কার্যকর হয়। একই সঙ্গে দেশের নাম ফিজি দ্বীপপুঞ্জ প্রজাতন্ত্রে পরিণত হয়।
ফিজি সবার কাছে দ্বীপ রাষ্ট্র হিসেবে পরিচিত। ফিজি মোট ৩৩২টি ক্ষুদ্র দ্বীপ নিয়ে গঠিত হয়। এর মধ্যে ১০৬টি ক্ষুদ্র দ্বীপে অধিবাসীরা বসবাস করে। এর দক্ষিণে  অবস্থান করছে নিউজিল্যান্ড আর পশ্চিমে প্রতিবেশী দেশ হিসেবে রয়েছে ভানুয়াতু।
দেশটি জাতীয় অর্থনৈতিক উন্নয়নের ওপর অনেক গুরুত্ব দেয়। এ জন্য দেশটির আমদানি এবং রফতানির ক্ষেত্র সুষ্ঠুভাবে সম্প্রসারিত হয়েছে। চিনির উৎপাদন, পর্যটন এবং কাপড় তৈরি সংক্রান্ত শিল্প হচ্ছে দেশটির তিনটি সর্বোচ্চ গুরুত্বপূর্ণ অর্থনৈতিক শক্তি। তাছাড়া, ফিজির জেলে শিল্প সম্পদও প্রচুর। এই শিল্পের মাধ্যমে ফিজি বিশ্বেও খ্যাতি অর্জন করেছে। একটা সময় ছিল এই দেশ সম্পর্কে মানুষ জানত না কিছুই। একটু একটু করে জানার পর প্রথমে এখানে আসা শুরু করে মৃৎশিল্প ব্যবসায়ীরা। অন্যান্য দেশ থেকে অসংখ্য মৃৎশিল্পের ব্যবসায়ারী এখানে বসবাস শুরু করেছে। ফিজির সংস্কৃতি ম্যালেনেসিয়া সংস্কৃতির মতো। আগে ফিজির আশপাশের দেশগুলোর সঙ্গে পশ্চিমা দেশগুলোর ব্যবসায়িক সম্পর্ক থাকলেও এখন এই দেশের সঙ্গে পশ্চিমাদের একটা আন্তর্জাতিক সম্পর্ক গড়ে উঠেছে।
২০ শতাব্দীর ৮০ দশকে ফিজি সরকার পর্যটন শিল্পের উন্নয়নে অনেক প্রচেষ্টা চালিয়েছিল। বর্তমানে পর্যটনের আয় সারাদেশের জিডিপির ২০ শতাংশ দাঁড়িয়েছে। দেশটির পর্যটন সংশ্লিষ্ট বিভাগে মোট ৪০ হাজার জনগণের কাজে লাগানো হয়। এ সংখ্যা হলো দেশের কর্মসংস্থানের ১৫ শতাংশ।
দেশটির লোকসংখ্যা ৮ লাখ ৬৮ হাজার। এতে ৫১ শতাংশ হলো ফিজি জাতি। ৪৪ শতাংশ হলো ভারতীয় জাতি।
সরকারি ভাষা হলো ইংরেজ ও ফিজি ভাষা।
