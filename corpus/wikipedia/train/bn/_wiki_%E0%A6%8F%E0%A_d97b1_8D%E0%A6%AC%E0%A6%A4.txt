এমেরি পর্বত কানাডার আলবার্টা প্রদেশের ব্যানফ জাতীয় উদ্যানের অবস্থিত উত্তর সাসক্যাচুয়ান নদীর উপত্যাকা অঞ্চলের ৩,৩২৯-মিটার  একটি পর্বত চূড়া। ভৌগোলিকভাবে পর্বতটি কানাডিয় রকিজের অংশ। ১০.৫৬ কিলোমিটার  উত্তরে অবস্থিত সাসক্যাচুয়ান পর্বত, এটির নিকটতম পর্বত। পর্বত দুইটির মধ্যদিয়ে আলেকজান্দ্রা নদী প্রবাহিত হয়ে পর্বতসীমা বিভাজিত করেছে। সাসক্যাচুয়ান ক্রসিং-এর উত্তরে আইসফিল্ডস পার্কওয়ে থেকে দেখা যায়, এবং ভোরের আলোতে এটির সবচেয়ে ভাল আলোকচিত্র তোলা যায়।
বৃটিশ রাজনীতিবিদ ও সাংবাদিক লিওপোল্ড এমেরি  জীবদ্দশায় দুইবার কানাডিয় রকিজ পরিভ্রমণ করেছিলেন। ১৯২৯ সালে তিনি ও তার দুই সঙ্গী ব্রায়ান মেরেডিথ ও এডওয়ার্ড ফিউজ জুনিয়র সর্বপ্রথম এই পর্বত আরোহণ করেছিলেন। তার সম্মানে ১৯২৮ সালে এই পর্বতের নামকরণ করা হয়েছিল। ১ 
ব্যানফ জাতীয় উদ্যানের অন্যান্য পর্বতের মত এমেরি পর্বত মূলত প্রাক-ক্যাম্ব্রিয়ান থেকে জুরাসিক যুগের পাললিক শিলায় গঠিত। ৪  ল্যরামাইড অরোজেনি'র মত ভূতাত্ত্বিক ঘটনা চলাকালে অগভীর সমুদ্রের পাললিক শিলা ধাক্কা দিয়ে আরো পূর্ব দিকের অপেক্ষাকৃত নবীন শিলার উপর ঠেলে দিলে এপর্বতগুলির সৃষ্টি হয়। ৫ 
কোপেনের জলবায়ু শ্রেনীবিভাগ অনুযায়ী এমেরি পর্বত, উত্তর মেরুর ঠিক দক্ষিণে অবস্থিত ঠান্ডা, তুষারাবৃত শীত মৌসুম এবং মৃদু গ্রীষ্মকালীন জলবায়ু অঞ্চলে অবস্থিত। ৬  এখানে তাপমাত্রা সাধারণত -২০° এবং শীতল বায়ুপ্রবাহ থাকলে -৩০° সেলসিয়াস পর্যন্ত নেমে যায়। ৬  বছরের জুন থেকে আগস্ট মাসের সময় এই পর্বত আরোহণ ও দর্শনের জন্য সবচেয়ে উপযোগী আবহাওয়া থাকে। এমেরি পর্বতের বারিপাতে জমা পানি নেমে এসে সাসক্যাচুয়ান নদীর মাধ্যমে নিষ্কাশিত হয়।
জেসপার পার্কওয়ে হতে এমেরি পর্বত
আইসফিল্ডস পার্কওয়ে হতে এমেরি পর্বত
