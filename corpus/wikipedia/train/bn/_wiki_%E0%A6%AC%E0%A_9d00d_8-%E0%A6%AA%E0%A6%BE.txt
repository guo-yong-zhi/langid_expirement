ব্শেস-গ্ন্যেন-গ্রাগ্স-পা   তিব্বতী বৌদ্ধধর্মের দ্গে-লুগ্স ধর্মসম্প্রদায়ের দ্গা'-ল্দান বৌদ্ধবিহারের উনত্রিশতম দ্গা'-ল্দান-খ্রি-পা বা প্রধান ছিলেন।
ব্শেস-গ্ন্যেন-গ্রাগ্স-পা ১৫৪৫ খ্রিষ্টাব্দে তিব্বতের আমদো অঞ্চলের জুং-চু নামক স্থানে জন্মগ্রহণ করেন। জন্মের সময় তার নাম রাখা হয় ব্সোদ-নাম্স-দোন-গ্রুব । যৌবনে লাসা শহরে তিনি ব্যাকরণ, সংস্কৃত ও বৌদ্ধধর্মশাস্ত্র অধ্যয়ন করেন। দ্গে-'দুন-র্গ্যাল-ম্ত্শান তার নতুন নাম দেন ব্শেস-গ্ন্যেন-গ্রাগ্স-পা। শিক্ষালাভের পর তিনি গ্যুমে মহাবিদ্যালয় ও দ্গা'-ল্দান বৌদ্ধবিহার বিশ্ববিদ্যালয়ের শার-র্ত্সে মহাবিদ্যালয়ে অধ্যাপনা করেন। ১৬০৮ খ্রিষ্টাব্দে তিনি দ্গা'-ল্দান বৌদ্ধবিহারের উনত্রিশতম দ্গা'-ল্দান-খ্রি-পা হিসেবে মনোনীত হন এবং সাত বছর ঐ পদে থাকেন। এই সময় এই বৌদ্ধবিহারে লি-মা-ল্হা-খাং  নামক মন্দির নির্মাণ করান। ১ 
