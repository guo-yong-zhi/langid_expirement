ইয়েমেন জাতীয় ফুটবল দল  হচ্ছে আন্তর্জাতিক ফুটবলে ইয়েমেনের প্রতিনিধিত্বকারী পুরুষদের জাতীয় দল, যার সকল কার্যক্রম ইয়েমেনের ফুটবলের সর্বোচ্চ নিয়ন্ত্রক সংস্থা ইয়েমেন ফুটবল অ্যাসোসিয়েশন দ্বারা নিয়ন্ত্রিত হয়। এই দলটি ১৯৮০ সাল হতে ফুটবলের সর্বোচ্চ সংস্থা ফিফার এবং একই বছর হতে তাদের আঞ্চলিক সংস্থা এশিয়ান ফুটবল কনফেডারেশনের সদস্য হিসেবে রয়েছে। ১৯৯০ সালের ৮ই সেপ্টেম্বর তারিখে, ইয়েমেন প্রথমবারের মতো আন্তর্জাতিক খেলায় অংশগ্রহণ করেছে; মালয়েশিয়ার কুয়ালালামপুরে অনুষ্ঠিত উক্ত ম্যাচে ইয়েমেন মালয়েশিয়াকে ১–০ গোলের ব্যবধানে পরাজিত করেছে।
৩০,০০০ ধারণক্ষমতাবিশিষ্ট আল-সাওয়ারাহ স্পোর্টস সিটি স্টেডিয়ামে কাহতানিয়া আরব নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় ইয়েমেনের রাজধানী সানায় অবস্থিত। বর্তমানে এই দলের ম্যানেজারের দায়িত্ব পালন করছেন সামি হাসান আল নাশ এবং অধিনায়কের দায়িত্ব পালন করছেন মধ্যমাঠের খেলোয়াড় আলা আল-সাসি।
ইয়েমেন এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, এএফসি এশিয়ান কাপে ইয়েমেন এপর্যন্ত মাত্র ১ বার অংশগ্রহণ করেছে, যেখানে তারা শুধুমাত্র গ্রুপ পর্বে অংশগ্রহণ করতে সক্ষম হয়েছে। এছাড়াও, ইয়েমেন ২০১০ ডাব্লিউএএফএফ চ্যাম্পিয়নশিপের সেমি-ফাইনালে পৌঁছাতে সক্ষম হয়েছিল, যেখানে পূর্ব সময় শেষে তারা কুয়তের সাথে ১–১ গোলে ড্র করার পর পেনাল্টি শুট-আউটে ৪–৩ গোলের ব্যবধানে পরাজিত হয়েছে।
আলা আল-সাসি, মুহাম্মদ বুকশান, আহমেদ আল-হাইফি, আব্দুলওয়াসিয়া আল-মাতারি এবং আলি আল-নুনুর মতো খেলোয়াড়গণ ইয়েমেনের জার্সি গায়ে মাঠ কাঁপিয়েছেন।
ফিফা বিশ্ব র‌্যাঙ্কিংয়ে, ১৯৯৩ সালের আগস্ট মাসে প্রকাশিত র‌্যাঙ্কিংয়ে ইয়েমেন তাদের ইতিহাসে সর্বপ্রথম সর্বোচ্চ অবস্থান  অর্জন করে এবং ২০১৪ সালের ফেব্রুয়ারি মাসে প্রকাশিত র‌্যাঙ্কিংয়ে তারা ১৮৬তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে ইয়েমেনের সর্বোচ্চ অবস্থান হচ্ছে ১১৭তম  এবং সর্বনিম্ন অবস্থান হচ্ছে ১৬৯। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:
