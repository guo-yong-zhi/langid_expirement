বুনিয়াদপুর রেলওয়ে স্টেশন হল বুনিয়াদপুর শহরের একটি রেলওয়ে স্টেশন যা ভারতের পশ্চিমবঙ্গ রাজ্যের দক্ষিণ দিনাজপুর জেলায় অবস্থিত উত্তর-পূর্ব সীমান্ত রেলওয়ে জোনের অন্তর্গত। এটি বুনিয়াদপুর শহর এবং আশেপাশের এলাকায় পরিষেবা প্রদান করে।
২০০৪ সালে, যখন একলাখি থেকে বালুরঘাট পর্যন্ত একটি ব্রড-গেজ রেলপথ নির্মাণ করা হয় , তখন দক্ষিণ দিনাজপুরের পরিবহন ব্যবস্থায় একটি আমূল পরিবর্তন দেখা দেয়, কারণ তখন রাজ্য সড়ক ১০ ছিল একমাত্র পথ।
নতুন রেললাইন বুনিয়াদপুরের মানুষকে ট্রেনে কলকাতার সাথে যুক্ত করার সুযোগ দেয়।৩০ ডিসেম্বর ২০০৪-এ প্রথম ট্রেনটি স্টেশনের সাথে সংযুক্ত হয়।
বালুরঘাটের পরেই বুনিয়াদপুর একটি গুরুত্বপূর্ণ রেলওয়ে স্টেশন। এখানে ৪টি এক্সপ্রেস ট্রেন এবং একটি যাত্রীবাহী ট্রেন যাত্রা বিরতি দেয়।
