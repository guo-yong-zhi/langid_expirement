মল্লিনাথ বা মল্লিনাথ বা মল্লিকুমারী বা মল্লি ১৯ তম জৈন তীর্থঙ্কর। জৈন ধর্মের ধর্মগুরুরা তীর্থঙ্কর বলে পরিচিত। মোট ২৪ জন তীর্থঙ্করদের মধ্যে ১৯তম হলেন মল্লিনাথ বা মল্লিকুমারী বা মল্লি৷ জৈন ধর্মের শ্বেতাম্বর শাখার প্রাচীন পুঁথিপত্র অনুযায়ী মল্লিকুমারী ছিলেন একমাত্র মহিলা তীর্থঙ্কর৷ আবার জৈন ধর্মের অপর শাখা দিগম্বর মতে, মল্লিনাথসহ সব তীর্থঙ্কর পুরুষ ছিলেন৷ মল্লি প্রথম জীবনে মিথিলা রাজ্যের রাজকুমারী ছিলেন। তাঁর অপরূপ সৌন্দর্যের কথা সমগ্র আর্যদেশে ছড়িয়ে পড়েছিল।