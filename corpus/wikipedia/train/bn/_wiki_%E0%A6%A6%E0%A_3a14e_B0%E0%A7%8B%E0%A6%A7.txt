দিরিয়া অবরোধ ১৮১৮ সালে উসমানীয়-সৌদি যুদ্ধের শেষপর্যায়ে নজদ অভিযানের সময় সংঘটিত হয়। ইবরাহিম পাশার বাহিনী দিরিয়া পৌছালে আবদুল্লাহ বিন সৌদ দুর্বল সেনাবাহিনী নিয়ে তার রাজধানী রক্ষা করতে থাকেন। কয়েক মাসের অবরোধের পর ৯ সেপ্টেম্বর আবদুল্লাহ বিন সৌদ আত্মসমর্পণ করেন। তাকে বন্দী করে তার কোষাধ্যক্ষ ও সচিবকে সহ কায়রো নিয়ে যাওয়া হয়। পরে আবদুল্লাহকে ইস্তানবুল পাঠানোর পর সেখানে মৃত্যুদন্ড দেয়া হয়। আরব উপদ্বীপের সকল প্রতিপক্ষকে দমন করে ইবরাহিম পাশা কায়রো ফিরে আসেন।
