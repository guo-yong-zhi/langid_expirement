ডেন্টাল ব্রেস  যা অর্থোডোন্টিক ব্রেস  বা সাধারণভাবে ব্রেস  নামেও পরিচিত। এটি একটি ডিভাইস যা দাঁতের পাটি উপরে নিচে সামঞ্জস্যপূর্ণ করতে ব্যবহৃত হয়। সামঞ্জস্যপূর্ণ দাঁতের পাটি বিন্যাসের ফলে নিখুত ও সুবিধাজনক ভাবে কোনোকিছু কামড়ে ধরতে যাদের সমস্যা হয়, তাদের চিকিৎসার জন্যই মূলত ডেন্টাল ব্রেস ব্যবহৃত হয়। যে ধরনের কামড়গুলোর ব্রেসের মাধ্যমে ঠিক করা হয় সেগুলোকে বলা হয় ম্যালোক্লশন, যেমন: আন্ডারবাইট, ওভারবাইট, ক্রস বাইট, এবং ওপেন বাইট। সাধারণত শিশু-কিশোরদের ক্ষেত্রে ব্রেস ব্যবহার করা হলেও প্রাপ্তবয়স্করাও ডেন্টাল ব্রেস ব্যবহার করতে পারেন। দাঁতের চিকিৎসার জন্যে এটি একটি জনপ্রিয় ও কার্যকরী পদ্ধতি হলেও অনেকেই আছেন যাঁরা এই পদ্ধতি অনুসরণ করতে চান না। কারন অনেক ক্ষেত্রে এটি দাঁতের ও মুখবিবরে বিরক্তি ও ব্যথার কারন হয়ে দাঁড়ায়।
