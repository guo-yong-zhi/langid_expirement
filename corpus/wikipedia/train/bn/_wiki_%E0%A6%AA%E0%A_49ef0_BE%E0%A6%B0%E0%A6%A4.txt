পর্তুগীজ ভারত হচ্ছে ভারতবর্ষে পর্তুগিজ উপনিবেশিকতার দরুন দখলকৃত স্থানসমূহ নিয়ে গড়ে উঠা এলাকা। ইংরেজিতে পর্তুগীজ শাসসনাধীন এই এলাকার নাম হচ্ছে পর্তুগীজ ভাইসরয়াল্টি অব ইন্ডিয়া, পর্তুগীজ ভাষাতে এই এলাকার নাম হচ্ছে ভাইস-রেইনো দ্য ইন্ডিয়া পর্তুগীজ পরবর্তীতে এই এলাকার নাম সরাসরি পর্তুগীজ ষ্টেট অব ইন্ডিয়া বা Estado Portuguesa da Índia নামকরণ করা হয়
১৪৯৮ সালে ভারতবর্ষে পর্তুগিজরা আসে। ২০শে মে, ১৪৯৮ সালে পর্তুগীজ নাবিক ভাস্কো ডা গামার নেতৃত্বে পর্তুগিজ জাহাজ বহর কালিকটের  কাপ্পাড় এলাকাতে অবতরন করে। ১৫০৫ সালে পর্তুগিজ ভারতের সরকার গঠিত হয়। পর্তুগিজ শাসকদের ভাইসরয় উপাধিতে ডাকা হত। ভারতবর্ষে নিযুক্ত প্রথম ভাইসরয়ের নাম ফ্রান্সিসকো দ্য আলমেইদা। ভারতবর্ষে পর্তুগীজ শাসনের কেন্দ্র বিন্দু ছিল কোচি। ১৭৫২ সাল পর্যন্ত ভারত মহাসাগরের সকল পর্তুগীজ অভিযান এই কোচি থেকেই পরিচালিত হত।
১৯৪৭ সালে ব্রিটিশরা ভারত বর্ষ ছেড়ে গেলে পর্তুগিজরা রয়ে যায়। পর্তুগিজ ছিটমহল হিসেবে গোয়াসহ কিছু এলাকা ভারত ভূখন্ডে রয়ে যায়। ১৯৫৪ সালে ভারত গোয়া সহ আরও কয়েকটি জায়গা পুনরুদ্ধার করে নেয়। ডিসেম্বর ১৯৬১ সালের মধ্যে সকল পর্তুগিজ এলাকা ভারত শাসনে চলে যায়। ১৯৭৫ সালে পর্তুগিজ সরকার ভারতবর্ষ থেকে তাদের দাবি অধিকার সম্পূর্ণরুপে সরিয়ে নেয়।
