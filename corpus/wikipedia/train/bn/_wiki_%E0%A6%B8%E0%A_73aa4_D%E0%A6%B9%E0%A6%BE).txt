সাংস-র্গ্যাস-দ্পাল   তিব্বতী বৌদ্ধধর্মের দ্গে-লুগ্স ধর্মসম্প্রদায়ের দ্বিতীয় 'ফাগ্স-পা-ল্হা  উপাধিধারী বৌদ্ধ লামা ছিলেন।
সাংস-র্গ্যাস-দ্পাল ১৫০৭ খ্রিষ্টাব্দে তিব্বতের ছোস-খাং-র্ত্সা  নামক স্থানে জন্মগ্রহণ করেন। তার পিতা সাংস-র্গ্যাস-ব্ক্রা-শিস  একজন বৌদ্ধ সাধক ছিলেন। তার মাতার নাম ছিল ছোস-ল্দান-স্গ্রোল-মা । শৈশব ও কৈশোরে তিনি দ্রুং-গ্যোং-থদ-স্প্রুল-স্কু , দ্কা'-ব্চু-কুন-দ্গা' , দ্রুং-পা-বসো-নামস-র্গ্যাল-পো  প্রভৃতি বৌদ্ধ ভিক্ষুর নিকট শিক্ষালাভ করেন। শাক্য ভাং-পো ন্মক ভিক্ষু তাকে শিক্ষার্থীর শপথ প্রদান করেন। এই সময় মি-ব্স্ক্যোদ-র্দো-র্জে  নামক অষ্টম র্গ্যাল-বা-কার্মা-পা তাকে শিক্ষাদান করেন। উনিশ বছর বয়সে দ্গা'-ল্দান বৌদ্ধবিহারে স্লোব-দ্পোন-নাম-ম্খা'-দ্পাল  নামক এক পণ্ডিত তাকে ভিক্ষুর শপথ প্রদান করেন। ১ 
তিনি ব্ক্রা-শিস-ছোস-লুং  বৌদ্ধবিহারের সংস্কার সাধন করেন ও স্গার  নামক স্থানে ব্ক্রা-শিস-ছোস-স্দে  নামক একটি বৌদ্ধবিহার স্থাপন করেন। তিনি ব্দে-স্ক্যিদ-ন্যিমা-গ্লিং  বৌদ্ধবিহারের দায়িত্ব গ্রহণ করে র্গ্যাল-ম্ত্শান-ব্ক্রা-শিস  নামক এক ভিক্ষুকে তার প্রধান নিযুক্ত করেন। তিনি ফান-ব্দে  বৌদ্ধবিহারে বহু স্বর্ণমূর্তি এবং স্বর্ণ, রৌপ্য ও তাম্রখচিত চিত্রকলা প্রদান করেন। ১ 
লি-থাং সহরে বসবাসকালে তিব্বতের দক্ষিণ-পূর্ব প্রান্তে অবস্থিত 'জাং-সা-থাম (ওয়াইলি: 'jang sa tham) রাজ্যের সেনাবাহিনী এই শহর অবরোধ করলে সাংস-র্গ্যাস-দ্পাল যুদ্ধ বন্ধ করার জন্য আবেদন করেন। 'জাম-দ্ব্যাংস-গ্রাগ্স-পা (ওয়াইলি: ('jam dbyangs grags pa) নামক 'জাং-সা-থাম রাজ্যের রাজার আমন্ত্রণে তিনি তার রাজ্যে যান ও রাজাকে ধর্মশিক্ষা প্রদান করেন। তার মধ্যস্থতায় 'জাম-দ্ব্যাংস-গ্রাগ্স-পা বারো বছর তিব্বত আক্রমণ থেকে বিরত থাকেন। এরপর দ্বিতীয় দলাই লামা ও পান-ছেন-ব্সোদ-নাম্স-গ্রাগ্স-পা নামক পঞ্চদশ দ্গা'-ল্দান-খ্রি-পার অনুরোধে তিনি ঐ রাজ্যে 'ব্রাং-রা (ওয়াইলি: ('brang ra) বৌদ্ধবিহার স্থাপন করেন। ১ 
তিনি ছোস-ক্যি-র্গ্যাল-ম্ত্শান নামক ষষ্ঠ  দ্গা'-ল্দান-খ্রি-পার পুনর্জন্ম রূপে ল্হা-দ্বাং-ছোস-ক্যি-র্গ্যাল-ম্ত্শান নামক একটি শিশুকে চিহ্নিত করেন এবং তাকে দীক্ষাদান করেন। এরপর তিনি ছাব-ম্দো-ছোস-'খোর-ব্যাম্স-পা-গ্লিং বৌদ্ধবিহারে  ছোস-র্জে-ঙ্গাগ-দ্বাং  নামক দ্বিতীয় ল্চাগ্স-রা-স্প্রুল-স্কু উপাধিধারী লামাকে দীক্ষা প্রদান করেন। এর কয়েক বছর পর ন্যি-জ্লা-থাং  নামক বিহারে তিনি একটি বিশালাকার স্বর্ণ নির্মিত মৈত্রেয় মূর্তি নির্মাণ করান। এই বিহারের অধিকার নিয়ে তার সঙ্গে দ্বিতীয় ল্চাগ্স-রা-স্প্রুল-স্কু ছোস-র্জে-ঙ্গাগ-দ্বাংয়ের বিবাদের সূত্রপাতও ঘটে। ১ 
