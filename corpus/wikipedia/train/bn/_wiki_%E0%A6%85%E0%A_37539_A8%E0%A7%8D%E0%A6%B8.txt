অ্যাম্বুলেন্স  জরুরী চিকিৎসার প্রয়োজন এমন রোগী পরিবহনের কাজে নিয়োজিত যানবাহন বিশেষ, যা এক স্থান থেকে অন্যস্থানে উন্নত চিকিৎসার জন্য ব্যবহার করা হয়। ১  এতে গুরুতর আহত ব্যাক্তি  অসুস্থ রোগী, জরুরী সেবার প্রয়োজনে নিরাপদ স্থানান্তর  নিমিত্তে পরিষেবা প্রদান করা হয়। সচরাচর অ্যাম্বুলেন্সের সাহায্যে জরুরীভাবে জনগণ স্বাস্থ্যসেবা গ্রহণের উদ্দেশ্যে হাসপাতালে গমন করে থাকেন। অনাকাঙ্ক্ষিত সড়ক দুর্ঘটনা,অগ্নিকান্ড,বিভিন্ন ধরনের দুর্ঘটনার প্রেক্ষিতে গুরুতর শারিরীক অসুস্থতা, প্রসুতি মায়ের জরুরী সেবা ইত্যাদি প্রয়োজনে অ্যাম্বুলেন্সের দরকার পড়ে থাকে। সাধারণতঃ হাসপাতালের জরুরী বিভাগে ও নিকটতম দূরত্বে অ্যাম্বুলেন্স অবস্থান করে। রোগীদের যাত্রাপথে প্রয়োজনীয় সেবা হিসেবে স্বাস্থ্য পরিচর্যা কিংবা জরুরি প্রাথমিক চিকিৎসা ওঔষধ প্রদান করেন। হাসপাতালে গমনের পূর্বে জরুরী স্বাস্থ্য সেবা প্রদানের লক্ষ্যে তারা উচ্চ প্রশিক্ষণপ্রাপ্ত হয়ে থাকেন। কাউকে জরুরীভিত্তিতে চিকিৎসা সেবা প্রদানই ফার্স্ট এইড বা প্রাথমিক চিকিৎসা। 
অ্যাম্বুলেন্সে বিশেষ ধরনের যন্ত্রপাতি সংস্থাপন থাকে যা ব্যক্তি বা রোগীকে বাচিঁয়ে রাখার ক্ষেত্রে সহায়ক ভূমিকা পালন করে। রক্ত বন্ধ করা, ভাঙ্গা হাঁড় নড়াচড়া না করা, আগুনে পুড়ে যাওয়া ইত্যাদি চিকিৎসা সেবায় সহায়ক যন্ত্র ও উপকরণ অ্যাম্বুলেন্সে রাখা হয়। এছাড়াও এতে অতিরিক্ত জরুরি যন্ত্রপাতি রাখা হয় যার সাহায্যে নবজাতককে সুস্থভাবে ভূমিষ্ঠ হতে এবং হৃদযন্ত্রকে স্বাভাবিক ও সচল রাখার জন্য চেষ্টা চালানো হয়।
উন্নত দেশসমূহে অ্যাম্বুলেন্স ডেকে আনার জন্যে বিশেষ ধরনের জরুরি নম্বর প্রদান করা হয়। এরফলে দ্রুত রোগীর পরিচর্যার নিশ্চয়তা বিধান করা হয়। তবে জরুরী নম্বরটি দেশভেদে ভিন্ন হতে পারে। যুক্তরাজ্যে বাংলাদেশ ৯৯৯; মার্কিন যুক্তরাষ্ট্রে ৯১১; ইউরোপে ১১২ ভারতে ১০২ হচ্ছে অ্যাম্বুলেন্স অগ্নি নির্বাপক,পুলিশ ডেকে আনার জন্যে বিশেষ ধরনের জরুরী নম্বর।
গত ২০ বছর ধরে এয়ার অ্যাম্বুলেন্স রোগী স্থানান্তরে অত্যন্ত গুরুত্বপূর্ণ ভূমিকা পালন করছে। হেলিকপ্টার এবং বিমানে সাধারণতঃ একই ধরনের যন্ত্রপাতিতে সাজানো থাকে যা ভূমিতে ব্যবহৃত অ্যাম্বুলেন্সের অনুরূপ। মার্কিন যুক্তরাষ্ট্রে কোস্ট গার্ড জনগণের উন্নততর সেবা প্রদানের নিমিত্তে এয়ার অ্যাম্বুলেন্স ব্যবস্থাপনা পরিচালনা করে থাকে। এছাড়াও, ব্যক্তিগতভাবে আন্তর্জাতিক অঙ্গনেও এয়ার অ্যাম্বুলেন্স সেবা গ্রহণ করা যায়।
