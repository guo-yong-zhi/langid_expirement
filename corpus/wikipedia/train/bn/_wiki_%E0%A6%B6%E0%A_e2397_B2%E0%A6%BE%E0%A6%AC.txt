শেফিল্ড ইউনাইটেড ফুটবল ক্লাব  হচ্ছে শেফিল্ড ভিত্তিক একটি ইংরেজ পেশাদার ফুটবল ক্লাব। ১  এই ক্লাবটি বর্তমানে ইংল্যান্ডের শীর্ষ স্তরের ফুটবল লিগ প্রিমিয়ার লিগে খেলে। এই ক্লাবটি ১৮৮৯ সালের ২২শে মার্চ তারিখে প্রতিষ্ঠিত হয়েছে। শেফিল্ড ইউনাইটেড তাদের সকল হোম ম্যাচ শেফিল্ডের ব্রামল লেনে খেলে থাকে; যার ধারণক্ষমতা হচ্ছে ৩২,৭০২। বর্তমানে এই ক্লাবের ম্যানেজারের দায়িত্ব পালন করছেন ক্রিস ওয়াইল্ডার এবং সভাপতির দায়িত্ব পালন করছেন মুসা'আদ বিন খালিদ আল সৌদ। ইংরেজ আক্রমণভাগের খেলোয়াড় বিলি শার্প এই ক্লাবের অধিনায়কের দায়িত্ব পালন করছেন।
ঘরোয়া ফুটবলে, শেফিল্ড ইউনাইটেড এপর্যন্ত ১০টি শিরোপা জয়লাভ করেছে; যার মধ্যে ১টি ফুটবল লিগ প্রথম বিভাগ, ১টি ফুটবল লিগ উত্তর, ১টি দ্বিতীয় স্তরের লিগ, ১টি তৃতীয় স্তরের লিগ, ১টি চতুর্থ স্তরের লিগ, ৪টি এফএ কাপ এবং ১টি শেরিফ অফ লন্ডন চ্যারিটি শিল্ড শিরোপা রয়েছে।
