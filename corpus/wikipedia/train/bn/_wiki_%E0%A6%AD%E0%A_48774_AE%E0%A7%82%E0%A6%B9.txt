১৯৪৭ সালে স্বাধীনতা অর্জনের পর থেকে ভারত বহু সংখ্যক যুদ্ধে লিপ্ত হয়েছে। এসব যুদ্ধের সময় ভারতীয় সামরিক বাহিনী কর্তৃক সংঘটিত যুদ্ধাপরাধসমূহ এই নিবন্ধের আলোচ্য বিষয়।
১৯৪৮ সালের সেপ্টেম্বরে ভারতীয় সেনাবাহিনী হায়দ্রাবাদ আক্রমণ ও দখল করে। হায়দারাবাদ দখলের পর ভারতীয় সৈন্যরা স্থানীয় মুসলিমদের বিরুদ্ধে গণহত্যা, লুটতরাজ ও ধর্ষণে লিপ্ত হয় ১ ।
ভারতীয় সরকার এসব ঘটনা তদন্তের জন্য একটি কমিশন গঠন করে। কমিশনটির একটি প্রতিবেদনের অংশবিশেষ নিম্নরূপ: ২ গাঞ্জোতির অধিবাসী পাশা বাইয়ের বক্তব্য: 'সেনাবাহিনীর আগমনের পর গাঞ্জোতিতে সমস্যার শুরু হয়। এখানকার সব যুবতী মুসলিম মেয়েকে ধর্ষণ করা হয়েছে। ওসমান সাহিবের পাঁচ মেয়ে এবং কাজী সাহেবের ছয় মেয়েকে ধর্ষণ করা হয়েছে। ইসমাইল সাহিব সওদাগরের মেয়েকে সাইবা চামারের বাড়িতে এক সপ্তাহ ধরে ধর্ষণ করা হয়েছে। উমার্গা থেকে প্রতি সপ্তাহে সৈন্যরা আসত এবং সারারাত ধর্ষণের পর মুসলিম তরুণীদের সকালে বাড়ি পাঠিয়ে দিত।...'ভারতীয় সেনাবাহিনী হায়দারাবাদে ধর্ষণকে যুদ্ধের একটি অস্ত্র হিসেবে ব্যবহার করেছিল ৩ । হাজার হাজার ভারতীয় সৈন্য হায়দারাবাদের গ্রামগুলোর ওপর চড়াও হত এবং নারীদের ধর্ষণ করত। ভারতীয় সৈন্য হাজির হয়েছিল এমন প্রতিটি গ্রামে ধর্ষণের ঘটনা ঘটেছিল ৩  ৪  ৫  ৬ । একটি ঘটনায় ৬ থেকে ৭ হাজার ভারতীয় সৈন্য ও পুলিশ বরাঙ্গল জেলার গ্রামগুলোতে হানা দেয় এবং তিন শত নারীকে ধর্ষণ করে। এদের মধ্যে ৪০ জনকে গণধর্ষণ করে মেরে ফেলা হয় ৭  ৮ ।
