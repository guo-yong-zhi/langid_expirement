নেটওয়ার্ক ফাইল সিস্টেম 
নেটওয়ার্ক ফাইল সিস্টেম  ব্যবহার করা হলে নেটওয়ার্কের বিভিন্ন হোস্ট এক্সপোর্টকৃত পার্টিশনসমূহ ওই হোস্টের লোকাল পার্টিশন হিসেবে মাউন্ট করতে পারবে। এর ফলে এমনভাবে ফাইলসমূহ নেটওয়ার্কে রাখা যায় যাতে সকল ইউজার তা নিজের কম্পিউটারের ফাইল হিসেবে ব্যবহার করতে পারে। যেমন আমরা চাই লিনাক্স নেটওয়ার্ক ব্যবহার সম্পর্কিত প্রয়োজনীয় ডকুমেন্ট প্রত্যেক ইউজারের জন্য থাকুক। এজন্য আপনি /docs নামের একটি ডিরেক্টরি প্রতিটি কম্পিউটারে দিতে পারেন। কিন্তু এতে অসুবিধা হলো কোনো ফাইল পরিবর্তন করলে সেটিকে প্রতিটি কম্পিউটারে আবার কপি করে দিতে হবে। এছাড়া একই জিনিস একাধিক কম্পিউটারে থাকার ফলে প্রচুর ডিস্ক স্পেস অযথা ব্যয় হবে। এর পরিবর্তে আপনি NFS ব্যবহার করে এনএফএস সার্ভারে ওই ডিরেক্টরি এক্সপোর্ট করতে পারেন। এরপর অন্যান্য হোস্ট সেই ডিরেক্টরিকে আপনা থেকেই /docs হিসেবে মাউন্ট করতে পারে। ফলে প্রতিটি ইউজার একইভাবে সেসব ডকুমেন্ট দেখতে পাবে।
বর্তমানে NFS এর দুটি ভার্সন ব্যবহার করা হয়: NFS ভার্সন ২ , যা কয়েকবছর যাবৎ ব্যবহৃত হচ্ছে, আরেকটি হলো NFS ভার্সন ৩  যাতে বেশ কিছু নতন ফিচার যোগ করা হয়েছে। রেডহ্যট/ফিডোরা লিনাক্স NFSv2 ও NFSv3 উভয়ই সাপোর্ট করে, তবে ডিফল্ট হিসেবে NFSv3 ব্যবহার করে।
