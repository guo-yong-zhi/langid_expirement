বাংলাদেশ ক্রিকেট দল দুইটি টেস্ট ক্রিকেট এবং তিনটি টুয়েন্টি২০ আন্তর্জাতিক খেলার জন্য ভারত সফর করে, যা নভেম্বর ২০১৯-এ অনুষ্ঠিত হয়। টেস্ট সিরিজটি হচ্ছে ২০১৯-২১ আইসিসি বিশ্ব টেস্ট চ্যাম্পিয়নশীপ এর উদ্বোধনী খেলার অংশ।  ১  ২  দ্বিতীয়বারের মতো বাংলাদেশ ভারত সফর করেছে টেস্ট খেলার জন্য এবং প্রথমবারের মতো ভারতের বিপক্ষে টি২০আই খেলেছে।  ৩  ৪  টেস্ট খেলাতে উভয় দলের জন্য প্রথমবারের মতো দিন/রাত মিলিয়ে খেলার আয়োজন হচ্ছে। ৫ 
বাংলাদেশ দলের অধিনায়ক, সাকিব আল হাসান, প্রাথমিকভাবে সফরে দলের নেতৃত্ব দেয়ার জন্য নির্বাচিত হয়েছিলেন। ৬  যদিও, ২৯ অক্টোবর ২০১৯ তারিখে, আন্তর্জাতিক ক্রিকেট কাউন্সিল  দুর্নীতি বিরোধী আইন ভঙ্গ করার ফলে সাকিব আল হাসানকে ক্রিকেটর সকল সংস্করণে দুই বছরের নিষেধাজ্ঞা প্রদান ও এক বছরের বাতিল আদেশ প্রদান করে। ৭  সাকিবকে নিষেধাজ্ঞা প্রদান করার পর মমিনুল হককে দলের টেস্ট অধিনায়ক ও মাহমুদুল্লাহ রিয়াদকে টি২০আই অধিনায়ক মনোনীত করা হয়। ৮  ৯ 
সফরের ১ম ম্যাচ, দিল্লির টি২০আই-খেলাটি ছিল, পুরুষদের ১০০০তম টুয়েন্টি২০ আন্তর্জাতিক ম্যাচ। ১০  বাংলাদেশ খেলাটিতে ৭ উইকেটে জয় পায়, যা ছিল ভারতে বিপরীতে টি২০আই ক্রিকেটে বাংলাদেশের প্রথম জয়। ১১  দ্বিতীয় টি২০আই-ম্যাচটি অনুষ্ঠিত হয় রাজকোটের সৌরাষ্ট্র স্টেডিয়ামে, ভারত ৮ উইকেটে জিতে সিরিজে সমাতা নিয়ে আসে। ১২  তৃতীয় ও শেষ টি২০আই-এ ভারত ৩০ রানে জয়ী হলে ২-১ এ সিরিজে বিজয়ী হয়। একই ম্যাচে ভারতের দীপক চাহার ৭ রানের বিনিময়ে ৬ উইকেট নিয়ে টি২০আই-এ সেরা বোলিং ফিগারের রেকর্ড করেন। ১৩ 
২০১৯-এর অক্টোবরে, বেশ কয়েকজন বাংলাদেশি খেলোয়াড় বাংলাদেশ ক্রিকেট বোর্ডের  কাছে ঘরোয়া ক্রিকেটে বিসিবির প্রশাসন সম্পর্কে তাদের উদ্বেগ প্রকাশ করেন ও তা সমাধান না হলে ধর্মঘটে যারার সম্ভাবনার কথা জানান। ১৪  ক্রিকেটাররা বিসিবি সাথে সমস্যা সমাধান না হওয়া পর্যন্ত পরবর্তী কোনও ধরনের ক্রিকেট কর্মকাণ্ডে অংশ না নেওয়ার বিষয়ে একমত হয়। ১৪  জবাবে, বিসিবি এই পরিস্থিতি সমাধানের জন্য এর পরিচালকদের সাথে নিয়ে একটি জরুরি সভা ডাকে। ১৫  অন্যদিকে ভারতের ক্রিকেট নিয়ন্ত্রণ বোর্ডের  সভাপতি সৌরভ গাঙ্গুলি এই সফরটি পরিকল্পনা অনুসারে এগিয়ে যাবে বলে তার আত্মবিশ্বাসের কথা জানান, তিনি বলেন "এটি একটি অভ্যন্তরীণ বিষয়, তারা এটির সমাধান করবেন। না, না, তারা আসবেন"। ১৬  ধর্মঘট ঘোষণার দু'দিন পরে, সাকিব আল হাসান বিসিবির সাথে এক বৈঠকের পর ধর্মঘট প্রত্যাহার করে নেয়ার কথা জানান। ১৭   পরের দিন, ভারত এই সফরের জন্য তাদের স্কোয়াড ঘোষণা করে, এতে বিরাট কোহলিকে টি-টোয়েন্টি ম্যাচে বিশ্রাম দেয়া হয়, তার জায়গায় অধিনায়কের দায়িত্ব রোহিত শর্মাকে দেয়া হয়। ১৮ 
২৯ অক্টোবর ২০১৯ তারিখে, "অসাধুতার প্রস্তাব পাবার বিষয় প্রতিবেদন করতে ব্যর্থ হওয়ার" জন্য বাংলাদেশের অধিনায়ক সাকিব আল হাসানের উপর দুই বছরের নিষেধাজ্ঞা জারি করে আন্তর্জাতিক ক্রিকেট কাউন্সিল , এর মধ্যে রয়েছে এক বছরের জন্য সব ধরনের ক্রিকেট থেকে বরখাস্ত হওয়া। ১৯  সাকিব আল হাসান জানুয়ারী ২০১৮ সালে ২০১৭-১৮ বাংলাদেশ ত্রি-দেশীয় সিরিজ চলাকালীন এবং ২০১৮ ইন্ডিয়ান প্রিমিয়ার লীগ চলাকালীন এই প্রস্তাবগুলি পান। ২০  আইসিসির নিষেধাজ্ঞা দেবার পর, বিসিবির পাশাপাশি বাংলাদেশের প্রধানমন্ত্রী শেখ হাসিনা সাকিবকে তার সমর্থনের কথা জানান। ২১  বিসিবি জানায় যে তারা "হতবাক এবং চরম হতাশ", একই সাথে আশা প্রকাশ করে যে নিষেধাজ্ঞার অবসান হলে তিনি আবার ক্রিকেটে ফিরে আসবেন। ২২  ফলস্বরূপ, মুমিনুল হক এবং মাহমুদউল্লাহ যথাক্রমে বাংলাদেশের টেস্ট এবং টি-টোয়েন্টি অধিনায়ক হিসাবে মনোনীত করা হয়। ২৩ 
সফর শুরুর আগে, বিসিসিআই কলকাতার ইডেন গার্ডেন্সে সিরিজের দ্বিতীয় টেস্টটি দিবা/রাত্রির ম্যাচ হিসেবে খেলার একটি অনুরোধ জমা দেয় বিসিবির কাছে। ২৪  অনুরোধ করার একদিন পর, বিসিবি দিবা/রাত্রির টেস্ট খেলায় সম্মতি জানায়। ২৫  এটি হবে উভয় দলের খেলা প্রথম দিবা/রাত্রির টেস্ট ম্যাচ এবং ভারতে হওয়া প্রথম দিবা/রাত্রির টেস্ট ম্যাচ। ২৬  বিসিসিআই টেস্ট ম্যাচটিতে কোকাবুরা বলের পরিবর্তে এসজি গোলাপী বল ব্যবহার করার বিষয়ে সম্মত হয়।
টি-টুয়েন্টি সিরিজ শুরুর দু'দিন আগে, দিল্লির বাতাসের গুণমান বিপজ্জনক স্তরে নেমে যায় ও সেখানে জনস্বাস্থ্যের জরুরি অবস্থা ঘোষণা করা হয়। ২৭  তবে বাতাসের মান নিম্নমানের সত্ত্বেও, উভয় দল স্টেডিইয়ামে অনুশীলন করতে সক্ষম হয়। ২৮  এর আগে ধোঁয়াশা আবহাওয়ার কারণে, ২০১৭ সালের ডিসেম্বরে ভারত এবং শ্রীলঙ্কার মধ্যেকার তৃতীয় টেস্টকে প্রভাবিত করেছিল, সেই খেলায় উভয় দলের বেশ কয়েকজন খেলোয়াড় অসুস্থ হয়ে পড়েছিলেন। ২৯  সৌরভ গাঙ্গুলি স্বীকার করেন যে বছরের শেষদিকে উত্তর ভারতে ক্রিকেট ম্যাচগুলির সময়সূচী বানানোর সময় বিসিসিআইকে "কিছুটা বেশি ব্যবহারিক" হওয়া দরকার। ৩০  প্রথম টি-টোয়েন্টি ম্যাচের দিন সকালে, দিল্লিতে বায়ু দূষণের কারণে বত্রিশটি ফ্লাইট ডাইভার্ট করা হয় এবং বিদ্যালয়সমূহ বন্ধ করে দেওয়া হয়। ৩১  ভারতের রবিচন্দ্রন অশ্বিন শহরের পরিস্থিতিটিকে "ভীতিজনক" বলে বর্ণনা করেন। ৩২ 
সফরের আগে, মোহাম্মদ সাইফুদ্দিন পিঠের ইনজুরির কারণে বাংলাদেশের টি-টোয়েন্টি দল থেকে বাদ পড়েন। ৩৭  বাংলাদেশের তামিম ইকবাল তাঁর দ্বিতীয় সন্তানের জন্মের কারণে নিজেকে সরিয়ে নেন, তার বদলি হিসেবে টি-টোয়েন্টিতে ইমরুল কায়েসের নাম ঘোষণা করা হয়। ৩৮ 
