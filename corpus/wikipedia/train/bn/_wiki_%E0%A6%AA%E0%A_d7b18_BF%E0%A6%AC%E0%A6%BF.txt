পীরপুকুর ঢিবি বাংলাদেশের ঝিনাইদহ জেলায় অবস্থিত একটি প্রত্নতাত্ত্বিক স্থাপনা। এটি কালীগঞ্জ উপজেলার বারোবাজার ইউনিয়নের তাহেরপুর সড়ক থেকে ১০০ মিটার দক্ষিণে অবস্থিত। ১ 
১৯৯৩-৯৪ সালে বাংলাদেশ প্রত্নতত্ত্ব অধিদপ্তর এই স্থানে খনন করে একটি প্রাচীন মসজিদের ধ্বংসাবশেষের অস্তিত্ব খুঁজে পায়। মসজিদের গম্বুজগুলো সম্পূর্ণ ধ্বংস হয়ে গেছে। শুধু চারপাশের দেয়ালগুলো কয়েক ফুট উচ্চতা পর্যন্ত বিদ্যমান। ২  ৩  প্রত্নতত্ত্ববিদদের ধারণা মসজিদটি পঞ্চদশ শতাব্দীতে নির্মিত হয়েছিল। ৪ 
ঢিবিটির পাশে রয়েছে একটি বড় দিঘী, যার নাম পীরপুকুর। এই পীরপুকুরের নামে ঢিবিটির নামকরণ করা হয় পীরপুকুর ঢিবি ও পাশে মসজিদটি পীরপুকুর মসজিদ নামে পরিচিত। ৩ 
পীরপুকুর ঢিবিটি আয়তাকৃতির। এর দৈর্ঘ্য উত্তর-দক্ষিণে ৩০ মিটার ও প্রস্থ পূর্ব-পশ্চিমে ১৯ মিটার। পাশের ভূমি থেকে ঢিবির সর্বোচ্চ স্থানের উচ্চতা ২ মিটার। ১  ঢিবিটির পশ্চিমদিকে আয়তাকৃতির মসজিদের অবস্থান। মসজিদটি উত্তর-দক্ষিণে ১৮.৪০ মিটার দীর্ঘ ও পূর্ব-পশ্চিমে ১০.৮৫ মিটার প্রশস্ত এবং দেয়ালের পুরুত্ব ১.৪০ মিটার। ভূমি থেকে উচ্চতা ৪৩ মিটার। মসজিদটি ১৫ গম্বুজ বিশিষ্ট ও লাল ইটের তৈরি। এতে বিভিন্ন রকমের ইট ব্যবহৃত হয়েছে। ইটের পিলারগুলো বর্গাকার ও কোণাগুলো গোলাকার। ভিতরের দেয়ালে রয়েছে ১২টি স্তম্ভ। ভেতরে পশ্চিম দিকে কেন্দ্রীয় মেহরাবটি ১২ ধাপ সিড়ি যুক্ত ও উচ্চতা ১.৮৩ মিটার। ৫  মসজিদের চার কোণায় রয়েছে অষ্টভুজাকৃতির বুরুজ ছিল, যার নিচে ভূমির সাথে বাঁধন ছিল। ২  উত্তরদিকে রয়েছে দুটি খিলানাকৃতির প্রবেশপথ, যার একটি ধ্বংসপ্রাপ্ত হয়ে গেছে। দক্ষিণদিকে ত্রিকোণাকৃতির নকশা করা জানালা বিদ্যমান। মসজিদের সামনে রয়েছে পীরপুকুর দিঘি এবং দুই পাশে রয়েছে দুইটি কবরস্থান। ৫ 
পীরপুকুর জামে মসজিদ ১
পীরপুকুর জামে মসজিদ ২
পীরপুকুর জামে মসজিদ ৩
