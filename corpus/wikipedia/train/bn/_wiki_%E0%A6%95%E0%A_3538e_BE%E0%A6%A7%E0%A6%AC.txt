খাশাবা দাদাসাহেব যাদব  একজন ভারতীয় কুস্তিগীর ক্রীড়াবিদ ছিলেন । তিনি হেলসিঙ্কিতে আয়োজিত ১৯৫২ গ্রীষ্মকালীন অলিম্পিকে প্রথম ভারতীয় হিসেবে ব্রোঞ্জ পদক জয় করেন। তিনি অলিম্পিকে একক বিভাগে পদকজয়ী প্রথম ভারতীয়  ৫ 
ঔপনিবেশিক ভারতের অধীনে ১৯০০ সালে অ্যাথলেটিকসে দু'টি রৌপ্য পদক অর্জনকারী নরম্যান প্রিচার্ডের পরে, খাসাবাই প্রথম অলিম্পিকে ব্যক্তিগত পদক জয় করেন  ৬  এর আগের সংস্করণগুলিতে ভারত কেবলমাত্র দলগত খেলা ফিল্ড হকিতে পদক জিতত। তিনিই একমাত্র ভারতীয় অলিম্পিক পদকবিজয়ী যিনি কখনও পদ্ম পুরস্কার পান নি। ইংরেজ কোচ রিস গার্ডনার তাকে ১৯৪৮ সালের অলিম্পিক গেমসের আগে থেকে প্রশিক্ষণ দিয়েছিলেন।
খাশাবার জন্ম ব্রিটিশ ভারতের বম্বে প্রেসিডেন্সির অন্তর্গত সাতারা জেলার করাদ তালুকে। তিনি ১৯৪০-১৯৪৭ সালের মধ্যে কারাড জেলার তিলক উচ্চ বিদ্যালয়ে পড়াশোনা করেন। তিনি এমন এক পরিবারে বেড়ে ওঠেন, যাঁরা কুস্তিময় জীবনযাপন করতেন।  তিনি ভারত ছাড়ো আন্দোলনে বিপ্লবীদের আশ্রয় এবং একটি গোপন স্থান সরবরাহে অংশ নিয়েছিলেন, ব্রিটিশদের বিরুদ্ধে চিঠি প্রচার করছিলেন ।
তাঁর পিতা দাদাসাহেব একজন কুস্তিগীর প্রশিক্ষক ছিলেন এবং তিনি খশাবাকে পাঁচ বছর বয়সে কুস্তিতে প্রশিক্ষণ দিতে শুরু করেছিলেন। কলেজের তাঁর কুস্তি পরামর্শদাতা ছিলেন বাবুরাও বালাউদে এবং বেলাপুরি গুরুজী।
পরের চার বছর ধরে, খাশাবা আরও কঠিন প্রশিক্ষণ নিয়েছিলেন হেলসিঙ্কি অলিম্পিকের জন্যে এবং ওজন বাড়িয়ে তিনি ১২৫ পাউন্ড বিভাগটিতে অংশ নেওয়ার প্রস্তুতি নিয়েছিলেন।   ৭ 
কোয়ার্টার ফাইনালের ম্যারাথন লড়াইয়ের পরে প্রায় সঙ্গে সঙ্গেই তাকে সেমিফাইনালে সোভিয়েত ইউনিয়নের রশিদ মাম্মাদবেইভের সাথে লড়াই করতে বলা হয়েছিল। নিয়ম অনুসারে কমপক্ষে ৩০ মিনিট বিশ্রাম নেওয়ার সুযোগ থাকলেও, কোনও ভারতীয় আধিকারিক তাঁর হয়ে কথা বলার সুযোগ না পাওয়ার কারণে, ক্লান্ত হয়ে পড়া খাশাবাকে সেমিফাইনালের লড়াইতে অংশ নিতে হয়। কিন্তু শেষ রক্ষা হয়না, তিনি ফাইনালে উঠতে ব্যর্থ হন।  কানাডা, মেক্সিকো এবং জার্মানি থেকে কুস্তিগীরদের পরাজিত করে তিনি ১৯৫২ সালের ২৩ জুলাই ব্রোঞ্জ পদক জিতেছিলেন এবং এর মাধ্যমে স্বাধীন ভারতের প্রথম ব্যক্তিগত পদক বিজয়ী হয়ে ইতিহাস সৃষ্টি করেন।  খাসাবার সহকর্মী, কৃষ্ণা রাও মাঙ্গাভ নামে অন্য একজন ভারতীয় কুস্তিগীরও একই অলিম্পিকে অন্য বিভাগে অংশ নিয়েছিলেন, তবে মাত্র এক পয়েন্টেই  তিনি ব্রোঞ্জ পদক লাভ করতে পারেননি।
১৯৫৫ সালে, তিনি একজন সাব-ইন্সপেক্টর হিসাবে পুলিশ বাহিনীতে যোগদান করেন। সেখানে তিনি পুলিশ বিভাগে অনুষ্ঠিত বিভিন্ন প্রতিযোগিতায় জয়লাভ করেন এবং ক্রীড়া প্রশিক্ষক হিসাবে দায়িত্ব পালন করেন। তিনি সাতাশ বছর ধরে পুলিশ বিভাগে চাকরি করেন এবং একজন সহকারী পুলিশ কমিশনার হিসেবে অবসর নেন। তবে তাকে পেনসন পাওয়ার জন্য লড়াই করতে হয়েছিল। বছরের পর বছর, তিনি ক্রীড়া ফেডারেশন দ্বারা অবহেলিত ছিলেন এবং দারিদ্র্যের মধ্যে তার জীবনের শেষ পর্যায় যাপন করতে হয়েছিল। তিনি ১৯৮৪ সালে একটি সড়ক দুর্ঘটনায় মারা যান। ৮  ৯ 
