জেমস ক্রিস্টোফার হ্যারিসন , দ্য ম্যান উইথ গোল্ডেন আর্ম নামেও পরিচিত, অষ্ট্রেলিয়ার একজন রক্ত প্লাজমা দাতা যার অস্বাভাবিক প্লাজমা সন্নিবেশ রেসাস রোগ এর চিকিৎসা হিসেবে ব্যবহৃত হয়। বর্তমানে জেমস এর বয়স ৭৯ বছর। ২০১১ এর মে মাসে তিনি ১০০০ তম বারের রক্ত দানের মাইল ফলকে পৌঁছান। এই যাবৎ তিনি ২০ লাখের বেশি শিশুকে নিশ্চিত মৃত্যুর হাত থেকে রক্ষা করেছেন। এজন্য তাকে The man of golden arm নামে আখ্যায়িত করা হয়। ১  ২  ৩ 
জেমস ক্রিস্টোফার হ্যারিসন ২৭ ডিসেম্বর ১৯৩৬ সালে জন্মগ্রহণ করেন। ৪ 
তার রক্তে রয়েছে Rho Immune Globulin নামের একটি দূর্লভ এন্টিবডি যা রেসাস এনিমিয়া  নামের একটি ভয়ঙ্কর রোগের চিকিৎসায় প্রয়োজন হয়। তার বয়স যখন ১৮ তখন থেকেই তিনি রক্তদান শুরু করেন  এবং খুব শীঘ্রই তার রক্তে দূর্লভ এন্টিবডিটি আবিষ্কার করেন। তারপর থেকে কয়েক সাপ্তাহ অন্তর তিনি রক্ত দিয়ে আসছেন। তবে তার রক্তের রক্তরস  টুকুই এন্টিবডি সংগ্রহের জন্য যথেষ্ট এবং দুই-তিন সাপ্তাহ অন্তর প্লাজমা দান করা যায় এবং এন্টিবডি বিতরণের জন্য তাকে বেশ ঘন ঘন রক্ত দান করতে হয়। ৫ 
রক্ত প্লাজমা হিসেবে প্রতি ২ সপ্তাহে একবার দান করা সম্ভব। তিনি মে ২০১১ সালে তার ১০০০ তম রক্তদানের মাইলফলক সম্পন্ন করতে সক্ষম হয়েছেন। এটা ৫৭ বছর সময়কালে প্রতি ৩ সপ্তাহে একবার রক্তদান করলেই কেবল সম্ভব। ৬ 
