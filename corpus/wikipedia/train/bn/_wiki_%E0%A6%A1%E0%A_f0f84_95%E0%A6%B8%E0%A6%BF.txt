
ডুয়োব্রাকিয়াম স্পার্কসি  হলো কম্ব জেলির  অন্তর্ভুক্ত সাইডিপিডা বর্গের একটি প্রজাতি। ১ 
যুক্তরাষ্ট্রের জাতীয় মহাসাগরীয় ও বায়ুমণ্ডলীয় প্রশাসন কর্তৃক পরিচালিত ডিপ ডিস্কভারার রবোটিক ভেহিকলের মাধ্যমে তিনটি নমুনার পর্যবেক্ষণের জন্য ধারণকৃত ভিডিও ফুটেজ থেকে এই প্রজাতি আবিষ্কার ও শনাক্ত করা হয়। ২  ৩  ২০১৫ খ্রিষ্টাব্দের এপ্রিল মাসে পুয়ের্তো রিকোর উত্তর-পশ্চিম উপকূলে অবস্থিত একটি গিরিখাতের ৩,৯১০ মিটার  গভীরতায় সর্বপ্রথম এই প্রজাতি আবিষ্কার করা হয়। ১  ২  ৩  ৪ 
টেন্টাকল বা শুণ্ডের দিক থেকে দেখলে প্রাণীটিকে আয়তাকার বলে মনে হয়। তবে লম্ব দিক থেকে দেখলে গোলাকার। এর দুই পাশের মাঝ বরাবর থেকে দুইটি লম্বা বাহুর মতো টেন্টাকল নিচের দিকে প্রসারিত। এগুলো দেহের দৈর্ঘ্যের প্রায় তিন ভাগের এক ভাগ। এই বাহুতে প্রায় ৩০–৫৬ সেন্টিমিটার  লম্বা টেন্টাকল গুটিয়ে রাখতে পারে। সমুদ্রতলে আটকে থাকতে এই প্রাণীরা তাদের বাহুদ্বয়কে ব্যবহার করে। ১ 
