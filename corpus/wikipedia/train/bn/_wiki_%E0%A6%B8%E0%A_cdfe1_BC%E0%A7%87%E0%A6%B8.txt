সিডনি আর্থার কিলওয়ার্থ কেয়েস  দ্বিতীয় বিশ্বযুদ্ধের সময়কার একজন ইংরেজ কবি ছিলেন।
কেয়েস ১৯২২ সালের ২৭ মে জন্মগ্রহণ করেন। ১  এর কিছু দিন পরেই তার মা মারা যান এবং তিনি তার দাদা-দাদির কাছে বেড়ে উঠেন। ২  কেয়েস খুব কম বয়সে কবিতা লিখতে শুরু করেছিলেন, তার লেখায় প্রধানত উইলিয়াম ওয়ার্ডসওয়ার্থ, রাইনার মারিয়া রিলকে এবং কার্ল জুং এর প্রভাব পরিলক্ষিত হয়। ২  তিনি ডার্টফোর্ড গ্রামার স্কুলে পড়াশোনা করেন এবং এরপর মাধ্যমিক শিক্ষার সময় টনব্রিজ স্কুলে  আবাসিকে ভর্তি হন, এরপর তিনি অক্সফোর্ডের কুইন্স কলেজে ইতিহাসে অধ্যয়নের জন্য বৃত্তি অর্জন করেন। ২  ৩  কলেজে পড়ার সময়ে কেয়েস তার জীবনের কেবল দুটি মাত্র বই লিখেছিলেন- দ্য ক্রুয়েল সলস্টিক এবং দ্য আয়রন লরেল। ৪  অক্সফোর্ডে থাকাকালীন সময়ে কেয়েস তরুণ জার্মান শিল্পী মাইলিন কজম্যানের প্রেমে পড়েন, কিন্তু তার ভালবাসা সফলতা পায়নি। তিনি কবি জন হিথ-স্টাবস এবং মাইকেল মেয়ারের সাথে বন্ধুত্ব স্থাপন করেছিলেন, দ্য চেরওয়েল ম্যাগাজিন এ সম্পাদনা করেছেন এবং একটি চমকপ্রদ সমাজ গঠন করেছিলেন। ২ 
দ্য আয়রন লরেল ১৯৪২ সালে প্রকাশিত হয়, সে সময় কেয়েস এর বয়স ছিল মাত্র ২০ বছর। নিউ স্টেটসম্যান, দ্য লিসেনার এবং অন্যান্য কবিতা বিষয়ক সাময়িক পত্রিকায় তার কবিতা প্রকাশিত হয়েছিল। ২ 
১৯৪২ সালের এপ্রিলে কেয়েস অক্সফোর্ডের পড়ালেখা ছেড়ে দিয়ে সেনাবাহিনীতে যোগ দান করেন, ৫  সে বছরই তিনি সক্রিয় চাকরিতে প্রবেশ করেন। ৬  ১৯৪৩ সালের মার্চ মাসে দ্বিতীয় বিশ্বযুদ্ধে তাকে কুইন্স অউন ওয়েস্ট কেন্ট রেজিমেন্টের সাথে তিউনিসিয়া অভিযানে লড়াই করার জন্য পাঠানো হয়। ২  ৭  কেয়েস তার ১১০ টি কবিতার অর্ধেকেরও বেশি তার চাকরির আগেই লিখেছিলেন যা পরে সিডনি কেয়েসের সংগৃহীত কবিতাসমগ্র নামে প্রকাশ করা হয়। ৫  যুদ্ধকালীন সময়েও তিনি কবিতা লিখতেন বলে জানা যায়। তবে এই কবিতাগুলো আলোর মুখ দেখেনি। ৮ 
কেয়েস তার একুশতম জন্মদিনের কয়েক দিন আগে ৭  ১৯৪৩ সালের ২৯ এপ্রিল পাল্টা আক্রমণে তার প্লাটুনের পশ্চাদপসরণ করতে সহায়তা করতে শত্রু পক্ষকে বাধা দিতে যুদ্ধ করেন এবং যুদ্ধে মারা যান। ২  শত্রুদের হাতে ধরা পরার পর তিনি মারা গিয়েছিলেন বলেও বলা হয়। ৯ 
১৯৪৩ সালে কেয়েস দ্য ক্রুয়েল সলস্টিক এবং দ্য আয়রন লরেল এর জন্য হাওথর্নডেন পুরস্কার লাভ করেন। ১০  তাকে দ্বিতীয় বিশ্বযুদ্ধের অন্যতম অসামান্য কবি হিসাবে আখ্যায়িত করা হয়। ২ 
