ন্যান্সি ওকস হলেন একজন মার্কিন রন্ধনশিল্পী, যিনি যুক্তরাষ্ট্রের ক্যালিফোর্নিয়ার সান ফ্রান্সিসকোতে অবস্থিত বৌলেভার্দ রেস্তোঁরার প্রধান রন্ধনশিল্পী। তিনি ২০০১ সালে অনন্যসাধারণ রন্ধনশিল্পী বিভাগে জেমস বেয়ার্ড ফাউন্ডেশন পুরস্কার লাভ করেছিলেন।
ন্যান্সি ওকস সান ফ্রান্সিসকোর রিচমন্ড জেলার ম্যাড হ্যাটার রেস্তোরাঁয় কর্মজীবন শুরু করেন। তিনি নিজের রেস্তোরাঁ খোলার জন্য চাকরি ছেড়ে দেন। ১৯৮৯ সালে তিনি  ল্য'অ্যাভিনিউ নামে তার নিজস্ব রেস্তোরাঁ খোলেন। রেস্তোরাঁটি ১৯৯৩ সালে বন্ধ হয়ে গেলেও রেস্তোরাঁটিকে নগরীর রন্ধনশিল্পে পরিবর্তন আনা একটি রেস্তোরাঁ বলে অভিহিত করা হয়েছিল। ১ 
তিনি এরপর বৌলেভার্দ নামে দ্বিতীয় রেস্তোরাঁ খোলেন। ১  এটি এমন একটি ভবনে বিদ্যমান, যেটি ১৯০৬ সালে সান ফ্রান্সিসকো শহরে ঘটে যাওয়া ভূমিকম্প থেকে নিষ্কৃতি পাওয়া একমাত্র ভবন। ২ 
১৯৯৫ সাল থেকে ২০০০ সাল পর্যন্ত 
১৯৯৬ সাল বাদে প্রতিবারই তিনি জেমস বিয়ার্ড ফাউন্ডেশন পুরস্কারের জন্য মনোনীত হয়েছিলেন এবং ২০০১ সালে অনন্যসাধারণ রন্ধনশিল্পী বিভাগে রন্ধনশিল্পের অস্কার বলে পরিচিত জেমস বেয়ার্ড ফাউন্ডেশন পুরস্কার লাভ করেন। ৩  ৪  ৫  
তার বৌলেভার্দ রেস্তোরাঁ টানা আট বার মনোনয়ন লাভের পর ২০১২ সালে সেরা রেস্তোরাঁ বিভাগে জেমস বেয়ার্ড ফাউন্ডেশন পুরস্কার লাভ করে। ২  ৩  ৬ 
তিনি এইডলস সসেজ কোম্পানির মালিক ও রন্ধনশিল্প সম্পর্কিত পুস্তক লেখক ব্রুস এইডলসের সাথে বিবাহবন্ধনে আবদ্ধ হয়েছেন। ৭ 
