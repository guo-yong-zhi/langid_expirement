বাজিরাও মাস্তানি সঞ্জয় লীলা বনশালি পরিচালিত ২০১৫ সালের ইতিহাস আশ্রিত মহাকাব্যিক নাট্য চলচ্চিত্র। নাগনাথ এস. ইনামদার রচিত রাউ উপন্যাস অবলম্বনে নির্মিত এই চলচ্চিত্রে পেশওয়া বাজিরাও ও তার দ্বিতীয় স্ত্রীর প্রেমের গল্প তুলে ধরা হয়েছে। এতে নাম ভূমিকায় অভিনয় করেছেন রণবীর সিং ও দীপিকা পাড়ুকোন। এছাড়া বাজিরাওয়ের প্রথম স্ত্রী কাশীবাইয়ের ভূমিকায় অভিনয় করেছেন প্রিয়াঙ্কা চোপড়া।
চলচ্চিত্রটি ৬৩তম জাতীয় চলচ্চিত্র পুরস্কারে শ্রেষ্ঠ পরিচালক ও পার্শ্ব অভিনেত্রীসহ সাতটি বিভাগে পুরস্কার লাভ করে। এছাড়া ছবিটি ৬১তম ফিল্মফেয়ার পুরস্কারে চৌদ্দটি বিভাগে মনোনয়নের মধ্যে শ্রেষ্ঠ চলচ্চিত্রসহ নয়টি বিভাগে পুরস্কার লাভ করে। আন্তর্জাতিক ভারতীয় চলচ্চিত্র একাডেমি পুরস্কার এর ১৭তম আয়োজনে সতেরটি বিভাগে মনোনয়নের মধ্যে তেরটি পুরস্কার লাভ করে।
