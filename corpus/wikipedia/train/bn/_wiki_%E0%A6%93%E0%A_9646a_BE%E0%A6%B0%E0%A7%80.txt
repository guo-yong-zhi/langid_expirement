ওওয়াইএসএস নারী  হল একটি অলাভজনক সংস্থা যারা ভারতে মহিলাদের ক্ষমতায়নে নিযুক্ত রয়েছে। ১৯৮৭ সালে এটির প্রতিষ্ঠা করেছিলেন নারী অধিকার কর্মী মানসী প্রধান। ১  ২  ৩ 
আন্দোলনটি সুশীল সমাজ, প্রাতিষ্ঠানিক সংস্থা এবং সম্প্রদায় থেকে ছড়িয়ে থাকা বিভিন্ন সংশ্লিষ্ট ব্যক্তিদের বৈশ্বিক গুরুত্বের বিষয়ে কাজ করার জন্য একত্রিত করতে প্রতিশ্রুতিবদ্ধ। এটি এমন একটি সমাজ তৈরি করতে প্রতিশ্রুতিবদ্ধ যা আরও ন্যায়সঙ্গত এবং সমান, যা প্রতিটি ব্যক্তির বৃদ্ধি এবং বিকাশ নিশ্চিত করে। ৪ 
ওওয়াইএসএস নারী সংগঠনের মূল উদ্দেশ্য হল :
সংস্থাটি নারীর ক্ষমতায়নের লক্ষ্যে নারী শিক্ষা, বৃত্তিমূলক প্রশিক্ষণ, নেতৃত্বের উন্নয়ন, নারীর অধিকার প্রয়োগ, আত্মরক্ষামূলক প্রশিক্ষণ এবং আইনী সচেতনতার ক্ষেত্রে বিভিম্ম ধরনের কার্যক্রম সংগঠিত করে। ৫  ৬ 
ওওয়াইএসএস নারী মডেল ইউএন হল বিশ্ববিদ্যালয় এবং কলেজ শিক্ষার্থীদের নিয়ে সংগঠিত একটি জাতীয় পর্যায়ের সম্মেলন। সম্মেলনটি বিভিন্ন আকারে বসে, যেমন উদাহরণস্বরূপ, সাধারণ পরিষদ, নিরাপত্তা পরিষদ, জাতিসংঘ সচিবালয় এবং প্রেস ও প্রচার বিভাগ। ৭  অংশগ্রহণকারীরা সমসাময়িক নারী সমস্যা নিয়ে বিতর্ক করে এবং তাদের সম্পাদিত কার্যের ভিত্তিতে স্বর্ণ, রৌপ্য বা ব্রোঞ্জ পদক প্রদান করা হয়। ৮ 
ওওয়াইএসএস নারীদের দ্বারা আয়োজিত কিছু পর্যায়ক্রমিক ঘটনাসূচির মধ্যে রয়েছে নির্ভয়া সমারোহ, মহিলা নেতৃত্ব মন্ত্রণাসভা, গ্রামীণ নারীর ক্ষমতায়নের উপর জাতীয় সভা, মহিলাদের বিরুদ্ধে সহিংসতা বন্ধের উপর জাতীয় সভা, মদের ব্যবসা, লিঙ্গ সহিংসতা এবং মহিলাদের অধিকার উৎসবের উপর জাতীয় সভা। ৯  ১  ১০ 
