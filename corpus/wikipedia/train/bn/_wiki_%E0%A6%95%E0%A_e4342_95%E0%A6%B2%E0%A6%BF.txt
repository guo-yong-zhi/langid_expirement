কেনেথ হার্ভে ম্যাকলি  উইল্টশায়ারের ব্রাডফোর্ড-অন-অ্যাভন এলাকায় জন্মগ্রহণকারী ইংরেজ বংশোদ্ভূত প্রথিতযশা ও সাবেক অস্ট্রেলীয় আন্তর্জাতিক ক্রিকেটার। অস্ট্রেলিয়া ক্রিকেট দলের অন্যতম সদস্য ছিলেন তিনি। ১৯৮৩ থেকে ১৯৮৭ সময়কালে অস্ট্রেলিয়ার পক্ষে ১৬টি একদিনের আন্তর্জাতিকে অংশ নিয়েছেন।
ঘরোয়া প্রথম-শ্রেণীর অস্ট্রেলীয় ক্রিকেটে ওয়েস্টার্ন অস্ট্রেলিয়া এবং ইংরেজ কাউন্টি ক্রিকেটে সমারসেটের প্রতিনিধিত্ব করেছেন তিনি। দলে তিনি মূলতঃ অল-রাউন্ডার ছিলেন। ডানহাতে ব্যাটিংয়ের পাশাপাশি মিডিয়াম পেস বোলিংয়ে পারদর্শিতা দেখিয়েছেন কেন ম্যাকলি। ২০০১ সালে ক্রিকেটে অসামান্য অবদান রাখায় পার্থের ওয়াকা গ্রাউন্ড কর্তৃপক্ষ তাকে আজীবন সদস্যরূপে অন্তর্ভুক্ত করে।
ওয়েস্টার্ন অস্ট্রেলিয়ার পক্ষে ১৯৮১ থেকে ১৯৯১ সাল পর্যন্ত প্রথম-শ্রেণীর ক্রিকেটে অংশ নেন। ১৯৮২-৮৩ মৌসুমে ভিক্টোরিয়ার বিপক্ষে ২১ বলের ব্যবধানে ৭ রান দিয়ে পাঁচ উইকেট দখল করে সকলের মনোযোগের কেন্দ্রবিন্দুতে পরিণত হন। ১  ১৯৮৬-৮৭ মৌসুমে নিউ সাউথ ওয়েলসের বিপক্ষে ১১৪ রান তুলেন। ২  শক্তিশালী ওয়েস্টার্ন অস্ট্রেলিয়া দলকে চারবার শেফিল্ড শিল্ডের শিরোপা বিজয়ী দলের অন্যতম সদস্য ছিলেন। এছাড়াও, ১৯৯১ থেকে ১৯৯২ সময়কালে সমারসেটের পক্ষে খেলেছেন তিনি।
১৯৮২-৮৩ মৌসুমে নিউজিল্যান্ডের বিপক্ষে তার ওডিআই অভিষেক ঘটে। খেলায় তিনি বল হাতে নিয়ে ১/৩৯ ও ব্যাট হাতে ৩ রান তুলেন। ৩  পরের খেলাটি দ্বিতীয় চূড়ান্ত খেলা ছিল। ১০ রানের পাশাপাশি ১/৫৬ পান। ৪  মার্চ, ১৯৮৩ সালে বুশফায়ারে আক্রান্তদের সহায়তায় আর্থিক তহবিল বৃদ্ধির বিশেষ একদিনের খেলায় নিউজিল্যান্ডের বিরুদ্ধে খেলেন। খেলায় তিনি ১/৪২ পান এবং অস্ট্রেলিয়ার ব্যর্থ হওয়া লক্ষ্যমাত্রা পূরণের খেলায় দলের পক্ষে সর্বোচ্চ ৪১ রান তুলেন ৩৭ বল মোকাবেলা করে। ৫  ৬ 
১৯৮৩ সালের বিশ্বকাপের শুরুতে দল নির্বাচকমণ্ডলী তাকে বাদ দিয়েই দল ঘোষণা করে। ৭  পরবর্তীতে স্থলাভিষিক্ত খেলোয়াড়রূপে দলে যোগ দেন।
ওয়েস্ট ইন্ডিজের বিপক্ষে ১/৩১ ও ১ রান তুলেন। ৮  ১৯৮৩ সালের ক্রিকেট বিশ্বকাপে গ্রুপ-পর্বের খেলায় ভারতের বিপক্ষে দূর্দান্ত ক্রীড়াশৈলী প্রদর্শন করেন। ১৩ জুন, ১৯৮৩ তারিখে নটিংহামে প্রতিযোগিতার ১১শ খেলায় তিনি ৬/৩৯ লাভ করেন। ৯  তিনি একে-একে দিলীপ বেঙ্গসরকার, সন্দ্বীপ পাতিল, যশপাল শর্মা, মদন লাল ও সৈয়দ কিরমানিকে আউট করে এ সফলতা পান। ঐ খেলায় অস্ট্রেলিয়া ১৬২ রানে বিজয়ী হয়। এরপর জিম্বাবুয়ের বিপক্ষে ৯ ও ০/৪৫ পান। ১০  গ্রুপ-পর্বের দ্বিতীয়বারের মতো ভারতের বিপক্ষে খেলতে নেমে ১/৪৮ ও ৫ রান তুলেন। ১১ 
১৯৮৩-৮৪ মৌসুমেও নির্বাচকমণ্ডলী একদিনের দলে তাকে রাখেন। পাকিস্তানের বিপক্ষে ০/৩৯ বোলিং পরিসংখ্যান দাঁড় করান। ১২  ওয়েস্ট ইন্ডিজের বিপক্ষে ০/৪৭ ও ১৫ রান তুলেন। এরপর তাকে দল থেকে বাদ দেয়া হয়। ১৩ 
