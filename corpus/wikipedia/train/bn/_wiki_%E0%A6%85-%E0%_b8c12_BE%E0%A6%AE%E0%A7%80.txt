অ-বিষমকামী  বিপরীতকামী বা বিষমকামী নয়, এমন ধরনের যৌন অভিমুখিতা বা যৌন পরিচয় নির্দেশক শব্দ বা পরিভাষা। ১  ২  এই পরিভাষাটি "সমাজনির্ধারিত মান কী এবং কোনও বিশেষ দল সেই মান থেকে কীভাবে ভিন্ন, সেই ধারণাটিকে" সংজ্ঞায়িত করতে সাহায্য করে। ৩  অ-বিষমকামী পরিভাষাটি নারীবাদী ও সামাজিক লিঙ্গবিদ্যা ক্ষেত্রগুলিসহ সাধারণ উচ্চশিক্ষায়তনিক রচনাবলীতে ব্যবহার করা হয়, যেখানে এটি নির্বাচিত, নির্ধারিত বা অনুমানকৃত যৌন পরিচয়সমূহের মধ্যে পার্থক্য করতে সাহায্য করে। ৪  ৫  ৬  ৭  এই পরিভাষাটি কুইয়ার পরিভাষাটির সদৃশ হলেও এটির রাজনৈতিক গুরুত্ব কম এবং কেউ কেউ এটিকে অধিকতর নিরপেক্ষ বা বস্তুনিষ্ঠ মনে করেন; কুইয়ার কথাটি দিয়ে সাধারণত অ-বিষমকামিতার পাশাপাশি প্রত্যাশিত সামাজিক আচরণবিধি-বহির্ভূত কিছুকে বোঝানো হয়। ৮  ৯  ১০  কারও কারও মতে "অ-বিষমকামী" পরিভাষাটি বিতর্কিত ও মর্যাদাহানিকর বা নেতিবাচক, কেননা এটি "সমাজনির্ধারিত মান  হিসেবে অনুভূত বিপরীতকামিতার সাপেক্ষে মানুষকে শ্রেণীবদ্ধ করে, ফলে বিপরীতকামিতার সামাজিক মাননির্ধারকত্ব  আরও জোরদার হয়।". ১১  ১২  এর বিপরীতে কেউ কেউ বলেন যে "অ-বিষমকামী" একমাত্র পরিভাষা যা গবেষণায় সুসামঞ্জস্য বজায় রাখতে পারে স্পষ্টকরণ প্রয়োজন । আবার কারও কারও মতে এই পরিভাষাটি যৌন পরিচয় বিষয়ক ভাষার ক্ষেত্রে এক ধরনের দৈন্যের পরিচায়ক; যেমন এই পরিভাষাটি ব্যবহারের ফলে দ্বিলৈঙ্গিক নিশ্চিহ্নকরণ  শক্তিশালী হয়। ১৩ 
