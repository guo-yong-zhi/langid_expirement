বারুইপুর জংশন রেলওয়ে স্টেশন হল কলকাতা শহরতলি রেলওয়ের একটি জংশন স্টেশন। এই রেলওয়ে স্টেশনটি শিয়ালদহ রেলওয়ে স্টেশন থেকে 
আনুমানিক ২৫ কিলোমিটার  দূরে শিয়ালদহ–নামখানা লাইনে অবস্থিত। এটি ভারতীয় রেলের অধীনস্থ পূর্ব রেলের আওতাধীন। বারুইপুর জংশন রেলওয়ে স্টেশনটি শিয়ালদহ রেল বিভাগের ব্যস্ততম রেলওয়ে স্টেশনগুলির মধ্যে অন্যতম। দৈনিক ৮০ জোড়ারও বেশি ইএমইউ লোকাল ট্রেন এই রেলওয়ে স্টেশনের মাধ্যমে চলাচল করে। বারুইপুর জংশন রেলওয়ে স্টেশনটি ভারতের পশ্চিমবঙ্গ রাজ্যের দক্ষিণ চব্বিশ পরগনা জেলায় অবস্থিত। এই রেলওয়ে স্টেশনটি বারুইপুর ও তার পার্শ্ববর্তী এলাকাগুলিতে রেল পরিষেবা প্রদান করে। ১  ২ 
বারুইপুর জংশন রেলওয়ে স্টেশনের অবস্থান হল ২২°২১′৫৭″ উত্তর ৮৮°২৫′৫২″ পূর্ব  /  ২২.৩৬৫৮২৬৫° উত্তর ৮৮.৪৩১০৮৪২° পূর্ব  / 22.3658265; 88.4310842। এর গড় উচ্চতা হল ৯ মিটার ।
১৮৮২ খ্রিষ্টাব্দে ইস্টার্ন বেঙ্গল রেলওয়ে শিয়ালদহ থেকে বারুইপুর পর্যন্ত ১,৬৭৬ মিলিমিটার  বিস্তৃত ব্রডগেজ রেলপথ নির্মাণ করেছিল।
শিয়ালদহ থেকে বারুইপুর পর্যন্ত এই রেলপথটির বৈদ্যুতিকরণ প্রক্রিয়াটি ১৯৬৫–৬৬ সালে ২৫ কেভি এসি ওভারহেড সিস্টেমের দ্বারা সম্পন্ন হয়েছিল।
