ওশেনিয়ায় ইসলাম বলতে ওশেনিয়ার  মুসলমান এবং ইসলামকে বোঝায়। বর্তমান হিসাব অনুযায়ী, ওশেনিয়ায় মোট ৬২০,১৫৬ জন মুসলমান রয়েছে যাদের মধ্যে: অস্ট্রেলিয়ায় ৪৭৬,০০০ জন, নিউজিল্যান্ডে  ৪৮,১৫১ জন, ফিজিতে ৫২,৫২০ জন, নিউ ক্যালেডোনিয়াতে ৬,৩৫২ জন, পাপুয়া নিউ গিনিতে ২,২০০, সলোমন দ্বীপপুঞ্জে ৩৬০ জন, ভানুয়াতুতে ২২১ জন, টোঙ্গাতে ১১০ জন। ১ 
'গ্রিন মুন রাইজিং' শিরোনামে প্যাসিফিক ম্যাগাজিনের ২০০৭ সালে প্রকাশিত একটি নিবন্ধ অনুসারে, ভানুয়াতু, ফিজি, সলোমন দ্বীপপুঞ্জ, পাপুয়া নিউ গিনি এবং নিউ ক্যালেডোনিয়ার জনগণের মধ্যে ইসলামের অনুগামীদের সংখ্যা যথেষ্ট বৃদ্ধি পেয়েছে। মেলানেশিয়ায় হাজার হাজার আদিবাসী ইসলামে ধর্মান্তরিত হয়েছে। ২ 
পালাউতে প্রায় ৪০০ জন মুসলমান রয়েছেন, যেখানকার সরকার সম্প্রতি গুয়ান্তানামো বেতে আটককৃত কয়েকজন উইঘুরকে দ্বীপরাষ্ট্রটিতে বসতি স্থাপনের অনুমতি দিয়েছিল। ৩ 
ইসলাম ওশেনিয়ার কিছু অংশে কমপক্ষে ৪০০ বছর ধরে  রয়েছে। সপ্তদশ শতাব্দীর প্রথম দিকে নিউ গিনির লোকেরা যখন চীন এবং মালয় সাম্রাজ্যের সাথে বাণিজ্য করেছিল, তখন ওশেনিয়ায় প্রথমবারের মতো ইসলামের উপস্থিতি অনুভূত হয়েছিল। ৪ 
ওশেনিয়ার অন্যান্য অংশগুলি উনিশ শতক পর্যন্ত ইসলামের উপস্থিতি বোধ করেনি। উদাহরণস্বরূপ, ফিজিতে প্রথম মুসলিমরা এসেছিল যখন ১৮৭৯ সালে মুসলিম অভিবাসীরা একটি জাহাজে ফিজিতে চুক্তিবদ্ধ মজুরদের নিয়ে আসে। লিওনিডাস জাহাজের যাত্রীদের মধ্যে ২২% সদস্য ছিলেন মুসলমান, যা এই জাতীয় প্রথম জাহাজ ছিল।
