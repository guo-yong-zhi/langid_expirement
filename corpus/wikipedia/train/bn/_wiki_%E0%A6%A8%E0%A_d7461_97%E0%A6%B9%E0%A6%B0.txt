নয়ীম গহর  ১  হলেন বাংলাদেশের একজন প্রখ্যাত গীতিকার। বাংলাদেশের মুক্তিযুদ্ধে জনমত গঠন ও সঙ্গীত রচনার মাধ্যমে মুক্তিযোদ্ধা ও সাধারণ মানুষকে উদ্বুদ্ধ করার অনন্য সাধারণ অবদানের জন্য ২০১২ সালে তাকে “স্বাধীনতা ও মুক্তিযুদ্ধে স্বাধীনতা পুরস্কার” প্রদান করা হয়। ২ 
১৯৩৭ সালের ১৫ আগস্ট নয়ীম গহর মুন্সীগঞ্জ জেলার মুন্সীগঞ্জ সদর উপজেলার রামপাল ইউনিয়নের সিপাহীপাড়া গ্রামে জন্মগ্রহণ করেন। ১ 
১৯৭১ সালে বাংলাদেশের স্বাধীনতা যুদ্ধ চলাকালে সঙ্গীত রচনা ও ‘জন্ম আমার ধন্য হলো মা গো’ এবং ‘নোঙ্গর তোলো তোলো সময় যে হলো হলো’-এর মত কালজয়ী গানের মাধ্যমে মুক্তিযোদ্ধাদের সাহস যুগিয়েছেন তিনি। ১  ৩ 
বরেণ্য এ গীতিকার স্ট্রোক  করায় স্মৃতিশক্তি লোপ পায় এবং একই সাথে ঊরুতে একটি অস্ত্রোপচারের পর সেখানে পচন ধরায় ও দীর্ঘদিন বিছানায় থাকায় পিঠেও ক্ষতের সৃষ্টি হয়েছিলো। ৪  ফলশ্রুতিতে রাজধানী ঢাকার বঙ্গবন্ধু শেখ মুজিব মেডিকেল বিশ্ববিদ্যালয় হাসপাতালে দীর্ঘদিন চিকিৎসাধীন ছিলেন তিনি এবং এখানেই ২০১৫ সালের ৭ অক্টোবর মারা যান। ৫ 
বাংলাদেশের স্বাধীনতা যুদ্ধে অসাধারণ অবদানের জন্য ২০১২ সালে বাংলাদেশের “সর্বোচ্চ বেসামরিক পুরস্কার” ৬  ৭  ৮  হিসাবে পরিচিত “স্বাধীনতা পুরস্কার” প্রদান করা হয় তাকে। ২ 
