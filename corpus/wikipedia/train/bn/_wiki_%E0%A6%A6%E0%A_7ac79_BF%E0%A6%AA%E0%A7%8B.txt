দিয়াবাড়ি ডিপো হলো এমআরটি লাইন ৬-এর যাত্রাপথে অবস্থিত একটি ঢাকা মেট্রো রেলওয়ে ডিপো, এটি বাংলাদেশের উত্তর ঢাকার উত্তরা উত্তর স্টেশনের আগে অবস্থিত। এটি ঢাকার মেট্রো লাইনগুলোর সর্বপ্রথম ডিপো যা ২০২২ সালে নির্মিত হয়েছিলো যখন এমআরটি লাইন ৬ নির্মাণাধীন ছিল।
২০১৬ সালের সেপ্টেম্বরে দিয়াবাড়িতে লাইনটির ডিপো নির্মাণের কাজ শুরু হয়। ১  ২০২২ সালের জুন মাসে এর নির্মাণ কাজ শেষ হয়। ২  ডিপো এলাকায় ওয়ার্কশপ, ওয়াশিং শেড ও স্টোরেজ সহ ৫২টি কাঠামো রয়েছে। ডিপোতে ১৮টি ট্রেন থাকতে যায় যেগুলোকে ডিপোতে পৌঁছানোর জন্য উত্তরা উত্তর মেট্রো স্টেশন থেকে একটি ৩০০ মিটার দীর্ঘ ওয়ার্কশপ হয়ে উত্তর দিকে যেতে হবে। ৩  ডিপোতে একটি কার্যক্রম নিয়ন্ত্রণ কেন্দ্র রয়েছে যেখান থেকে নিয়ন্ত্রকের নির্দেশে লাইনে লাগানো রেডিও অ্যান্টেনা ব্যবহার করে ট্রেন চালকের সাথে যোগাযোগের মাধ্যমে ট্রেনগুলো নিয়ন্ত্রণ করা যেতে পারে। ৪  ডিপোতে একটি প্রদর্শনী ও তথ্য কেন্দ্র স্থাপনের পরিকল্পনা করা হয়েছিলো যাতে লোকেরা মেট্রো পরিষেবা সম্পর্কে অভিজ্ঞতা অর্জন করতে পারে। ৫  এটি ৬ সেপ্টেম্বর ২০২২-এ চালু হয়েছিলো। ৬ 
