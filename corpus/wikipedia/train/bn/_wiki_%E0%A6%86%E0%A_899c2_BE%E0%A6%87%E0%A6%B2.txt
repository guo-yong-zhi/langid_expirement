আর্কাইভ ফাইল হলো এমন একটি ফাইল যা মেটাডেটা সহ এক বা একাধিক কম্পিউটার ফাইলের সমন্বয়ে গঠিত। আর্কাইভ ফাইলগুলো একাধিক ডেটা ফাইল  সহজে একসাথে বহন ও সংরক্ষণ করার জন্য, অনেকগুলো ফাইল একক ফাইলে রুপান্তর করে সংগ্রহ করার জন্য ব্যবহার করা হয়। এছাড়া  কম সংরক্ষণ স্থান ব্যবহার করার উদ্দেশ্যে ফাইলগুলোকে সংকুচিত করতে ব্যবহৃত হয়। আর্কাইভ ফাইলগুলো প্রায়ই ডিরেক্টরি কাঠামো, ত্রুটি শনাক্তকরণ এবং সংশোধন সম্পর্কিত তথ্য, স্বেচ্ছাসেবী মন্তব্য সংরক্ষণ করে এবং কখনও কখনও গুপ্তায়ন ব্যবহার করে।
একটি নির্দিষ্ট ফাইল সামগ্রীর মধ্যে ফাইল সিস্টেমের ডেটা এবং মেটাডেটাগুলো সংরক্ষণ করা হয় এমন ক্ষেত্রে আর্কাইভ ফাইলগুলো বিশেষ দরকারি। উদাহরণ হিসেবে ইমেলের মাধ্যমে একটি ডিরেক্টরি কাঠামো পাঠানো অন্তর্ভুক্ত।
আর্কাইভের উদ্দেশ্যগুলো ছাড়া অন্যান্য উদ্দেশ্যেও  আর্কাইভ ফাইলগুলো ব্যবহার করা যেতে পারে। যেমন বিতরণ করার ক্ষেত্রে প্যাকেজিং সফটওয়্যারগুলির জন্য আর্কাইভ ফাইলগুলো প্রায়ই ব্যবহৃত হয়। কারণ সফটওয়্যারগুলোর বিষয়বস্তু প্রায়ই বেশ কয়েকটি ফাইল জুড়ে ছড়িয়ে থাকে। আর্কাইভটি তখন প্যাকেজ হিসাবে পরিচিত। আর্কাইভ ফাইলের ফরম্যাটটি একইরকম থাকলেও সামগ্রীগুলি সম্পর্কে অতিরিক্ত রীতিনীতি রয়েছে। যেমন এক্ষেত্রে ম্যানিফেস্ট ফাইলের প্রয়োজন হয় এবং ফলস্বরূপ ফরম্যাটটি প্যাকেজ ফরম্যাট হিসাবে পরিচিত। উদাহরণস্বরূপ ডেবিয়ানের জন্য দেব, জাভার জন্য জেআর এবং অ্যান্ড্রয়েডের জন্য APK অন্তর্ভুক্ত ।
বিভিন্ন ধরনের আর্কাইভ দ্বারা সমর্থিত বৈশিষ্ট্যগুলির মধ্যে রয়েছে:
আর্কাইভ ফরম্যাট বলতে একটি আর্কাইভ ফাইলের ফাইল ফরম্যাটকে বোঝায় । কিছু ডেভেলপার তাদের ফরম্যাটকে ভালভাবে সংজ্ঞায়িত করেছেন, যা একটি চলিত রীতিতে পরিনত হয়েছে এবং একাধিক বিক্রেতা এবং সম্প্রদায়ের দ্বারা তা সমর্থন লাভ করেছে।
বিভিন্ন ধরনের  আর্কাইভকে আলাদা করতে ব্যবহৃত ফাইলের নামের শেষাংশে জিপ, রার, ৭জেড এবং টার ব্যবহার করা হয়।
জাভা সর্বজনীন ব্যবহারের জন্য জার এবং  ওয়্যারের মতো আর্কাইভ এক্সটেনশনের চালু করেছিল । এগুলি বাইট-কোডের  বিনিময় করতে ব্যবহৃত হতো। কখনও কখনও এগুলি উৎস কোড এবং অন্যান্য পাঠ্য, এইচটিএমএল এবং এক্সএমএল ফাইল বিনিময় করতেও ব্যবহৃত হয়। ডিফল্টরূপে তারা সকলেই সংকুচিত হতে পারে।
আর্কাইভ ফাইলগুলোতে ত্রুটি শনাক্তকরণের জন্য প্রায়ই প্যারীটি বিট এবং অন্যান্য চেকসাম ব্যবহার করা যায়। উদাহরণস্বরূপ জিপ ফাইলগুলি একটি চক্রীয় রিডানডেন্সি চেক  ব্যবহার করে। রার আর্কাইভগুলোতে রিডানড্যান্ট ত্রুটি সংশোধন ডেটা  অন্তর্ভুক্ত থাকতে পারে।
আর্কাইভ ফাইলগুলি মাঝে মাঝে পৃথক প্যারিটি আর্কাইভ  ফাইলগুলির সাথে যুক্ত থাকে। যা অতিরিক্ত ত্রুটি শনাক্তকরণ এবং পুনরুদ্ধারের জন্য ব্যবহৃত হয়। বিশেষত বহু-ফাইল সমন্বিত কোনো আর্কাইভে হারিয়ে যাওয়া ফাইলগুলি পুনরুদ্ধারে ব্যবহৃত হয়।
