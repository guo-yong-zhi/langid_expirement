অ্যাথলেটিক ফুটবল ক্লাব বোর্নমাথ , ইংরেজি  AFC Bournemouth; এছাড়াও এএফসি বোর্নমাথ নামে পরিচিত) হচ্ছে বোর্নমাথ ভিত্তিক একটি ইংরেজ পেশাদার ফুটবল ক্লাব। এই ক্লাবটি বর্তমানে ইংল্যান্ডের দ্বিতীয় স্তরের ফুটবল লিগ ইএফএল চ্যাম্পিয়নশিপে খেলে। এই ক্লাবটি প্রথমে ১৮৯০ সালে বস্কোম্ব জন'স ইন্সিটিউট নামে এবং ১৮৯৯ সালে বস্কোম্ব ফুটবল ক্লাব হিসেবে প্রতিষ্ঠিত হয়েছে। এএফসি বোর্নমাথ তাদের সকল হোম ম্যাচ ঐতিহ্যগতভাবে বোর্নমাথের ডিন কোর্টে খেলে থাকে; যার ধারণক্ষমতা হচ্ছে ১১,৩৬৪। বর্তমানে এই ক্লাবের ম্যানেজারের দায়িত্ব পালন করছেন জেসন টিন্ডল এবং সিইও-এর দায়িত্ব পালন করছেন জেফ মস্টিন। ইংরেজ রক্ষণভাগের খেলোয়াড় স্টিভ কুক এই ক্লাবের অধিনায়কের দায়িত্ব পালন করছেন।
ঘরোয়া ফুটবলে, এএফসি বোর্নমাথ এপর্যন্ত ২টি শিরোপা জয়লাভ করেছে; যার মধ্যে ১টি ইএফএল চ্যাম্পিয়নশিপ শিরোপা অন্যতম।
