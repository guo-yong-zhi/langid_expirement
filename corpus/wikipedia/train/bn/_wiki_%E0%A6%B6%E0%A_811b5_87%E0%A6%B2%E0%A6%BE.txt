শিওহর জেলা হল ভারতের বিহার রাজ্যের ৩৯টি জেলার অন্যতম। এই জেলার সদর শহর শিওহর। জেলাটি তিরহূত বিভাগের অন্তর্গত। ১৯৯৪ সালে সীতামঢ়ী জেলা বিভাজিত করে এই জেলা গঠন করা হয়। বিশিষ্ট হিন্দি ঔপন্যাসিক ড. ভগবতী শরণ মিশ্র ছিলেন এই জেলার প্রথম জেলাশাসক।
২০১১ সালের জনগণনা অনুসারে, শেখপুরা জেলার পরেই এই জেলা বিহারের দ্বিতীয় সর্বনিম্ন জনবহুল জেলা। ১ 
শিওহর জেলার আয়তন ৩৪৯ বর্গকিলোমিটার । ২ 
২০০৬ সালে ভারত সরকারের পঞ্চায়েত মন্ত্রক দেশের ২৫০টি সর্বাধিক অনগ্রসর জেলার তালিকায় শিওহর জেলার নাম নথিভুক্ত করে। ৩  বিহারের যে ৩৬টি জেলা অনগ্রসর অঞ্চল অনুদান তহবিল কর্মসূচির অধীনে অনুদান পেয়ে থাকে, এই জেলা তার মধ্যে অন্যতম। ৩ 
শিওহর জেলায় একটি মাত্র মহকুমা রয়েছে। এটি হল শিওহর মহকুমা। এই মহকুমাটি আবার পাঁচটি ব্লকে বিভক্ত। এগুলি হল: শিওহর, তারিয়ানি, পিপরাহি, দুমরি-কাতসারি ও পূর্ণহিয়া।
২০১১ সালের জনগণনা অনুসারে, শিওহর জেলার জনসংখ্যা ৬৫৬,৯১৬। ১  এই জেলার জনসংখ্যা মন্টিনিগ্রো রাষ্ট্র ৪  বা মার্কিন যুক্তরাষ্ট্রের ভেরমন্ট রাজ্যের জনসংখ্যার প্রায় সমান। ৫  জনসংখ্যার হিসেবে ভারতের ৬৪০টি জেলার মধ্যে এই জেলার স্থান ৫১১তম। ১  এই জেলার জনঘনত্ব ১,৮৮২ জন প্রতি বর্গকিলোমিটার । ১ .২০০১-২০১১ দশকে এই জেলার জনসংখ্যা বৃদ্ধির হার ছিল  ২৭.৩২%। ১ 	শিওহর জেলার লিঙ্গানুপাতের হার প্রতি ১০০০ পুরুষে ৮৯০ জন মহিলা ১  এবং সাক্ষরতার হার ৫৬%। ১ 
টেমপ্লেট:Tirhut Division
