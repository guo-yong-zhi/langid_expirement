মধ্য আফ্রিকান প্রজাতন্ত্র জাতীয় ফুটবল দল  হচ্ছে আন্তর্জাতিক ফুটবলে মধ্য আফ্রিকান প্রজাতন্ত্রের প্রতিনিধিত্বকারী পুরুষদের জাতীয় দল, যার সকল কার্যক্রম মধ্য আফ্রিকান প্রজাতন্ত্রের ফুটবলের সর্বোচ্চ নিয়ন্ত্রক সংস্থা মধ্য আফ্রিকান ফুটবল ফেডারেশন দ্বারা নিয়ন্ত্রিত হয়। এই দলটি ১৯৬৪ সাল হতে ফুটবলের সর্বোচ্চ সংস্থা ফিফার এবং ১৯৬৮ সাল হতে তাদের আঞ্চলিক সংস্থা আফ্রিকান ফুটবল কনফেডারেশনের সদস্য হিসেবে রয়েছে। ১৯৫৬ সালে, মধ্য আফ্রিকান প্রজাতন্ত্র প্রথমবারের মতো আন্তর্জাতিক খেলায় অংশগ্রহণ করেছে; উবাঙ্গি-শারিতে অনুষ্ঠিত উক্ত ম্যাচে মধ্য আফ্রিকান প্রজাতন্ত্র উবাঙ্গি-শারি হিসেবে ফরাসি ক্যামেরুনকে কাছে ৫–১ গোলের ব্যবধানে পরাজিত করেছে।
৫০,০০০ ধারণক্ষমতাবিশিষ্ট বার্থেলেমি বোগান্দা স্টেডিয়ামে বন্য জন্তু নামে পরিচিত এই দলটি তাদের সকল হোম ম্যাচ আয়োজন করে থাকে। এই দলের প্রধান কার্যালয় মধ্য আফ্রিকান প্রজাতন্ত্রের রাজধানী বাঁগিতে অবস্থিত। বর্তমানে এই দলের ম্যানেজারের দায়িত্ব পালন করছেন ফ্রঁসোয়া জাহুই এবং অধিনায়কের দায়িত্ব পালন করছেন আতলেতিকো মাদ্রিদের মধ্যমাঠের খেলোয়াড় জেফ্রি কন্দোগবিয়া।
মধ্য আফ্রিকান প্রজাতন্ত্র এপর্যন্ত একবারও ফিফা বিশ্বকাপে অংশগ্রহণ করতে পারেনি। অন্যদিকে, আফ্রিকা কাপ অফ নেশন্সেও মধ্য আফ্রিকান প্রজাতন্ত্র এপর্যন্ত একবারও অংশগ্রহণ করতে সক্ষম হয়নি।
নরমান বোকান্দা, ফক্সি কেথেবোয়ামা, ফ্রাঙ্কলিন আনজিতে, ইলার মমি এবং জেফ্রি কন্দোগবিয়ার মতো খেলোয়াড়গণ মধ্য আফ্রিকান প্রজাতন্ত্রের জার্সি গায়ে মাঠ কাঁপিয়েছেন।
ফিফা বিশ্ব র‌্যাঙ্কিংয়ে, ২০১২ সালের অক্টোবর মাসে প্রকাশিত র‌্যাঙ্কিংয়ে মধ্য আফ্রিকান প্রজাতন্ত্র তাদের ইতিহাসে সর্বোচ্চ অবস্থান  অর্জন করে এবং ২০০৯ সালের জুলাই মাসে প্রকাশিত র‌্যাঙ্কিংয়ে তারা ২০২তম স্থান অধিকার করে, যা তাদের ইতিহাসে সর্বনিম্ন। অন্যদিকে, বিশ্ব ফুটবল এলো রেটিংয়ে মধ্য আফ্রিকান প্রজাতন্ত্রের সর্বোচ্চ অবস্থান হচ্ছে ৭৯তম  এবং সর্বনিম্ন অবস্থান হচ্ছে ১৬৪। নিম্নে বর্তমানে ফিফা বিশ্ব র‌্যাঙ্কিং এবং বিশ্ব ফুটবল এলো রেটিংয়ে অবস্থান উল্লেখ করা হলো:
