নোয়াখালী সরকারি বালিকা উচ্চ বিদ্যালয় বাংলাদেশের নোয়াখালীতে অবস্থিত একটি শিক্ষাপ্রতিষ্ঠান। এটি মেয়েদের জন্য  ১৯৩৪ সালে প্রতিষ্ঠিত। তৎকালীন জমিদার কন্যা মেজদিদি নামে পরিচিত ছিলেন তিনি মাইজদীতে মেয়েদের শিক্ষার জন্য একটি স্কুল প্রতিষ্ঠা করেন, যা ১৯৬৩ সালে সরকারি বিদ্যালয় হিসাবে অন্তর্ভুক্ত হয়। বর্তমানে এটি নোয়াখালী জেলার শ্রেষ্ঠ বিদ্যালয়গুলোর একটি হিসাবে বিবেচিত। বর্তমানে এই বিদ্যালয়টি নোয়াখালী সদর উপজেলার মাইজদী শহরের অন্তর্গত। ১ 
১৯৬৩ সালে এই বিদ্যালয়টি প্রতিষ্ঠিত হলেও এর ইতিহাস অনেকটাই ভিন্ন। তৎকালীন নোয়াখালীতে দুইটি বালিকা বিদ্যালয় মিলে মাধ্যমিক পর্যন্ত শিক্ষাদান করতো। প্রথম শ্রেণি থেকে ষষ্ঠ শ্রেণি পর্যন্ত শিক্ষাদানের ভার ছিলো সরকারি বালিকা এম. ই. স্কুলের উপর। পরবর্তীতে সপ্তম শ্রেণি থেকে দশম শ্রেণি পর্যন্ত পাঠদানের ভার ছিলো উমা গার্লস হাই স্কুলের উপর, যেটি প্রতিষ্ঠিত হয়েছিল ১৯৩৫ সালে। পাকিস্তান আমলে প্রতিটি জেলায় একটি করে বালিকা উচ্চ বিদ্যালয় গঠনের সিদ্ধান্ত হলে এম. ই. স্কুল ও উমা গার্লস স্কুলকে একীভূত করে ১৯৬৩ সালে প্রতিষ্ঠা করা হয় নোয়াখালী সরকারি বালিকা উচ্চ বিদ্যালয়। ২  
বর্তমানে এ বিদ্যালয়ে ৫ম থেকে ১০ম শ্রেণি পর্যন্ত ৬টি ক্লাসে মোট ২৪টি শাখা রয়েছে। এরমধ্যে প্রাতঃ শাখায় ১২টি এবং দিবা শাখায় ১২টি করে শাখা রয়েছে।  ৩ 
বিদ্যালয়টি মূলত একটি প্রাথমিক বিদ্যালয় সংযুক্ত মাধ্যমিক বিদ্যালয়। বিদ্যালয়টিতে শুধুমাত্র মেয়েদের অধ্যায়নের সুযোগ থাকে। বিদ্যালয়টির প্রাথমিক অংশে ৫ম শ্রেণির শিক্ষার্থীরা এবং মাধ্যমিক অংশে ৬ষ্ঠ, ৭ম, ৮ম, ৯ম ও ১০ম শ্রেণির শিক্ষার্থীরা অধ্যায়ন করে। ৫ম শ্রেণীর শিক্ষার্থীরা সুধারাম থানার অন্তর্ভুক্ত হয়ে প্রাথমিক শিক্ষা সমাপনী পরীক্ষা দেয়। 
পূর্বে,২০১৯ শিক্ষাবর্ষ পর্যন্ত প্রতি বছর নভেম্বর বা ডিসেম্বর মাসে শূন্য আসনে শিক্ষার্থী ভর্তির বিজ্ঞপ্তি প্রকাশ করা হতো। ভর্তি পরীক্ষায় কৃতকার্য শিক্ষার্থীদের তথ্য ১ম ও ২য় মেধাতালিকায় এবং ১ম ও ২য় অপেক্ষমান তালিকায় বিজ্ঞপ্তির মাধ্যমে প্রকাশ করা হতো। 
২০২১ ও ২০২২ শিক্ষাবর্ষে করোনা ভাইরাসের অতিমারির কারণে কেন্দ্রীয়ভাবে লটারির মাধ্যমে শিক্ষার্থী নির্বাচন ও ভর্তি কার্যক্রম সম্পন্ন করা হয়। 
বিদ্যালয়ে পাবলিক পরীক্ষায় অংশগ্রহণকারী শিক্ষার্থীদের পাশের হার ১০০%। ৪  
শিক্ষার্থীদের খেলাধুলার জন্য একটি মাঠ রয়েছে, যা মূল ভবনের সামনেই অবস্থিত। মাঠটি বিদ্যালয়ের বার্ষিক ক্রীড়া প্রতিযোগিতা, আন্তঃশ্রেণী ক্রীড়া প্রতিযোগিতা আয়োজনে ব্যবহৃত হয়। 
বিদ্যালয়ে পদার্থবিজ্ঞান, রসায়নবিজ্ঞান, জীববিজ্ঞান, কম্পিউটার, কৃষি ইত্যাদি বিষয়ে শিক্ষার্থীদের গবেষণার জন্য রয়েছে ল্যাব। এসব ল্যাবে বহু মূল্যবান যন্ত্রপাতি রয়েছে। শিক্ষার্থীদের ব্যবহারিক বিষয়ে জ্ঞান লাভের জন্য এসব উপকরণ ব্যবহৃত হয়। 
বিদ্যালয়টিতে রয়েছে বিশাল একটি গ্রন্থাগার। এতে রয়েছে বিভিন্ন ধরনের নামী-দামী কয়েক হাজার বই। শিক্ষার্থীরা এখানে স্বাচ্ছন্দ্যে বসে পড়তে পারে এবং তাদের পছন্দের বই নির্দিষ্ট সময়ের জন্য বাড়ি নিয়ে যেতে পারে। 
বছরজুড়েই বিদ্যালয়ে নানা রকম সাংস্কৃতিক কর্মকাণ্ড পালন করা হয়। শহীদ দিবস, স্বাধীনতা দিবস, বিজয় দিবস, জাতির জনকের জন্মদিন ও বিভিন্ন রাষ্ট্রীয় অনুষ্ঠান যথাযথ মর্যাদার সাথে পালিত হয়। বর্ষবরণ, বাসন্তী উৎসব ইত্যাদি নানা রকম অনুষ্ঠান ছাত্রী-শিক্ষক সম্মিলিতভাবে পালন করে। এছাড়াও প্রতি বছরই আয়োজিত হয় শিক্ষা সফর। 
এ বিদ্যালয়ে ০৩টি সংগঠন আছে। 
[[
