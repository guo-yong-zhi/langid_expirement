আসাম পশু চিকিৎসা বিজ্ঞান মহাবিদ্যালয় হল আসামের পশু চিকিৎসা বিভাগের প্রথম সারির শিক্ষা প্রতিষ্ঠান। খানাপারাতে অবস্থিত মহাবিদ্যালয়টির স্থাপনাকাল ১৯৪৮ সন। আসামের পশু চিকিৎসা এবং পশু পালনের ক্ষেত্রে পশু চিকিৎসা বিজ্ঞান মহাবিদ্যালয় মুখ্য ভূমিকা নিয়ে আসছে৷ পশুপালনের মাধ্যমে গ্রাম্য অর্থনীতি সবল করার ক্ষেত্রে এই মহাবিদ্যালয়ের গুরুত্বপূর্ণ অবদান আছে৷
প্রথমে ১৯৪৮ সালে নগাঁওতে এই মহাবিদ্যালয়টি স্থাপন করা হয়৷ সেইসময়ে পশু চিকিৎসা বিজ্ঞানের তিন বছরের ডিপ্লোমা পাঠক্রম দেওয়া হয়েছিল৷ এবং প্রথমবার ৩৩ জন ছাত্র ভর্তি করেছিল। ১৯৫০ সালে মহাবিদ্যালয়টি গুয়াহাটির চেনীকুঠীতে স্থানান্তরিত হয়৷ তারপর ১৯৬০ সালে বর্তমানের স্থান খানাপারায় আনা হয়৷ ১৯৬৯ সালে খানাপারার পশু চিকিৎসা বিজ্ঞান মহাবিদ্যালয়কে আসাম কৃষি বিশ্ববিদ্যালয়ের অংশ হিসাবে ঘোষণা করা হয়৷ ১ 
প্রতিবছর আসামভিত্তিক বাছাই পরীক্ষার মাধ্যমে ৫৫  আসামের ছাত্র-ছাত্রীকে ভর্তির সুবিধা দেয়া হয়৷ উত্তর-পূর্বের অন্য রাজ্যগুলি থেকেও ২৬ ছাত্র-ছাত্রী ভর্তির সুবিধা লাভ করে৷ এছাড়াও ভারতীয় পশুচিকিৎসা পরিষদের  দ্বারা নির্বাচিত কয়েকজন ছাত্র-ছাত্রী এখানে পড়তে পারে৷ তদুপরি ভারতের নিকটস্থ বন্ধুরাষ্ট্রের ছাত্র-ছাত্রীর জন্যেও পড়ার সুবিধা আছে৷
পশু চিকিৎসা বিজ্ঞান মহাবিদ্যালয়ে পশুচিকিৎসা এবং পশুপালন বিষয়ে স্নাতক, স্নাতকোত্তর এবং ডক্টরেট ডিগ্রী প্রদান করা হয়৷ মোট ১৯ টা বিভাগ আছে৷ সেগুলি হল:
স্নাতক পাঠক্রম পাঁচ বছরের, স্নাতকোত্তর পাঠক্রম দুবছরের এবং ডক্টরেট পাঠক্রম তিন বছরের হয়৷ উপর্যুক্ত যেকোনো বিভাগে স্নাতকোত্তর এবং ডক্টরেট ডিগ্রী নিতে পারে৷ এই বিভাগসমূহ ছাড়াও গরু, মোষ, ছাগল, গাহরি এবং ব্রইলারের ফার্ম আছে৷ ছাত্র-ছাত্রীদের অভ্যাস করার জন্য আছে একটি পশুচিকিৎসালয়।
পশু চিকিৎসা বিজ্ঞান মহাবিদ্যালয়ের বার্ষিক পত্রিকাটি হল ‘’ভেটকল’’। ১৯৫৫ সাল থেকেই প্রতি বছরে নিয়মিতভাবে ভেটকল প্রকাশ পেয়ে আসছে। ২০১৪ সাল পর্যন্ত ভেটকলের চত্বারিংশত্তম সংখ্যা প্রকাশ পেয়েছে।
