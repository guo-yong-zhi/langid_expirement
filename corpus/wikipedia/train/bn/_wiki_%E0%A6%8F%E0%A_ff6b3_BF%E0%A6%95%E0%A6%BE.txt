ক্রিকেট খেলায় একজন খেলোয়াড় কর্তৃক একদিনের আন্তর্জাতিকের একটি ইনিংসে ব্যাটিং করে সেঞ্চুরি  করা তার ব্যাটিং প্রতিভার উল্লেখযোগ্য ঘটনা। ১  ২  মার্চ, ২০২১ সালের  মার্চ  পর্যন্ত ১০টি পৃথক আন্তর্জাতিক দলের ১৬জন খেলোয়াড় এ অর্জনের সাথে নিজেদেরকে জড়িয়ে রেখেছেন। দশটি পূর্ণাঙ্গ সদস্যভূক্ত দলের মধ্যে আটটি দেশের খেলোয়াড় ওডিআই অভিষেকে সেঞ্চুরি পেয়েছেন। বাংলাদেশ ও শ্রীলঙ্কার কোন খেলোয়াড় এ অর্জনের সাথে নিজেদেরকে সম্পৃক্ত করতে পারেননি। ৩ 
ইংল্যান্ডের ডেনিস অ্যামিস ওডিআই অভিষেকে প্রথম খেলোয়াড় হিসেবে সেঞ্চুরি পেয়েছেন। ১৯৭২ সালে প্রুডেন্সিয়াল ট্রফির প্রথম খেলায় সফরকারী অস্ট্রেলিয়ার বিপক্ষে ১৩৪ বলে ১০৩ রান তুলেন। ক  তার ব্যক্তিগত রানকে পরবর্তীতে ওয়েস্ট ইন্ডিজের ডেসমন্ড হেইন্স ১৯৭৮ সালে অস্ট্রেলিয়ার বিপক্ষে ১৪৮ রানে অতিক্রম করেন। ৩  ২০২০ সাল পর্যন্ত তার এ ব্যক্তিগত সংগ্রহটি অভিষেক ওডিআইয়ে সর্বোচ্চ হিসেবে বিবেচিত হয়ে আসছে।
১৯৯২ সালের ক্রিকেট বিশ্বকাপে শ্রীলঙ্কার বিপক্ষে জিম্বাবুয়ের অ্যান্ডি ফ্লাওয়ার তার প্রথম ওডিআইয়ে অভিষেক ঘটিয়ে অপরাজিত ১১৫ রান তুলেন। তার এ সেঞ্চুরিটি অদ্যাবধি বিশ্বকাপে অভিষিক্ত যে-কোন খেলোয়াড়ের একমাত্র ঘটনা। ৫ 
সেপ্টেম্বর, ১৯৯৫ সালে পাকিস্তানের সেলিম এলাহী সর্বকনিষ্ঠ খেলোয়াড় হিসেবে মাত্র ১৮ বছর বয়সে সেঞ্চুরি করেন। কিন্তু তখনো তার প্রথম-শ্রেণীর ক্রিকেটে অভিষেক ঘটেনি। ৬  ৭  ৮  ১৯৭২ থেকে ১৯৯৫ সালের মধ্যে মাত্র চারজন খেলোয়াড় তাদের ওডিআই অভিষেকে সেঞ্চুরি করতে পেরেছেন। কিন্তু ২০০৯ সালের পর থেকে এগারোজন খেলোয়াড় এ অর্জনের সাথে নিজেকে জড়িয়ে রেখেছেন। ৩ 
সাম্প্রতিককালে দক্ষিণ আফ্রিকার রিজা হেনড্রিক্স অভিষেকে সেঞ্চুরি করেছেন। ৫ আগস্ট, ২০১৮ তারিখে শ্রীলঙ্কার বিপক্ষে তিনি ৮৮ বলে ১০২ রান তুলেন। ৯  হেইন্স ও মার্ক চ্যাপম্যান বাদে বাদ-বাকী সকলের স্ট্রাইক রেট ১০০-এর নিচে ছিল। সেঞ্চুরিকারী ক্রিকেটারদের মধ্যে বারোজন তাদের দলের জয়ে অবদান রাখেন। মাত্র তিনজন দলের জয় থেকে বঞ্চিত হন। খ  ৩ 
