কনরাড গেসনার  ছিলেন একজন সুইস প্রকৃতিবিজ্ঞানী। শৈশবে তার বাবা ও মার মৃত্যুর পর তার কাকা, যিনি ছিলেন একজন দরিদ্র, অশিক্ষিত কারিগর, তাকে মানুষ করেন। নিজের অক্লান্ত চেষ্টায় ও জ্ঞানার্জনের প্রচণ্ড নেশায় অধ্যয়ন শেষ করে তিনি ১৫৫৭ সালে লাউজেন বিশ্ববিদ্যালয়ে গ্রিক ভাষার অধ্যাপক হিসেবে যোগ দেন ও চার বছর পর জুরিখে চলে গিয়ে চিকিৎসকের পেশা গ্রহণ করেন, সেখানেই প্লেগে তার মৃত্যু হয়। তার প্রধান গবেষণা ও অবদান প্রাণীবিজ্ঞানে, একশ বছরেরও বেশি সময় ধরে যার প্রভাব অক্ষুণ্ণ ছিল। উদ্ভিদবিজ্ঞান নিয়েও তিনি অনুশীলন করেছিলেন। সংগ্রহ করেছিলেন উদ্ভিদের নমুনা, স্থাপন করেছিলেন উদ্ভিদ প্রাঙ্গণ, উদ্ভিদের শ্রেণি বিভাজন করে ও তাদের ভেষজগুণ বর্ণনা করে রচনা করেছিলেন একাধিক বই। লিখেছিলেন ভাষা বিষয়ক বই ও প্রথম আন্তর্জাতিক গ্রন্থপঞ্জিকোষ "দি ইউনিভার্সাল লাইব্রেরি'। জার্মান, ফরাসি, ইঙরেজি, ইতালীয়, গ্রিক, লাতিন ও বিভিন্ন প্রাচ্য ভাষা তার জানা ছিল। ১ 
