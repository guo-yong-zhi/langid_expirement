রস কাউন্টি ফুটবল ক্লাব  হচ্ছে ডিংওয়াল ভিত্তিক একটি স্কটিশ পেশাদার ফুটবল ক্লাব। এই ক্লাবটি বর্তমানে স্কটল্যান্ডের শীর্ষ স্তরের ফুটবল লীগ স্কটিশ প্রিমিয়ারশিপে খেলে। এই ক্লাবটি ১৯২৯ সালে প্রতিষ্ঠিত হয়েছে। রস কাউন্টি এফসি তাদের সকল হোম ম্যাচ ডিংওয়ালের ভিক্টোরিয়া পার্কে খেলে থাকে; যার ধারণক্ষমতা হচ্ছে ৬,৫৪১। বর্তমানে এই ক্লাবের ম্যানেজারের দায়িত্ব পালন করছেন স্টিভেন ফার্গুসন ও স্টুয়ার্ট কেটলওয়েল এবং সভাপতির দায়িত্ব পালন করছেন রয় ম্যাকগ্রেগর। স্কটিশ রক্ষণভাগের খেলোয়াড় মার্কাস ফ্রেসার এই ক্লাবের অধিনায়কের দায়িত্ব পালন করছেন।
ঘরোয়া ফুটবলে, রস কাউন্টি এফসি এপর্যন্ত ৮টি শিরোপা জয়লাভ করেছে; যার মধ্যে ২টি স্কটিশ দ্বিতীয় স্তরের লীগ, ১টি স্কটিশ দ্বিতীয় বিভাগ, ১টি স্কটিশ তৃতীয় বিভাগ, ১টি স্কটিশ লীগ কাপ এবং ৩টি স্কটিশ চ্যালেঞ্জ কাপ শিরোপা রয়েছে।
টেমপ্লেট:রস কাউন্টি ফুটবল ক্লাব
টেমপ্লেট:স্কটিশ প্রিমিয়ারশিপ
