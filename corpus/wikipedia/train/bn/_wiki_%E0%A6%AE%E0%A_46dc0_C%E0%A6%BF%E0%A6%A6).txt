মহিউদ্দিন আহমেদ  বাংলাদেশের মুন্সীগঞ্জ জেলার রাজনীতিবিদ ও মুক্তিযুদ্ধের সংগঠক যিনি তৎকালীন মুন্সীগঞ্জ-৪ আসনের সংসদ সদস্য ছিলেন। ১ 
মহিউদ্দিন ১০ মে ১৯৪১ সালে মুন্সীগঞ্জের বাংলাবাজার ইউনিয়নের কাইজ্জার চর গ্রামে জন্মগ্রহণ করেন। তার পিতা ওসমান গনি ও মাতা মলুদা বেগম। তিনি ১৯৬১ সালে মুন্সীগঞ্জ বহুমুখী উচ্চবিদ্যালয় থেকে এসএসসি পাশ করে সরকারী হরগঙ্গা কলেজ থেকে এইচএসসি ও স্নাতক পাশ করেন। পরবর্তীতে তিনি ঢাকা বিশ্ববিদ্যালয়ে লেখাপড়া করেন। ২ 
মহিউদ্দিন তিনবার কেন্দ্রীয় ছাত্রলীগের ক্রীড়া সম্পাদক ছিলেন। তিনি মুন্সীগঞ্জ জেলা আওয়ামী লীগ সভাপতি ও মুন্সীগঞ্জ জেলা পরিষদ চেয়ারম্যান। শেখ মুজিবুর রহমানের চীফ সিকিউরিটি অফিসার ছিলেন তিনি।  ৬ দফা আন্দোলন, ভাষা আন্দোলন, ১৯৫৪ সালের যুক্তফ্রন্ট নির্বাচন ও মুক্তিযুদ্ধসহ তৎকালীন সকল রাজনৈতিক কর্মকাণ্ডে তিনি সক্রিয় ভূমিকা রাখেন। ১৯৮৬ সালের তৃতীয় জাতীয় সংসদ নির্বাচনে তিনি বাংলাদেশ আওয়ামী লীগের প্রার্থী হিসেবে তৎকালীন মুন্সীগঞ্জ-৪ আসন থেকে সংসদ সদস্য নির্বাচিত হন। ১ 
