প্রভাস সরকার  একজন ব্রিটিশ বিরোধী স্বাধীনতা আন্দোলনের বিপ্লবী ও বাঙালি শ্রমিক নেতা।
বিপ্লবী প্রভাস সরকার অধুনা উত্তর চব্বিশ পরগণা জেলার বেলঘরিয়ায় জন্মগ্রহণ করেছিলেন ১৯০৭ সালে। ম্যাট্রিক পাশ করে এল এম এফ কোর্সে ডাক্তারী পড়ার সময় বিপ্লবী রাজনীতিতে যোগ দেন।
১৯৩০ সালে লবণ সত্যাগ্রহতে যোগ দেন। পুলিশের গ্রেপ্তারি মেদিনীপুর থেকে বরাহনগরে এসে আত্মগোপন করেছিলেন। ১৯৩২ সালে ডাক্তারী পড়তে পড়তেই রাজনৈতিক ডাকাতির অভিযোগে গ্রেপ্তার হন তিনি। জেলে থাকার সময় বিএ ও ঢাকাতে অন্তরীন অবস্থায় অর্থনীতিতে এম এ পাশ করেন প্রভাস। জেলের ভেতরে কমিউনিস্ট কনসলিডেশনে যোগ দেন এবং অন্যন্য বামপন্থী নেতৃবৃন্দের সংস্পর্শে মার্ক্সবাদ চর্চা শুরু হয় তার। ভারতের কমিউনিস্ট পার্টির সদস্য হিসেবে বিভিন্ন স্থানে শ্রমিক আন্দোলন পরিচালনা করেন। ১৯৩৯ সালে ধানবাদে যান কয়লাখনি শ্রমিকদের মধ্যে সংগঠন গড়ে তোলার উদ্দেশ্যে। সেখানে তার চেষ্টায় কমিউনিস্ট আন্দোলন গড়ে ওঠে। নিজের বাসভূমি বেলঘরিয়া, কামারহাটি অঞ্চলে রাজনৈতিক কর্মী সংগঠন তৈরি করে তুলতে তৎপর হন তিনি। ১৯৪৮ সালে কমিউনিস্ট পার্টি বেআইনি ঘোষিত হলে তিনি আবার বিহার পুলিশের হাতে ধরা পড়েন। ১ 
৩১ জানুয়ারী, ১৯৫১ সালে ভগ্নদেহে মানসিকভাবে বিপর্যস্ত অবস্থায় আত্মহত্যা করেন এই বিপ্লবী। ১ 
