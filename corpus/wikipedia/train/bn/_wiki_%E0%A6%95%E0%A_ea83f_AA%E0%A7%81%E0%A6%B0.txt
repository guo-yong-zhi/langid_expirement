কেষ্টপুর বা কৃষ্ণপুর হল বিধাননগর পৌরসংস্থার অন্তর্গত একটি অঞ্চল। এটি কাজী নজরুল ইসলাম সরণি বা ভিআইপি রোডের পাশে ও কেষ্টপুর খাল ১  সংলগ্ন এলাকা নিয়ে এই জনপথটি গড়ে উঠেছে। এখান থেকে নেতাজি সুভাষচন্দ্র বসু আন্তর্জাতিক বিমানবন্দর মাত্র ৭ কিলোমিটার দূরত্বে অবস্থিত। এটি ভিআইপি রোড-এর একটি ব্যস্ত এলাকা। এই অঞ্চলটির অবস্থান খুবই গুরুত্বপূর্ণ কারণ এখান থেকে সামান্য দূরত্বে নবদিগন্ত ইন্ডাস্ট্রিয়াল টাউনশিপ, রাজারহাট, নিউ টাউনের মতো কলকাতার গুরুত্বপূর্ণ অঞ্চলগুলোর অবস্থান।
কেষ্টপুর থেকে বারাসত, রাজারহাট, দমদম, হাওড়া ও বৃহত্তর কলকাতার বিভিন্ন এলাকার সঙ্গে বাস যোগাযোগ রয়েছে। এখান থেকে সরকারী বা বেসরকারী উভয় বাস এবং এসি বাস পরিসেবা চালু আছে। এছাড়া স্বল্প দূরত্বের জন্য এখানে অটোরিক্সা ও টোটো পরিসেবা ব্যবস্থা আছে। ২  ৩ 
২০১৬ সালের রেল বাজেটে কলকাতা মেট্রোর পূর্ব-পশ্চিম মেট্রো করিডরের বর্ধিত পথে কেষ্টপুর যুক্ত হতে চলেছে।
