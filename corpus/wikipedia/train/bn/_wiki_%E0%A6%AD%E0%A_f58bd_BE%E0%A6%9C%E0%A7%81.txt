ভি. বিক্রমরাজু  প্রথিতযশা ও সাবেক ভারতীয় আন্তর্জাতিক ক্রিকেট আম্পায়ার। ১৯৮৫ থেকে ১৯৮৮ সময়কালে ২টি টেস্ট ও ৫টি একদিনের আন্তর্জাতিক  পরিচালনা করেছেন তিনি। ১  তন্মধ্যে, টেস্ট ক্রিকেটের ইতিহাসের দ্বিতীয় টাই টেস্টে আম্পায়ার হিসেবে খেলা পরিচালনা করেছিলেন তিনি।
৩১ ডিসেম্বর, ১৯৮৪ তারিখে কোলকাতার ইডেন গার্ডেনে ভারত-ইংল্যান্ডের মধ্যকার টেস্টের মাধ্যমে অভিষেক পর্ব সম্পন্ন হয় তার। ঐতিহাসিক টাই টেস্ট পরিচালনা করে স্মরণীয় করে রেখেছেন নিজেকে। ১৮-২২ সেপ্টেম্বর, ১৯৮৬ তারিখে মাদ্রাজের এমএ চিদাম্বরম স্টেডিয়ামে ভারত-অস্ট্রেলিয়ার মধ্যকার তিন টেস্ট সিরিজের প্রথম টেস্ট অনুষ্ঠিত হয়েছিল। টেস্ট ক্রিকেটের ইতিহাসের দ্বিতীয় ও অদ্যাবধি সর্বশেষ টাই টেস্টে স্বদেশী দারা দোতিওয়ালাকে সাথে নিয়ে খেলা পরিচালনা করেছিলেন। ১১শ ব্যাটসম্যান মনিন্দর সিংকে এলবিডব্লিউ সিদ্ধান্ত প্রদানের মাধ্যমে অস্ট্রেলীয় অফ স্পিনার গ্রেগ ম্যাথিউসের  স্বার্থক আবেদন প্রদান করে বেশ বিতর্কের কেন্দ্রবিন্দুতে উপনীত হয়েছিলেন। ঐ টেস্টের পর আর ভি. বিক্রমরাজুকে টেস্ট খেলা পরিচালনা করতে দেখা যায়নি। প্রথম টাই টেস্ট ৯-১৪ ডিসেম্বর, ১৯৬০ তারিখে ব্রিসবেন ক্রিকেট গ্রাউন্ডে অস্ট্রেলিয়া-ওয়েস্ট ইন্ডিজের মধ্যে অনুষ্ঠিত হয়েছিল।
২২ সেপ্টেম্বর, ২০১৬ তারিখে ভারত-অস্ট্রেলিয়ার মধ্যকার শেষদিনে উপস্থিত ছিলেন সাবেক আম্পায়ারদ্বয় ৩০ বছর আগেকার টেস্টের স্মৃতিচারণে মগ্ন ছিলেন।
