'বা'-রোম-পা-দার-মা-দ্বাং-ফ্যুং   ছিলেন তিব্বতী বৌদ্ধধর্মের অন্যতম প্রধান ধর্মসম্প্রদায় ব্কা'-ব্র্গ্যুদ ধর্মসম্প্রদায়ের 'বা'-রোম-ব্কা'-ব্র্গ্যুদ  ধর্মীয় গোষ্ঠীর প্রতিষ্ঠাতা।
তিব্বতের 'ফান-য়ুল অঞ্চলের ব্রান-কা পরিবারগোষ্ঠীতে ১১২৭ খ্রিষ্টাব্দে 'বা'-রোম-পা-দার-মা-দ্বাং-ফ্যুং জন্মগ্রহণ করেন। জন্মের সময় তার নাম রাখা হয় 'বুম-স্ক্যাব্স । তার পিতার নাম ছিল স্তোন-পা-'ব্যুং-গ্নাস-ব্লো-গ্রোস  এবং মাতার নাম ছিল জো-মো-লো-ছুং-মা  ১ 
'বুম-স্ক্যাব্স মাত্র সাত বছর বয়সে ম্খান-পো-পো-স্কা-বা-দার-মা-সেং-গে  এবং দ্বাং-ফ্যুং-গ্ঝোন-নু  নামক দুইজন বৌদ্ধভিক্ষুর নিকট দীক্ষা নিয়ে দার-মা-দ্বাং-ফ্যুং নামগ্রহণ করেন। তিনি ব্যা-য়ুল-বা-ছেন-পো-গ্ঝোন-নু-'ওদ  নামক বিখ্যাত বৌদ্ধ পন্ডিতের নিকট অতীশ দীপঙ্করের ব্কা'-গ্দাম্স তত্ত্বের শিক্ষালাভ করেন। এরপর তিনি স্গাম-পো অঞ্চলে গিয়ে ব্কা'-ব্র্গ্যুদ ধর্মসম্প্রদায়ের প্রতিষ্ঠাতা স্গাম-পো-পা-ব্সোদ-নাম্স-রিন-ছেনের নিকট ব্কা'-ব্র্গ্যুদ মতের শিক্ষা লাভ করেন।  ১  ২ 
১১৫৩ খ্রিষ্টাব্দে স্গাম-পো-পা-ব্সোদ-নাম্স-রিন-ছেনের মৃত্যু হলে দার-মা-দ্বাং-ফ্যুং গুরুর আদেশে তিব্বতের 'বা'-রোম অঞ্চলে গিয়ে সেখানে সাত বছর সাধনা করেন। এইসময় তিনি খাম্স অঞ্চলের শাসকদের পৃষ্ঠপোষকতা লাভ করেন। তিনি 'বা'-রোম অঞ্চলের লামাদের প্রধান হয়ে 'বা'-রোম-ব্কা'-ব্র্গ্যুদ ধর্মীয় গোষ্ঠীর প্রতিষ্ঠা করেন। তার প্রধান শিষ্য ছিলেন তি-শ্রি-রাস-পা-শেস-রাব-সেং-গে (ওয়াইলি: ti shri ras pa shes rab seng ge), র্ত্শে-ব্রোম-দ্বাং-ফ্যুং-সেং-গে ওয়াইলি: rtse brom dbang phyug seng ge) এবং ব্রাগ-কা-ল্হা-স্তোন (ওয়াইলি: brag ka lha ston)।  ১ 
