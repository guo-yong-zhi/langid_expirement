বি এ এফ শাহীন কলেজ কুর্মিটোলা   বাংলাদেশের রাজধানী ঢাকায় অবস্থিত ও বাংলাদেশ বিমান বাহিনী দ্বারা প্রতিষ্ঠিত এবং পরিচালিত একটি স্কুল ও কলেজ, যা বিএএফএসকে নামেও পরিচিত। এটি ১৯৭২ সালের ১লা জানুয়ারি প্রতিষ্ঠিত করা হয়। এখানে শিশু থেকে দ্বাদশ শ্রেণির শিক্ষার্থীদের অধ্যয়নের সুযোগ রয়েছে। এটি বাংলাদেশ বিমান বাহিনী শাহীন কলেজের ছয়টি শাখার একটি। এখানে বাংলা ও ইংরেজি মাধ্যম স্কুল এবং কলেজ উভয়ই রয়েছে। এটি মূলত বাংলাদেশ বিমান বাহিনীর সদস্যদের সন্তানদের জন্য হলেও বেসামরিক ব্যক্তিদের সন্তানরাও এই শিক্ষাপ্রতিষ্ঠানে অধ্যয়ন করতে পারে।
১৯৭২ সালে বাংলাদেশ বিমান বাহিনী ‘এয়ারফোর্স স্কুল’ নামে বি এ এফ শাহীন কলেজ কুর্মিটোলা প্রতিষ্ঠা করেন। ১৯৮০ সালে এটির নামকরণ করা হয় ‘বি এ এফ শাহীন স্কুল’। পরবর্তীতে ১৯৮২ সালে এটিকে দ্বাদশ শ্রেণি পর্যন্ত উন্নীত করা হয় এবং পুনঃনামকরণ করা হয় বি এ এফ শাহীন কলেজ কুর্মিটোলা।
গণপ্রজাতন্ত্রী বাংলাদেশ সরকারের শিক্ষা মন্ত্রণালয়র অধীনে এটি বাংলাদেশ বিমান বাহিনী কর্তৃক পরিচালিত।
‘শিক্ষা, সংযম, শৃঙ্খলা’ এ কলেজের মূলনীতি। ৩ 
২০১০ সাল থেকে বি এ এফ শাহীন কলেজ কুর্মিটোলায় বাংলা ভার্সনের পাশাপাশি চালু করা হয়েছে ইংলিশ ভার্সনে পাঠদান কার্যক্রম।
বি এ এফ শাহীন কলেজ কুর্মিটোলা ঢাকা সেনানিবাস, ঢাকায় অবস্থিত। ৪  বাংলাদেশ বিমান বাহিনী ঘাঁটি বঙ্গবন্ধুর অভ্যন্তরে এর অবস্থান। শিক্ষাপ্রতিষ্ঠানটি বিমানবন্দর রানওয়ের একপ্রান্তে অবস্থিত।
বি এ এফ শাহীন কলেজ কুর্মিটোলায় একটি স্কুল ভবন এবং একটি কলেজ ভবন, একটি ইংলিশ ভার্সন স্কুল, একটি খেলার মাঠ, একটি ক্যান্টিন এবং একটি শহীদ মিনার রয়েছে। এই প্রতিষ্ঠানটির ইআইআইএন  হলো ১০৭৮৫৯ ৪  এবং বিদ্যালয় কোড হলো ১০০২। ২ 
বি এ এফ শাহীন কলেজ কুর্মিটোলায় বাংলা ভার্সনে মোট ৫০০০+ জন ও ইংলিশ ভার্সনে মোট ৫০০+ জন শিক্ষার্থী রয়েছে। 
বি এ এফ শাহীন কলেজ কুর্মিটোলায় বাংলা ভার্সনে মোট ১৪১+ জন ও ইংলিশ ভার্সনে মোট ১৯+ জন শিক্ষকমণ্ডলী রয়েছেন।
বি এ এফ শাহীন কলেজ কুর্মিটোলায় বাংলা ভার্সন ও ইংলিশ ভার্সনসহ মোট ২০+ জন অফিস কর্মকর্তা এবং ৩১+ জন ৪র্থ শ্রেণির কর্মচারী রয়েছেন। 
বি এ এফ শাহীন কলেজ কুর্মিটোলায় প্রতিটি একাডেমিক সেশনের শুরুতে শিশু শ্রেণির ৭টি শাখায় প্রায় ৩ শতাধিক শিক্ষার্থী ভর্তি হয়; অন্যান্য শ্রেণিতে নতুন শিক্ষার্থীদের আসন শূন্য থাকা সাপেক্ষে বিজ্ঞপ্তি এবং ভর্তি পরীক্ষার মাধ্যমে ভর্তি করা হয়। এখানে বাংলা ও ইংলিশ ভার্সনসহ কেজি থেকে দ্বাদশ শ্রেণি পর্যন্ত মোট ৫৫টি শাখা রয়েছে। উল্লেখ্য, এই শিক্ষাপ্রতিষ্ঠানে ভর্তিক্ষেত্রে বাংলাদেশ বিমান বাহিনীর কর্মকর্তাদের সন্তানদের অগ্রাধিকার দেওয়া হয়। তবে একাদশ শ্রেণিতে ভর্তি মাধ্যমিক ও উচ্চ মাধ্যমিক শিক্ষা বোর্ড, ঢাকার নিয়ম অনুযায়ী সম্পন্ন হয়। ৫ 
বি এ এফ শাহীন কলেজ কুর্মিটোলায় মাধ্যমিক ও উচ্চ মাধ্যমিক শিক্ষা বোর্ডের অধীনে প্রাথমিক পর্যায়ে একটি পাবলিক পরীক্ষা, প্রাথমিক শিক্ষা সমাপনী , মাধ্যমিক পর্যায়ে দুইটি পাবলিক পরীক্ষা, জুনিয়র স্কুল সার্টিফিকেট  ও মাধ্যমিক স্কুল সার্টিফিকেট  এবং উচ্চ মাধ্যমিক পর্যায়ে একটি পাবলিক পরীক্ষা, উচ্চ মাধ্যমিক স্কুল সার্টিফিকেট  অনুষ্ঠিত হয়।
২০১৭ থেকে ২০১৯ সাল পর্যন্ত বি এ এফ শাহীন কলেজ কুর্মিটোলার প্রাথমিক শিক্ষা সমাপনী  পরীক্ষার ফলাফল—
২০১৭ থেকে ২০১৯ সাল পর্যন্ত বি এ এফ শাহীন কলেজ কুর্মিটোলার জুনিয়র স্কুল সার্টিফিকেট  পরীক্ষার ফলাফল—
২০১৮ থেকে ২০২০ সাল পর্যন্ত বি এ এফ শাহীন কলেজ কুর্মিটোলার মাধ্যমিক স্কুল সার্টিফিকেট  পরীক্ষার ফলাফল—
২০১৭ থেকে ২০১৯ সাল পর্যন্ত বি এ এফ শাহীন কলেজ কুর্মিটোলার উচ্চ মাধ্যমিক স্কুল সার্টিফিকেট  পরীক্ষার ফলাফল—
বি এ এফ শাহীন কলেজ কুর্মিটোলায় একটি গ্রন্থাগার রয়েছে। টিফিনের সময়কালে শিক্ষার্থীরা গ্রন্থাগারটি ব্যবহার করতে পারে। সহপাঠ্য, গল্প, উপন্যাস এবং সাধারণ জ্ঞানের বইয়ের সাথে খবরের কাগজ, ম্যাগাজিন, সাময়িকী সমৃদ্ধ গ্রন্থাগারটি। গ্রন্থাগারটিতে প্রায় ৫০০০  বই রয়েছে। ৬ 
কলেজ চলাকালে শিক্ষার্থীদের প্রাথমিক চিকিৎসা প্রদানের জন্য একজন ডাক্তার ও একজন লেডি ডাক্তার প্রয়োজনীয় চিকিৎসা সামগ্ৰীসহ সার্বক্ষণিক সেবা প্রদান করেন। ৭ 
বি এ এফ শাহীন কলেজ কুর্মিটোলার শিক্ষার্থীদের যাতায়াতের জন্য বাস রয়েছে। বর্তমানে প্রায় ৫০০ জন শিক্ষার্থী কলেজ পরিবহন ব্যবহার করছে।  বর্তমানে চারটি রুটে বাস চলাচল করে তা হল টঙ্গী – আব্দুল্লাহপুর, মিরপুর, বাড্ডা, রামপুরা। শিক্ষার্থীদের চাহিদার উপর নির্ভর করে শহরের বিভিন্ন রুটে বাস সার্ভিস প্রদান করা হয়। ৮ 
বি এ এফ শাহীন কলেজ কুর্মিটোলায় রয়েছে একটি ক্যান্টিন। ৯ 
বাংলাদেশ বিমান বাহিনীতে অফিসার পদে নিয়োগের নিমিত্তে বি এ এফ শাহীন কলেজ কুর্মিটোলায় একাদশ-দ্বাদশ শ্রেণীর শিক্ষার্থীদের জন্য একটি লিখিত পরীক্ষা অনুষ্ঠিত হয়। উক্ত পরীক্ষায় উত্তীর্ণ শিক্ষার্থীরা সরাসরি আইএসএসবি-র জন্য নির্বাচিত হয়। প্রতি বছর উক্ত প্রক্রিয়ায় উল্লেখযোগ্য সংখ্যক শিক্ষার্থীরা বিমান বাহিনীর অফিসার হিসেবে নির্বাচিত হয়। ১০ 
বি এ এফ শাহীন কলেজ কুর্মিটোলায় খেলাধুলার জন্য রয়েছে একটি খেলার মাঠ। ১১ 
বি এ এফ শাহীন কলেজ কুর্মিটোলায় দরিদ্র ও মেধাবী শিক্ষার্থীদের জন্য বিশেষ বৃত্তি ব্যবস্থা রয়েছে। এছাড়াও প্রতি শ্রেণিতে প্রথম স্থান অধিকারীদের সারা বছরের বেতনের সমপরিমাণ অর্থ বৃত্তি হিসেবে পুরস্কিত করা হয়। ১২ 
বি এ এফ শাহীন কলেজ কুর্মিটোলায় হাউস কার্যক্রম পরিচালিত হয়। কলেজের সকল শিক্ষার্থী, শিক্ষকমণ্ডলীদের নবাব সিরাজউদ্দৌলা, কাজী নজরুল ইসলাম, শের-এ বাংলা এ কে ফজলুল হক, ডক্টর মুহম্মদ শহীদুল্লাহ ও ডক্টর কুদরত-এ-খুদা এই ৫টি হাউসের যে কোন একটির সদস্য হতে হয়। সকল শিক্ষার্থীদেরকে কলেজ ইউনিফর্মের সাথে নিজ হাউসের নির্ধারিত কালারের হাউস ব্যাজ ধারণ করতে হয়। শিক্ষা কার্যক্রমের ন্যায় খেলাধুলা, সাংস্কৃতিক, সাধারণ জ্ঞান, কুইজ, বিতর্ক, পিটি-প্যারেড প্রভৃতি সহশিক্ষা কার্যক্রমে পয়েন্টের ভিত্তিতে প্রতিবছর এই ৫টি হাউসের মধ্যে থেকে চ্যাম্পিয়ন ও রানারআপ হাউস নির্বাচন করা হয়। ১৩ 
বি এ এফ শাহীন কলেজ কুর্মিটোলায় ৭ম, ৯ম ও একাদশ শ্রেণিতে শিক্ষার্থীদের বিএনসিসির এয়ার ইউনিট ক্যাডেট হিসেবে অংশগ্রহণ করার সুযোগ রয়েছে। ১৪ 
বি এ এফ শাহীন কলেজ কুর্মিটোলার ৬ষ্ঠ থেকে ১০ম শ্রেণি পর্যন্ত শিক্ষার্থীদের নিয়ে এয়ার স্কাউটের ৪টি ইউনিটের কার্যক্রম পরিচালিত হচ্ছে। বর্তমানে বাংলা ও ইংলিশ ভার্সনসহ এইসব ইউনিটের সদস্য সংখ্যা প্রায় ১৫০। ১৫ 
বর্তমানে বি এ এফ শাহীন কলেজ কুর্মিটোলার বাংলা ও ইংলিশ ভার্সনসহ প্রায় ৪০ জন শিক্ষার্থী ডিবেটিং ক্লাবের স্বক্রিয় সদস্য। ১৬ 
বি এ এফ শাহীন কলেজ কুর্মিটোলার বাংলা ও ইংলিশ ভার্সনসহ বিজ্ঞান ক্লাবের বর্তমান সদস্য সংখ্যা প্রায় ১০০ জন। ১৭ 
বি এ এফ শাহীন কলেজ কুর্মিটোলায় প্রতিবছর কলেজ বার্ষিকী ‘প্রবাহ’ প্রকাশিত হয়। কলেজের শিশু শ্রেণি থেকে উচ্চ মাধ্যমিক শ্রেণির শিক্ষার্থী ও শিক্ষকমণ্ডলীরা গল্প, কবিতা, প্রবন্ধ, চিত্রাংকন, বাস্তব অভিজ্ঞতা, ভ্রমণকাহিনী প্রভৃতি বিষয়ক লেখা দিয়ে সমৃদ্ধ করে কলেজ বার্ষিকী প্রবাহকে। এছাড়া বার্ষিকীতে কলেজের বার্ষিক কর্মসূচি ও গুরুত্বপূর্ণ কর্মকাণ্ড, শিক্ষা ও সহ-শিক্ষা কার্যক্রম, ফলাফল ও গৌরবময় অর্জন, শ্রেণিভিত্তিক শিক্ষার্থীদের ছবি প্রভৃতি প্রকাশিত হয়। ১৮ 
