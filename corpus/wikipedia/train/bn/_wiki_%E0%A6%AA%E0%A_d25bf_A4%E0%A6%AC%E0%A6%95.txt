প্রজাপতি স্তবক  হলো বৃশ্চিক তারামণ্ডলের একটি মুক্ত স্তবক। প্রজাপতির সাথে এর কিছুটা অস্পষ্ট সাদৃশ্যের কারনে এই নামকরণ করা হয়েছে। ৫  ট্রাম্পলার শ্রেণিবিন্যাস II 3 r ৬  দ্বারা বুঝায় যে এটিতে উচ্চ ঘনত্বে  এবং ঔজ্জ্বল্যের বড় পরিসরে  বিপুল সংখ্যক তারা  রয়েছে। এটি বৃশ্চিকের লেজের কাছে মেসিয়ার ৭ এর থেকে ৩.৫° উত্তর-পশ্চিম দিকে অবস্থিত। ৭ 
১৬৫৪ সালে জ্যোতির্বিজ্ঞানী জিওভানি বাতিস্তা হোডিয়েনা সর্বপ্রথম প্রজাপতি স্তবকের অস্তিত্বের বিবরণী দিয়েছিলেন। তবে রবার্ট বার্নহ্যাম জুনিয়র প্রস্তাব করেছেন যে প্রথম শতাব্দীর জ্যোতির্বিদ টলেমি এটির প্রতিবেশী টলেমি স্তবক  পর্যবেক্ষণ করার সময় এটি খালি চোখে দেখে থাকতে পারেন। ৭  আবিষ্কারের কৃতিত্ব সাধারণত ১৭৪৬ সালে জিন-ফিলিপ লোয়েস ডি চেসোক্সকে দেওয়া হয়। চার্লস মেসিয়ার ১৭৬৪ সালের ২৩ মে এই স্তবকটি পর্যবেক্ষণ করেছিলেন এবং এটিকে তাঁর মেসিয়ার ক্যাটালগে যুক্ত করেছিলেন। ৫ 
প্রজাপতি স্তবকের দুরত্বের ধারণা কয়েকবার পরিবর্তিত হয়েছে। ৮  উ এট আল.  এর দুরত্ব ১,৫৯০ light-year অনুমান করেছেন,  ১  যার ফলে এর স্থানিক মাত্রা প্রায় ১২ আলোকবর্ষ হয়েছে। ৩  আধুনিক পরিমাপ অনুযায়ী এর দৃশ্যমান ঔজ্জ্বল্যের মাত্রা ৪.২। স্তবকটির বয়স আনুমানিক ৯৪.২ ১  মিলিয়ন বছর। স্তবকের সদস্যদের মধ্যে হিলিয়ামের চেয়ে ভারী উপাদানের পরিমান সূর্যের তুলনায় কিছুটা বেশি রয়েছে, ৯  যা জ্যোতির্বিজ্ঞানীরা ধাতবতা হিসাবে উল্লেখ করেন।
১২.৫ আপাত মানের ১২০টি তারাকে এই স্তবকের সদস্য হিসেবে গণ্য করা হয়েছে। ৮  এই স্তবকের বেশিরভাগ উজ্জ্বল তারাই উষ্ণ, নীল বি-টাইপের তারা তবে সবচেয়ে উজ্জ্বল সদস্য হল কে-টাইপের কমলা রঙের একটি বিশাল তারা বিএম স্করপিই, ১০  যা ছবিতে এর নীল প্রতিবেশীদের মাঝে খুবই স্পষ্ট।
টেমপ্লেট:এনজিসি৬৫
