এনএক্সটি টেকওভার  হলো একটি পেশাদার কুস্তি অনুষ্ঠান, যা ডাব্লিউডাব্লিউইর এনএক্সটি ব্র্যান্ড কর্তৃক আয়োজিত একটি পর্যায়ক্রমিক বিশেষ ধারাবাহিক অনুষ্ঠান। এনএক্সটি টেকওভার নামের অধীনে প্রথম টেকওভার অনুষ্ঠানটির নাম ছিল টেকওভার, যা ২০১৪ সালের ২৯শে মে অনুষ্ঠিত হয়েছে। পরবর্তীকালে প্রতি বছরে বেশ কয়েকবার এনএক্সটি টেকওভার অনুষ্ঠিত হয়েছে। ১  ২  এনএক্সটি টেকওভারের অনুষ্ঠানগুলো ২০২০ সালের অক্টোবর মাসে অনুষ্ঠিত টেকওভার ৩১ পর্যন্ত শুধুমাত্র ডাব্লিউডাব্লিউই নেটওয়ার্কে সরাসরি সম্প্রচার করা হতো; এরপর থেকে এই অনুষ্ঠানগুলো প্রতি-দর্শনে-পরিশোধে  প্রচার করা হচ্ছে।
এনএক্সটি প্রথম বিশেষ সরাসরি অনুষ্ঠান ২০১৪ সালের ফেব্রুয়ারি মাসে এনএক্সটি অ্যারাইভাল নামে আয়োজিত হয়েছিল। একই বছরের মে মাসে টেকওভারের আত্মপ্রকাশের পর, "টেকওভার" নামটি সকল এনএক্সটি সরাসরি অনুষ্ঠানের জন্য ব্যবহার করা শুরু হয়। সকল এনএক্সটির সরাসরি অনুষ্ঠান প্রাথমিকভাবে প্রধান এনএক্সটি সিরিজের মতো ফ্লোরিডার উইন্টার পার্কের ফুল সেল বিশ্ববিদ্যালয়ে অনুষ্ঠিত হতো। ২০১৫ সালে টেকওভার: ব্রুকলিনের মধ্য দিয়ে মার্কিন যুক্তরাষ্ট্রসহ আন্তর্জাতিক অঙ্গনের বিভিন্ন স্থানে এনএক্সটি টেকওভার আয়োজন শুরু হয়। ২০১৯–২০ করোনাভাইরাসের বৈশ্বিক মহামারীর কারণে, এনএক্সটির সকল অনুষ্ঠান ২০২০ সালের মার্চ মাসের মাঝামাঝি সময়ে ফুল সেল বিশ্ববিদ্যালয়ে আয়োজন করা হয়; অতঃপর ৩১শে অক্টোবর তারিখে ফ্লোরিডার অরল্যান্ডোর ডাব্লিউডাব্লিউই পারফরম্যান্স সেন্টারে  ভার্চুয়াল ভক্তদের উপস্থিতিতে এনএক্সটি টেকওভার আয়োজন করা হয়।
২০১৬ সাল থেকে, অধিকাংশ টেকওভার অনুষ্ঠান ডাব্লিউডাব্লিউইর চারটি বিশেষ প্রতি-দর্শনে-পরিশোধ অনুষ্ঠানের  জন্য একটি সমর্থন অনুষ্ঠান হিসেবে আয়োজন করা হয় এবং করোনাভাইরাসের বৈশ্বিক মহামারীর পূর্বে অনুষ্ঠানগুলো একই মাঠে  আয়োজন করা হতো। ৩  এছাড়াও পুনরাবৃত্তিমূলক টেকওভার অনুষ্ঠান, যেমন "ওয়ারগেমস", যা ২০১৭ সাল থেকে সার্ভাইভার সিরিজের পূর্বের রাতে অনুষ্ঠিত হয় ; ওয়ারগেমস নামক অনুষ্ঠানের প্রধান ম্যাচ হচ্ছে ওয়ারগেমস ম্যাচ।
শুধুমাত্র একটি টেকওভার অনুষ্ঠান বাতিল করতে হয়েছিল। এনএক্সটি টেকওভার: ট্যাম্পা বে ২০২০ সালের মূলত ৪ঠা এপ্রিল তারিখে ফ্লোরিডার ট্যাম্পা অ্যামালি এরিনায় অনুষ্ঠিত হওয়ার কথা ছিল, তবে মার্চের মাঝামাঝি সময়ে করোনাভাইরাসের বৈশ্বিক মহামারীর কারণে ডাব্লিউডাব্লিউইর অনুষ্ঠানমালা পরিবর্তন করার পাশাপাশি উক্ত অনুষ্ঠানটি প্রাথমিকভাবে স্থগিত করা হয় এবং পরিশেষে উক্ত অনুষ্ঠান বাতিল করে অনুষ্ঠানের জন্য নির্ধারিত ম্যাচগুলো ১লা এপ্রিল থেকে এনএক্সটির সাপ্তাহিক পর্বে স্থানান্তরিত করা হয়। ৪  ৫  ৬  যুক্তরাজ্য ভিত্তিক এনএক্সটির সহযোগী সংস্থা এনএক্সটি ইউকে প্রতিষ্ঠার পর, এনএক্সটি ইউকে তাদের সরাসরি অনুষ্ঠানের জন্য টেকওভার নামটি গ্রহণ করে।
