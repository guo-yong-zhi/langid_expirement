কেট নোয়েল "কেটি" হোমস  ১  হলেন একজন মার্কিন অভিনেত্রী, প্রযোজক ও পরিচালক। তিনি টেলিভিশন ধারাবাহিক ডসন্‌স ক্রিক -এ জোই পটার চরিত্রে অভিনয় করে পরিচিতি অর্জন করেন। ২ 
১৯৯৭ সালে অ্যাং লির দি আইস স্টর্ম দিয়ে তার চলচ্চিত্রে অভিষেক হয়। পরবর্তীকালে তিনি গো ও টিচিং মিসেস টিংগল , ওয়ান্ডার বয়েজ ও দ্য গিফট , অ্যাবানডন , ফোন বুথ, দ্য সিঙিং ডিটেকটিভ ও পিসেস অব এপ্রিল , ব্যাটম্যান বিগিনস , থ্যাঙ্ক ইউ ফর স্মোকিং , ম্যাড মানি , ডোন্ট বি অ্যাফ্রেইড অব দ্য ডার্ক ও জ্যাক অ্যান্ড জিল , মিস মিডোস , ওম্যান ইন গোল্ড ও টাচড উইথ ফায়ার  এবং লোগান লাকি  চলচ্চিত্রে অভিনয় করেন।
২০০৮ সালে আর্থার মিলারের অল মাই সন্স মঞ্চনাটক দিয়ে তার ব্রডওয়ে মঞ্চে অভিষেক হয়। ২০১১ সালে তিনি টিভি মিনি ধারাবাহিক দ্য কেনেডিস-এ জ্যাকুলিন কেনেডি চরিত্রে অভিনয় করেন, এবং একই চরিত্রে আফটার ক্যামেলট -এ অভিনয় করেন। ২০১৬ সালে অল উই হ্যাড চলচ্চিত্র দিয়ে তিনি পরিচালনায় আত্মপ্রকাশ করেন এবং এতে শ্রেষ্ঠাংশে অভিনয় করেন।
২০০৬ সালে তিনি অভিনেতা টম ক্রুজের সাথে বিবাহ বন্ধনে আবদ্ধ হন ৩  এবং ২০১২ সালে তাদের বিবাহ বিচ্ছেদ ঘটে। এই যুগলকে অনেক দেশে সুপারকাপল হিসেবে অভিহিত করা হত এবং তারা "টমক্যাট" ডাকনামে পরিচিতি পান।
