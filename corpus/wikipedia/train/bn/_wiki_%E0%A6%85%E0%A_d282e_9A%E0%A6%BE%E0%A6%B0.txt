অ্যাফি সামান্থা শার্লিন ফ্লেচার  বিশিষ্ট গ্রেনাডিয়ান প্রমিলা ক্রিকেটার। ওয়েস্ট ইন্ডিজ ক্রিকেট দলের পক্ষে আন্তর্জাতিক ক্রিকেট খেলছেন তিনি। দলে তিনি মূলতঃ ডানহাতে অফ-স্পিন বোলিং করে থাকেন। এছাড়াও ডানহাতে ব্যাটিংয়ে পারদর্শীতা দেখাচ্ছেন অ্যাফি ফ্লেচার।
জুন, ২০০৮ সালে আন্তর্জাতিক ক্রিকেটে অভিষেক ঘটে তার। একুশ বছর বয়সে আয়ারল্যান্ডের বিপক্ষে একদিনের আন্তর্জাতিকে অংশগ্রহণ করেন। ১  খেলায় তিনি নয় ওভার বোলিং করে ৪/২২ লাভ করে ওডিআই অভিষেকে ওয়েস্ট ইন্ডিজের পক্ষে নতুন বোলিং পরিসংখ্যানের রেকর্ড গড়েন। ২  পরের মাসেই নেদারল্যান্ডসের বিপক্ষে টুয়েন্টি২০ আন্তর্জাতিকে অভিষিক্ত হন। ৩ 
অস্ট্রেলিয়ায় অনুষ্ঠিত ২০০৯ সালের ক্রিকেট বিশ্বকাপে সাত খেলার পাঁচটিতে অংশগ্রহণ করলেও তিনি মাত্র ২ উইকেট লাভে সক্ষম হন। ৪  বিশ্বকাপের পর দীর্ঘ ছয় বছরেরও অধিক সময় দল থেকে উপেক্ষিত হন। অতঃপর মে, ২০১৫ সালে পুনরায় আন্তর্জাতিক ক্রিকেটে অংশগ্রহণের জন্য আমন্ত্রিত হন ও শ্রীলঙ্কা বিপক্ষে অনুষ্ঠিত সিরিজে অংশ নেন। ১  ৩  পরের বছর ভারতে অনুষ্ঠিত ২০১৬ সালের আইসিসি বিশ্ব টুয়েন্টি২০ প্রতিযোগিতায় দলের অন্যতম সদস্য মনোনীত হন ও দলের প্রথমবারের মতো শিরোপা জয়ে প্রভূত সহায়তা করেন। ছয় খেলায় তিনি ৭ উইকেট লাভ করে প্রতিযোগিতায় পঞ্চম সেরা উইকেটশিকারী হন। ৫ 
