জর্জীয় রন্ধনশৈলী  হচ্ছে জর্জীয় জনগোষ্ঠীর দ্বারা তৈরীকৃত বিভিন্ন রান্নার কৌশল ও খাবার। জর্জিয়ান রান্না সে দেশের অনন্য হলেও এর উপর কিছু ইউরোপীয় এবং নিকটবর্তী মধ্যপ্রাচ্যীয় রন্ধন ঐতিহ্যের প্রভাব রয়েছে। জর্জিয়ার প্রতিটি ঐতিহাসিক প্রদেশের নিজস্ব স্বতন্ত্র রন্ধন ঐতিহ্য আছে। মেগ্রেলিয়ান, কাখেথিয়ান এবং ইমেরতিয়ান রন্ধনশৈলী হচ্ছে জর্জীয় রান্নার কিছু বৈচিত্র। জর্জীয় রান্না  মাংসের খাবারের সাথে সমৃদ্ধ হলেও এই রন্ধনশৈলীতে নিরামিষ খাবার রান্নার একাধিক শৈলী আছে।
ব্যবসায়ী এবং ভ্রমণকারীদের বাণিজ্য পথের সাথে সাথে জর্জীয় রন্ধনশৈলী বৈচিত্র্যপূর্ণ হয়ে উঠেছে। জর্জিয়ার সংস্কৃতিতে খাবার এবং পানীয় উভয়ের গুরুত্ব বোঝা যায় সুপ্র নামে একটি ভোজের সময়ে।  এই সময়ে প্রচুর পরিমাণে খাবার প্রস্তুত করা হয়, সর্বদা প্রচুর পরিমাণে দ্রাক্ষারস থাকে এবং এগুলো খেয়ে শেষ করতে ঘণ্টাখানেক লাগে। একটি জর্জিয়ার উৎসবে টামাদা'র ভূমিকা গুরুত্বপূর্ণ এবং সম্মানজনক।
জোসেফ স্ট্যালিনের জর্জিয়ার জাতিগত পরিচয় থাকায় জর্জিয়ান রেস্তোরাঁগুলি বিশ শতকে সমগ্র রাশিয়াজুড়ে প্রচলিত ছিল। রাশিয়ার সমস্ত প্রধান শহরে অনেক জর্জিয়ার রেস্টুরেন্ট রয়েছে এবং রাশিয়ান রেস্তোরাঁগুলি প্রায়ই তাদের মেনুতে জর্জিয়ার খাবার রাখে। সাবেক সোভিয়েত ইউনিয়নের দেশগুলিতে জর্জিয়ানদের অভিবাসনের কারণে জর্জিয়ান খাবার জনপ্রিয়তা পায়।
