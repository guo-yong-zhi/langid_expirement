জোজিবিনি টুনজি  হলেন একজন দক্ষিণ আফ্রিকান মডেল ও সুন্দরী প্রতিযোগিতা বিজয়ী। তিনি ২০১৯ মিস ইউনিভার্সের মুকুট অর্জন করেন। ১  পূর্বে তিনি ২০১৯ মিস সাউথ আফ্রিকা মুকুট অর্জন করেছিলেন। তিনি তৃতীয় দক্ষিণ আফ্রিকান এবং ২০১১ মিস ইউনিভার্স মুকুটধারী লেইলা লোপেজের পর প্রথম কৃষ্ণাঙ্গ নারী হিসেবে এই মুকুট অর্জন করেন।
টুনজি দক্ষিণ আফ্রিকার পূর্ব কেপের সোলো শহরে জন্মগ্রহণ করেন। তার পিতা লুঙ্গিসা টুনজি এবং মাতা ফিলিসোয়া নাডাপু। ৩  টুনজির আরও দুই বোন রয়েছে। ৪  তার শৈশব কাটে সোলোর নিকটবর্তী সিডোয়াডোয়েনি গ্রামে। ৫  ৬  টুনজি পরবর্তী কালে কেপটাউনে চলে আসেন এবং গার্ডেনস উপশহরে বসবাস শুরু করেন। সেখানে তিনি কেপ পেনিনসুলা ইউনিভার্সিটি অব টেকনোলজি থেকে ২০১৮ সালে জনসংযোগ ও চিত্র ব্যবস্থাপনা বিষয়ে স্নাতক ডিগ্রি অর্জন করেন। ৭  ৮  ৯ 
মিস সাউথ আফ্রিকা মুকুট জয়ের পূর্বে তিনি কেপ পেনিনসুলা ইউনিভার্সিটি অব টেকনোলজি থেকে জনসংযোগ ব্যবস্থাপনা বিষয়ে ব্যাচেলর অব টেকনোলজি সম্পন্ন করেন এবং ওজিলভি কেপ টাউনের জনসংযোগ বিভাগে স্নাতক শিক্ষানবিশ হিসেবে কাজ করেছেন। ৮  ১০  ১১ 
টুনজি ২০১৭ সালে প্রথম সুন্দরী প্রতিযোগিতায় অংশগ্রহণ করেন। ২০১৭ মিস সাউথ আফ্রিকা প্রতিযোগিতায় তিনি শীর্ষ ২৬ জন সেমিফাইনালিস্টদের একজন ছিলেন। তবে তিনি শীর্ষ ১২ ফাইনালিস্টদের একজন হিসেবে নির্বাচিত হতে পারেননি। ১২  তিনি পুনরায় ২০১৯ মিস সাউথ আফ্রিকা প্রতিযোগিতায় অংশগ্রহণ করেন। প্রারম্ভিক আবেদনের প্রেক্ষিতে তিনি ২০১৯ সালের ২৬শে জুন শীর্ষ ৩৫ সেমিফাইনালিস্ট হিসেবে প্রতিযোগিতায় অংশগ্রহণ করতে নির্বাচিত হন। ১৩  আরও কয়েক দফা অডিশনের পর তিনি ১১ই জুলাই ১৬ জন ফাইনালিস্টদের একজন হিসেবে ঘোষিত হন। ৯  ১৪ 
ফাইনালিস্টদের একজন নির্বাচিত হওয়ার পর টুনজি ৯ই আগস্ট প্রিটোরিয়ায় ২০১৯ মিস সাউথ আফ্রিকার মূল পর্বে অংশ নেন। ১৫  তিনি সেরা দশ, সেরা পাঁচ থেকে সেরা দুইয়ে ধাপে ধাপে ফাইনালে পৌঁছান এবং রানার-আপ সাশা-লি অলিভিয়ের থেকে এগিয়ে থেকে তার পূর্বসূরী তামারিন গ্রীনের নিকট থেকে বিজয়ীর মুকুট অর্জন করেন। ১৬  ১৭  জয়ের পর পুরস্কার হিসেবে তিনি টুনজি ১ মিলিয়ন র‍্যান্ড, একটি নতুন গাড়ি ও জোহানেসবার্গের নিকটবর্তী স্যান্ডটনে ৫ মিলিয়ন মূল্যমানের আসবাবপত্র ও সরঞ্জামাদিতে পূর্ণ একটি অ্যাপার্টমেন্ট লাভ করেন। ১৮  এই জয়ের ফলে তিনি মিস ইউনিভার্স ২০১৯ প্রতিযোগিতায় দক্ষিণ আফ্রিকার প্রতিনিধিত্ব করার সুযোগ পান। ১৭ 
টুনজি ২০১৯ সালের নভেম্বর মাসে মিস ইউনিভার্স ২০১৯ প্রতিযোগিতায় অংশ নিতে জর্জিয়ার আটলান্টা শহরে পৌঁছান। ১৯  তিনি ৬ই ডিসেম্বর তার প্রাথমিক প্রতিযোগিতা সম্পন্ন করেন এবং ৮ই ডিসেম্বর টাইলার পেরি স্টুডিওতে চূড়ান্ত প্রতিযোগিতায় অংশগ্রহণ করেন। প্রতিযোগিতাকালীন তিনি আফ্রিকা/এশিয়া-প্রশান্ত মহাসাগরীয় অঞ্চলের প্রথম সেমিফাইনালিস্ট হিসেবে শীর্ষ ২০-এ পৌঁছান। তিনি পরে ধাপে ধাপে শীর্ষ দশ, শীর্ষ পাঁচ ও অবশেষে শীর্ষ তিনে পৌঁছান। প্রতিযোগিতার চূড়ান্ত পর্যায়ে টুনজি রানার-আপ পোয়ের্তো রিকোর ম্যাডিসন অ্যান্ডারসন এবং দ্বিতীয় রানার-আপ মেক্সিকোর সোফিয়া অ্যারাগনের থেকে এগিয়ে থেকে সাবেক বিজয়ী ফিলিপাইনের ক্যাট্রিওনা গ্রে'র নিকট থেকে মিস ইউনিভার্স ২০১৯-এর মুকুট লাভ করেন। ২০  ২১  ২২  টুনজি তৃতীয় দক্ষিণ আফ্রিকান মিস ইউনিভার্স বিজয়ী; তিনি মিস ইউনিভার্স ২০১১ বিজয়ী লেইলা লোপেসের পর প্রথম কৃষ্ণাঙ্গ নারী এবং প্রথম আফ্রো চুলবিন্যাস সমৃদ্ধ হিসেবে এই মুকুট অর্জন করেন ২৩ 
