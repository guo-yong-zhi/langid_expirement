জেমস রাইলি ব্লেক  একজন অবসরপ্রাপ্ত মার্কিন টেনিস খেলোয়াড়। তিনি তার দ্রুতগতি ও শক্তিশালী ফোরহ্যান্ড শটের জন্য পরিচিত ছিলেন। ১৯৯৯ থেকে ২০১৩ সাল পর্যন্ত দীর্ঘ খেলোয়াড়ী জীবনে তিনি ১০টি একক এটিপি শিরোপা জেতেন এবং ২৪টি একক ফাইনালে খেলেন। তিনি এক পর্যায়ে বিশ্বের ৪র্থ সেরা পুরুষ টেনিস খেলোয়াড়ে পরিণত হন, যা ছিল তার খেলোয়াড়ী জীবনের সর্বোচ্চ ক্রম বা র‍্যাংকিং। তিনি ২০০৬ সালে টেনিস মাস্টার্স কাপের ফাইনাল, ২০০৮ সালের গ্রীষ্মকালীন অলিম্পিক প্রতিযোগিতার সেমিফাইনাল, ২০০৮ সালের অস্ট্রেলিয়ান ওপেনের কোয়ার্টারফাইনাল এবং ২০০৫ ও ২০০৬ সালের ইউ এস ওপেনের কোয়ার্টার ফাইনালের খেলা ছিল তার খেলোয়াড়ী জীবনের সেরা কিছু কৃতিত্ব। তিনি বেশ কিছু সময় মার্কিন যুক্তরাষ্ট্রের ১ নম্বর টেনিস খেলোয়াড় ছিলেন। তিনি ২০০৪ সালে একটি ভয়াবহ দুর্ঘটনার শিকার হন যাতে তার ঘাড় ভেঙে যায়, কিন্তু তিনি ২০০৫ সালে সফলভাবে টুরে ফেরত আসেন এবং এটিপি এজন্য তাকে একটি সম্মানসূচক পুরস্কারও প্রদান করে।
