M-31এম-৩১ ছিল যুক্তরাষ্ট্রের মিশিগানের লোয়ার পেনিনসুলাতে অবস্থিত একটি রাজ্য ট্রাঙ্কলাইন মহাসড়ক। রাস্তাটি পোর্ট হুরনের অন্তর্গত লেক হুরন এর পাঁড় দিয়ে উত্তর দিক বরাবর দ্যা থাম্ব এলাকা অতিক্রম করে সমভূমির দিকে ঘুরে যেত। মহাসড়কটি দ্যা থাম্ব পাড়ি দিয়ে সাগিনাউ সাগরের তীর ঘেঁষে চলে অবশেষে সাগিনাউ শহরে এসে সমাপ্ত হতো। রাস্তাটিকে ১৯১৯ সালের দিকে নামকরণ করা হলেও, ১৯২৬ সালেই এটিকে বিভিন্ন সড়কের অংশ বানিয়ে এর নামকরণ বাতিল করা হয়।
এম-৩১ এর যাত্রা শুরু হয় এম-২১ থেকে যা কিনা পোর্ট হুরন এ অবস্থিত, তারপর রাস্তাটি লেক হুরনের তীর ঘেঁষে চলতে থাকে। এভাবে চলতে চলতে রাস্তাটি হার্বর বিচের পূর্বে এম-২৬ এর পশ্চিম প্রান্তবিন্দু অতিক্রম করে। শহরের মধ্যে এম-২৭ উত্তর দিক থেকে এসে এম-৩১ এর সাথে মিলিত হয়ে পশ্চিম দিকে স্থলাভিমুখ বরাবর একই সাথে চলতে থাকে। তারপর রাস্তা দুটি রুথের উত্তরে এসে আলাদা হয়ে যায়, এম-২৭ দক্ষিণ দিকে এবং এম-৩১ ব্যাড এক্স ধরে দ্যা থাম্ব বরাবর চলতে শুরু করে। অবশ্য একই সাথে এম-১৯ ও দ্যা থাম্ব বরাবর চলতে থাকে। রাস্তাটি একটন এবং পিজন হয়ে বে পোর্ট এর দিকে চলে যায়। সেখানে ট্রাঙ্কলাইন মহাসড়কটি দক্ষিণ-পশ্চিম দিকে মোড় নিয়ে সাগিনাউ সাগর বরাবর চলতে থাকে। তারপর সেবেওয়ান এবং ইউনিয়নভ্যালি পাড়ি দিয়ে স্থলাভূমির দিকে যাত্রা করে। এক্রনের দক্ষিণ দিক দিয়ে রাস্তাটি দক্ষিণাঞ্চলীয় ফেয়ার গ্রোভে প্রবেশ করে। এম-৩১ এরপর ব্রাডলি ভ্যালি ধরে চলতে চলতে এম-৮১ এর সাথে মিলিত হয়ে দক্ষিণ দিক বরাবর গিলফোর্ডে চলে যায়। গিলফোর্ডে এসে রাস্তা দুটি পৃথক হয়ে যায়, এবং এম-৩১ পশ্চিম দিকে মোড় নিয়ে রিজ অতিক্রম করে সাগিনাউ এর দিকে চলতে শুরু করে। অবশেষে এম-৩১ তৎকালীন এম-১০ এর সাথে উত্তর প্রান্তবিন্দুতে মিলিত হয়ে সমাপ্ত হয়।  ৪ 
১৯১৯ সালে, যখন কিনা প্রথম রাজ্য মহাসড়ক ব্যবস্থা প্রণয়ন করা হয় ৫ , তখন থেকে এই রাস্তাটি  ছিল ট্রাঙ্কলাইন সিস্টেমের অংশ, যেটি পোর্ট হুরনের  উত্তর দিক থেকে চলতে শুরু করে হার্বার বিচ হয়ে পশ্চিম দিকে সাগিনাউ পর্যন্ত বিস্তৃত ছিল। ১  তারপর যখন ১৯২৬ সালে ইউএস হাইওয়ে সিস্টেম প্রবর্তন করা হয়, তখন এই রাস্তাটির নাম বাতিল করে অন্যান্য মহাসড়ক গুলোর অংশে পরিনত করা হয়, একই নামকরণ এড়ানোর স্বার্থে। ৬  রাস্তাটির উত্তরের পোর্ট হুরন থেকে হার্বার বিচ পর্যন্ত অংশকে এম-২৯ এর সাথে জুড়ে দেয়া হয়, যখন পশ্চিমের বে পোর্ট থেকে ব্যাড এক্স পর্যন্ত অংশকে এম-৮৩ এর সাথে এবং এম-৩১ এর বাকি অংশ রিজ থেকে ইউনিয়নভ্যালি পর্যন্তকে  এম-৮১ এর সাথে যুক্ত করা হয়। ২ 
রুটের মানচিত্র: 