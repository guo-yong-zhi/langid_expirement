এসিএম আন্তর্জাতিক কলেজিয়েট প্রোগ্রামিং প্রতিযোগিতা  হলো একাধিক ধাপবিশিষ্ট বার্ষিক প্রোগ্রামিং প্রতিযোগিতা যা সারা বিশ্বের বিশ্ববিদ্যালয়গুলোর মধ্যে অনুষ্ঠিত হয়। এশিয়াতে ১৩টি সাইটে এই প্রতিযোগিতার আঞ্চলিক পর্ব অনুষ্ঠিত হয় এবং ঢাকা সাইট তার মধ্যে অন্যতম। ঢাকা সাইটের প্রতি বছরের বিজয়ীরা ওয়ার্ল্ড ফাইনালে অংশগ্রহণ করে। অন্যান্য সাইটের মতো ঢাকা সাইটও আইবিএম আয়োজন করে থাকে এবং এসিএম এর পৃষ্ঠপোষকতায় পরিচালিত হয়।
নর্থ সাউথ বিশ্ববিদ্যালয় এর অধ্যাপক আবুল এল হকের উদ্যোগে ১৯৯৭ সালে প্রথমবারের মতো এসিএম আইসিপিসির ঢাকা সাইট গঠন করা হয়। ১  ২ .১১টি বিশ্ববিদ্যালয়ের ১৮টি দলের অংশগ্রহণে ১৯৯৭ সালের ১৮ নভেম্বর প্রথমবারের মতো ঢাকা সাইট প্রতিযোগিতা অনুষ্ঠিত হয়। বাংলাদেশ প্রকৌশল বিশ্ববিদ্যালয় এর BUET Bengal Tigers চ্যাম্পিয়ন হয়ে ১৯৯৮ সালের ২৮ ফেব্রুয়ারি যুক্তরাষ্ট্রের জর্জিয়ায় অনুষ্ঠিত ওয়ার্ল্ড ফাইনালে অংশগ্রহণ করে ২৪তম স্থান অধিকার করে। ৩  একই বছর নর্থ সাউথ বিশ্ববিদ্যালয় ঢাকা সাইটের আয়োজক হওয়ার কারণে ওয়াইল্ড কার্ডের মাধ্যমে ওয়ার্ল্ড ফাইনালে অংশগ্রহণ করে।
