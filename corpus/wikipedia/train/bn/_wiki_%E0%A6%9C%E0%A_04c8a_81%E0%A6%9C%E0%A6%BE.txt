জোয়ান্না ডি সুজা  একজন কানাডীয় কত্থক নৃত্য পরিকল্পনাকার, নৃত্যশিল্পী ও শিক্ষিকা। ১  তিনিই একমাত্র জন্মগত কানাডীয় শিল্পী যিনি ভারতের এলাহাবাদের প্রয়াগ সংগীত সমিতির মাধ্যমে কত্থক নৃত্যে স্নাতকোত্তর ডিগ্রি অর্জন করেছেন। ২ 
ডি সুজার জন্ম ও বেড়ে ওঠা অন্টারিওর হুইটবিতে। তিনি পাঁচ বছর বয়সে পিয়ানো শেখা শুরু করেছিলেন এবং কিশোরী বয়সে মেরিয়ান উইলিয়ামসের পরিচালনায় নয়টি কণ্ঠের জন্য পুরস্কারপ্রাপ্ত একটি ধ্রুপদী সংগীত গোষ্ঠীর  সদস্য ছিলেন। তিনি শৈশব জুড়ে ফিগার স্কেটিং নিয়ে পড়াশোনা করেছেন। শৈশবে তাঁর  নাচের কোন পটভূমি নেই।
থান্ডার বের লেকহেড বিশ্ববিদ্যালয়ে এক বছরের জন্য বন-বিদ্যা অধ্যয়ন করার পরে তিনি ব্রিটিশ কলাম্বিয়াতে চলে আসেন এবং ১৯৭৮ সালে ক্যালিফোর্নিয়ায় পাড়ি জমান, সেখানে তিনি তাঁর প্রথম এবং বর্তমান শিক্ষক পণ্ডিত চিত্রেশ দাসের অধীনে কত্থক অধ্যয়ন শুরু করেন। ১  ডি সুজা প্রয়াগ সংগীত সমিতির মাধ্যমে কত্থকে স্নাতক এবং স্নাতকোত্তর ডিগ্রি লাভ করেছেন এবং তিনি সমগ্র ভারতে প্রথম স্থান অর্জন করেছিলেন। ৩ 
ডি সুজা ১৯৮১ সালে তবলাবাদক রিতেশ দাশকে বিয়ে করেছিলেন। ১৯৮৮ সালে তাঁরা টরন্টো চলে গিয়েছিলেনএবং একসাথে এম-ডিও/কত্থক টরন্টো এবং টরন্টো তবলা এনসেম্বল প্রতিষ্ঠা করেন। সেই থেকে ডি সুজা টরন্টোর শিক্ষার্থীদের কত্থক শেখাচ্ছেন। তিনি কানাডা ও সমগ্র ভারত জুড়ে নৃত্য পরিবেশন করেছেন এবং অসংখ্য অনুদান ও পুরস্কার অর্জন করেছেন। পরবর্তীতে তিনি ব্যাসিস্ট ও সুরকার ইয়ান ডি সুজাকে বিয়ে করেছেন।
