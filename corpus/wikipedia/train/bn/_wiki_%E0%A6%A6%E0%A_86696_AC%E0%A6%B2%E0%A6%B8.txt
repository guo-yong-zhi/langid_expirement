দ্য রিমার্কেবলস  নিউ জিল্যান্ডের দক্ষিণ আইল্যান্ড অঞ্চলের ওতাগোতে অবস্থিত একটি পর্বতশ্রেণী। লেক ওয়াকাটিপুর তীরবর্তী অঞ্চলে এই পর্বতশ্রেণীর অবস্থান। এই পর্বতশ্রেণী ধীরে ধীরে উচু হতে হতে একপর্যায়ে খুব তীক্ষ্নভাবে উপরে উঠে গেছে। লেকের পেছনে এই পর্বতশ্রেণী খুব সুন্দর পরিবেশের সৃষ্টি করেছে। কুইন্সটাউন থেকে এই পর্বতশ্রেণী দেখা যায়।
দ্য রিমার্কেবলস পর্বতশ্রেণীর উচ্চতম স্থান ডাবল কোন । পর্বতশ্রেণীর দক্ষিণপূর্বে রয়েছে হেক্টর মাউন্টেইন এবং মাউন্ট টুহাকারোরিয়া । ১ 
পর্বতশ্রেণীর নিকটে বেশ কয়েকটি ছোট লেক রয়েছে। লেক আল্টা রিমার্কেবলস স্কিফিল্ডের পাশেই, যেখানে বছরের বিভিন্ন সময় স্কি খেলা অনুষ্ঠিত হয়ে থাকে।
আলেকজান্ডার গ্রেভি ১৮৫৭-৫৮ সালে এই পর্বতশ্রেণীর নামকরণ করেন। ২  এই পর্বতশ্রেণী পৃথিবীর দুইটি পর্বতশ্রেণীর একটি যা উত্তর থেকে দক্ষিণে বিস্তৃত হয়েছে। এছাড়া এই নামকরণের আরেকটি ব্যাখ্যা কুইন্সটাউনের অধিবাসীরা দিয়ে থাকে, শহরের প্রথম আগতরা সূর্যদয়ের সময় এই পর্বতশ্রেণী দেখে সৌন্দর্যে অভিভূত হয়ে উক্ত নামকরণ করে।
শীতকালে দ্য রিমার্কেবলস স্কিফিল্ডে স্কিসহ বিভিন্ন শীতকালীন খেলাধুলা হয়ে থাকে। এই স্কিফিল্ডের আকার প্রায় ৫৪০ একর। এখানে বার্ষিক গড় তুষারপাতের পরিমাণ ৩.৬৭ মিটার।
