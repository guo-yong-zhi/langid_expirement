খাইবার -১    সিরিয়ার তৈরি ৩০২ মিলিমিটারের ৩  ভূমি হতে নিক্ষেপণ যোগ্য অনিয়ন্ত্রিত রকেট। একটি কৌশলগত দূরনিক্ষেপণযোগ্য ক্ষেপণাস্ত্র। ২০০৬ সালের লেবানন যুদ্ধের সময় উত্তর ইসরায়েরলের লক্ষ্যবস্তুগুলিতে আঘাত হানার জন্য  হিজবুল্লাহ কর্তৃক ব্যবহৃত হওয়ার জন্য রকেটটি সবচেয়ে বেশি পরিচিতি পায়। সিরিয়ার গৃহযুদ্ধেও এটি ব্যবহৃত হয়েছে। এটি মূলত চীনা ডাব্লিউ এস-১ রকেটের একটি ক্লোন। ১ 
খাইবার-১, ১০০ কিলোমিটার পরিসরে লক্ষ্যভেদের জন্য তাৎপর্যপূর্ণ ৪  ৫   হিজবুল্লাহ রকেট বাহিনীতে অধিকাংশ সময় ব্যবহৃত বিএম-২১ গ্রেড রকেটের চেয়ে এটি দীর্ঘ। এটি একটি অনন্য সিরিয় নকশা করা লঞ্চার এবং সম্ভবত একটি ক্লাস্টার যুদ্ধাস্ত্র  ৬  বা বিভিন্ন যন্ত্রাংশ সংযুক্ত করা যুদ্ধাস্ত্র। ৭  ৮  রকেটটি তার নির্দিষ্ট লেজের পাখনা দ্বারা সহজেই সনাক্ত করা যায়। রকেটটিকে প্রায়শই ইরানের ৯  ১০  বা ইরানি ফজর-৩ ৭  বা ফজর-৫ রকেটের বিবর্তিত সংস্করণ হিসাবে ভুলভাবে শনাক্ত করা হয়। ১১ 
২০০৬ সালের লেবানন যুদ্ধের সময় ইসরায়েলের আফুলাতে রকেটটি প্রথম ব্যবহার করা হয়েছিল। ২০০৬ সালের অগাস্টের প্রথম দিকে, খাইবার-১ লেবাননের সীমান্তে হতে ৭০ কিমি দক্ষিণে অবস্থিত ইসরায়েলের শহর বাইত শিয়ান, ১২  হাদেরা,  ১৩  এবং ইসরায়েলের তৃতীয় বৃহত্তম শহর হাইফাতে আঘাত হানে। ১৪ 
ইরান খাইবার-১ রকেট গাজায় পাঠানোর চেষ্টা করেছে।  ১ 
খাইবার  মদিনার প্রায় ৯৫ মাইল পূর্বে অবস্থিত একটি মরূদ্যান, যা একসময় আরবের বৃহত্তম ইহুদি বসতি ছিল। নামটি খায়বার যুদ্ধের অনুস্মারক হিসাবে বেছে নেওয়া হয়। এই যুদ্ধ ৬২৯ সালে মুহাম্মাদের নেতৃত্বে মুসলিম এবং খায়বারের বসবাসকারী ইহুদিদের মধ্যে সংঘটিত হয়েছিল। ২০০৬ সালের ২৮ জুলাই হিজবুল্লাহ নেতা হাসান নাসরুল্লাহ আল-মানার টেলিভিশন স্টেশনে একটি বক্তৃতায় রকেটটির নাম সর্বপ্রথম প্রকাশ করেছিলেন। ২ 
