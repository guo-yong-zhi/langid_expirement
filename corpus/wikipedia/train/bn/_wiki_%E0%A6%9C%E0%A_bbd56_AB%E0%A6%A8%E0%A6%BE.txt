জিফনা হল ফিলিস্তিনের রামাল্লাহ ও আল বীরেহ প্রাশাসনের একটি গ্রাম, যা জেরুজালেম থেকে ২৩ কিলোমিটার  উত্তরে এবং রামাল্লাহ থেকে ৮ কিলোমিটার  উত্তরে অবস্থিত। এর জনসংখ্যা প্রায় ১,৪০০ জন। জিফনা খ্রিষ্ট্রীয় ৬ষ্ঠ শতাব্দী থেকে তার খ্রিস্টান সংখ্যাগরিষ্ঠতা ধরে রেখেছে। গ্রামটির মোট জমির ক্ষেত্রফল ৬,০১৫ ডুনামস, যার মধ্যে ৪২০ ডুনামস বিল্ট-আপ অঞ্চল হিসাবে মনোনীত করা হয়েছে, বাকি অংশের বেশিরভাগ জলপাই, ডুমুর এবং এপ্রিকোট গ্রোভের বাগানে আবৃত। জিফনা একটি গ্রাম পরিষদ দ্বারা পরিচালিত হয়, যার বর্তমান চেয়ারম্যান জাবি নাইম কামিল, তিনি ২০০৮ থেকে স্বপদে বহাল রয়েছেন।
জিফনা প্রথম ইহুদি-রোমান যুদ্ধের সময় গোফ্নাহ  নামে পরিচিত ছিল এবং এটি বিজয়ের পরে রোমান আঞ্চলিক রাজধানীতে পরিণত হয়েছিল, যদিও এটি মূলত ইহুদি বসতি ছিল।
জিফনা সমুদ্রপৃষ্ঠ থেকে প্রায় ৬৬১ মিটার  উচ্চতায়  একটি পাহাড়ের ঢালে অবস্থিত।
এডওয়ার্ড রবিনসনের মতে ১৮৩৮ সালে জিফনার জনসংখ্যা প্রায় ২০০ জন ছিল, যার মধ্যে কেবল মাত্র ৪২ জন প্রাপ্তবয়স্ক পুরুষ ছিল। ১৮৭০ সালের একটি অটোমান গ্রামের তালিকায় দেখা গেছে যে জিফনার জনসংখ্যা ছিল ১৮৫ জন "গ্রীক", যারা মোট ৫৬ টি পরিবারে বসবাস করত, যদিও এই জনসংখ্যার মধ্যে কেবলমাত্র পুরুষই অন্তর্ভুক্ত ছিল। ১৮৯৬ সালে ডসফিনার জনসংখ্যা প্রায় ৫৭৬ জন হিসাবে অনুমান করা হয়েছিল। ১ 
জিফনাতে একটি ছেলে-মেয়ে মিশ্র প্রাথমিক বিদ্যালয় এবং কিন্ডারগার্টেন রয়েছে, যা ১৮৫৬ সালে জেরুজালেমের লাতিন পিতৃতন্ত্র দ্বারা প্রতিষ্ঠিত এবং জিফনার ক্যাথলিক চার্চ দ্বারা পরিচালিত। বিদ্যালয়ের কর্মীদের মধ্যে আটজন শিক্ষক ও দুজন ভিক্ষুনী রয়েছে এবং এর পাশাপাশি কিন্ডারগার্টেনের জন্য চারজন শিক্ষক রয়েছে।
