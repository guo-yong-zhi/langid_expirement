হুজুর ইবনে আদী আল-কিন্দি   ছিলেন ইসলামের নবী মুহাম্মদের একজন সাহাবী। ১  খুলাফায়ে রাশেদীন এর চতুর্থ খলিফা আলীর প্রতি তার অবিচল সমর্থন এবং প্রশংসার জন্য তিনি উমাইয়া খলিফা  প্রথম মুয়াবিয়া কর্তৃক মৃত্যুদণ্ডে দণ্ডিত হন ২  ৩ , যখন তিনি আলীকে প্রকাশ্যে অভিশাপদানের রীতিতে আপত্তি জানালেন। তিনি কিন্দাহ গোত্রের সদস্য ছিলেন।
হুজুরকে দুটি উপাধিতে ভূষিত করা হয়েছিল: আল-কিন্দি'' এবং ''আল-আদবার''। প্রথম উপাধি ছিলো ''আল-কিন্দি'' যার অর্থ হচ্ছে ''কিন্দাহ হতে আগত ব্যক্তি''। হুজুরকে দেওয়া দ্বিতীয় উপাধি ছিলো ''আল-আদবার''।  ৪ 
কতিপয় বর্ণনা অনুসারে, তার শেষ ইচ্ছা ছিল যে তার পুত্রকে তার পূর্বে মৃত্যুদণ্ড দেওয়া হোক, নতুবা তার পুত্র মৃত্যুভয়ে ভীত হয়ে যাবে এবং আলীকে অভিসম্পাত দেওয়ার পর্যায়ে চলে যাবে। ৫ 
হুজুর, তার পুত্র হামাম ইবনে হুজুর এবং আরও কয়েকজন সাথী সিরিয়ার রাজধানী দামেস্কের উপকণ্ঠে আদ্রায় সমাহিত হয়েছেন। তার সমাধির চারপাশে একটি মসজিদ নির্মিত হয়েছে যা মুসলমানদের তীর্থস্থানে পরিণত হয়েছিলো। তথ্যসূত্র প্রয়োজন 
২০১৩ সালের ২রা মে, যাবহাত আল-নুসরা সমাধিসৌধে হামলা করে এবং তাঁর দেহাবশেষ মাটি খুঁড়ে বের করে নেয়।  ৬  বিদ্রোহীরা তার লাশ একটি অজ্ঞাত স্থানে নিয়ে যায়। ৭  নিউইয়র্ক টাইমস-এ প্রকাশিত এক প্রতিবেদন অনুসারে, তীর্থস্থানটির অবমাননা বিষয়ক বহুল আলোচিত একটি ফেসবুক ছবি, সমাধি খোঁড়ার দায়ে আবু আনাস আল-ওয়াজির বা আবু আল-বারা নামক এক ব্যক্তিকে আরোপ করে, যিনি ''স্বাধীন সিরীয় সেনাবাহিনী''র ইসলাম ব্রিগেড নামে পরিচিত একটি সামরিক গোষ্ঠীর নেতা।  ৮  ৯ 
তাবারীর ইতিহাস - হুজুর ইবনে আদী