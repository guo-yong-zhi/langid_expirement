জেরোমি এভারটন টেলর  জামাইকার সেন্ট এলিজাবেথের প্যারিশে জন্মগ্রহণকারী ওয়েস্ট ইন্ডিয়ান ক্রিকেটার। বিশ্বকাপে ডোয়েন ব্র্যাভো, ড্যারেন পাওয়েল ও ইয়ান ব্রাডশ’র সাথে ফাস্ট বোলিং আক্রমণে নেতৃত্ব দিয়েছিলেন জেরোমি টেলর। ঐ প্রতিযোগিতায় ওয়েস্ট ইন্ডিজ দল সুপার এইট পর্বে উত্তীর্ণ হলেও তার দল সেমি-ফাইনালে উত্তীর্ণ হতে পারেনি।
জামাইকার পক্ষে একটিমাত্র খেলায় অংশ নেবার পর ২০০৩ সালে শ্রীলঙ্কার বিপক্ষে চূড়ান্ত খেলায় অংশগ্রহণের জন্য ওয়েস্ট ইন্ডিজ ক্রিকেট দলে ডাক পান। ২০০৩ সালে ‘ক্যারিব বিয়ার সিরিজে’ সবচেয়ে উদীয়মান ফাস্ট বোলার হিসেবে মনোনীত হন। ঐ সিরিজে ২০.১৪ রান গড়ে ২১ উইকেট পান। তন্মধ্যে সেরা অর্জন ছিল ৫৯ রানে ৮ উইকেট দখল করা। টেলর প্রথমবারের মতো খেলায় দশ উইকেট পান।
২০০৬ সালে টেলর নিজেকে ওয়েস্ট ইন্ডিজের একদিনের দলে প্রতিষ্ঠিত করেন। মালয়েশিয়ায় অনুষ্ঠিত ডিএলএফ কাপে শীর্ষস্থানীয় উইকেট-লাভকারীর মর্যাদা পান।
নভেম্বর, ২০০৬ সালে মুলতানে অনুষ্ঠিত পাকিস্তানের বিপক্ষে দ্বিতীয় টেস্টের প্রথম ইনিংসে ৯১ রানে ৫ উইকেট পান। ২০০৭ মৌসুমের শেষদিকে বহিরাগত খেলোয়াড়ের পরিবর্তে লিচেস্টারশায়ার দলে যোগ দেন। কাউন্টি ক্রিকেটে থাকাকালীন সময়ে সমূদয় ব্যয়ভার ওয়েস্ট ইন্ডিজের ব্যবসায়িক অংশীদার ডিজিসেল বহন করে।
২০০৮ সালে ওয়েস্ট ইন্ডিজের সর্বাপেক্ষা বিশ্বস্ত ফাস্ট বোলারের মর্যাদা পান। ফিদেল অ্যাডওয়ার্ডস, ড্যারেন পাওয়েলের সাথে অল-রাউন্ডার ডোয়েন ব্র্যাভোকে নিয়ে দলের বোলিং আক্রমণে নেতৃত্ব দেন। বর্তমানে তিনি নির্ভরযোগ্যতা ও পেসের গতি নিয়ে টেলর টেস্ট ও ওডিআইয়ে মিতব্যয়ী ও সেরা বোলিং গড়ের অধিকারী।
২০০৬ সালের চ্যাম্পিয়ন্স ট্রফিতে খেলার জন্য নির্বাচিত হন। প্রাথমিক পর্বে জিম্বাবুয়ে ও বাংলাদেশের বিপক্ষে চার উইকেট লাভ করেন। গ্রুপ পর্বে দলের উদ্বোধনী খেলায় অস্ট্রেলিয়ার বিপক্ষে হ্যাট্রিক করেন। এরফলে ওয়েস্ট ইন্ডিজের একদিনের ক্রিকেট ইতিহাসে প্রথম ব্যক্তি হিসেবে এ মর্যাদার অধিকারী হন টেলর। ১  জয়ের জন্য ১৪ বলে ২১ রানের লক্ষ্য নিয়ে থাকা তৎকালীন বিশ্বের সেরা ওডিআই ব্যাটসম্যান হিসেবে পরিচিত মাইকেল হাসিকে ১৩ রানে বোল্ড করেন। পরের বলে ব্রেট লি’কে এলবিডব্লিউ করে ওভার শেষ করেন। ২  চূড়ান্ত ওভারের প্রথম বলে ব্র্যাড হগকে বোল্ড করে হ্যাট্রিক পূর্ণ করেন। শুরুতে বিশ্বের চতুর্থ শীর্ষস্থানীয় ব্যাটসম্যান রিকি পন্টিংকে বোল্ড করেন। খেলায় তিনি ৪৯ রানে চার উইকেট নিয়ে একদিনের আন্তর্জাতিকে তার দ্বিতীয় সেরা বোলিং পরিসংখ্যান দাঁড় করান।
আনুষ্ঠানিকভাবে ওয়েস্ট ইন্ডিজ ক্রিকেট বোর্ডে আবেদন জানানোর পর জুলাই, ২০১৬ সালে টেস্ট ক্রিকেট থেকে অবসর গ্রহণ করেন তিনি। ৩  ২০১৬ সালের শুরুতে সিডনিতে অস্ট্রেলিয়ার বিপক্ষে সর্বশেষ টেস্টে অংশ নিয়েছিলেন তিনি। এরফলে ভারত সফর থেকে দল থেকে বাদ পড়েন তিনি।
