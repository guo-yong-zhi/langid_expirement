মেদিনীপুরী বাংলা বাংলা ভাষার একটি উপভাষা এবং কথ্যরূপ। পশ্চিমবঙ্গের অবিভক্ত মেদিনীপুর জেলা এবং দক্ষিণ ২৪ পরগনা জেলার সুন্দরবন অঞ্চলের অন্তর্গত অধিকাংশ অঞ্চল প্রধান কাকদ্বীপ মহকুমা , ওড়িশার ময়ূরভঞ্জ জেলা এবং ঝাড়খণ্ডের সিংভূম জেলার বাংলাভাষী মানুষদের কথাবলার মধ্যে এই উপভাষার প্রভাব লক্ষ্য করা যায়। ২ 
মেদিনীপুরের কথ্য ভাষা বাংলা ভাষার অন্যতম পুরোনো রূপ৷ বাংলার সাংস্কৃতিক জীবনে মেদিনীপুরের স্থান খুব উঁচুতে। মেদিনীপুরের পশ্চিম দিকটা অর্থাৎ ঝাড়গ্রাম মহকুমার কথ্য ভাষা মধ্য রাঢ়ীয় উপভাষা৷ মেদিনীপুর লাগোয়া ময়ূরভঞ্জ ও সিংভূমেও ওই একই উপভাষার প্রচলন রয়েছে মেদিনীপুরেরই দক্ষিণাংশে রসুলপুর নদীর মোহনা থেকে সুবর্ণরেখা নদীর মোহনা পর্যন্ত যে তীরভূমি সেই অংশের কথ্য ভাষার নাম কাঁথি বাংলা৷ কাঁথি বাংলা সুন্দরবনের মোহনা অর্থাৎ দক্ষিণ ২৪ পরগনা জেলার কাকদ্বীপ মহকুমার চারটি ব্লকে  প্রচলিত। এই মেদিনীপুরী বাংলা ভাষায় ব্যঞ্জনের পূর্ণ উচ্চারণ খুব বেশি মাত্রায় রয়েছে৷ তথ্য প্রমাণে এই ধরনের সিদ্ধান্তে পৌঁছানো খুবই স্বাভাবিক যে কবি কালিদাস এই অঞ্চলেরই মানুষ ছিলেন৷ ৩ 
মেদিনীপুরী বাংলা ভাষাগোষ্ঠীকে সংস্কৃতি ও জনগোষ্ঠী অনুযায়ী মোটামুটি কয়েকটি উপবিভাগে ভাগ করা হয়েছে। 
