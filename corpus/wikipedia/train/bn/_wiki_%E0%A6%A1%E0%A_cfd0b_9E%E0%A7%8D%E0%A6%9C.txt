ডক্টর  স্টিফেন ভিনসেন্ট স্ট্রেঞ্জ হলো মার্ভেল কমিক্স দ্বারা প্রকাশিত মার্কিন কমিক বইয়ের একটি কাল্পনিক সুপারহিরো। চরিত্রটি চিত্রকর স্টিভ ডিটকো ও লেখক স্ট্যান লি দ্বারা নির্মিত ১  এবং চরিত্রটি স্ট্রেঞ্জ টেইলস #১১০ -এ প্রথমবার আবির্ভূত হয়। ডক্টর স্ট্রেঞ্জ জাদুকরী ও রহস্যময় বিপদের বিরুদ্ধে "সর্সারার সুপ্রিম"  ও পৃথিবীর মূখ্য রক্ষক হিসেবে কাজ করেন। চরিত্রটি কালো জাদু ও চান্দু দ্য ম্যাজিসিয়ান থেকে অনুপ্রাণিত এবং মার্ভেল কমিক্সে একটি ভিন্ন রকমের চরিত্র ও মরমিবাদের বিষয়বস্তু নিয়ে আসার জন্য কমিক বইয়ের রৌপ্য যুগে চরিত্রটির তৈরি করা হয়।
চরিত্রটির উৎপত্তি কাহিনি ইঙ্গিত করে যে তিনি পূর্বে একসময় এক অহংবাদী শল্যচিকিৎসক ছিলেন। তিনি একটি গাড়ি দুর্ঘনায় তার দুই হাতে গুরুতরভাবে আঘাত পান এবং চিকিৎসা করার ক্ষমতা থেকে ব্যর্থ হন। তারপর, তিনি তার হাত দু-টি ঠিক করার উদ্দেশ্যে পুরো পৃথিবীতে ঘুরতে থাকেন এবং এন্সিয়েন্ট ওয়ানকে  খুঁজে পান। স্ট্রেঞ্জ তার একজন শিষ্য এবং উভয়ই জাদুশিল্প ও মার্শাল শিল্পের একজন সম্পাদনাকারী হয়ে ওঠেন। তার পরিধানে রয়েছে একটি কবচ এবং দু-টি মূল নিদর্শনাদি, ক্লোক অফ লেভিটেশন ও আই অফ আগামোটো, যা তাকে অধিকতর শক্তি প্রদান করে। চলবার পথে তার সাথে তার সাহায্যের জন্য রয়েছে তার বন্ধু ও সাজভৃত্য, ওং এবং জাদুকরী নিদর্শনাদি একটি বৃহৎ ভাণ্ডার। তিনি নিউ ইয়র্ক শহরে অবস্থিত স্যাঙ্কটাম স্যাঙ্কটোরাম নামক ভবনে বসবাস করা শুরু করেন। পরবর্তীতে, ভবিষ্যৎে আসা বিপদের বিরুদ্ধে এই পৃথিবীকে রক্ষার জন্য স্ট্রেঞ্জ "সর্সারার সুপ্রিম"-এর পদটি ধারণ করেন।
চরিত্রটি প্রথমবারের জন্য পিটার হুটেন দ্বারা সরাসরি মারপিঠধর্মীতে টেলিভিশন চলচ্চিত্র ডিআর. স্ট্রেঞ্জ-এ আবির্ভূত হয়। বেনেডিক্ট কাম্বারব্যাচ মার্ভেল সিনেম্যাটিক ইউনিভার্স চলচ্চিত্র ডক্টর স্ট্রেঞ্জ , থর: র‍্যাগনারক , অ্যাভেঞ্জার্স: ইনফিনিটি ওয়ার  এবং অ্যাভেঞ্জার্স: এন্ডগেম -এ চরিত্রটির ভূমিকায় অভিনয় করেন। কাম্বারব্যাচ তার ভূমিকায় ডিজনি+ অ্যানিমেটেড ধারাবাহিক ওয়াট ইফ...? এ তার চরিত্রের একটি ভিন্য সংস্করণের পাশাপাশি আসন্ন চলচ্চিত্র স্পাইডার-ম্যান: নো ওয়ে হোম এবং ডক্টর স্ট্রেঞ্জ ইন দ্য মাল্টিভার্স অব ম্যাডনেস এ পুনরাবৃত্তি করবেন।
