প্রথম থাই–লাও মৈত্রী সেতু   মেকং নদী উপর একটি সেতু, যা লাওসের ভিয়েনতিয়েন প্রিফেকচারের সাথে থাইল্যান্ডের নং খাই প্রদেশ এবং নং খাই শহরকে যুক্ত করেছে। সেতু হতে ভিয়েনতিয়েন শহর প্রায় ২০ কিলোমিটার  দূরে অবস্থিত। সেতুটির দৈর্ঘ্য ১১৭০ মিটার । সেতুটিতে দুটি ৩.৫ মিটার  রয়েছে প্রশস্ত রাস্তার লেন এবং দুটি ১.৫ মিটার  প্রশস্ত ফুটপাথ এবং মাঝ বরাবর একটি একক ১,০০০ মিলিমিটার  রেললাইন আছে।  
১৯৯৪ সালের ৮ এপ্রিল সেতুটির উদ্বোধন ও চলাচলের জন্য খোলা হয়েছিল, এটি মেকং নদীর উপর দ্বিতীয় এবং নদীর নিম্ন প্রবাহের উপর প্রথম নির্মিত সেতু।
সেতুটি নির্মাণে ৪২ মিলিয়ন অস্ট্রেলিয় ডলার খরচ হয়েছিল। অস্ট্রেলিয় সরকার লাওসের জন্য উন্নয়ন সহায়তা হিসাবে সেতু নির্মাণে অর্থায়ন করেছিল। ১  ২ 
দক্ষিণ-পূর্ব এশিয়ার প্রধান অবকাঠামো প্রকল্পগুলি সম্পূর্ণ করার ক্ষমতার প্রদর্শন হিসাবে অস্ট্রেলিয় কোম্পানিগুলি সেতুটি নকশা এবং নির্মাণ করেছিল। অস্ট্রেলিয় ভিএসএল নামক প্রতিষ্ঠানের ব্রুস রামসে একটি ভারসাম্যপূর্ণ ক্যান্টিলিভার সেতুর ধারণা থেকে সেতুর নকশা প্রস্তাব করেছিলেন,  এটির চূড়ান্ত নকশা মৌনসেল কোম্পানির পরামর্শক প্রকৌশলীদের দ্বারা করা হয়েছিল। তথ্যসূত্র প্রয়োজন 
২০০৭ সালের জানুয়ারিতে সাভানাখেতে দ্বিতীয় থাই-লাও মৈত্রী সেতু উদ্বোধনের পর, সেতুটির নামের আগে আনুষ্ঠানিকভাবে "প্রথম" যোগ করে নাম পরিবর্তন করা হয়।
সেতুর ট্রাফিক থাইল্যান্ডে হতে বাম দিকে চলে এবং লাওসে ট্রাফিক ডানদিকে চলে। লাওস প্রান্তে সীমান্ত চৌকির ঠিক আগে যান চলাচলের দিক পরিবর্তনের নির্দেশ রয়েছে। এই দিক পরিবর্তন ট্রাফিক বাতি দিয়ে নিয়ন্ত্রিত হয়।
সেতুর উপর দিয়ে লাওস এবং থাই সীমান্ত চৌকির মাঝে চলাচলের জন্য পৃথক শাটল বাস সেবা আছে। বাইসাইকেল ও ট্রাইসাইকেলগুলি সেতুর রাস্তা ও ফুটপাত দুটোই ব্যবহার করতে পারে। অবে পথচারীদের চলাচল ফুটপাতে সীমাবদ্ধ।
সেতুটি আন্তঃএশিয়া যোগাযোগ ব্যবস্থার এশিয়ান হাইওয়ে ১২-এর অংশ।
নং খাই স্টেশন থেকে একটি মিটারগেজ রেল সেতুর মধ্য বরাবর চলে। ট্রেন অতিক্রম করার সময় রাস্তার যান চলাচল বন্ধ হয়ে যায়।
২০০৪ সালের ২০ মার্চে থাই এবং লাও সরকারের মধ্যে একটি চুক্তি স্বাক্ষরিত হয়, যেন রেলপথটি সেতুর সাথে প্রায় ৩.৫ কিলোমিটার  দূরে লাওসের থানালেং রেলওয়ে স্টেশন পর্যন্ত সম্প্রসারিত হয়। থাই সরকার অনুদান এবং ঋণের সমন্বয়ের মাধ্যমে রেলপথটির সম্প্রসারণে অর্থায়ন করতে সম্মত হয়। ৩  ২০০৭ সালের ১৯ জানুয়ারি আনুষ্ঠানিকভাবে নির্মাণ শুরু হয়। ৪  ২০০৮ সালের ৪ জুলাই পরীক্ষামূলক ট্রেন চলতে শুরু হয়। ৩  ২০০৯ সালের ৫ মার্চ রেলপথটির আনুষ্ঠানিক উদ্বোধন।
২০০৬ সালের ২২ ফেব্রুয়ারি, ফ্রান্স উন্নয়ন সংস্থা কর্তৃক থানালেং রেলওয়ে স্টেশন থেকে ভিয়েনতিয়েন পর্যন্ত রেল লাইনের জন্য অর্থায়নের অনুমোদন ঘোষণা করা হয়। ৫ 
সম্প্রসারণের জন্য থাই সরকারের কাছ থেকে ৫০ মিলিয়ন মার্কিন ডলার ঋণও পাওয়া গেছে বলে জানা গেছে। নির্মাণটি মূলত ২০১০ সালের ডিসেম্বরে শুরু হওয়ার কথা ছিল এবং লাও রেলওয়ের কর্মকর্তারা ২০১০-এর সেপ্টেম্বরের শেষের দিকে নিশ্চিত করেছিলেন যে পরিকল্পনাগুলি এগিয়ে যাবে৷ রেওলাইন সম্প্রসারণ সম্পূর্ণ হতে আনুমানিক তিন বছর সময় লাগত, তা আরো ৯ কিলোমিটার  প্রসারিত হয়ে থানালেং থেকে একটি নতুন প্রধান রেলপথ খামসাওয়াথ স্টেশনকে সংযুক্ত করবে। ৬  স্টেশনটি ২০২২ সালের জুনের মধ্যে সম্পন্ন হয়ে একই বছরের শেষের দিকে খোলার পরিকল্পনা ছিল।
২০১০ সালের ফেব্রুয়ারিতে ইস্টার্ন এবং ওরিয়েন্টাল এক্সপ্রেস মেকং নদী পেরিয়ে লাওসে এই সেতুর উপর দিয়ে দিয়ে যায়। ৭ 
