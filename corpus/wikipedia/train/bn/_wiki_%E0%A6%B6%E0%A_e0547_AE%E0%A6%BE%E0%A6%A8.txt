শরীফ খসরুজ্জামান হলেন মুক্তিযোদ্ধা,স্বনামধন্য ছাত্রনেতা এবং জাতির পিতা বঙ্গবন্ধু শেখ মুজিবুর রহমানের  একনিষ্ঠ সৈনিক। তিনি বাংলাদেশ আওয়ামী লীগের মনোনয়নে 1991 থেকে 2001 সাল অবধি জাতীয় সংসদের সদস্য হিসেবে দায়িত্ব পালন করেছেন। ১৯৯১ ও জুন ১৯৯৬ সালে বাংলাদেশ আওয়ামী লীগের হয়ে সংসদ সদস্য নির্বাচিত হন। পরে 2006 সালের ডিসেম্বর মাসে তিনি বিএনপিতে যোগদান করেন। ১  ২ 
শরীফ খসরুজ্জামান ১৯৪৫ সালে  ব্রিটিশ ভারতের বেঙ্গল প্রেসিডেন্সির  খুলানার নড়াইল জেলার লোহাগড়া উপজেলার জয়পুরের বাবরা গ্রামে জন্মগ্রহণ করেন। ব্যবসার সুবাদে খুলনার খালিশপুর হাউজিং এস্ট্রেট এলাকায় স্ব-পরিবারে বসবাস করতেন।
শরীফ খসরুজ্জামান ছাত্রলীগের রাজনীতির সঙ্গে জড়িত ছিলেন। তিনি ১৯৭১ সালে মুক্তিযুদ্ধের সময় নড়াইলে মুজিব বাহিনীর প্রধান ছিলেন। তার নেতৃত্বে মুক্তিযুদ্ধে লোহাগড়া মুক্ত হয়। তিনি ১৯৯১ সালের পঞ্চম ও জুন ১৯৯৬ সালের সপ্তম জাতীয় সংসদ নির্বাচনে তিনিবাংলাদেশ আওয়ামী লীগের হয়ে সংসদ মনোনয়নে নড়াইল-২ আসন থেকে সংসদ সদস্য নির্বাচিত হন। ২০০৮ সালের অনুষ্ঠিত জাতীয় সংসদ নির্বাচনে মনোনয়ন না পেয়ে বাংলাদেশ জাতীয়তাবাদী দলে  যোগদান করেন। বিএনপির জাতীয় নির্বাহী কমিটির সাবেক সদস্য তিনি। ৩  ৪ 
ব্যক্তিগত জীবনে শরীফ খসরুজ্জামান বিবাহিত, দুই পুত্র ও এক কন্যার জনক।
শরীফ খসরুজ্জামান ১৮ জুলাই ২০১৮ সালে ঢাকার ধানমন্ডির আনোয়ার খান মডার্ন হাসপাতালে বার্ধক্যজনিত কারণে মৃত্যুবরণ করেন। মৃত্যু কালে তার বয়স হয়েছিলো ৭৩ বছর। খুলনার খালিসপুরে নড়াইলের লোহাগড়ার জয়পুর ইউনিয়নের বাবরা গ্রামে নামাজে জানাজা শেষে পারিবারিক কবরস্থানে তাকে দাফন করা হবে। ৫ 
