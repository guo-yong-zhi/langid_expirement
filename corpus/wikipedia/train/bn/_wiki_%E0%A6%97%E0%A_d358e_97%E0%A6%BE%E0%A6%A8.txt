গহীনের গান ২০১৯ সালে মুক্তিপ্রাপ্ত বাংলাদেশি পূর্ণদৈর্ঘ্য চলচ্চিত্র। বাংলাঢোলের প্রযোজনায় ২  পৌনে দুই ঘণ্টা ব্যাপ্তির ৩  সঙ্গীতধর্মী চলচ্চিত্রটির কাহিনি, চিত্রনাট্য, সংলাপ রচনা ও পরিচালনা করেছেন কথাসাহিত্যিক সাদাত হোসাইন। ৪  এই চলচ্চিত্রে একটি গুরুত্বপূর্ণ চরিত্রে অভিনয় করেছেন সংগীতশিল্পী আসিফ আকবর। এছাড়াও সৈয়দ হাসান ইমাম, তমা মির্জা, তানজিকা আমিন, আমান রেজা, কাজী আসিফ অভিনীত চরিত্রগুলিও সমান গুরুত্বের সাথে উপস্থাপিত হয়েছে। ৫  এই চলচ্চিত্রে একজন কন্ঠশিল্পী ও তার স্ত্রী'র সম্পর্কের টানাপড়েন-এর পাশাপাশি একজন বৃদ্ধ চিত্রশিল্পী ও তরুণীর জীবনের সমান্তরাল গল্প দেখাও হয়েছে। ৬ 
গহীনের গান একইসাথে অনেকগুলি 'প্রথম'-এর সামষ্টিক চলচ্চিত্র। এটি বাংলাদেশে নির্মিত প্রথম সঙ্গীতধর্মী পূর্ণদৈর্ঘ্য চলচ্চিত্র; ৭  আসিফ আকবরের প্রথম অভিনীত চলচ্চিত্র; ৮  অভিনয় ছাড়াও আসিফ আকবর এই চলচ্চিত্রের সকল গানে কন্ঠ দিয়েছেন। ৯  ১০  ছোট পর্দার অভিনেত্রী তুলনা আল হারুনের প্রথম চলচ্চিত্র; ১১  ১২  সাদাত হোসাইনের প্রথম পূর্ণদৈর্ঘ্য চলচ্চিত্র পরিচালনা; ১৩  ১৪  বিদ্রোহী দীপনের প্রথম কোনো পূর্ণদৈর্ঘ্য চলচ্চিত্রে চিত্রগ্রহণ, লিয়ন রোজারিওর প্রথম পূর্ণদৈর্ঘ্য চলচ্চিত্র সম্পাদনা ১১  এবং বাংলাঢোল প্রতিষ্ঠানটির প্রথম পূর্ণদৈর্ঘ্য প্রযোজনা। ৫ 
২০ ডিসেম্বর, ২০১৯-এ চলচ্চিত্রটি বাংলাদেশের ১৩টি প্রেক্ষাগৃহে সীমিত পরিসরে মুক্তি পায়। ১৫  মুক্তির পর চলচ্চিত্রটির সঙ্গীত, সংলাপ, অভিনয়, চিত্রগ্রহণ ও পরিচালনা দর্শক ও সমালোচক দ্বারা প্রশংসিত হয়। ১৬ 
গহীনের গান শুরু হয় একজন কন্ঠশিল্পী  এবং তার সহধর্মিণী  মধ্যকার টানাপড়েনের গল্প দিয়ে। সহধর্মিণীর অভিযোগ, তার ভালোবাসার মানুষটির কাছে তিনি আর প্রয়োজনীয় নন। কন্ঠশিল্পী তখন তার সহধর্মিণীকে নিজের 'প্রয়োজন' নয় 'প্রিয়জন' বলে আখ্যা দেন। তাকে  বৃষ্টিভেজা আবহাওয়ায় বাসার বারান্দায় দাঁড়িয়ে দুজন ব্যক্তির জীবনের গল্প শোনান। একজন এই কণ্ঠশিল্পীর বাসার নিচে খোলা আকাশের নিচে বৃষ্টিতে ভিজতে থাকা বৃদ্ধ চিত্রশিল্পী , আরেকজন হলেন ভিজতে থাকা বৃদ্ধকে দেখতে পেয়ে মাথার ওপর ছাতা এগিয়ে দেওয়া একজন তরুণী । তাদের জীবনের দুটি গল্প শোনানোর মাধ্যমে কন্ঠশিল্পী তার সহধর্মিণীকে, মানুষের জীবনে প্রিয়জনের অস্তিত্ব থাকার প্রয়োজনীয়তা বোঝানোর চেষ্টা করেন। ৬ 
গহীনের গান চলচ্চিত্রের মাধ্যমে বিদ্রোহী দীপনের পূর্ণদৈর্ঘ্য চলচ্চিত্রে চিত্রগ্রহণের অভিষেক ঘটে। ১১  ১৯  একই সাথে লিয়ন রোজারিও এই চলচ্চিত্রের মাধমে প্রথম কোন পূর্ণদৈর্ঘ্য চলচ্চিত্র সম্পাদনা করেন ১১  ১৮ । প্রধান সহকারী পরিচালনা করেছেন মিনহাজ রহমান পিয়াস ও হৃদয় চৌধুরী এছাড়াও সহকারী পরিচালনায় আরো ছিলেন গোলাম রাব্বানী, জিকু বড়ুয়া, সাজ্জাদ হোসেন, প্লাবন হাসান ও সোহরাব মুন্সী। শব্দ সম্পাদনা করেছেন সাকিরুজ্জামান পাপ্পু। মেহাদী হাসান অর্ণব শিল্প নির্দেশনা দিয়েছেন। পোশাক পরিকল্পনা করেছেন জান্নাত মৌরী।
২০১৭ হতে এই ছায়াচিত্রের নির্মাণ প্রক্রিয়া শুরু হয়। ২০  বাংলাঢোল ইতোপূর্বে কুমার বিশ্বজিৎ-এর ৮টি গান নিয়ে 'সারাংশে তুমি' শিরোনামে একটি স্বল্পদৈর্ঘ্য সঙ্গীতধর্মী চলচ্চিত্র প্রযোজনা করে। ২১  একই ভাবে আসিফ আকবরের জীবনী নিয়ে সাদাত হোসাইনকে দিয়ে একটি স্বল্পদৈর্ঘ্য প্রামাণ্যচিত্র নির্মাণ শুরু করে। প্রামাণ্যচিত্রের জন্য ৮টি গান নির্মাণ করা হয়। ২০  ২২  আসিফ আকবরের শৈশব, কৈশোর, তারকাজীবন, পরিবার-পরিজন, ক্রিকেটার হতে চাওয়া, প্রেম করে বিয়ে সহ ব্যক্তিগত জীবনের ৮০ শতাংশ চিত্রায়ণও করা হয়। ২৩  পরবর্তীতে বাংলাঢোল প্রামাণ্যচিত্রের বদলে পূর্ণদৈর্ঘ্য চলচ্চিত্র প্রযোজনা করার জন্য সাদাত হোসাইনকে গানের মধ্যে যোগসুত্র রেখে কাহিনি, সংলাপ, চিত্রনাট্য প্রণয়ন ও পরিচালনার জন্য মনোনীত করে। ১১ 
পরিচালক সাদাত হোসাইন এক সাথে সকল অভিনয় শিল্পীদের মনোনীত করা বা চুক্তিবদ্ধ করেননি। প্রথম পর্যায়ে মুখ্য চরিত্রে আসিফ আকবর ও তানজিকা আমিনকে অভিনয়ের জন্য নির্বাচন করেন। দ্বিতীয় পর্যায়ে ০৪ অক্টোবর,২০১৮-তে তমা মির্জা ও আমান রেজাকে চুক্তিবদ্ধ করেন। ২৪  ২৫  ২৬  ২৭ 
১-৩ আগস্ট, ২০১৮ হতে আশুলিয়ার মমতাপল্লী ১৯  ২৮  ২৯  ও ৮ সেপ্টেম্বর,২০১৮ হতে মোহাম্মদপুরে ৩০  চলচ্চিত্রটির প্রথম ভাগের চিত্র গ্রহণ করা হয়। ১০  ৩১  ৩২  প্রথম ভাগে আসিফ আকবর ও তানজিকা আমীনের অভিনীত চিত্র ধারণের কাজ করা হয়। ৩৩  ৩৪  এসময় ৬টি গানের চিত্রায়ণ করা হয়। বসিলায় চিত্রগ্রহণ করতে যাওয়ার সময় তানজিকা, আসিফ, সাদাত ও বিদ্রোহী দীপন সড়ক দুর্ঘটনার কবলে পড়েছিলেন। ৩০  তমা মির্জা ও আমান রেজা অভিনীত দৃশ্য ধারণের মাধ্যমে ৩১ অক্টোবর, ২০১৮-তে চিত্রগ্রহণ সম্পন্ন হয়। ৩৫  তমা ও আমান তিনটি গানের চিত্রায়নে অংশগ্রহণ করেন। ৩৬  ৩৭  কাজী আসিফ ও তুলনা আল হারুনের অভিনীত দৃশ্য সমূহ গাজীপুরের শ্রীফলতলী জমিদার বাড়ীতে ধারণ করা হয়।  নভেম্বর, ২০১৯-এর প্রথম সপ্তাহে চলচ্চিত্রটি বাংলাদেশ চলচ্চিত্র সেন্সর বোর্ডে ছাড়পত্রের জন্য আবেদন করে ৩৮  এবং ৭ নভেম্বর, ২০১৯-এ চলচ্চিত্রটি বিনা কর্তনে ছাড়পত্র পায়। ৪  ৩৯  ৪০  ৪১  ৪২ 
গহীনের গান একটি সঙ্গীত নির্ভর চলচ্চিত্র। চিত্রনাট্য অনুযায়ী ৯টি গান রয়েছে। ৪৩   চারটি গান প্রথমার্ধে, বাকি পাঁচটি দ্বিতীয়ার্ধে ব্যবহার করা হয়েছে। ৬  এই ৯টি গানের মধ্যে ৮টি গান চিত্রনাট্য তৈরীর পূর্বে ধারণ করা হয়; প্রাথমিক ৮টি গানের সুর ও সঙ্গীত পরিচালনা করেন জাহিদ হুসেইন তরুণ মুন্সী, যার ৬টি গানের গীতি লিখেছেন তরুণ মুন্সী নিজেই। ২টি গানের গীতি রচনা করেছেন রাজীব আহমেদ। চিত্রনাট্যের প্রয়োজনে আরো ১টি গানের গীতি লিখেন এই চলচ্চিত্রের পরিচালক সাদাত হোসাইন। ২০  ‘বন্ধু তোর খবর কি রে’ গানটির সুর করেছেন পল্লব স্যানাল ও সংগীত পরিচালনা করেছেন পার্থ মজুমদার। ৪৪  সবগুলি গান এককভাবে আসিফ আকবরের কণ্ঠে ধারণ করা হয়। ৫  ৩৯  ৪৫  এছাড়াও পৃথকভাবে আবহ সঙ্গীত আয়োজন করেছেন রেজাউল করিম লিমন। ১৮ 
এই চলচ্চিত্রের গানগুলি ধারাবাহিকভাবে বাংলাঢোলের আনুষ্ঠানিক ইউটিউব চ্যানেল হতে অবমুক্ত করা হয়-
২৭ নভেম্বর,২০১৯-এ সংবাদ সম্মেলনের মাধ্যমে ৫৯  চলচ্চিত্রের কলাকুশলীদের সাথে পরিচয়, ট্রেইলার মুক্তি ও প্রেক্ষাগৃহে মুক্তির তারিখ ঘোষণা দেয়া হয়। ৪৪  ৬০  ৬১  প্রচারণা চালাতে কলাকুশলীদের নিয়ে সামাজিক মাধ্যমে সরাসরি ভক্তদের সাথে প্রশ্নোত্তর আয়োজন করা হয়, ৬২  এছাড়াও অভিনয় শিল্পী ও পরিচালক টেলিভিশন চ্যানেল সমূহের বিভিন্ন অনুষ্ঠানে 'গহীনের গান' নিয়ে প্রচারণা চালান। ৬ ডিসেম্বর, ২০১৯ তারিখে ইন্ডিপেন্ডেন্ট টিভি'র 'ডেটলাইন ঢাকা' অনুষ্ঠানে চলচ্চিত্রটি ৩৫টি প্রেক্ষাগৃহে মুক্তির ঘোষণা দেয়া হয়। ৬৩  ১০ ডিসেম্বর, ২০১৯-এ আনুষ্ঠানিক পোস্টার প্রকাশ করা হয়। কলাকুশলীরা ঢাকার বিভিন্ন স্থানে পোস্টার প্রচার করেন। ৬৪  ৬৫ 
২০ ডিসেম্বর, ২০১৯-এ গহীনের গান  বাংলাদেশের ১৩টি প্রেক্ষাগৃহে মুক্তি পায়। ১৫  ৬৬  ৬৭  ৬৮  ৬৯  আরটিভিতে ২০২০-এর ইদুল ফিতরে চলচ্চিত্রটি আনুষ্ঠানিকভাবে টেলিভিশনের দর্শকদের জন্য প্রচার হয়। ৭০ 
