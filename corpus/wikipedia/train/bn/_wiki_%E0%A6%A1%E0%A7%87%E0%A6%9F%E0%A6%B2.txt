ডেটল  হল এক ধরনের জীবাণুনাশক তরল। ২  4-ক্লোরো-2,3-ডাইমিথাইলফেনল নামের এই জৈব যৌগটির বাণিজ্যিক নাম ডেটল। এর প্রস্তুতকারক যুক্তরাজ্যের রেকিট বেনকিসার নামক প্রতিষ্ঠান। ৩ 
ডেটলের মধ্যে ক্লোরোজাইলেনল , আইসো প্রোপানল, পাইন অয়েল, ক্যাস্টার অয়েল, সাবান ও পানি থাকে। তবে ক্লোরোজাইলেনলই মুখ্য উপাদান। ডেটলে এর পরিমাণ প্রায় ৪.৮% । ৪  এর অণুতে -OH মূলকের সংখ্যা ৩টি, তাই পানির অণুর সাথে হাইড্রোজেন বন্ধন করে এটি পানিতে খুবই কম পরিমাণে দ্রবীভূত হয়। এর অন্য উপাদান, পাইন অয়েল অপোলার দ্রাবক। দ্রবণে উক্ত দ্রাবক যোগ করে ক্লোরোজাইলেনলের দ্রাব্যতা বাড়ানো হয়। ক্ষারীয় করার জন্য দ্রবণে সাবান যোগ করা হয় এবং এর ফলে ক্লোরোজাইলেনলের দ্রাব্যতা আরো বাড়ে। এরই সাথে প্রয়োজনীয় আইসো প্রোপানল ও পানি যোগ করে ডেটল উৎপাদন শেষ করা হয়। ৩ 
ডেটলের pH মান ১০-এর মধ্যেই নিয়ন্ত্রণ করা হয়। ৩ 
এটি গাঢ় বাদামি রং এর তরল, একে অবশ্যই পানি মিশ্রিত  করে ব্যবহার করতে হয়, নয়ত নরম চামড়া  পুড়ে যেতে পারে।পচন নিবারক হিসাবে ডেটল ব্যবহার   হয়।
