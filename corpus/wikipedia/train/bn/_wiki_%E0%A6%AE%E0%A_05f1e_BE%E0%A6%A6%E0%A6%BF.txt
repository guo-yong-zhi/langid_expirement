মোহাম্মদ বাদি  হলেন মুসলিম ব্রাদারহুডের অষ্টম প্রধান গাইড  ১  যিনি ২০১০ সাল থেকে আন্তর্জাতিক সংগঠন মুসলিম ব্রাদারহুডের  মিশরীয় শাখার নেতৃত্ব দিচ্ছেন। সাধারণ গাইড হওয়ার আগে, বাদি ১৯৯৬ সাল থেকে গ্রুপের পরিচালনা পরিষদ, গাইডেন্স ব্যুরোর সদস্য ছিলেন। ২০ আগস্ট ২০১৩-তে তাকে মিশরীয় কর্তৃপক্ষ গ্রেপ্তার করে।  ২  ২৮ এপ্রিল ২০১৪-তে, আট মিনিটের একটি বিচারকার্যের পর, ৩  যেখানে বাদি তার আত্মপক্ষ সমর্থনের সুযোগ পায়নি, তাকে ৬৮২ জন মুসলিম ব্রাদারহুড সমর্থকদের সাথে মৃত্যুদণ্ডে দণ্ডিত করা হয়।  ৪  ১৫ সেপ্টেম্বর ২০১৪, ৫  তাকে কারাগারে যাবজ্জীবন কারাদণ্ডে দণ্ডিত করা হয়েছিল। আর ১১ এপ্রিল ২০১৫ তারিখে মুসলিম ব্রাদারহুডের ১৩ জন সিনিয়র সদস্যসহ তাকে মৃত্যুদণ্ড দেওয়া হয়।  ৬  তিনি ২২ আগস্ট ২০১৫  ৭  এবং ৮ই মে ২০১৭-তে সপ্তমবারের মত যাবজ্জীবন কারাদণ্ডে দণ্ডিত হন।  ৮ 
বাদি ১৯৪৪ সালের ৭ আগস্ট শিল্প নগরী মহল্লা আল-কুবরাতে জন্মগ্রহণ করেন।  ৯  তিনি ১৯৬৫ সালে কায়রো বিশ্ববিদ্যালয় থেকে  ভেটেরিনারি মেডিসিনের উপর একটি ডিগ্রি অর্জন করেন।  ১০ 
একই বছরে দেশব্যপী নেতাকর্মীদের ব্রাদারহুডের নেতা সৈয়দ কুতুব সহ মুসলিম ব্রাদারহুডের রাজনৈতিক কর্মকাণ্ডের জন্য দফায় দফায় গ্রেফতারের সময় প্রথমবার তাকে গ্রেপ্তার করা হয়েছিল; সামরিক ট্রাইব্যুনাল তাকে ১৫ বছরের কারাদণ্ডে দণ্ডিত করা হয়েছিল।  ১০  ৯ বছর পরে, ১৯৭৪ সালে মিশরের রাষ্ট্রপতি আনোয়ার আল-সাদাত দ্বারা ব্রাদারহুডের প্রায় সমস্ত বন্দীদের সাথে তিনি প্যারোলে মুক্তি পান। বাদি তার পড়াশোনা চালিয়ে যেতে থাকেন এবং মিশরের বিভিন্ন বিশ্ববিদ্যালয়ে শিক্ষকতা জীবন শুরু করেন। তিনি বেনি সুয়েফ বিশ্ববিদ্যালয়ের ভেটেরিনারি অনুষদে প্যাথলজির খণ্ডকালীন অধ্যাপক ছিলেন।
২০১৩ সালের জুলাইয়ে, মিশরীয় রাষ্ট্রপতি মোহাম্মদ মুরসি, যিনি মুসলিম ব্রাদারহুডের সদস্য ছিলেন, জুনের বিক্ষোভের পরে একটি সেনা অভ্যুত্থান দ্বারা তাকে সরানো হয়। তখন বাদির পাশাপাশি বাদির ডেপুটি খায়রাতেল-শাটিররকেও ভ্রমণ নিষেধাজ্ঞার দেয়া হয়।  ১১  "সোমবারের কায়রোতে সহিংসতা প্ররোচিত করে ৫০ জনেরও বেশি মানুষ নিহত হওয়ার জন্য বাদির গ্রেপ্তারের নির্দেশ দেওয়া হয়।"  ১২  ১৪ জুলাই ২০১৩-তে মিশরের সামরিক প্রতিষ্ঠিত প্রসিকিউটর জেনারেল হিশাম বারাকাত তার সম্পত্তি জব্দ করার নির্দেশ দেন।  ১৩  বাদিকে ২০ আগস্ট ২০১৩ এ গ্রেপ্তার করা হয়।  ১৪  ১৫  তার দু'জন ডেপুটিও গ্রেপ্তার হন এবং ২৫ আগস্ট পর্যন্ত তার বিচারকাজ স্থগিতাদেশ দেওয়ার হয়েছিল।  ১৬  ১৭  অস্থায়ী ভিত্তিতে মাহমুদ ইজ্জতকে বাদির স্থলে মুসলিম ব্রাদারহুডের সুপ্রিম গাইড হিসাবে নিয়োগ দেয়া হয়।  ১৮ 
এরপরে বাদিকে নিম্নলিখিত মামলায় বিচার করা হয়:
বাদির চার সন্তান, তিন মেয়ে ও এক ছেলে রয়েছে।  ৩০  তার ছেলে আম্মার  ১৬ আগস্ট ২০১৩-এ কায়রোয় সংঘর্ষে নিহত হন।
