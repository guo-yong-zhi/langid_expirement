এই ভুক্তিটিতে মার্কিন যুক্তরাষ্ট্রের সবচেয়ে জনবহুল আইনি সীমানাভুক্ত স্থানগুলির একটি তালিকা দেওয়া হল। মার্কিন যুক্তরাষ্ট্রের জনগণনা কার্যালয়ের দেওয়া সংজ্ঞানুযায়ী একটি আইনি সীমানাভুক্ত স্থানকে বিভিন্ন নামে ডাকা হতে পারে, যেমন নগরী, শহর, গ্রাম, বরো, পৌরসভা, ইত্যাদি। ক  এছাড়া কিছু ব্যতিক্রমী জনগণনা-নিযুক্ত স্থানকেও জনগণনা কার্যালয়ের আইনি সীমানাভুক্ত স্থানগুলির তালিকায় স্থান দেওয়া হয়েছে। খ  সংহত নগর-কাউন্টি পরিভাষাটি দিয়ে একটি পৃথক ধরনের প্রশাসনকে বোঝায় যার মধ্যে কোনও একটি কাউন্টির সমগ্র জনসমষ্টি অন্তর্ভুক্ত থাকে। কেউ কেউ অবশ্য নগর-কাউন্টিগুলিকে বহুসংখ্যক আইনি সীমানাভুক্ত স্থানের সমবায় হিসেবে গণ্য করেন। এই তালিকাটিতে ঐসব সংহত নগর-কাউন্টিগুলির শুধুমাত্র সেই অংশগুলিকে উপস্থাপন করা হয়েছে, যেগুলি অন্য কোনও আইনি সীমানাভুক্ত স্থানের অংশ নয়। 
এই তালিকাটিতে কেবলমাত্র একক পৌরসভাগুলির আইন দ্বারা সংজ্ঞায়িত সীমানার অভ্যন্তরের জনসংখ্যা নির্দেশ করা হয়েছে। কোনও কেন্দ্রীয় নগরীর উপকণ্ঠ বা উপশহরগুলিতে অবস্থিত জনসংখ্যাগুলিকে পৃথক করে তালিকাভুক্ত করা হয়েছে। এছাড়া কোনও পৌরপিণ্ডের আইনি সীমানা-বহির্ভুত স্থানগুলিকে গণনায় ধরা হয়নি। সুতরাং মার্কিন যুক্তরাষ্ট্রের মহানগর এলাকাগুলির জনসংখ্যা বিবেচনা করলে ভিন্ন একটি মর্যাদাক্রম সৃষ্টি হওয়া অবশ্যম্ভাবী।
