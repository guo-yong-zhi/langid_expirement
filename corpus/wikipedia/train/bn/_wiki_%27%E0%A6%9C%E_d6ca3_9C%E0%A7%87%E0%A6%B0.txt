'জিগ্স-মেদ-'ফ্রিন-লাস-'ওদ-জের   তিব্বতী বৌদ্ধধর্মের র্ন্যিং-মা ধর্মসম্প্রদায়ের প্রথম র্দো-গ্রুব-ছেন রিন-পো-ছে  উপাধিধারী বৌদ্ধ লামা ছিলেন।
'জিগ্স-মেদ-'ফ্রিন-লাস-'ওদ-জের ১৭৪৫ খ্রিষ্টাব্দে তিব্বতের দো উপত্যকায় স্মুগ-পো  পরিবারগোষ্ঠীতে জন্মগ্রহণ করেন। তার পিতার নাম ছিল বো-ছুং-ঝোন-খো  এবং মাতার নাম ছিল ব্সোদ-নাম্স-'ত্সো । তিনি দ্গো-ছেন  বৌদ্ধবিহারে ভর্তি হয়ে শেস-রাব-রিন-ছেন  নামক এক ভিক্ষুর নিকট শিক্ষালাভ করেন। একুশ বছর বয়সে তিনি মধ্য তিব্বত যাত্রা করে ছোস-ক্যি-'ব্যুং-গ্নাস , 'জাম-দ্পাল-'ফ্রিন-লাস-দ্বাং-পো , দাম-ছোস-দ্বাং-ফ্যুগ  প্রভৃতি লামার নিকট শিক্ষালাভ করেন। এরপর তিনি খাম্স অঞ্চলে যাত্রা করে পে-মা-কুন-গ্রোল-র্নাম-র্গ্যাল  নামক র্দ্জোগ্স-ছেন বৌদ্ধবিহারের চতুর্থ প্রধানের নিকট শিক্ষালাভ করেন। পঁচিশ বছর বয়স হলে পারিবারিক বাধ্যবাধকতার কারণে পাঁচ বছর ধরে তিনি তার বাড়িতে কাটিয়ে পুনরায় তার শিক্ষকদের নিকট ফিরে আসেন। ত্রিশ বছর বয়সে পে-মা-গ্সাং-স্ঙ্গাগ্স-ব্স্তান-'দ্জিন  নামক দ্বিতীয় র্দ্জোগ্স-ছেন-দ্পোন-স্লোব  উপাধিধারী লামা তাকে ম্খা'-গ্রো-স্ন্যিং-থিগ  তত্ত্ব সম্বন্ধে শিক্ষাদান করেন। এরপরের কয়েকটি বছর তিনি ত্শে-রিং-ফুগ  এবং গ্শিন-র্জে-ফুগ  নামক গুহাতে কঠোর সাধনা করেন। এরপর ঙ্গেস-দোন-ব্স্তান-'দ্জিন-ব্জাং-পো  নামক তৃতীয় র্দ্জোগ্স-ছেন-গ্রুব-দ্বাং  উপাধিধারী লামা তাকে শিক্ষাদান করেন। ঙ্গেস-দোন-ব্স্তান-'দ্জিন-ব্জাং-পোর নিকট হতে তিনি বিখ্যাত র্ন্যিং-মা পণ্ডিত 'জিগ্স-মেদ-গ্লিং-পার  শিক্ষা সম্বন্ধে জানতে পারেন এবং তিনি তৃতীয় বার মধ্য তিব্বত যাত্রা করে ১৭৮৬ খ্রিষ্টাব্দে তার সঙ্গে সাক্ষাৎ করেন। 'জিগ্স-মেদ-গ্লিং-পা তাকে ক্লোং-ছেন-স্ন্যিং-থিগ  তত্ত্ব সম্বন্ধে শিক্ষাদান করেন।  ১ 
১৭৯০ খ্রিষ্টাব্দে স্দে-দ্গে রাজ্যের রাণী ত্শে-দ্বাং-ল্হা-মো  রাজ্যশাসনের ভার নিলে তিনি 'জিগ্স-মেদ-'ফ্রিন-লাস-'ওদ-জেরকে রাজ্যের ধর্মীয় উপদেষ্টা্র পদে নিযুক্ত হন এবং রাণীর মৃত্যু পর্যন্ত তিনি ঐ অঞ্চলে বেশ কিছু কূটনৈতিক দৌত্যে অংশগ্রহণ করেন। ১৭৯১ খ্রিষ্টাব্দে তিনি তিব্বত সরকার এবং ছিং-ওয়াং-ঙ্গাগ-দ্বাং-দার-র্গ্যাস  নামক আমদো অঞ্চলের একজন স্থানীয় শাসকের অধীনেও উপদেষ্টা হিসেবে কাজ করেন। ১ 
'জিগ্স-মেদ-'ফ্রিন-লাস-'ওদ-জের তার জন্মভূমি দো উপত্যকায় 'গ্রো-দোন-ল্হুন-গ্রুব  বিহার স্থাপন করেন। এছাড়া তিনি ১৮১০ খ্রিষ্টাব্দে গ্সের-র্তা  অঞ্চলে পে-মা-ব্কোদ-ক্যি-স্গ্রুব-স্দে  নামক একটি বিহার স্থাপন করেন। ১ 
