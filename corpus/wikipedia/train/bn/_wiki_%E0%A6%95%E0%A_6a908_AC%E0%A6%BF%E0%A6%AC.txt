কাজী হাসান হাবিব  বাংলাদেশি চিত্রশিল্পী। ১ 
কাজী হাসান হাবিব বাংলাদেশের যশোরের উমেদপুরে ১৯৪৯ সালের ২৫ ডিসেম্বরে জন্মগ্রহণ করেন। ২  তিনি বগুড়ার মৃত্যুঞ্জয় স্কুল থেকে মাধ্যমিক পরীক্ষায় উর্ত্তীর্ণ হন। এরপর তিনি ১৯৭২ সালে সরকারি চারু ও কারুকলা মহাবিদ্যালয় থেকে চারুশিল্পে স্নাতক ডিগ্রি লাভ করেন। ১ 
তিনি বিভিন্ন মাধ্যমে ছবি এঁকেছেন, এর মধ্যে রয়েছে তেলরঙ, জলরঙ, অ্যানামেল, অ্যাক্রেলিক ও প্যাস্টেল। ছবি আঁকা ছাড়াও তিনি পোস্টারচিত্র, ছাপচিত্র, রেখাচিত্র ও প্রচ্ছদশিল্পে পারঙ্গমতা দেখিয়েছেন। উল্লেখযোগ্য পুরস্কারের মধ্যে তিনি জাতীয় গ্রন্থকেন্দ্র পুরস্কার মোট পাঁচবার লাভ করেন।
শিল্পী কাজী হাসান হাবিব মাত্র ৩৯ বছর বয়সে ১৯৮৮ সালের ২৫ ডিসেম্বর কর্কট রোগে ভুগে মারা যান। ১ 
