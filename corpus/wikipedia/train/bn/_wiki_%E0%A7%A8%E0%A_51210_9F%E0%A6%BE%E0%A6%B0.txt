২০০৮ অলিম্পিক গেমসে মহিলাদের ১০কিলোমিটার ম্যারাথন বিভাগের প্রতিযোগিতা আগস্টের ২০ তারিখে শুনি অলিম্পিক রোয়িং-ক্যানোয়িং পার্কে অনুষ্ঠিত হয়। ২০০৮ গেমসে এটি একটি নতুন বিভাগ হিসাবে সংযোজিত হয়। এই ১০কিমি ম্যারাথন পুরুষ ও মহিলা উভয় ক্ষেত্রেই সাঁতারের অন্যান্য বিভাগের মত সুইমিং পুলে না হয়ে খোলা জলে আয়োজিত হয়। কোনো প্রাথমিক পর্যায়ের হিট না হয়ে সরাসরি সামগ্রিক ভাবে প্রতিযোগিতা শুরু হয়। সাঁতার কাটার কোনো পদ্ধতিগত বিধিনিষেধ ছাড়া ফ্রিস্টাইল সাঁতার পদ্ধতিতে সাঁতার কাটা হয়। বেশিরভাগ সময়েই সাঁতারুরা ফ্রন্ট ক্রল পদ্ধতিতেই সাঁতার কাটে, তবে ক্ষেত্রবিশেষে এর পরিবর্তনও হয়, বিশেষ করে যখন সাঁতারুরা খাবারের জায়গায় পৌঁছায়।
খোলা জলে সাঁতার কৌশলগত ভাবে, প্রথাগত সাঁতারের থেকে অনেকটাই আলাদা। বরং এর সাথে প্রতিযোগিতামূলক সাইক্লিং বা ম্যারাথন দৌড় বা জল পোলোর অনেক সাযুজ্য আছে। এটি অলিম্পিকের সেই সব স্বল্প সংখ্যক ক্রীড়া গুলির একটি, যাতে, প্রতিযোগিতা চলাকালীন কোচের ভূমিকা অপরিসীম। প্রতিযোগিতা চলাকালীন কোচেরা চারবার তাদের প্রতিযোগীকে ভাসমান পন্টুন থেকে জল খাওয়ানোর সুযোগ পান। কিন্তু এই সময় কোচ যদি জলে পড়ে যান তাহলে তার প্রতিযোগী সঙ্গে সঙ্গে অপসৃত হবেন।
স্পেনের সেভিলে অনুষ্ঠিত ২০০৮ বিশ্ব খোলা জল সাঁতার প্রতিযোগিতা ও চীনের বেইজিং-এ অনুষ্ঠিত গুড লাক বেইজিং অলিম্পিক ১০কিমি ম্যারাথন সাঁতার যোগ্যতা নির্ণায়ক প্রতিযোগিতার ফলের ক্রমানুসারে ২৫ জন সাঁতারু এই প্রতিযোগিতার যোগ্যতা অর্জন করেন।
অঙ্গচ্ছেদনের ফলে প্রতিবন্ধী সাঁতারু দক্ষিণ আফ্রিকার নাতালি ডু টইটও এই প্রতিযোগিতায় অংশগ্রহণ করেন। ১ 
DNF - শেষ করতে পারেননি 
