'জিগ্স-মেদ-ব্সাম-গ্রুব-র্গ্যা-ম্ত্শো   তিব্বতী বৌদ্ধধর্মের দ্গে-লুগ্স ধর্মসম্প্রদায়ের চতুর্থ জাম-ত্শা-গ্সের-খ্রি  উপাধিধারী বৌদ্ধ লামা ছিলেন। তিনি তিব্বতের ব্লা-ব্রাং-ব্ক্রা-শিস-'খ্যিল বৌদ্ধবিহারের তিপ্পান্নতম প্রধান ছিলেন।
'জিগ্স-মেদ-ব্সাম-গ্রুব-র্গ্যা-ম্ত্শো ১৮৩৩ খ্রিষ্টাব্দে তিব্বতের আমদো অঞ্চলের খো-ত্শে  নামক স্থানে জন্মগ্রহণ করেন। তার পিতার নাম ছিল দ্গে-লেগ্স  এবং মাতার নাম ছিল ম্গোন-পো-ম্ত্শো । 'জাম-দ্ব্যাংস-থুব-ব্স্তান-ন্যি-মা  নামক তৃতীয় স্দে-খ্রি রিন-পো-ছে  তাকে চতুর্থ জাম-ত্শা-গ্সের-খ্রি হিসেবে চিহ্নিত করেন। এগারো বছর বয়স হলে ব্লো-ব্জাং-থুব-ব্স্তান-'জিগ্স-মেদ-র্গ্যা-ম্ত্শো  নামক তৃতীয় 'জাম-দ্ব্যাংস-ব্ঝাদ-পা  উপাধিধারী বৌদ্ধ লামা তাকে শিক্ষার্থীর শপথ প্রদান করেন। চতুর্থ গুং-থাং লামা দ্কোন-ম্ছোগ-ব্স্তান-পা'ই-র্গ্যা-ম্ত্শো  তার অন্যতম উল্লেখযোগ্য শীক্ষক ছিলেন। কুড়ি বছর বয়স হলে ব্লো-ব্জাং-থুব-ব্স্তান-'জিগ্স-মেদ-র্গ্যা-ম্ত্শো তাকে ভিক্ষুর শপথ প্রদান করেন। ১৮৫৩ খ্রিষ্টাব্দে তিনি চিং সম্রাট জিয়ানফেংয়ের আমন্ত্রণে বেজিং যাত্রা করেন এবং সাত বছর সেখানে বসবাস করেন। ১৮৬৩ খ্রিষ্টাব্দে তিনি দ্গা'-ল্দান-ব্সাদ-স্গ্রুব-ছোস-'খোর-গ্লিং  বৌদ্ধবিহারের প্রধানের দায়ত্ব লাভ করেন। ১৮৬৫ খ্রিষ্টাব্দে তিনি ব্লা-ব্রাং-ব্ক্রা-শিস-'খ্যিল বৌদ্ধবিহারের তিপ্পান্নতম প্রধানের দায়িত্ব লাভ করেন এবং আট বছর এই পদে থাকেন। ১ 
