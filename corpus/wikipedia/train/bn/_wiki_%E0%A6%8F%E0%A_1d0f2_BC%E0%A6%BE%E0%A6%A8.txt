এয়ার ওয়ান S.p.A., যা এয়ার ওয়ান “স্মার্ট ক্যারিয়ার” হিসেবে পরিচিত ছিল তা ছিল একটি ইতালীয় এয়ারলাইন । এটা আলিটালিয়া দ্বারা কম খরচে চালিত সাবসিডিয়ারি এয়ারক্রাফট হিসেবে পরিচালিত হত যার অপারেটিং স্থানগুলো ছিল ক্যাটানিয়া-ফনটানরোসা বিমানবন্দর, পালারমো ফ্যালকনি-বোর্সেলিনো বিমানবন্দর, পিসা বিমানবন্দর, ভেনিসের মার্কো পোলো বিমানবন্দর এবং ভেনোরা ভিলাফ্রাঙ্কা বিমানবন্দর; যখন তিরানা ছিলো এর ফোকাস শহর । “এয়ার ওয়ান” ইতালীয় এবং ইংরেজির একটি মিলিত শব্দ যার মানে হয় বক পাখি, যা বিমানসংস্থাটির কলসাইন হিসাবেও ব্যবহৃত হয় । আলিটালিয়ার সাথে একীভূত হওয়ার আগে, এয়ার ওয়ান ইতালি, ইউরোপ এবং উত্তর আমেরিকার মধ্যে ৩৬টি গন্তব্যস্থলের নেটওয়ার্কসহ ইতালির মধ্যে দ্বিতীয় বৃহত্তম বিমান পরিবহন সংস্থা ছিল । এর মূল ঘাঁটি রোমের লিওনার্দো দ্য ভিঞ্চি-ফিউমিসিনো বিমানবন্দর, মিলানের লিনেট বিমানবন্দর এবং তুরিন বিমানবন্দরে । এয়ার ওয়ান ২০১৪ সালের ৩০ অক্টোবর এর কার্যক্রম  তার নিয়ন্ত্রক সংস্থা আলিটালিয়া  এর কার্যক্রমের অংশ হিসেবে ইতিহাদ এয়ারওয়েজের সঙ্গে তার নতুন অংশীদারত্বের উপর ভিত্তি করে বন্ধ করে । সকল রুটের ফ্লাইট  বাতিল করা হয় অথবা আলিটালিয়ার নিজের দ্বারাই অধিগৃহীত হয় ।
এয়ার ওয়ান আলিআড্রিয়াটিকা হিসাবে যাত্রা শুরু করে, যা পেসকারাতে ১৯৮৩ সালে প্রতিষ্ঠিত হয়, একটি ফ্লাইং স্কুল এবং এয়ার ট্যাক্সি সার্ভিস প্রদানের মাধ্যমে এবং পরে আঞ্চলিক নির্ধারিত সেবা প্রদানের মাধ্যমে ।
২০০৮ সালের আগস্ট, ঘোষণা করা হয় যে এয়ার ওয়ান আলিটালিয়ার সাথে একীভূত হতে যাচ্ছে । ১  এয়ার ওয়ান ২০০৮ সালে প্রায় দেউলিয়া হয়ে গিয়েছিলো, এবং আটিটালিয়ার সাথে মিলিত হওয়াই ছিলো সম্ভাব্য সমাধান ।
অবশেষে ২০০৯ এর ১৩ জানুয়ারি, এয়ার ওয়ান আনুষ্ঠানিকভাবে আলিটালিয়ার অংশ হয়ে ওঠে, এবং এয়ারলাইন দুটি পরবর্তী সময়ে একত্রে কাজ করা শুরু করে ।
২০১০ সালের ২৮ মার্চ, এয়ার ওয়ান এক স্মার্ট ক্যারিয়ার, আলিটালিয়া থেকে একটি পৃথক একটি ব্র্যান্ড হিসেবে মিলান ম্যালপেনসা এয়ারপোর্ট হতে কম খরচের ফ্লাইট পরিচালনা শুরু করে । নয়টি অভ্যন্তরীণ ও পাঁচটি আন্তর্জাতিক গন্তব্যস্থলে প্রাথমিকভাবে ফ্লাইট পরিচালন করা হয়, ব্যবহার করা হয় পাঁচটি এয়ারবাস এ৩২০, যেগুলোতে এয়ার ওয়ানের চিহ্ন ব্যবহার করা হয় এবং ১৮০টি আসনের বিন্যাস ব্যবহৃত হয় । ২ 
কার্যক্রমের প্রথম চতুর্ভাগে, এয়ার ওয়ান স্মার্ট ক্যারিয়ার ৩২০০০০ জন যাত্রী পরিবহন করে, যেক্ষেত্রে এর কর্মক্ষমতাকে ৮৯% সফল বলে আখ্যায়িত করা যায় । ৩ 
২০১৪ সালের নভেম্বরে, ঘোষণা করা হয় যে অভিভাবক-কোম্পানি আলিটালিয়া ২০১৪ সালের শরৎ নাগাদ এয়ার ওয়ান বন্ধ করে দিবে । সকল অবশিষ্ট রুট এবং কিছু বেস অপারেশন ২০১৪ সালের ৩০ সেপ্টেম্বর নাগাদ বাতিল করা হয় । ৪  কিছু কিছু রুট, বিশেষত ইতালির ভেতরে, আলিটালিয়া দ্বারা অধিগৃহীত হয় ।
ইতালির অভ্যন্তরে ফ্লাইট পরিচালনাসহ এয়ার ওয়ান গ্রীস, ইথিওপিয়া, স্পেন, আলজেরিয়া, আমেরিকা, জার্মানি প্রভৃতি দেশে ফ্লাইট পরিচালনা করে থাকে । ৫ 
এয়ার ওয়ান দ্বারা পরিচালিত বিমানগুলোর মধ্যে অন্যতম হলো- এয়ারবাস এ৩২০, এয়ারবাস এ৩৩০-২০০, বোয়িং ৭৩৭-২০০, বোয়িং ৭৩৭-৩০০, বোয়িং ৭৩৭-৪০০, বোয়িং ৭৩৭-৮০০ ।
বছর অনুসারে এয়ার ওয়ান এর বিমানবহর এর অগ্রগতি:
২০০৬ সালের জানুয়ারীতে, এয়ারলাইন এয়ারবাস এর সাথে ৩০টি এয়ারবাস এ৩২০ এর জন্য একটি চুক্তি সম্পন্ন করে ।
২০০৮ সালের জুন মাসে, এয়ারলাইনটি ৪.৮ মিলিয়ন ডলারের বিনিময়ে এয়ারবাস থেকে ২৪টি এয়ারক্রাফট কেনার অর্ডার দেয় । এয়ার ওয়ান এর ৩.৮ মিলিয়ন ডলার মূল্যের অন্য ২০টি বিমান কেনার পরিকল্পনা ছিলো । অর্ডারটিতে ১২টি এয়ারবাস এ৩২০ এবং ১২টি এয়ারবাস এ৫০০ অন্তর্ভুক্ত ছিলো । ৬  যখন এয়ার ওয়ান এর কার্যক্রম বন্ধ করার পরিকল্পনা করা হয়, তখন অর্ডারটি আলিটালিয়ার কাছে স্থানান্তর করা হয় ।
