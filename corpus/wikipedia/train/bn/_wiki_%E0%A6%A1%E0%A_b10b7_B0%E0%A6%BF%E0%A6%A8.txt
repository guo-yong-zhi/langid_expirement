গ্লেন ডেভিড ব্রিন, পিএইচডি  সুপরিচিত মার্কিন বৈজ্ঞানিক কল্পকাহিনী লেখক। তিনি বৈজ্ঞানিক কল্পকাহিনী রচনার জন্য হুগো পুরস্কার এবং নেবুলা পুরস্কার উভয়টিই লাভ করেন। তার বসবাস মার্কিন যুক্তরাষ্ট্রের দক্ষিণ ক্যালিফোর্নিয়ায়। তার বিখ্যাত উপন্যাস দ্য পোস্টম্যান-এর কাহিনী নিয়ে ১৯৯৭ সালে একটি চলচ্চিত্র নির্মিত হয়।
ডেভিড ব্রিন মার্কিন যুক্তরাষ্ট্রের ক্যালিফোর্নিয়া অঙ্গরাজ্যের অন্তর্গত গ্লেনডেইলে ১৯৫০ সালের ৬ অক্টোবর জন্মগ্রহণ করেন। ১৯৭৩ সালে ক্যালিফোর্নিয়া ইনস্টিটিউট অফ টেকনোলজি থেকে জ্যোতির্বিজ্ঞান বিষয়ের উপর বিএসসি সম্পন্ন করেন। ক্যালিফোর্নিয়া বিশ্ববিদ্যালয়, সান ডিয়েগো থেকে ১৯৭৮ সালে ফলিত পদার্থবিজ্ঞান বিষয়ে এমএসসি ডিগ্রি লাভ করেন। পিএইচডি করেন একই বিশ্ববিদ্যালয় থেকে ১৯৮১ সালে। তার পিএইচডি গবেষণার বিষয় ছিল মহাশূন্য বিজ্ঞান।
