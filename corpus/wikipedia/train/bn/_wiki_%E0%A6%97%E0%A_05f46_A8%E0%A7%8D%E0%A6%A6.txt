গোবিন্দ ও গোপাল কৃষ্ণের দুটি বিশেষ নাম ও রূপ। এই রূপে তিনি একটি অল্পবয়স্ক রাখাল বালক। বৈষ্ণবধর্মে তিনি সর্বোচ্চ ঈশ্বর। হিন্দুধর্মের অন্যান্য শাখাও তাঁকে পূজা করে থাকে। প্রাচীন ধর্মগ্রন্থ ব্রহ্মসংহিতা-য় তাঁকে সকল জগতের সৃষ্টির কারণ বলা হয়েছ।
গোপালরূপী কৃষ্ণ বৈদিক দেবতা ইন্দ্রের পূজা করতে অস্বীকার করেছিলেন। এই কারণে গোপালরূপী কৃষ্ণকে অ-বৈদিক দেবতা হিসেবে গণ্য করা হয়। যদিও কোনো কোনো মতে, ঋগ্বেদ সম্পর্কে ভ্রান্ত ধারণাই এই জাতীয় মতবাদের সৃষ্টির কারণ। ১ 
ক্লস ক্লোস্টারমিরের মতে, কৃষ্ণ-বাসুদেব পূজা খ্রিস্টের জন্মের কয়েকশো বছর আগে শুরু হয়েছিল। তার সঙ্গে পরবর্তীকালে গোপীজনবল্লভ কৃষ্ণ ও বালগোপাল পূজার প্রথা যুক্ত হয়। ২ 
গোবিন্দ ও গোপাল দুটি নামেরই অর্থ রাখাল। সংস্কৃতে গো শব্দের অর্থ গোরু আর পাল বা বিন্দ শব্দের অর্থ যথাক্রমে অন্বেষনকারী বা রক্ষক।
গোবিন্দ নামটি "বিষ্ণুসহস্রনামে"  ১৮৭ ও ৫৩৯তম নাম। ৩ 
স্বামী তপস্যানন্দ কর্তৃক অনূদিত আদি শঙ্করের "বিষ্ণুসহস্রনাম" ভাষ্য অনুসারে গোবিন্দ শব্দের চারটি ব্যাখ্যা পাওয়া যায়: ৩ 
মহর্ষি মহেষ যোগী, তাঁর গীতাভাষ্যে বলেছেন, গোবিন্দ শব্দের অর্থ ইন্দ্রিয়ের অধিপতি। ৪ 
আদি শঙ্কর রচিত "ভজ গোবিন্দম নামে বিখ্যাত স্তবটিতে আছে, "যে গোবিন্দকে ভজনা করে, সে সহজেই জন্ম ও মৃত্যুর সাগর অতিক্রম করে যায়।" অর্থাৎ, কৃষ্ণকে পূজা করলে জন্ম-মৃত্যুর চক্র বা "সংসার" থেকে মুক্তি লাভ করে, জীবাত্মা বৈকুণ্ঠে গমন করে।
