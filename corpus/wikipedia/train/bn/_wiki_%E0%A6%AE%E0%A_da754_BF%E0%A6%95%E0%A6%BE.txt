মাদ্রাসা-ই-আলিয়া, কলকাতা বা কলকাতা মাদ্রাসা  বা উপমহাদেশের ইসলামি শিক্ষা ব্যবস্থার সবচেয়ে প্রাচীন শিক্ষা প্রতিষ্ঠান। ১  মাদ্রাসাটি কলকাতা আলিয়া মাদ্রাসা নামেই অধিক পরিচিত ছিলো, তবে মাদ্রাসাটির প্রাতিষ্ঠানিক নাম ছিলো কলকাতা মোহামেডান কলেজ। ২  ৩  ১৭৮০ সালে ওয়ারেন হেস্টিংস কর্তৃক কলকাতা মোহামেডান কলেজ নামে মাদ্রাসাটি প্রতিষ্ঠিত হয়। ৪  ২০০৭ সালে আলিয়া বিশ্ববিদ্যালয় আইন, ২০০৭ অনুযায়ী মাদরাসাটিকে একটি বিশ্ববিদ্যালয়ে রূপান্তরিত করা হয়। ৫  ৬ 
মাদ্রাসা-ই-আলিয়া, কলকাতার অধ্যক্ষগণের তালিকা:
কলকাতা মাদ্রাসার প্রথম ২৬ জন অধ্যক্ষ ছিলেন ইউরোপিয়ান খ্রিষ্টান। এবং পরবর্তী ৪ জন মুসলিম অধ্যক্ষ দায়িত্ব পালন করার পরে ১৯৪৭ সালে ভারত বিভাজন হলে গেলে মাদ্রাসাটির প্রায় সমস্ত বই-পুস্তক, শিক্ষক ঢাকাতে ঢাকা আলিয়া মাদ্রাসা  নামে স্থানান্তরিত হয়।
১৯২৭ সালে খাজা কামালউদ্দিন আহমদের দায়িত্ব নেওয়ার পর থেকে সবসময় মুসলিমরাই এই মাদ্রাসার অধ্যক্ষের দায়িত্ব পালন করেছেন। সর্বশেষ ২০০৮ সালে মাদরাসাটিকে আলিয়া বিশ্ববিদ্যালয়ে রূপান্তরিত হয়েছে।
