রায়ান জে সাইডবটম  পশ্চিম ইয়র্কশায়ারের হাডার্সফিল্ড এলাকায় জন্মগ্রহণকারী ইংল্যান্ডের সাবেক ক্রিকেটার। ইংল্যান্ড ক্রিকেট দলের পক্ষে আন্তর্জাতিক ক্রিকেটে অংশ নিয়েছেন। দলে তিনি মূলতঃ বামহাতি ফাস্ট-মিডিয়াম বোলার। পাশাপাশি বামহাতে ব্যাটিংয়ে পারদর্শী তিনি। বর্তমানে ইয়র্কশায়ারের প্রতিনিধিত্ব করছেন রায়ান সাইডবটম।
২০০১ সালে পাকিস্তানের বিপক্ষে তার টেস্ট অভিষেক ঘটে। কিন্তু ঐ খেলায় তিনি কোন উইকেট লাভে ব্যর্থ হয়েছিলেন ও ছয় বছর দলের বাইরে অবস্থান করেন। এরফলে তিনি এক টেস্টের বিস্ময়কারী হিসেবে বিবেচিত হচ্ছিলেন। ২০০৭ সালে ম্যাথু হগার্ডের আঘাতজনিত অনুপস্থিতিতে পুনরায় দলের সদস্য মনোনীত হন। ৩  প্রথম ইনিংসেই তিনি চারটি উইকেট লাভে সক্ষমতা দেখান। পরের দুই বছরেরও অধিক সময় ইংল্যান্ড দলের অন্যতম বোলারের মর্যাদা পান।
৮ মার্চ, ২০০৮ তারিখে নিজস্ব একাদশ টেস্টে টেস্ট ক্রিকেটের ইতিহাসে ৩৭তম হ্যাট্রিক লাভ করেন। স্বাগতিক নিউজিল্যান্ডের বিপক্ষে তিনি এ কীর্তিগাঁথা রচনা করেন। ২৪ মার্চ একই সিরিজে তৃতীয়বারের মতো পাঁচ-উইকেট পান ও নিউজিল্যান্ডের মাটিতে যে-কোন ইংরেজের পক্ষে পাঁচ-উইকেট লাভে নতুন রেকর্ড গড়েন।
২০০৯ সালে আঘাতের কারণে টেস্ট দলের বাইরে অবস্থান করতে বাধ্য হন। অতঃপর ২০ সেপ্টেম্বর, ২০১০ তারিখে আন্তর্জাতিক ক্রিকেট থেকে অবসর নেন সাইডবটম। ৪  এ সময়ে ইংল্যান্ডের পক্ষে ২২ টেস্টে অংশ নিয়েছিলেন ও ২০১০ সালের আইসিসি বিশ্ব টুয়েন্টি২০ প্রতিযোগিতায় শিরোপা জয়ী ইংল্যান্ড দলের সদস্য ছিলেন।
কোচ:  পিটার মুরেজ
