গিম্বাপ বা কিম্বাপ , হল কোরীয় এক জনপ্রিয় খাবারের নাম। যা সামুদ্রিক শৈবাল, ভাত, বিভিন্ন সবজি, বিভিন্ন মাছ, মাংস, ডিম দিয়ে তৈরি করা হয়। "গিম্বাপ" সাধারণত রোল করে ছোট ছোট অংশে কেটে পরিবেশন করা হয়।
গিম্বাপের সঙ্গে অনেক সময় হলুদ রঙের মুলো বা কিমচি পরিবেশন করা হয় । গিম্বাপে কোন তরল পদার্থ থাকে না। সাধারণত আ্যলুমিনিয়ামের ফয়েলে জরিয়ে বিভিন্ন দোকানে বিক্রি করা হয়। গিম্বাপ খুব সহজেই যে কোন স্থানে সঙ্গে করে নিয়ে যাওয়া যায় এবং এতে চাল ও বিভিন্ন সবজি থাকায় কোরীয় মানুষ গিম্বাপকে স্বাস্থ্যকর ও সুবিধাজনক খাবার বলে মনে করে।  ১ 
গিম বা কিম  এর অর্থ হলো খাবার যোগ্য সামুদ্রিক শৈবাল এবং বাপ্   শব্দের অর্থ হলো রান্না হওয়া চাল বা ভাত।  এই দুটি শব্দ একত্রে মিলিত হয়ে "গিম্বাপ" তৈরি হয়েছে। কোরীয় ভাষায় এই "গিম্বাপ" শব্দটি খুব সম্প্রতি যুক্ত করা হয়েছে। প্রাচীন কোরিয়ার জোসন্ যুগে   গিম্বাপের মতো অনুরূপ সামুদ্রিক শৈবাল জরানো এক ধরনের খাবারের প্রচলন ছিল যাকে "বোকশাম্"  বলা হতো। ২  ৩  ১৯৩৫ সালে কোরীয়ার একটি সংবাদপত্রে "গিম্বাপ" শব্দটি ব্যবহার করা হলেও সেই সময় জাপানি শব্দ "নোরিমাকি"  বেশি ব্যবহার করা হতো। ৪  নোরিমাকি ও গিম্বাপ এই দুটি শব্দই একসাথে ব্যবহার করা হয়েছে যতদিন না পর্যন্ত "গিম্বাপ"-কে সার্বজনীন শব্দ হিসেবে পরিচিত পেয়েছে। ৫ 
কোরিয়ার গিঅংসাং এবং জেওল্লা প্রদেশে ১৫ শতাব্দীর দিকে বিভিন্ন বই যেমন, " গিঅংসাং-দো-জিরিজি", "সিনজিউং-দংগুক-ইওজি-সংনাম" -এ "গিম্বাপ" এর উল্লেখ পাওয়া যায়। আধুনিক "গিম্বাপ" এর উৎপত্তি সম্পর্কে অনেক ধরনের পরস্পর বিরোধী বিবরণ রয়েছে। কোন কোন ঐতিহাসিক মনে করেন, জাপানের অধীনে থাকার সময় জাপানি খাবার "নোরিমাকি" যা "গিম্বাপের" অনুরূপ খাবারের সাথে কোরীয়রা পরিচিত হয়। "গিম্বাপের" সবচেয়ে গ্রহণযোগ্য তত্ত হল, প্রাচীন কোরীয় "বোকশাম্" নামক চাল ও সামুদ্রিক শৈবালের তৈরি খাবার থেকে আধুনিক "গিম্বাপ" এর সৃষ্টি।  ৬ 
"গিম্বাপ" তৈরির প্রধান উপাদান হল, সামুদ্রিক শৈবাল এবং ছোট দানাযুক্ত সাদা বা কালো ভাত। গিম্বাপের বৈচিত্র্য অনুযায়ী বিভিন্ন ধরনের উপাদান ব্যবহার করা হয়, যেমন গাজর, শশা, কাঁকড়ার মাংস, হ্যাম, চিজ, কিমচি, ইত্যাদি।
"গিম্বাপ" তৈরি করতে গেলে শুকনো সামুদ্রিক শৈবালকে হালকা আঁচে সেঁকে নিয়ে রান্না করা চালের সঙ্গে লবণ ও তিলের তেল মিশিয়ে সামুদ্রিক শৈবালের ওপর সমপরিমাণে দিয়ে একটি স্তর বানিয়ে তার ওপরে অন্য উপকরণ যেমন চিজ, ডিম, স্কুইড, কিমচি, গাজর, শশা, কাঁকড়ার মাংস, হ্যাম ইত্যাদি শরু ও লম্বা করে কেটে সাজিয়ে নিয়ে সামুদ্রিক শৈবালটিকে ভালো করে রোল করে তৈরি করা হয়। ৭  ৮  ৯ 
কোরীয়ায় বিভিন্ন ধরনের "গিম্বাপ" পাওয়া যায় ‌, যেমন-
