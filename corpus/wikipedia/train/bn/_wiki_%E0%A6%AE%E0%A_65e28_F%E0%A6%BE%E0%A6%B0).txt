মাইকেল ব্রেসওয়েল  নিউজিল্যান্ডের একজন ক্রিকেটার যিনি ওয়েলিংটনের হয়ে খেলেন। তিনি প্রাক্তন টেস্ট ক্রিকেটার ব্রেন্ডন ব্রেসওয়েল এবং জন ব্রেসওয়েল এর ভাতিজা এবং বর্তমান আন্তর্জাতিক খেলোয়াড় ডগ ব্রেসওয়েল এবং কৌতুক অভিনেতা মেলানি ব্রেসওয়েলের চাচাতো ভাই। তিনি ডুনেডিনের কাভানাঘ কলেজে পড়ালেখা করেন। ১  ২০২২ সালের মার্চ মাসে নিউজিল্যান্ডের হয়ে তার আন্তর্জাতিক অভিষেক হয়।
২০১৮ সালের জুন মাসে, ২০১৮-১৯ মৌসুমের জন্য ওয়েলিংটনের সাথে চুক্তিবদ্ধ হন। ২  ২০২০ সালের মার্চে ২০১৯-২০ প্লাঙ্কেট শিল্ড মৌসুমের ৬ষ্ঠ রাউন্ডে ব্রেসওয়েল প্রথম শ্রেণীর ক্রিকেটে তার প্রথম পাঁচ উইকেট শিকার করেন। ৩ 
২০২০ সালের জুনে, ২০২০-২১ ঘরোয়া ক্রিকেট মৌসুমের আগে ওয়েলিংটন তাকে একটি চুক্তির প্রস্তাব দেয়। ৪  ৫  ৮ জানুয়ারী ২০২২-এ, ২০২১-২২ সুপার স্ম্যাশ প্রতিযোগিতায়, ব্রেসওয়েল সেন্ট্রাল স্ট্যাগসের বিরুদ্ধে ওয়েলিংটন ফায়ারবার্ডসের হয়ে অপরাজিত ১৪১ রান করেন। ৬  এটি ছিল নিউজিল্যান্ডে টি-টোয়েন্টি ক্রিকেট ম্যাচে সর্বোচ্চ স্কোর। ৭ 
২০২২ সালের মার্চ মাসে, ব্রেসওয়েলকে নেদারল্যান্ডসের বিরুদ্ধে তাদের হোম সিরিজের জন্য নিউজিল্যান্ডের একদিনের আন্তর্জাতিক  এবং টুয়েন্টি২০ আন্তর্জাতিক  স্কোয়াডে নাম দেওয়া হয়েছিল। ৮  নিউজিল্যান্ডের হয়ে নেদারল্যান্ডসের বিপক্ষে ২৯ মার্চ ২০২২ তারিখে তার ওডিআই অভিষেক হয়। ৯  ২০২২ সালের মে মাসে, ব্রেসওয়েলকে ইংল্যান্ড সফরের জন্য নিউজিল্যান্ডের টেস্ট স্কোয়াডে নাম দেওয়া হয়েছিল।  ১০  ১০ জুন ২০২২ তারিখে ইংল্যান্ডের বিপক্ষে নিউজিল্যান্ডের হয়ে তার টেস্ট অভিষেক হয়। ১১ 
২০২২ সালের জুলাইয়ে, আয়ারল্যান্ডের বিপক্ষে সিরিজের প্রথম ম্যাচে, ব্রেসওয়েল ওডিআই ক্রিকেটে তার প্রথম সেঞ্চুরি করেন। ১২  ব্রেসওয়েল ১৮ জুলাই ২০২২-এ আয়ারল্যান্ডের বিপক্ষে নিউজিল্যান্ডের হয়ে টি-টোয়েন্টিতে অভিষেক করেন। ১৩  দুই দিন পর, আয়ারল্যান্ডের বিপক্ষে সিরিজের পরের ম্যাচে, ব্রেসওয়েল একটি আন্তর্জাতিক ম্যাচে প্রথম ওভারে বোলিং করে টি২০আই ক্রিকেটে তার প্রথম হ্যাটট্রিক করেন। ১৪ 
২০২৩ সালের জানুয়ারিতে, ভারতের বিপক্ষে সিরিজের প্রথম ম্যাচে ব্যাট করার সময় ব্রেসওয়েল ওডিআই ক্রিকেটে নিউজিল্যান্ডের হয়ে তৃতীয় দ্রুততম সেঞ্চুরি করেন। ১৫  সাত নম্বর বা তার নিচে ব্যাট করতে গিয়ে একের বেশি সেঞ্চুরি করা একমাত্র ব্যাটসম্যান হিসেবে তার এবং এমএস ধোনির রেকর্ড এখন বরাবর। ১৫ 
আইপিএল ২০২৩-এর জন্য, তিনি রয়্যাল চ্যালেঞ্জার্স ব্যাঙ্গালোর দলে আহত উইল জ্যাকসের বদলি হিসেবে চুক্তিবদ্ধ হন।
