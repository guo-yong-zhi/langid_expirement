রাজশাহী কারিগরি ও জরীপ মহাবিদ্যালয় বাংলাদেশের রাজশাহী শহরের প্রাণকেন্দ্র সাহেব বাজার সংলগ্ন সোনাদীঘির পশ্চিমে ১৮৯৮ সালে প্রতিষ্ঠিত হয়। শিক্ষা মন্ত্রনালয়ের অধীন কারিগরি শিক্ষা অধিদপ্তরের একটি শিক্ষাপ্রতিষ্ঠান।
রাজশাহী ইঞ্জিনিয়ারিং এন্ড সার্ভে ইনস্টিটিউট ১৮৯৮ সালে থেকে রাজশাহী নগরীর প্রাণকেন্দ্র সোনাদীঘি-রাজারহাতা এলাকায় নিজস্ব ভবনেই চালনো হতো এর কার্যক্রম। ১৯০২ সালে এক বছর মেয়াদী আমিনশীপ ও দুই বছর মেয়াদী সাব-ওয়ারসিয়ার কোর্স চালু হয়ে ১৯৮৫ সাল পযর্ন্ত চালু ছিল । ১৯৮৫ সালে ডিপ্লোমা-ইন-সিভিল-ইঞ্জিনিয়ারিং ও ডিপ্লোমা-ইন-ইঞ্জিনিয়ারিং চালু হয় । ২০০০-২০০১ শিক্ষাবর্ষ হতে শুধু চার বছর মেয়াদী ডিপ্লোমা-ইন-ইঞ্জিনিয়ারিং কোর্স বাংলাদেশ কারিগরি শিক্ষা বোর্ডের অধীনে পরিচালিত হচ্ছে।২০১৮ সালের এপ্রিল মাসে নগরীর কচুয়াতৈল এলাকায় এই ক্যাম্পাস প্রায় তিন একর জমির ওপর নির্মাণ করা হয়।
চারতলা অ্যাকাডেমিক কাম প্রশাসনিক ভবন, ১০০ শয্যার চারতলা একটি ছাত্রাবাস, ৫০ শয্যার তিনতলা একটি ছাত্রীনিবাস এবং অধ্যক্ষ ও হোস্টেল সুপারের আলাদা আলাদা আবাসিক ভবন। এছাড়া তৈরি হয়েছে অভ্যন্তরীণ রাস্তা, প্রধান ফটক এবং সীমানা প্রাচীর। এই ক্যাম্পাস তৈরিতে ব্যয় হয়েছে ২৪ কোটি টাকা।
