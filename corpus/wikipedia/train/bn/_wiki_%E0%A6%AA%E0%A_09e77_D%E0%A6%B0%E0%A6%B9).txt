পোর্শিয়া  হল ইউরেনাসের একটি অভ্যন্তরীণ প্রাকৃতিক উপগ্রহ। ১৯৮৬ সালের ৩ জানুয়ারি ভয়েজার ২ মহাকাশযান থেকে তোলা আলোকচিত্রগুলি থেকে এটি আবিষ্কৃত হয় এবং সেই সময় এটির সাময়িক নামকরণ করা হয় এস/১৯৮৬ ইউ ১ ।  ৭  উপগ্রহটির নামকরণ করা হয়েছে উইলিয়াম শেকসপিয়র রচিত দ্য মার্চেন্ট অফ ভেনিস নাটকের নায়িকা পোর্শিয়ার নামানুসারে। উপগ্রহটি ইউরেনাস ১২  নামেও পরিচিত। ৮ 
পোর্শিয়া হল ইউরেনাসের দ্বিতীয় বৃহত্তম অভ্যন্তরীণ উপগ্রহ । পোর্শিয়ার কক্ষপথটি ইউরেনাসের সমলয় কক্ষপথের ব্যাসার্ধের মধ্যবর্তী স্থানে অবস্থিত। তাই জোয়ার-সংক্রান্ত বলের আকর্ষণে এটি ধীরে ধীরে হ্রাসপ্রাপ্ত হচ্ছে। ভবিষ্যতে এই উপগ্রহটি চূর্ণবিচূর্ণ হয়ে ইউরেনাসের একটি গ্রহীয় বলয়ে পরিণত হবে।
ইউরেনাসের প্রাকৃতিক উপগ্রহগুলির "পোর্শিয়া গোষ্ঠী"র প্রথম উপগ্রহ এটিই। এই গোষ্ঠীর অন্যান্য উপগ্রহগুলি হল বিয়াংকা, ক্রেসিডা, জুলিয়েট, বিয়াংকা, রোজালিন্ড, কিউপিড, বেলিন্ডা ও পার্ডিটা। ৬  এই উপগ্রহগুলির কক্ষপথ ও আলোকমিতি-সংক্রান্ত বৈশিষ্ট্যগুলি একই ধরনের। ৬ 
পোর্শিয়ার ব্যাসার্ধ ১৪০ কিলোমিটার ২  ৩  এবং জ্যামিতিক অ্যালবেডো প্রায় ০.০৮। ৬  এটুকু ছাড়া পোর্শিয়া সম্পর্কে কার্যত আর কিছুই জানা যায় না।
ভয়েজার ২  মহাকাশযান থেকে পোর্শিয়াকে লম্বাটে আকারবিশিষ্ট বস্তুর ন্যায় দেখা গিয়েছিল। এটির পরাক্ষ ইউরেনাসের দিকে মুখ করে ছিল। পোর্শিয়ার ঊর্ধ্বধ লম্বিত উপগোলকের অক্ষগুলির অনুপাত ০.৮ ± ০.১। ৩  এটির পৃষ্ঠভাগ ধূসর রঙের। ৩  হাবল স্পেস টেলিস্কোপ ও ভূপৃষ্ঠস্থ বৃহৎ দূরবীন যন্ত্রগুলি পোর্শিয়ার বর্ণালিতে জলীয় বরফ শোষণ বৈশিষ্ট্যগুলি খুঁজে পেয়েছে। ৬  ৯ 
১৯৮৬ সালের ২৩ জানুয়ারি তারিখে গৃহীত আলোকচিত্রে পোর্শিয়া
