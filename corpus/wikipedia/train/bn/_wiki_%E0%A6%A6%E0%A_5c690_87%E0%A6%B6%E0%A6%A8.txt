দক্ষিণ সুদান ফুটবল অ্যাসোসিয়েশন  হচ্ছে দক্ষিণ সুদানের ফুটবলের সর্বোচ্চ নিয়ন্ত্রক সংস্থা। এই সংস্থাটি ২০১১ সালে প্রতিষ্ঠিত হয়েছে। এটি প্রতিষ্ঠার ১ বছর পর ফুটবলের সর্বোচ্চ সংস্থা ফিফার সদস্যপদ লাভ করে, এর পাশাপাশি একই বছরে সংস্থাটি তাদের আঞ্চলিক সংস্থা ক্যাফের সদস্যপদ লাভ করে। এই সংস্থার সদর দপ্তর দক্ষিণ সুদানের রাজধানী জুবায় অবস্থিত।
এই সংস্থাটি দক্ষিণ সুদানের পুরুষ, নারী এবং অনূর্ধ্ব-২৩ দলের পাশাপাশি ঘরোয়া ফুটবলে দক্ষিণ সুদান ফুটবল চ্যাম্পিয়নশিপ, দক্ষিণ সুদান প্রিমিয়ার লীগ এবং দক্ষিণ সুদান জাতীয় কাপের মতো প্রতিযোগিতার সকল কার্যক্রম পরিচালনা করে। বর্তমানে দক্ষিণ সুদান ফুটবল অ্যাসোসিয়েশনের সভাপতির দায়িত্ব পালন করছেন ফ্রান্সিস পল এবং সাধারণ সম্পাদকের দায়িত্ব পালন করছেন অ্যান্থনি জন অটো।
