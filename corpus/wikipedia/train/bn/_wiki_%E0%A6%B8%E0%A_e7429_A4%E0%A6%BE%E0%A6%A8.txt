সৈয়দ সুলতান , বাংলা সাহিত্যের মধ্যযুগীয় কবি। তিনি হবিগঞ্জ জেলার হবিগঞ্জ সদর উপজেলার  লস্করপুর গ্রামে জন্মগ্রহণ করেন। তার রচনাবলী আহমদ শরীফ কর্তৃক সম্পাদিত হয়ে বাংলা একাডেমী থেকে প্রকাশিত হলে, অধ্যাপক আসাদ্দর আলী তার গবেষণা ভিত্তিক রচনায় লিখেন মহাকবি সৈয়দ সুলতান সিলেট বিভাগের হবীগঞ্জ জেলায় জন্ম। ১  ২  ৩  ৪  ৫ 
তিনি বহু পরমার্থ বিষয়ক সংগীত রচয়িতা। তার রচিত জ্ঞান প্রদীপ গ্রন্থে গভীর সাধনতত্ত্ব আলোচিত হয়েছে। তার অন্যান্য গ্রন্থ হচ্ছে নবীবংশ, রসুল বীজয়, শব-ই-মিরাজ, ওফাত-ই-রসুল, জয়কুম রাজার লড়াই, ইবলিশনামা, জ্ঞান প্রদীপ এবং জ্ঞান চৌতিশা। তার শবে মেরাজ গ্রন্থটির আনুমানিক রচনাকাল ১৫০০ সালের শেষভাগ। ৬  তার বংশ হতে ওলী-আউলিয়া, শিক্ষাবিদ, রাজনীতিবিদ সহ অনেক জ্ঞানী-গুণীর আবির্ভাব ঘটে। সাধক ও সমাজ সংস্কারক সৈয়দ গোয়াস উদ্দীন,  সৈয়দ মোস্তফা কামাল, সৈয়দ মোহাম্মদ জোবায়ের যাঁদের মধ্য অন্যতম।
মহাকবি সৈয়দ সুলতান কাহিনীকাব্য ও শাস্ত্রকাব্য রচয়িতা হিসেবে পরিচিত। তার বাংলাভাষার উপর বিশেষ দখল ছিল। তিনি একাধারে ফার্সী ও উর্দু ভাষায় কাব্য রচনা করেন। বাংলাভাষায় রচিত বিশেষ উল্লেখযোগ্য কাব্য নবীবংশ, জ্ঞানপ্রদীপ, জ্ঞানচৌতিশা ও জয়কুম রাজার লড়াই। কবির সর্ববৃহৎ রচনা নবী বংশ। প্রায় পচিশ হাজার পঙ্‌ক্তিতে নবী বংশ কাব্যের রচনা করেন। কাব্যের প্রথম চার লাইন; ১ নবী বংশ কাব্যের প্রথমে আল্লাহর গুণকীর্তন করে কবি হযরত মোহাম্মদ  এর জন্মবৃত্তান্ত শুরু করার আগে আঠারজন নবীর কাহিনী বর্ণনা করেছেন। আদম এর কাহিনী প্রথম এবং ঈশা এর কাহিনী দিয়ে নবী বংশ প্রথম পর্বের সমাপ্তি ঘটান। ঈশা এর কাহিনী শেষ করার পর সৈয়দ সুলতান লিখেছেন;
সৈয়দ সুলতানে পঞ্চালি ভণিল 
অষ্ঠাদশ কিসসা নবীর সমাপ্ত হইল। ১ 
এ ভাবে কবি এ মহাকাব্যের প্রথম খণ্ডের সমাপ্তি টানেন। কবির এ সুবিশাল ‘নবী বংশ’ কাব্যের নাম করণ নিয়ে গবেষক অধ্যাপক আসাদ্দর আলী চট্টগ্রামের খ্যাত নামা সাহিত্যিক আহমদ শরীফ এর উক্তি থেকে বলেন; বাংলায় অনূদিত রামায়ণ মহাভারত এবং দীন ভবানন্দের লেখা বাংলা ‘হবিবংশ’ সিলেটের মুসলমানদের মধ্যেও ব্যাপক প্রভাব বিস্তার করতে পেরেছিল। সে জন্যেই সিলেটের যে সব মুসলমানেরা বাংলা লিপি পড়তে অজ্ঞ ছিলেন তাদের সাহিত্যিক রস পিপাসা নিবারণের কারণে সৈয়দ সুলতান ‘নবীবংশ’ লিখতে উৎসাহিত হয়েছিলেন। সৈয়দ সুলতানের গ্রন্থের নামকরনের ব্যাপারে দ্বীন ভবানন্দের ‘হরিবংশের পরোক্ষ প্রভাব রয়েছে বলে আমরা মনে করি। সিলেটের দীন ভবানন্দ প্রথমে হিন্দু ছিলেন। সংস্কৃত ‘হরিবংশের নামানুকরণে লেখা তাঁর বাংলা ‘হরিবংশ’ গ্রন্থখানি আদিরসের ভিত্তিতে রচিত। সেখানে মুসলমানদের ধর্ম ও সংস্কৃতি সংক্রান্ত কোন কিছু না থাকলেও হিন্দুদের ন্যায় ভবানন্দ কেদ্রিক এক শ্রেণীর মুসলমান সাধক সম্প্রদায়ও ‘হরিবংশ’ পাঠের জন্যে একদম পাগলপারা ছিলেন। সে জন্যেই পরবর্তীকালে বাংলায় লেখা ‘হরিবংশ’কে সিলেটি নাগরী লিপিতে লিপ্যন্তরের গরজ দেখা দিয়েছিল। সে যুগ দূরের কথা, এখন পর্যন্ত সিলেটের আউল-বাউল-পীর-ফকির প্রভৃতি মুসলমান সাধক সম্প্রদায়ের উপর দীন ভবানন্দের ‘হরিবংশে’র ব্যাপক প্রভাবের কথা অনস্বীকার্য। মহাকবি সৈয়দ সুলতান স্ব-সমাজে ভিন্ন ধর্ম ও সংস্কৃতির সেসব প্রভাবকে মনে-প্রাণে বরণ করে নিতে পারেননি। তাই স্বতন্ত্রভাবে ও ব্যাপকভাবে তিনি বাংলা ভাষার মাধ্যমে মুসলমানদের ধর্ম ও সংস্কৃতি চর্চার প্রয়োজনীয়তা মর্মে মর্মে উপলব্ধি করেছিলেন। যেমন কবি নিজেই তার কাব্যে লিখেছেন; 
নবী বংশ’ কাব্যের ভাষার সৌন্দর্য ও ভাবের মনোহারিত্বের কারণে ড. মুহাম্মদ এনামুল হক কাব্যটিকে ‘ম্যাগনাস ওপাস’  বলে আখ্যায়িত করেছেন। তিনি আরও বলেছেন, ‘ইহা বিষয়-বৈচিত্র্যে ও আকারে সপ্তকান্ড রামায়ণকেও হার মানাইয়াছে। ৭   
নবী বংশ’ এর দ্বিতীয় খণ্ডে মুহাম্মাদ  ও হযরত খাদিজা 'র সঙ্গে বিয়ে প্রসঙ্গে বলতে গিয়ে যেন আমাদেরই পরিচিত পরিবেশের কথা উল্লেখ করেছেন-
নবী বংশ দ্বিতীয় খণ্ডের পঙ্‌ক্তি সংখ্যা পনেরো হাজারেরও বেশি। কাব্যে কাহিনীর যেহেতু নবীগণ নিয়ে, এর জন্য শেষ নবী মোহাম্মদ পর্যন্ত এসে কাব্যের কাহিনী সমাপ্ত করেছেন। সৈয়দ সুলতান শেষ পঙ্‌ক্তিতে লিখেনঃ 