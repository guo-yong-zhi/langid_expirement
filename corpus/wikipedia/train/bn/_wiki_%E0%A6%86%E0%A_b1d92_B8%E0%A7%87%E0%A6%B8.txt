আজিলিসেস খ্রিস্টপূর্ব প্রথম শতাব্দীর একজন ইন্দো-সিথিয় শাসক ছিলেন।
আজিলিসেসের নামাঙ্কিত যে সকল দ্বিভাষী মুদ্রা আবিষ্কৃত হয়েছে, তার কয়েকটিতে এক পিঠে খরোষ্ঠী লিপিতে আজিলিসেসের নাম  উৎকীর্ণ থাকলেও মুদ্রাগুলির অপর পিঠে ইন্দো-সিথিয় শাসক প্রথম আজেসের নাম  গ্রিক লিপিতে উৎকীর্ণ রয়েছে। সেই কারণে হোয়াইটহেড এই দুই শাসককে একই ব্যক্তি বলে মনে করেছেন, ১  কিন্তু উইলিয়াম উডথর্প টার্ন তাদের দুইজনকে সমকালীন দুইজন শাসক হিসেবে চিহ্নিত করেছেন। ২  ম্যাকডাওয়েলের মনে করেছেন যে, প্রথম আজেসের মুদ্রার ওপর নিজের নাম উৎকীর্ণ করার কারণে আজিলিসেস প্রথম আজেসের পরবর্তী শাসক ছিলেন। ৩  এই সকল মুদ্রায় আজিলিসেসের অশ্বারূঢ় চাবুকধারী প্রতিকৃতি মুদ্রিত রয়েছে। তার অপর একটি মুদ্রায় ভারতীয় দেবী লক্ষ্মীর মূর্তি খোদাই করা রয়েছে। ৪ 
