চৌধুরী এ.টি.এম মাসুদ  বাংলাদেশী আইনজীবী যিনি হাইকোর্ট ও আপিল বিভাগের বিচারপতি ছিলেন। তিনি ছিলেন বাংলাদেশের তৃতীয় প্রধান নির্বাচন কমিশনার। ১  ২ 
চৌধুরী এ.টি.এম মাসুদ ১৯২৪ সালে সিলেট জেলায় জন্মগ্রহণ করেন। তিনি সিলেট এম সি কলেজ ও কলকাতার প্রেসিডেন্সি কলেজ লেখাপড়া করে কলকাতা বিশ্ববিদ্যালয় থেকে অর্থনীতিতে এম.এ ও বি.এল ডিগ্রি নেন। ৩ 
তার স্ত্রী আমিনুন নেছা খাতুন। এক পুত্র, দুই কন্যার মধ্যে জ্যেষ্ঠ মেয়ে বাংলাদেশের দ্বিতীয় নারী বিচারপতি সালমা মাসুদ চৌধুরী। ৪ 
চৌধুরী এ.টি.এম মাসুদ ১৯৫১ সালে সিলেট জেলা বারে ওকালতি শুরু করেন। ১৯৫৮ সালে তিনি ঢাকায় পূর্ব পাকিস্তান হাইকোর্টের অ্যাডভোকেট হিসেবে আইন পেশা শুরু করেন। তিনি ১৯৬২ সালে পাকিস্তান সুপ্রিমকোর্টে অ্যাডভোকেট হিসেবে তালিকাভুক্ত হন। তাকে ১৯৬৬ সালে পূর্বপাকিস্তান হাই কোর্টে 'ডেপুটি লিগ্যাল রিমেম্ব্রান্সার' পদে নিয়োগ করা হয়। ৫ 
বাংলাদেশ হওয়ার পর তিনি ডেপুটি অ্যাটর্নি জেনারেল হিসেবে নিযুক্ত হন।  ১৯ জুন ১৯৭৩ সালে তিনি বাংলাদেশ সুপ্রিম কোর্টের হাইকোর্ট বিভাগের বিচারপতি পদে নিয়োগ পান এবং ১৭ এপ্রিল ১৯৮২ সালে আপিল বিভাগের বিচারপতি হিসেবে নিযুক্ত হন। ৩ 
তিনি ১৭ ফেব্রুয়ারি ১৯৮৫ সালে বাংলাদেশের প্রধান নির্বাচন কমিশনার নিয়োগ পান এবং ১৬ ফেব্রুয়ারি ১৯৯০ সাল পর্যন্ত দায়িত্ব পালন করেন। এরশাদ সরকারের আমলে ১৯৮৬ ও ১৯৮৮ সালের জাতীয় নির্বাচন তার কমিশনের অধীনে অনুষ্ঠিত হয়৷ ২  ৩ 
তিনি ন্যাশনাল হার্ট ফাউন্ডেশন অব বাংলাদেশের প্রেসিডেন্টের দায়িত্বও পালন করেন। ৫ 
চৌধুরী এ.টি.এম মাসুদের উল্লেখযোগ্য গ্রন্থের মধ্যে রয়েছে: ৪ 
চৌধুরী এ.টি.এম মাসুদ ২২ নভেম্বর ২০১৩ সালে ঢাকার মিরপুরের ন্যাশনাল হার্ট ফাউন্ডেশন হাসপাতালে চিকিৎসাধীন অবস্থায় মৃত্যুবরণ করেন। ৩ 
