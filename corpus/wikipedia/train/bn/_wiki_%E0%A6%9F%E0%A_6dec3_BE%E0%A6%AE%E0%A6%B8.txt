টেনেসি উইলিয়ামস  , যিনি থমাস লেনিয়ের উইলিয়ামস, নামেও পরিচিত একজন মার্কিন নাট্যকার। নাটক রচনায় তার অনবদ্য অবদানের জন্য তিনি নাট্যক্ষেত্রে উঁচু শ্রেণীর অনেক পুরস্কারই নিজের করায়ত্ব করেছেন। ১৯৩৯ সালে তিনি নিউ অরলিন্সে বসবাসের স্থান পরিবর্তন করেন, এবং তখন থেকেই তিনি তার বাবার জন্মস্থল টেনেসি প্রদেশের নামানুসারে নিজের নামে ‘টেনেসি’ শব্দটি যোগ করেন।
আ স্ট্রিটকার নেইমড ডিজায়ার নাটকের জন্য তিনি ১৯৪৮ সালে, ও ক্যাট অন আ হট টিন রুফ নাটকের জন্য ১৯৫৫ সালে, মোট দুইবার তিনি পুলিৎজার পুরস্কার লাভ করেন। এছাড়া দ্য গ্লাস মেনাগেরি  এবং দ্য নাইট অফ দি ইগুয়ানা -এর জন্য তিনি নিউ ইয়র্ক ড্রামা ক্রিটিকস' সার্কল পুরস্কার লাভ করেন। ১৯৫২ সালে লেখা, তার নাটক দ্য রোজ ট্যাটু সেরা নাটক হিসেবে টনি পুরস্কার লাভ করে। ১৯৮০ সালে তৎকালীন মার্কিন রাষ্ট্রপতি জিমি কার্টার উইলিয়ামসকে যুক্তরাষ্ট্রের সর্বোচ্চ বেসামরিক পুরস্কার প্রেসিডেন্শিয়াল গোল্ড মেডাল অফ ফ্রিডম প্রদান করে।
