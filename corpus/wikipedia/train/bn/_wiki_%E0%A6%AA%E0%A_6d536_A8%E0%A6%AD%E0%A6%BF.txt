প্রথম মাসউদ গজনভি , আমিরে শহীদ  ছিলেন ১০৩০ থেকে ১০৪০ সাল পর্যন্ত গজনভি সাম্রাজ্যের সুলতান । তিনি তার ছোট যমজ মুহাম্মাদের কাছ থেকে গজনভির সিংহাসন দখল করে ক্ষমতায় অধিষ্ঠিত হন, যিনি গজনীর পিতা মাহমুদের মৃত্যুর পর উত্তরাধিকারী হিসেবে মনোনীত হয়েছিলেন। তার যমজকে শীঘ্রই অন্ধ এবং বন্দী করা হয়। যাইহোক, যখন ʽ পশ্চিমাঞ্চলীয় অঞ্চলগুলো তার নিয়ন্ত্রণ থেকে ছুটে যায়, তখন তার সৈন্যরা তার বিরুদ্ধে বিদ্রোহ করে এবং মুহাম্মাদকে সিংহাসনে পুনর্বহাল করে।
মাসউদ তার ছোট যমজ ভাই মুহাম্মাদের সাথে ৯৯৮ সালে গজনীর গজনভির রাজধানীতে জন্মগ্রহণ করেন। ১০১৫ সালে, মাসউদকে তার পিতা গজনভি সাম্রাজ্যের উত্তরাধিকারী হিসেবে নিযুক্ত করেছিলেন এবং হেরাতের গভর্নর হিসেবেও নিযুক্ত হন। পাঁচ বছর পরে, তিনি ঘুরের একটি অভিযানের নেতৃত্ব দেন, যেটি তখনও একটি পৌত্তলিক ছিটমহল ছিল। মাসউদ পরে জিবালে তার বাবার অভিযানে অংশগ্রহণ করেন, যেখানে তারা রায়ের বুয়িদ আমিরাতকে সংযুক্ত করতে সক্ষম হন যা তখন মাজদুদ্দৌলার  শাসনাধীন ছিল।
মাসউদের বাবা এই অঞ্চল ছেড়ে চলে যাওয়ার পর, মাসউদ পশ্চিম ইরানে গজনভির অভযানের দায়িত্বে ছিলেন। তিনি আরও পশ্চিমে তার অভিযান চালিয়ে যান, যেখানে তিনি কাকুয়িদ শাসক মুহাম্মাদ ইবনে রুস্তম দুশমানজিয়ারকে পরাজিত করতে সক্ষম হন, যিনি একটি চুক্তি করেছিলেন যেখানে তিনি গজনভির কর্তৃত্বকে স্বীকৃতি দিতে সম্মত হন।
যাইহোক, মুহাম্মাদ চুক্তি লঙ্ঘন করতে থাকেন এবং ১০৩০ সালে গজনভির কাছ থেকে রায় কেড়ে নেন। একই সময়ে সুলতান মাহমুদ মাসউদের সাথে তার খারাপ সম্পর্কের কারণে তার মতামত পরিবর্তন করেন এবং মাসউদের যমজ ভাই মুহাম্মাদকে সালতানাতের উত্তরাধিকারী হিসেবে নিয়োগ করেন, ১  যিনি মাসউদের তুলনায় সরকারী ও সামরিক বিষয়ে অনেক কম অভিজ্ঞ ছিলেন। মাহমুদ শীঘ্রই মারা যান এবং মুহাম্মাদ তার স্থলাভিষিক্ত হন।
যাইহোক, তার চাচা ইউসুফ ইবনে সবুকতিগিন এবং গজনভি সেনাবাহিনীসহ আলি দায়ার মতো বিশিষ্ট অফিসাররা মাসউদের পক্ষে ছিল, কারণ মাসউদের সামরিক অভিযান তাকে অনেক খ্যাতি অর্জন করেছিল। ১  মাসউদের সাথে তার প্রাক্তন সহকারী আবু সাহল জাওজানিও যোগ দিয়েছিলেন, যিনি ইতিহাসবিদ ইউসুফির ভাষায়, "এক ধরণের উজির হয়েছিলেন এবং প্রতিপত্তি ও প্রভাবে উচ্চপর্যায়ে পৌঁছেছিলেন। তিনি ভয়ও পেয়েছিলেন, যেহেতু তিনি প্রতিহিংসা, ঘৃণা এবং ষড়যন্ত্রের সময় মাসউদের সাথে ছিলেন।" ২ 
এসব লোকদের সমর্থন থাকার পরও তার সেনাবাহিনীকে আরও শক্তিশালী করার জন্য মাসউদ তুর্কমেনদের একটি দলকে নিয়োগ করেছিলেন যাদের নেতৃত্বে ছিলেন তাদের প্রধান ইয়াঘমুর, কিজিল, বোঘা এবং গোকতাশ। ১ 
প্রস্তুতি শেষে মাসউদ গজনীর দিকে অগ্রসর হন, যেখানে তিনি তার ভাইকে পরাজিত করেন এবং তাকে বন্দী করেন। এরপর নিজেকে গজনভি সাম্রাজ্যের নতুন সুলতান হিসেবে অভিষিক্ত করেন। মাসউদ শীঘ্রই অপদস্থ রাষ্ট্রনায়ক আহমদ মায়মান্দীকে কারাগার থেকে মুক্তি দেন এবং তাকে তার উজির নিযুক্ত করেন। তিনি আলি দায়াকে খোরাসানের সেনাবাহিনীর কমান্ডার-ইন-চিফ হিসাবেও নিযুক্ত করেছিলেন, যখন আহমেদ ইনালতিগিন নামে আরেকজন জেনারেলকে ভারতের সেনাবাহিনীর কমান্ডার-ইন-চিফ হিসাবে নিযুক্ত করা হয়েছিল। ৩ 
যদিও মাসউদ একজন মহান সামরিক নেতা ছিলেন, তবুও তিনি তার অফিসারদের পরামর্শের প্রতি অমনোযোগী ছিলেন, যা পরবর্তীতে তার শাসনামলে বিপর্যয় ঘটায়। ১  তিনি তার পিতার অধিকাংশ অফিসারকে বিশ্বাসঘাতকতার জন্য সন্দেহ করেছিলেন, এমনকি তার নিজের চাচা ইউসুফ এবং শক্তিশালী রাষ্ট্রনায়ক আলি ইবনে ইল-আরসালানকে কারারুদ্ধ করেছিলেন। ১০৩২ সালে, আহমদ মায়মান্দি মারা যান এবং আহমদ শিরাজি মাসউদের উজির হিসেবে তার স্থলাভিষিক্ত হন। কিছুকাল পরে মাসউদের গভর্নর এবং খোয়ারজমের দে ফাক্তো শাসক, আলতুন তাশকে কারা-খানিদের শাসক আলি তিগিন বুঘরা খানের অঞ্চলে আক্রমণ করার জন্য পাঠানো হয়েছিল, কিন্তু সমরকন্দের কাছে একটি শহর দাবুসিয়ায় তাকে হত্যা করা হয়েছিল। এরপর তার পুত্র হারুন তার স্থলাভিষিক্ত হন।
১০৩৩ সালে মাসউদ সারসুতের দুর্গ দখল করেন এবং শীঘ্রই কেরমান আক্রমণ করেন, যেটি তখন বুয়িদ শাসক আবু কালিজারের অধীনে ছিল। মাসউদ খুব শীঘ্রই অঞ্চলটি জয় করতে সক্ষম হন। কিন্তু কেরমানের বাসিন্দারা বুইদ শাসন পছন্দ করত, তাই তারা আবু কালিজারের কাছে সমাবেশ করে এবং তার উজির বাহরাম ইবনে মাফিন্নার অধীনে কেরমান পুনরায় জয় করে। ১  একই সময়ে, আহমদ ইনালতিগিন বিদ্রোহ করেন এবং মাসউদের প্রেরিত একটি বাহিনীকে পরাজিত করেন, যারা শীঘ্রই তিলক নামে একজন ভারতীয় রাষ্ট্রনায়কের অধীনে আরেকটি সেনা পাঠায়। পরেরটি আহমেদ ইনালতিগিনকে পরাস্ত করতে সক্ষম হয়, যিনি পালানোর চেষ্টা করতে গিয়ে ডুবে যান। ৩  ১  ১০৩৩ সালে, মাসউদ জিয়ারি রাজ্যের প্রকৃত শাসক আবু কালিজারের আত্মীয় জিয়ারি আনুশিরভান শরফুল মাআলির কন্যাকে বিয়ে করেন। একই বছরে তার অবিশ্বস্ত সামন্ত কাকুয়িদ শাসক মুহম্মাদের উপর নিয়ন্ত্রণ রাখার জন্য প্রথম মাসউদ আবু সাহল হামদুইকে জিবালের গভর্নর নিযুক্ত করেন। ৪ 
১০৩৪ সালে হারুন গজনভির কাছ থেকে স্বাধীনতা ঘোষণা করেন এবং কারা-খানিদ শাসক আলি তিগিনের সাথে নিজেকে মিত্র করেন। ১  মাসউদ অবশ্য হারুনকে হত্যা করতে সক্ষম হন এবং আলি তিগিন শীঘ্রই মারা যান। হারুনের স্থলাভিষিক্ত হন তার ভাই ইসমাইল খান্দান, যিনি কারা-খানিদের সাথে মৈত্রী বজায় রেখেছিলেন। এদিকে, তুঘরিলের নেতৃত্বে সেলজুক তুর্কিরা মাসউদের কাছে আশ্রয় প্রার্থনা করে। মাসউদ অবশ্য তুর্কি যাযাবরদের বিপজ্জনক বলে মনে করেন এবং খোরাসানের নবনিযুক্ত সেনাপতি বেগতোঘদির অধীনে একটি সেনাবাহিনী প্রেরণ করেন। সেলজুকদের কাছে শীঘ্রই সেনাবাহিনী পরাজিত হয়, যারা মাসউদকে গজনভির কর্তৃত্বের সেলজুক স্বীকৃতির বিনিময়ে নাসা, ফারাভা এবং দিহিস্তান ছেড়ে দিতে বাধ্য করে। ১০৩৪ সালে মাসউদ আমুলের উদ্দেশ্যে একটি সৈন্য যাত্রা করেন। তারা আমুলকে চার দিন যাবত ধ্বংসসাধন করে এবং পরে মাটিতে পুড়িয়ে দেয়। ৫ 
১০৩৫ সালে, মাসউদ প্রথম পশ্চিম ইরানে আরেকটি আক্রমণ শুরু করেন, যেখানে তিনি বিদ্রোহী আবু কালিজারকে পরাজিত করেন। এরপর মাসউদ জিবালের দিকে অগ্রসর হন, যেখানে তিনি আবারও কাকুয়িদ শাসক মুহাম্মাদকে পরাজিত করেন, যিনি আহবাজের বুয়িদের কাছে পালিয়ে যান এবং তারপর উত্তর-পশ্চিম ইরানে, যেখানে তিনি একটি তুর্কমেন সেনাবাহিনী গড়ে তোলেন। ১০৩৭/৩৮ সালে, মাসউদ ভারতে অভিযান চালানোর সময়ে মুহাম্মাদ আবারও রায় দখল করেন। এদিকে, বোরিতিগিন নামে আরেক কারা-খানিদ শাসক গজনভি অঞ্চল আক্রমণ করেন এবং খুটাল ও ভাখশ লুণ্ঠন করেন। ৬  তিনি চাঘানিয়ান জয় করতে এবং স্থানীয় মুহতাজিদ রাজবংশকে এই অঞ্চল থেকে বিতাড়িত করতে সক্ষম হন।
তদুপরি, সেলজুকরা ধীরে ধীরে খোরাসানের শহরগুলিকে পরাস্ত করতে শুরু করেছিল এবং যখন তারা নিশাপুর দখল করে তখন তুঘরিল নিজেকে খোরাসানের শাসক হিসাবে ঘোষণা করেছিলেন। মাসউদ খোরাসানে ফিরে আসার পর চাঘানিয়ান পুনরায় জয় করার চেষ্টা করেন কিন্তু বোরিতিগিনের কাছে পরাজিত হন। ১  তবে তিনি হেরাত ও নিশাপুর থেকে সেলজুকদের বিতাড়িত করেন। তিনি শীঘ্রই খোরাসান থেকে সেলজুক হুমকি সম্পূর্ণরূপে দূর করার জন্য মার্ভের দিকে অগ্রসর হন। তার সেনাবাহিনীতে ৫০,০০০ সৈন্য এবং ৬০ বা ১২টি যুদ্ধ হাতি ছিল। তার সাথে ছিলেন তার উজির আহমদ শিরাজি, তার মুখ্য সচিব আবু সাহল জাওজানি, তার সেনাপতি আলি দায়া, বেগতোগদি এবং সুবাশি এবং আহমদ মায়মান্দির পুত্র আবদুর রাজ্জাক মায়মান্দি।
মারভের কাছে শীঘ্রই একটি যুদ্ধ সংঘটিত হয়, যা দান্দানাকানের যুদ্ধ নামে পরিচিত। এই যুদ্ধে মাসউদের বাহিনী তুঘরিল, তার ভাই চাঘরি বেগ এবং কাকুয়িদ রাজপুত্র ফারামুরজের অধীনে অনেক ছোট সেনাবাহিনীর কাছে পরাজিত হয়। এভাবে মাসউদ পশ্চিম খোরাসানের সমস্ত নিয়ন্ত্রণ হারিয়ে ফেলেন। যদিও মাসউদ তার রাজধানী গজনি ধরে রাখতে পেরেছিলেন, কিন্তু তিনি শহর ছেড়ে ভারতে একটি রাজধানী স্থাপন করার সিদ্ধান্ত নেন। মাসউদ মারভের কাছের গজনভির বিপর্যয়কর পরাজয়ের জন্য আলি দায়া ও অন্যান্য জেনারেলদের দায়ী করেছিলেন এবং তাদের লাহোরে বন্দী করেছিলেন। যাইহোক, মাসউদের পক্ষাবলম্বী; যারা তাকে উচ্চ সম্মানে অধিষ্ঠিত করত, তারা তার বিরুদ্ধে বিদ্রোহ করেছিল এবং তার ভাই মুহাম্মাদকে সিংহাসনে পুনর্বহাল করেছিল। ৭ 
মুহাম্মাদ তখন মাসউদকে গিরিতে বন্দী করেন, যেখানে তাকে হয় মুহাম্মাদ বা মুহাম্মাদের ছেলে আহমেদের নির্দেশে হত্যা করা হয়। ৭  মাসউদের একটি পুত্র ছিল যার নাম ছিল মাওদুদ গজনভি, যিনি পরে মুহাম্মাদকে হত্যা করে তার পিতার প্রতিশোধ নেন এবং তারপর নিজেকে গজনভি সাম্রাজ্যের নতুন শাসক হিসেবে অভিষিক্ত করেন। সাঈদ, ইজাদ-ইয়ার, মারদান-শাহ, মাজদুদ, ইব্রাহিম, আলি এবং ফররুখ-জাদ নামে তাঁর আরও ছেলে ছিল। শেষ তিন পুত্রও পরবর্তী সময়ে গজনভি সাম্রাজ্য শাসন করেছিল।
