মুক্তহস্ত সৌধ হল ভারতের কেন্দ্রশাসিত অঞ্চল চণ্ডীগড়ে অবস্থিত একটি বিমূর্ত নির্মাণ। এর নকশাকার হলেন স্থপতি ল্য কবুজিয়ে। এটি চণ্ডীগড় সরকারের আনুষ্ঠানিক প্রতীক এবং এর মাধ্যমে নির্দেশ করা হয় "দেওয়ার হাত ও নেওয়ার হাত; শান্তি ও সমৃদ্ধি, এবং মানবজাতির ঐক্য"। ১  ল্য কবুজিয়ের বহুসংখ্যক মুক্তহস্ত নির্মাণের বৃহত্তম উদাহরণ ২  এই ভাস্কর্যটির উচ্চতা ২৬ মিটার । ধাতব অংশটি ১৪ মিটার  উঁচু, এর ওজন ৫০ শর্ট টন  এবং হাওয়ার দিক পরিবর্তনের সাথে ঘূর্ণনশীল। ১  ৩  ৪ 
উন্মুক্ত হাতের তালু  কবুজিয়ের ভাস্কর্যসমূহে একটি বহু ব্যবহৃত সাধারণ প্রতীক। তার মননে এর মানে "শান্তি ও পুনর্মিলন। এটি দান ও গ্রহণ উভয়ের জন্যই প্রস্তুত"। কবুজিয়ে আরও বলেছেন, এই হাতের তালু "দ্বিতীয় যন্ত্রযুগের" আগমনবার্তা ঘোষণা করে। ২ 
মুক্তহস্ত সৌধটি হিমালয়ের শিবালিক পর্বতশ্রেণির সানুদেশে চণ্ডীগড়ের ক্যাপিটল কমপ্লেক্সের সেক্টর ১ এ অবস্থিত। ৪  ৫ 
চণ্ডীগড় নগর সড়ক, রেলপথ ও বিমানপথে ভালভাবে বহির্বিশ্বের সাথে সংযুক্ত। ২১ নং জাতীয় সড়ক  ও ২২ নং জাতীয় সড়ক  চণ্ডীগড়ের মধ্য দিয়ে প্রসারিত।
