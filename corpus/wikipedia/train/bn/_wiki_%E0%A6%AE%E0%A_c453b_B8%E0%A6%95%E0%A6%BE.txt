মিয়া ওয়াসিকোসকা  ১  ২  একজন অস্ট্রেলীয় অভিনেত্রী। ২০০৪ সালে টেলিভিশন নাটক অল সেইন্টস-এর মাধ্যমে ছোট পর্দায় তার অভিষেক ঘটে। এরপর ২০০৬ সালে তিনি তার প্রথম চলচ্চিত্র সাবার্বান মেইহাম-এ অভিনয় করেন। এইচবিওর ইন ট্রিটমেন্ট ধারাবাহিকে তার অসাধারণ অভিনয়ের জন্য তিনি প্রথমবারের মত ব্যাপক পরিচিতি লাভ করেছিলেন। তিনি দ্যাট ইভিনিং সান চলচ্চিত্রের জন্য সেরা সহযোগী নারী শিল্পী বিভাগে ইনডিপেনডেন্ট স্পিরিট পুরস্কারের জন্য মনোনয়ন পেয়েছিলেন।
ওয়াসিকোসকা ২০১০ সালে টিম বার্টনের এলিস ইন ওয়ান্ডারল্যান্ড চলচ্চিত্রে এলিস চরিত্রে এবং দি কিডস আর অল রাইট চলচ্চিত্রে অভিনয়ের জন্য বিশ্বব্যাপী পরিচিতি লাভ করেন। দি কিডস আর অল রাইট চলচ্চিত্রে অভিনয়ের জন্য ব্রেকথ্রু অ্যাক্ট্রেস বিভাগে হলিউড ফিল্ম ফেস্টিভ্যাল পুরস্কার অর্জন করেন। এছাড়াও তিনি কেরি ফুকাঙ্গার জেন আইর , গুলেরমো দেল টরোর পরিচালনায় ক্রিমসন পিক  চলচ্চিত্রে অভিনয় করেছেন। ২০১৬ সালে এলিস থ্রু দি লুকিং গ্লাস চলচ্চিত্রে পুনরায় এলিস চরিত্রে অভিনয় করেন। এরপর থেকে তিনি বহুসংখ্যক স্বাধীন চলচ্চিত্রে অভিনয় করেছেন।
