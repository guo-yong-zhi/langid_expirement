আত্মরতিমূলক ব্যক্তিত্ব ব্যাধি  হলো এমন একটি ব্যাপক ও দীর্ঘকালস্থায়ী  প্রবণতা যা মানুষে আচরণে বা চিন্তায় অপরের প্রশংসা পাওয়ার অত্যন্ত প্রবল চাহিদা এবং অন্যদের প্রতি সহানুভূতির তীব্র অভাব দ্বারা চিহ্নিত করা হয়। এই ব্যাধিতে আক্রান্ত ব্যক্তিদের প্রায় সবাই বিশ্বাস করে যে তারা তাদের চারপাশের মানুষদের চাইতে বেশি গুরুত্বপূর্ণ। 'আত্মরতিমূলক ব্যক্তিত্ব ব্যাধি'তে আক্রান্তরা প্রায়ই অপরের প্রতি উন্নাসিক ও তাচ্ছল্যপূর্ণ মনোভাব প্রদর্শন করে। উদাহরণস্বরূপ, এই ব্যাধিতে আক্রান্ত কোন ব্যক্তি একজন সাধারণ ওয়েটারের "কর্কশতা" বা "নির্বুদ্ধিতা" সম্পর্কে অভিযোগ করতে পারে এবং তাকে জেরা করা হলে সে অস্বীকার করতে পারে। তারা সাধারণত কপটতার মাধ্যমে নির্দিষ্ট কিছু মানুষদের নিয়ন্ত্রণের চেষ্টায় সর্বদা নিয়োজিত থাকে এবং নিয়ন্ত্রণ করতে ব্যর্থ হলে সম্পুর্ন ঘটনা তার উপরে দোষারোপের চেষ্টা করে এবং নির্দোষ ব্যক্তিকে দোষী প্রমাণের অবিরাম চেষ্টা করে যেতে পারে।
এই রোগে আক্রান্তদেরকে "স্বকামী"   বা  "আত্মরতি"তে   আক্রান্ত হিসাবে বর্ণনা করা যেতে পারে।
কারো আত্মরতিমূলক ব্যক্তিত্ব ব্যাধি  নির্ণয়ের জন্য তার ভেতরে নিচের লক্ষণগুলি বা তার বেশি সংখ্যক উপস্থিত থাকতে পারেঃ
