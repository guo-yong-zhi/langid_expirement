দক্ষিণ বাকলিয়া বাংলাদেশের চট্টগ্রাম সিটি কর্পোরেশনের আওতাধীন একটি ওয়ার্ড।
দক্ষিণ বাকলিয়া ওয়ার্ডের আয়তন ১.৬০ বর্গ কিলোমিটার। ১ 
২০১১ সালের আদমশুমারি অনুযায়ী দক্ষিণ বাকলিয়া ওয়ার্ডের মোট জনসংখ্যা ৭৬,৩০২ জন। এর মধ্যে পুরুষ ৪০,১৮৩ জন এবং মহিলা ৩৬,১১৯ জন। মোট পরিবার ১৬,৮৯৪টি। ২ 
চট্টগ্রাম সিটি কর্পোরেশনের পূর্বাংশে দক্ষিণ বাকলিয়া ওয়ার্ডের অবস্থান। এর উত্তরে ১৭নং পশ্চিম বাকলিয়া ওয়ার্ড, পশ্চিমে ২০নং দেওয়ান বাজার ওয়ার্ড ও ৩৪নং পাথরঘাটা ওয়ার্ড, দক্ষিণে ৩৫নং বকশীর হাট ওয়ার্ড এবং পূর্বে ১৮নং পূর্ব বাকলিয়া ওয়ার্ড অবস্থিত।
দক্ষিণ বাকলিয়া ওয়ার্ড চট্টগ্রাম সিটি কর্পোরেশনের আওতাধীন ১৯নং ওয়ার্ড। এ ওয়ার্ডের প্রশাসনিক কার্যক্রম চট্টগ্রাম সিটি কর্পোরেশনের বাকলিয়া থানার আওতাধীন। এটি ২৮৬নং চট্টগ্রাম-৯ জাতীয় নির্বাচনী এলাকার অংশ। ৩  এ ওয়ার্ডের উল্লেখযোগ্য এলাকা হল:
২০১১ সালের আদমশুমারি অনুযায়ী দক্ষিণ বাকলিয়া ওয়ার্ডের সাক্ষরতার হার ৪৯.৫%। ২  এ ওয়ার্ডে ১টি কলেজ, ২টি মাধ্যমিক বিদ্যালয় ও ১টি প্রাথমিক বিদ্যালয় রয়েছে।
