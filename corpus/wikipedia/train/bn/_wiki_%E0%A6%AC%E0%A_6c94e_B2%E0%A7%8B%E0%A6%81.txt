মহারানি খেম কৌর ধিল্লোঁ  ছিলেন একজন শিখ নারী। তিনি ছিলেন শিখ সাম্রাজ্যের দ্বিতীয় মহারাজা মহারাজা খড়ক সিংয়ের পত্নী। ১  খেম কৌর ছিলেন যোধ সিং ধিল্লোঁ কালাওয়ালার কন্যা এবং গুজরাটের সাহেব সিং ধিল্লোঁ ওরফে ভাঙ্গির নাতনী। ১৮০৫ সালে শিখ সাম্রাজ্যের গুজরানওয়ালায় তাঁর জন্ম হয়েছিল। ১৮১৫  সালে মহারাজা রঞ্জিত সিংয়ের বড় ছেলে মহারাজা খড়ক সিংয়ের সাথে তাঁর বিয়ে হয়েছিল। বিবাহের পর তাঁর স্থায়ী নিবাস হয়ে উঠেছিল সুকেরচকিয়া। মহারাজার মৃত্যুর পর তিনি দ্বিতীয় অ্যাংলো শিখ যুদ্ধে  ব্রিটিশ বিরোধী বাহিনীকে সাহায্য করেছিলেন, যার কারণে তাঁর সমগ্র জায়গিরের অনেকগুলিই ব্রিটিশ প্রকোপে হাতছাড়া হয়ে গিয়েছিল। ২ 
খেম কৌর ধিল্লোঁ ছিলেন যোধ সিং ধিল্লোঁ কালাওয়ালার কন্যা এবং সাহেব সিং ধিল্লোঁর নাতনি। শিখ সাম্রাজ্যের গুজরানওয়ালায় ১৮০৫ সালে তাঁর জন্ম হয়েছিল। তাঁর দুই ভাই ছিলেন গুরদিত সিং এবং চন্দা সিং। ১৮১৫ সালের জুলাই মাসে তিনি মহারাজা রঞ্জিৎ সিং এবং তাঁর সহধর্মিণী মহারানি দাতার কৌরের বড় ছেলে রাজপুত্র খড়ক সিংকে বিয়ে করেছিলেন। তিনি ছিলেন খড়ক সিংয়ের দ্বিতীয় পত্নী। রঞ্জিত সিং ছিলেন শিখ সাম্রাজ্যের প্রতিষ্ঠাতা। ৩  খেম কৌর কালাওয়ালা রানি নামে বেশি পরিচিত ছিলেন। ৪ 
মহারাজা খড়ক সিংয়ের মৃত্যুর পর বিবি খেম কৌর তাঁর দুই ভাই গুরদিত সিং এবং চন্দা সিংকে নিয়ে ১৮৪৮ সালের শিখ বিদ্রোহে ব্রিটিশ বিরোধী খালসা বাহিনীকে সাহায্য করেছিলেন। এই যুদ্ধ হয়েছিল শিখ সাম্রাজ্যের সঙ্গে ব্রিটিশ ইস্ট ইন্ডিয়া কোম্পানির।  ৪  যুদ্ধে শিখ বাহিনী পরাজিত হয় এবং লর্ড ডালহৌসি ১৮৪৯ সালের ২৯শে মার্চ পাঞ্জাব অধিগ্রহণের ঘোষণা করেন।
১৮৪৯ সালে দ্বিতীয় অ্যাংলো শিখ যুদ্ধে তাঁর ভূমিকার কারণে, ব্রিটিশরা তাঁকে ব্রিটিশ বিরোধী তকমা দিয়ে দিয়েছিল এবং তাঁর জায়গিরের  অনেক অংশ দখল করে নিয়েছিল। ৫ 
ব্রিটিশ ভারতের অমৃতসরে বিবি খেম কৌর ধিল্লোঁর মৃত্যু হয়।
