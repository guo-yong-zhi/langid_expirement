দ্য ওয়াল্ট ডিজনি কোম্পানি  যা মূলত ডিজনি হিসেবেও সুপরিচিত; যুক্তরাষ্ট্র ভিত্তিক বহুজাতিক গণমাধ্যম সংস্থা। এর কার্যালয় ওয়াল্ট ডিজনি স্টুডিওস বারব্যাংক, ক্যালিফোর্নিয়া। এটি রাজস্ব শর্তাবলীর মধ্যে সর্ববৃহৎ গণমাধ্যম। এটি প্রথমে ডিজনি ব্রাদার্স কার্টুন স্টুডিও নামে অক্টোবর ১৬, ১৯২৩-এ ওয়াল্ট এবং রোয় ডিজনির হাত ধরে গড়ে ওঠে, এটি আমেরিকার অ্যানিমেশন জগতের যোগ্য নেতা হিসেবে নিজেই নিজের উন্নতি করতে থাকে।
এই কোম্পানি তার ব্যাপক পরিধি নিয়ে গঠিত চলচ্চিত্র নির্মাণ বিভাগ দ্যা ওয়াল্ট ডিজনি স্টুডিওসের জন্য সবচেয়ে বেশি বিখ্যাত, এবং বর্তমানে হলিউডের অন্যতম বিখ্যাত চলচ্চিত্র নির্মাণ প্রতিষ্ঠান। ডিজনি বিভিন্ন প্রচারমাধ্যম, যেমন: এবিসি-এর মালিক এবং কার্যকারক, নানা কেবল টেলিভিশন নেটওয়ার্ক যেমন ডিজনি চ্যানেল, ইএসপিএন, এ+ই নেটওয়ার্কস, এবিসি ফ্যামেলি, প্রকাশনা সংস্থা, পণ্যদ্রব্য এবং আরও ১৪টি আলাদা বিনোদন পার্কের মালিক এবং পরিচালক। এই সংস্থাটি প্রথমে মিকি মাউস নামের জনপ্রিয় কার্টুন চরিত্রের সৃষ্টি করে, যা পূর্বে তাদের লোগো ছিল।
