হেলেন আর্নি একজন ব্রিটিশ উপস্থাপক, উপস্থিত কৌতুকাভিনেত্রী এবং সঙ্গীতশিল্পী। ১  তিনি কৌতুক অভিনেতা রবিন ইনচ এবং অধ্যাপক ব্রায়ান কক্সের সাথে আনকেজড মাঙ্কিজ এ কৌতুকাভিনয় করেছেন।
দ্য এডিনবার্গ রিপোর্টার তাকে "গিক সংস্ট্রেস"  বলে অভিহিত করে। উপস্থিত গণিতবিদ ম্যাট পার্কার এবং টেলিভিশন বিজ্ঞানী স্টিভ মোল্ডের সাথে আর্নি ফেস্টিভাল অব দ্য স্পোকেন নার্ড এ আসরের এক তৃতীয়াংশে ইউকুলেল বাজিয়েছেন। ২  তিনি এবং পার্কার ইউ হ্যাভ বিন ওয়ার্নড  এর প্রায় প্রতিটি পর্বের ভাষ্যকারও ছিলেন।
রবিন ইনচের দ্বারা আয়োজিত একটি বিজ্ঞান অনুষ্ঠানে "কেবল অদ্ভুত এবং ভিন্ন" গান পরিবেশন করার মধ্য দিয়ে, তিনি বুঝতে পেরেছিলেন যে তিনি "একটি অর্থপূর্ণ উপায়ে বিজ্ঞান এবং সঙ্গীতকে একসাথে যুক্ত করতে পারেন"। ৩ 
২০১২ এ অনুষ্ঠিত বোরিং কনফারেন্সে, ৪  আর্নি "ইয়ামাহা পিএসআর-১৭৫ পোর্টেবল কীবোর্ডের বৈশিষ্ট্য এবং বিবরণ" শীর্ষক একটি উপস্থাপনা করেন।
আর্নি ২০১৫ সালে বিবিসির প্রাকৃতিক ইতিহাস বিষয়ক ধারাবাহিকের "কোস্ট" পর্বে একটি অংশ উপস্থাপন করেছিলেন। ৫ 
আর্নি নো সাচ থিং অ্যাজ এ ফিশ এর ৯৭ তম পর্বে অতিথি উপস্থাপক ছিলেন যেখানে তিনি ব্যাখ্যা করেছিলেন:আগামীকাল আপনার জীবনের দীর্ঘতম দিন হবে।
জানুয়ারি ২০১৭-এ আর্নি বিবিসি রেডিও ৪ এর মিউজিয়াম অফ কিউরিওসিটিতে হাজির হন। এই কাল্পনিক যাদুঘরে তার "অনুমানমূলক দান" ছিল সম্প্রতি আবিষ্কৃত চারটি রাসায়নিক উপাদানের নমুনার একটি সেট: নিহোনিয়াম, মস্কোভিয়াম, টেনেসাইন এবং ওগানেসন। ৬ 
২০১৩ সালে, আর্নি ফাইন্যান্সিয়াল টাইমস-এ "আপনাকে হাসতে হবে" শিরোনামে একটি লেখা লিখেছিলেন, যেখানে তিনি হাস্যরসকে বৈজ্ঞানিক নীতি উপস্থাপনের শক্তিস্বরূপ বলে উল্লেখ করেন। ৭ 
২০১৮ সালে, আর্নি তার সহকর্মী ফেস্টিভ্যাল অফ দ্য স্পোকেন নার্ড পার্টনার স্টিভ মোল্ডের সাথে "দি এলিমেন্ট ইন দ্য রুম: সায়েন্সি স্টাফ স্টেয়ারিং ইউ ইন দ্য ফেস" নামক একটি বই প্রকাশ করেন।
