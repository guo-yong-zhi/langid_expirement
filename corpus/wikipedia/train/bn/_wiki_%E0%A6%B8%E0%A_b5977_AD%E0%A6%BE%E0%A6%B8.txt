সাময়িক কূটাভাস , সময় কূটাভাস, বা সময় পরিভ্রমণ কূটাভাস হল একটি কূটাভাস, যা আপাত দ্বন্দ্ব, বা সময় এবং সময় ভ্রমণের ধারণার সাথে সম্পর্কিত যৌক্তিক দ্বন্দ্ব। পদার্থবিজ্ঞানে, সাময়িক কূটাভাস দুটি বিস্তৃত ভাগে বিভক্ত: একটি হল সামঞ্জস্যপূর্ণ প্যারাডক্স, যা পিতামহের কূটাভাস উদাহরণ দ্বারা ব্যাখ্যা করা হয়; আর অপরটি হল কার্যকারণ লুপ বা ক্যাজুয়াল  চক্র বা প্যাঁচ। ১  সময় ভ্রমণের সাথে সম্পর্কিত অন্যান্য কূটাভাস হল ফার্মি কূটাভাস এবং স্বাধীন ইচ্ছাশক্তির কূটাভাসের একটি ভিন্নতা যা নিউকম্বের কূটাভাসসের মতো কার্যকারণ লুপ থেকে উদ্ভূত হয়। ২ 
যখন ভবিষ্যতের কোন ঘটনার দ্বারা অতীত পরিবর্তিত হয়ে যায়; আবার ঐ অতীত ঘটনার পরিবর্তনের কারণে ভবিষ্যতের সেই ঘটনাটা স্বভাবতই পরিবর্তিত হয়ে যায় , এই ঘটনাকে ক্যাজুয়াল লুপ বলে। দুটি ঘটয়াই তখন স্থান-সময়ে সহাবস্থান করে কিন্তু তাদের অতীত নির্দিষ্টভাবে খুঁজে পাওয়া যায় না। ক্যাজুয়াল লুপটি কোন ঘটনা, ব্যক্তি বা বস্তু, বা তথ্যের কারণে ঘটে থাকতে পারে। ১  ৩  গল্প-উপন্যাসে ক্যাজুয়াল লুপ শব্দটির পরিবর্তে boot-strap paradox, predestination paradox বা ontological paradox এই শব্দগুলোও ব্যবহার করা হয়। ৪  ৫ 
যখন অতীত  পরিবর্তিত হয়ে যায়, আর এভাবে পরস্পরবিরোধী যে ঘটনার সূত্রপাত হয় তাকে কন্সিস্টেন্সি  প্যারাডক্স বলে। একজন সময় পরিভ্রমণকারী যে ঘটনা ঘটেনি তা ঘটাতে পারবেন না, আর যেটি ঘটেছে তা ঘটাতে পারবেন। যা অতীতে ঘটেনি তা ঘটালে পরস্পরবিরোধী ঘটনার জন্ম দিতে পারে। ৩  অতীত পরিবর্তন করা সম্ভবপর হলেই কেবল এই প্যারাডক্সটি ঘটানো সম্ভব। ১ 
"সময় পরিভ্রমণ সম্ভবপর হলে সময় পরিভ্রমণকারীরা কোথায় বা এখনো আসেনি কেন?" - সময় পরিভ্রমণ সংক্রান্ত ফার্মির প্যারাডক্সটি এভাবে বলা যেতে পারে। এর উত্তরে এরূপ বিভিন্ন উত্তর পাওয়া যায় - "সময় পরিভ্রমণ সম্ভব নয়" বা "ভবিষতের কোন ভ্রমণকারী সংঘাত সৃষ্টি হয় এমন কোন ঘটনা/স্থানে উপস্থিত হতে পারবে না" বা "তারা ছদ্মবেশ ধারণ করে ঘুরে বেড়ায় যাতে কেউ তাদের চিনতে/ সনাক্ত করতে না পারে"বা"সময় পরিভ্রমণ সম্ভব এবং তা একমাএ ভবিষ্যতে যাওয়ার জন্য সম্ভব" ইত্যাদি। ৬ 
