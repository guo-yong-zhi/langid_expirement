মোহাম্মাদ জাকারিয়া আন্তর্জাতিক  কোরআন প্রতিযোগিতায় বারংবার বিজয়ী বাংলাদেশি কুরআন মুখস্তকারী। ১  তিনি ২০১৪ সালে সর্বোচ্চ সুন্দর কোরআন তেলওয়াতকারী হিসেবে মিশরে আন্তর্জাতিক পবিত্র কোরআন পদক প্রাপ্ত হাফিজ। ২  ২০১৫ সালে দুবাইয়ে অনুষ্ঠিত আন্তর্জাতিক কোরআন প্রতিযোগিতায় হিফজে তৃতীয় ও ক্বিরাতে প্রথম স্থান লাভ করেন। ১ 
মোহাম্মাদ জাকারিয়া ১ সেপ্টেম্বর ২০০২ সালে মানিকগঞ্জের হরিরামপুর উপজেলার ইসলামপুর গ্রামে তার নানা বাড়ীতে জন্মগ্রহণ করেন, তার দাদা বাড়ী ভোলা জেলার চরফ্যাশন উপজেলায়। ২  তিনি মাত্র আড়াই বছরে পবিত্র কুরআনের ৩০ পারা মুখস্থ করতে সক্ষম হন তথ্যসূত্র প্রয়োজন , এবং ২০১১ সালে কাতারে অনুষ্ঠিত আন্তর্জাতিক কোরআন প্রতিযোগিতায় অংশগ্রহণ করে মাত্র ৯ বছর বয়সে  আন্তর্জাতিক স্বীকৃতি লাভ করেন। ৩ 
মোহাম্মাদ জাকারিয়া বর্তমানে মাদ্রাসায়ে জামিয়া ইসলামিয়া দারুল উলুম মাদানিয়া, যাত্রাবাড়ী ঢাকা-এ দারুল হাদিস  বিভাগে অধ্যায়নরত আছেন। মোহাম্মদ জাকারিয়া ২০১৭ সাল থেকে ঢাকা সেনানিবাস কেন্দ্রীয় জামে মসজিদে খতমে তারাবি, এবং বায়তুল মোকাররম জাতীয় মসজিদে রমজানের শেষ দশকে ‘কিয়ামুল লাইল’-এর ইমামতি করে আসছেন। ২ 
মোহাম্মাদ জাকারিয়া ২০১১ সালে কাতারে অনুষ্ঠিত ক্বিরাত প্রতিযোগিতায় চতুর্থ স্থান। ২০১৩ সালে জর্দানে আন্তর্জাতিক হিফজুল কোরআন প্রতিযোগিতায় তৃতীয় স্থান। ২০১৪ সালে মিশরে অনুষ্ঠিত আন্তর্জাতিক হিফজুল কোরআন প্রতিযোগিতায় প্রথম স্থান। ২০১৬ সালে কুয়েতে আন্তর্জাতিক হিফজুল কোরআন প্রতিযোগিতায় চতুর্থ স্থান অর্জন করে। ৪  একই বছর বাহরাইনে অনুষ্ঠিত আন্তর্জাতিক কুরআন প্রতিযোগিতায় হিফজ ও ক্বিরাতে প্রথম স্থান অর্জন করে। ২০১৭ সালে সুদানে আন্তর্জাতিক হিফজুল কোরআন প্রতিযোগিতায় হিফজ ও তাফসির বিভাগে ৪র্থ স্থান অর্জন করে। ৫  ২০১৯ সালে সৌদি আরবে অনুষ্ঠিত আন্তর্জাতিক হিফজুল কোরআন প্রতিযোগিতায় সান্ত্বনা পুরস্কার অর্জন করে। এছাড়াও তিনি বাংলাদেশের বিভিন্ন হিফজ ও ক্বিরাত প্রতিযোগীতায় সুনামের সাথে উত্তীর্ণ হন। ৫  ৬ 
