ঢাকা গাবতলী পশুর হাট রাজধানী ঢাকার সবচেয়ে বড় এবং একমাত্র স্থায়ী পশুর হাট। ১ 
ব্রিটিশ আমলে বর্তমান ঢাকার  মোকিমাবাদ পরগনার জমিদার  হাজী মুন্সি লাল মিয়া সাহেব ঢাকার মিরপুরের মাজার রোড এলাকাতে বসবাস করতেন। তিনি ছিলেন একজন সমাজ সেবক, ধার্মিক ও দানশীল ব্যক্তি। তিনি ১৯১৭ সালে মাজার রোডে দুধ মেহের দাতব্য চিকিৎসালয় প্রতিষ্ঠা করেন এবং সম-সাময়িক সময়েই এখানে একটি হাট বসিয়েছিলেন। ২  তখন এখানেই সপ্তাহে একদিন হাট বসতো এবং এই এলাকা সহ আশ-পাশের এলাকার লোকজন পায়ে হেঁটে, নৌকায় চড়ে হাটে এসে বেচাকেনা করতো। তখন এই হাটটি ছিল তুরাগ নদীর পাড়ে বর্তমান মাজার রোডে অবস্থিত। এই নদীকে কেন্দ্র করে নদীর পাড় ধরে একটু উঁচু এলাকাতে মানুষের বসবাস ছিল। আর তুরাগ নদীর পাড়ে এই হাটটি অবস্থিত হওয়ার কারণে দিন দিন এটি বেশ জম-জমাট হয়ে উঠতে শুরু করে। সে সময়ে এখানে জমিদারের একটি বাগান ছিল, আর এই বাগানে বিশাল-বিশাল আকারের আম,কাঁঠাল ও গাবগাছ ছিল। বিশেষ করে, হাটের ভেতরে ও হাটের পাশে বিশাল আকারের বিপুল সংখ্যক গাবগাছ থাকার কারণে এটি গাবতলীর হাট নামে পরিচিতি হয়। ৩ 
গাবতলী পশুর হাট ৯নং ওয়ার্ড, ঢাকা উত্তর সিটি কর্পোরেশন অবস্থিত।
