পশ্চিম অস্ট্রেলিয়া  হলো অস্ট্রেলিয়ার এক-তৃতীয় অংশ নিয়ে অধিষ্ঠিত সমগ্র পশ্চিমাঞ্চলের অঙ্গরাজ্য। এর উত্তর ও পশ্চিম দিকে রয়েছে ভারত মহাসাগর; দক্ষিণে রয়েছে দক্ষিণ মহাসাগর ও গ্রেট অস্ট্রেলিয়ান বাইট। এর উত্তর-পূর্বাঞ্চলে রয়েছে অস্ট্রেলিয়ার উত্তরাঞ্চলীয় অঞ্চল অঙ্গরাজ্যের নগরীসমূহ এবং দক্ষিণ-পূর্বাঞ্চলে দক্ষিণ অস্ট্রেলিয়া অঙ্গরাজ্য অবস্থিত।পশ্চিম অস্ট্রেলিয়া ২৫,২৯,৮৭৫ বর্গ কি.মি.  আয়তন নিয়ে বিস্তৃত অস্ট্রেলিয়ার সবচেয়ে বড় অঙ্গরাজ্য এবং রাশিয়ার সাখা প্রজাতন্ত্র অঙ্গরাজ্যের পর বিশ্বের মধ্যে দ্বিতীয় বৃহত্তম অঙ্গরাজ্য। এর গুরুত্বপূর্ণ শহরগুলো কিছুটা ঘনবসতিপূর্ণ। এই অঙ্গরাজ্যে রয়েছে মোট ২.৬ মিলিয়ন বাসিন্দা। যার ৯২% লোকজনই এর দক্ষিণ-পশ্চিমাঞ্চলের প্রান্তীয় শহরগুলোর বাসিন্দা। পুরো দেশের মাত্র ১১% লোকজন বসবাস করে এই অঙ্গরাজ্যটিতে।
