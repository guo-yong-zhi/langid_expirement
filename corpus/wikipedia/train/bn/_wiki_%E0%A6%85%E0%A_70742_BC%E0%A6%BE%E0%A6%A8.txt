অ্যাথল ম্যাথু বার্চেল রোয়ান  জোহেন্সবার্গের কেনসিংটন এলাকায় জন্মগ্রহণকারী দক্ষিণ আফ্রিকান আন্তর্জাতিক ক্রিকেটার ছিলেন। ১  ২  ৩  দক্ষিণ আফ্রিকা ক্রিকেট দলের অন্যতম সদস্য ছিলেন তিনি। ১৯৪৭ থেকে ১৯৫১ সময়কালে দক্ষিণ আফ্রিকার পক্ষে আন্তর্জাতিক ক্রিকেটে অংশ নিয়েছেন। ৪ 
ঘরোয়া প্রথম-শ্রেণীর দক্ষিণ আফ্রিকান ক্রিকেটে ট্রান্সভাল দলের প্রতিনিধিত্ব করেছেন। দলে তিনি মূলতঃ ডানহাতে অফ ব্রেক বোলিং করতেন। এছাড়াও, নিচেরসারিতে ডানহাতে কার্যকরী ব্যাটিংশৈলী প্রদর্শন করেছেন অ্যাথল রোয়ান।
১৯৩৯-৪০ মৌসুম থেকে ১৯৫১ সাল পর্যন্ত অ্যাথল রোয়ানের প্রথম-শ্রেণীর খেলোয়াড়ী জীবন চলমান ছিল। ১৯৪৯-৫০ মৌসুমে ওয়ান্ডারার্সে নাটকীয়ভাবে সেরা বোলিংশৈলী প্রদর্শন করেছিলেন। ট্রান্সভালের সদস্যরূপে সফররত অস্ট্রেলিয়া একাদশের বিপক্ষে ইনিংসে ৯/১৯ পান। ফলে অস্ট্রেলিয়া দল ৮৪ রানে গুটিয়ে যায়। ৬৯ রানের জয়ের লক্ষ্যমাত্রায় ট্রান্সভাল দল অবশ্য ৫৩ রানে অল-আউট হয়।
সমগ্র খেলোয়াড়ী জীবনে পনেরোটি টেস্টে অংশ নেয়ার সৌভাগ্য হয়েছে অ্যাথল রোয়ানের। ৭ জুন, ১৯৪৭ তারিখে নটিংহামের ট্রেন্ট ব্রিজে স্বাগতিক ইংল্যান্ডের বিপক্ষে টেস্ট ক্রিকেটে অভিষেক ঘটে তার। ১৬ আগস্ট, ১৯৫১ তারিখে ওভালে একই দলের বিপক্ষে সর্বশেষ টেস্টে অংশ নেন তিনি।
অংশগ্রহণকৃত ১৫ টেস্টের সবকটিই ইংল্যান্ডের বিপক্ষে খেলেছেন। তন্মধ্যে, লেন হাটনকে এগারোবার আউট করেন। ১৯৪৮-৪৯ মৌসুমের সিরিজ থেকে ১৯৫১ সালের প্রথম টেস্ট পর্যন্ত একাধারে পাঁচবার লেন হাটন তার শিকারে পরিণত হয়েছিলেন। বারোবারও তাকে আউট করতে পারতেন। তবে, ওভালে উইকেট-রক্ষক রাসেল এনডিন সহজ ক্যাচ গ্লাভসবন্দী করতে পারেননি। ১৯৫১ সালে ইংল্যান্ড গমনের জন্য দক্ষিণ আফ্রিকা দলে অন্তর্ভুক্ত করা হয়। দলটিতে ক্লাইভ ফন রাইনেভেল্ড, অ্যাথল রোয়ান, জন ওয়েট, জ্যাকি ম্যাকগ্লিউ, রয় ম্যাকলিন, কুয়ান ম্যাকার্থি, রাসেল এনডিন, মাইকেল মেল, পার্সি ম্যানসেল, জিওফ্রে চাব, এরিক রোয়ান, ডাডলি নোর্স, জ্যাক চিদাম, জর্জ ফুলারটন ও নরম্যান মানের অংশগ্রহণ ছিল।
ডাডলি নোর্সের অধিনায়কত্বে খেলেন তিনি। এক বছর পূর্বে পোর্ট এলিজাবেথে বোলিংয়ের অবস্থান অপরিবর্তিত রেখে ৬০-৯-১৬৬-৫ করেন।
দক্ষিণ আফ্রিকার অন্যতম সেরা স্পিনার ছিলেন তিনি। মনপ্রাণ হৃদয় খুলে খেলায় অংশ নিতেন। তবে, সৌভাগ্য তার দুয়ারে নাড়া দেয়নি। আঘাতের কারণে অস্ট্রেলিয়ার বিপক্ষে টেস্ট খেলতে পারেননি। লেন হাটন জিম লেকারের সাথে রোয়ানকে মূল্যায়ন করেছেন। দ্বিতীয় বিশ্বযুদ্ধের পূর্বে ফাস্ট-মিডিয়াম বোলিং করতেন। পশ্চিম রণাঙ্গনে জার্মানদের হাতে ধৃত হন। দ্বিতীয় বিশ্বযুদ্ধকালীন তার পা আঘাতপ্রাপ্ত হয়েছিল। সম্মুখের পায়ে সম্পূর্ণ চাপ রাখতে পারতেন না। প্রায়শঃই ব্যথা নিয়ে বোলিং কর্মে অগ্রসর হতেন। তবে, জ্যেষ্ঠ ভ্রাতা এরিক রোয়ান তাকে পর্যাপ্ত সাহস যোগাতেন। ব্যথার মাত্রা উত্তরোত্তর বৃদ্ধি পেতে থাকলে ১৯৫১ সালে ইংল্যান্ড সফরের পর অবসর নিতে বাধ্য হন।
তার জ্যেষ্ঠ ভ্রাতা এরিক রোয়ান ১৯৩৫ থেকে ১৯৫১ সময়কালে দক্ষিণ আফ্রিকার পক্ষে ২৬ টেস্ট ক্রিকেটে অংশ নিয়েছেন। ব্যক্তিগত জীবনে বিবাহিত ছিলন তিনি। অ্যাথল রোয়ানের জামাতা টিডব্লিউ ফন বিউগ ও নাতি বিডব্লিউ ফন বিউগ প্রথম-শ্রেণীর ক্রিকেটে অংশগ্রহণ করেছেন। ২২ ফেব্রুয়ারি, ১৯৯৮ তারিখে ৭৭ বছর বয়সে পশ্চিম কেপের হারম্যানাস এলাকায় অ্যাথল রোয়ানের দেহাবসান ঘটে।
