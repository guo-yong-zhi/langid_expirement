ভুটান ফুটবল ফেডারেশন  হচ্ছে ভুটানের ফুটবলের সর্বোচ্চ নিয়ন্ত্রক সংস্থা। এই সংস্থাটি ১৯৮৩ সালে প্রতিষ্ঠিত হয়েছে। এটি প্রতিষ্ঠার ১৭ বছর পর ফুটবলের সর্বোচ্চ সংস্থা ফিফার সদস্যপদ লাভ করে, এর পাশাপাশি প্রতিষ্ঠার ৬ বছর পর ১৯৯৩ সালে সংস্থাটি তাদের আঞ্চলিক সংস্থা এএফসির সদস্যপদ লাভ করে। এই সংস্থার সদর দপ্তর ভুটানের রাজধানী থিম্পুতে অবস্থিত।
এই সংস্থাটি ভুটানের পুরুষ, নারী এবং অনূর্ধ্ব-২৩ দলের পাশাপাশি ঘরোয়া ফুটবলে ভুটান প্রিমিয়ার লীগ এবং ভুটান সুপার লীগের মতো প্রতিযোগিতার সকল কার্যক্রম পরিচালনা করে। বর্তমানে ভুটান ফুটবল ফেডারেশনের সভাপতির দায়িত্ব পালন করছেন দাশো উগেন সেচুপ এবং সাধারণ সম্পাদকের দায়িত্ব পালন করছেন উগিয়েন ওয়াংচুক।
