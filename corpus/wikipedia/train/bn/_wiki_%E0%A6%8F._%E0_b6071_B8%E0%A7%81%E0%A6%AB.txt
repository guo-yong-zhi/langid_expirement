এ. এন. এম. ইউসুফ  বাংলাদেশ মুসলিম লীগের রাজনীতিবিদ, আইনজীবী ও মৌলভীবাজার-২ আসনের সাবেক সাংসদ। তিনি ১৯৮৬ সালের তৃতীয় জাতীয় সংসদ নির্বাচনের সংসদ সদস্য। ১  ২ 
এ. এন. এম. ইউসুফ ১৯১৮ সালে মৌলভীবাজারের কুলাউড়ার দাউদপুর গ্রামে গ্রামে। তিনি সিলেট গভর্ণমেন্ট হাই স্কুলে লেখাপড়া করেন। পাকিস্তান উত্তর প্রবেশিকা পরীক্ষা উত্তীর্ণ হয়ে মোক্তারশীপ পাশ করে ঢাকায় আইন ব্যবসা শুরু করেন। এর পর ঢাকা বিশ্ববিদ্যালয়ের অধীনে কৃতিত্বের সাথে বিএ,এলএলবি ও এমএ পাশ করেন।
ইউসুফ ১৯৪৭ সালের সিলেট রেফারেন্ডাম  আন্দোলনে মুসলিম লীগ ‘ভলানটিয়ার' কোরের আঞ্চলিক অধিনায়কের নেতৃত্ব দেন। ১৪ ফেব্রুয়ারি ১৯৭১ সালে তদানীন্তন পূর্ব পাকিস্তান প্রাদেশিক  মুসলিম লীগের সাধারণ সম্পাদক নির্বাচিত হন। স্বাধীনতার পর বাংলাদেশ মুসলিম লীগের সহ-সভাপতি নির্বাচিত হন। ৭২-৭৪ সাল পর্যন্ত রাজনৈতিক কারণে কারাবরণ করেন।
১৯৬৪ সালের সাম্প্রদায়িক দাংগার সময় নিউ টাউন শান্তি কমিটির আহ্বায়ক ছিলেন।
১৯৬৮-১৯৭১ সাল পর্যন্ত তিনি ঢাকা ন্যাশনাল মেডিকেল ইনষ্টিটিউট হাসপাতালের সম্পাদক, ১৯৭৯-৮১ সাল পর্যন্ত উক্ত হাসপাতালের গভর্ণিং বডির সহসভাপতি হিসেবে দায়িত্ব পালন করেন। তিনি ঢাকাস্থ কুলাউড়া সমিতির প্রতিষ্ঠাতা আহ্বায়ক,  ছিলেন।
১৯৬২, ৬৫, ৭৯ এবং ৮৬ এর পার্লামেন্ট নির্বাচনে কুলাউড়া থেকে তিনি অংশ গ্রহণ করেন। তিনি মৌলভীবাজার-২ আসন থেকে বাংলাদেশ মুসলিম লীগের প্রার্থী হিসেবে ১৯৮৬ সালের তৃতীয় জাতীয় সংসদ নির্বাচনের সংসদ সদস্য।
এ. এন. এম. ইউসুফ ২২ অক্টোবর ২০০৯ সালে ঢাকার মগবাজারের রাশমনো ক্লিনিকে মৃত্যুবরণ করেন।
