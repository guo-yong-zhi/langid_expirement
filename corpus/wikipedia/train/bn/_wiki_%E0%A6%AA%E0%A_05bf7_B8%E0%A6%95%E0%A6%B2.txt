পল মেসকল  একজন আইরিশ অভিনেতা। মেনুথে জন্মগ্রহণকারী মেসকল দ্য লির অ্যাকাডেমিতে অভিনয় নিয়ে পড়াশোনা করেন এবং পরে ডাবলিন থিয়েটারে মঞ্চনাটকে অভিনয় করতেন। মেসকল মিনি ধারাবাহিক নরমাল পিপল -এ অভিনয় করে খ্যাতি অর্জন করেন এবং বাফটা টিভি পুরস্কার লাভ করেন এবং প্রাইমটাইম এমি পুরস্কারের মনোনয়ন লাভ করেন।
মনস্তাত্ত্বিক নাট্যধর্মী দ্য লস্ট ডটার -এ পার্শ্ব চরিত্রে অভিনয় দিয়ে মেসকলের চলচ্চিত্রে অভিষেক ঘটে এবং ২০২২ সালের নাট্যধর্মী গডস ক্রিয়েচার্স ও আফটারসান চলচ্চিত্রে অভিনয় করে প্রশংসিত হন। শেষোক্ত চলচ্চিত্রে অভিনয় করে তিনি শ্রেষ্ঠ অভিনেতা বিভাগে একাডেমি পুরস্কার ও বাফটা পুরস্কারের মনোনয়ন লাভ করেন। ২০২২ সাল থেকে তিনি আ স্ট্রিটকার নেমড ডিজায়ার মঞ্চনাটকের পুনরুজ্জীবিতকরণে স্ট্যানলি কোয়াল্‌স্কি চরিত্রে অভিনয় করছেন।
মেসকল একজন আইরিশ ভাষী। ৩  তিনি ২০২০ সালে আয়ারল্যান্ড থেকে লন্ডনে পাড়ি জমান। ৪ 
সঙ্গীতশিল্পী ফিবি ব্রিজার্সের সাথে মেসকলের প্রেমের সম্পর্ক রয়েছে। ৫  ফিবি ওয়ালার-ব্রিজ পরিচালিত ব্রিজার্সের "স্যাভিয়র কমপ্লেক্স" গানের ভিডিওতে তাকে দেখা যায়। ৬ 
টেমপ্লেট:ব্রিটিশ অ্যাকাডেমি টেলিভিশন পুরস্কার শ্রেষ্ঠ অভিনেতা
