ফারহান সাঈদ  হলেন একজন পাকিস্তানি গায়ক, অভিনেতা ও পরিচালক। ফারহান সাঈদ ছিলেন জল ব্যান্ডের সদস্য। তিনি লাহোরের একটি রেস্টুরেন্টের মালিক। তিনি পাঞ্জাবি ও উর্দু গান করেছেন। তিনি টেলিভিশন সিরিয়ালেও অভিনয় করেছেন। তিনি হাম টিভির উদারী  সিরিয়ালে অভিনয় করেছেন। ২০১৮ সালে শুনো চান্দা সিরিয়ালে মুখ্য চরিত্রে অভিনয় করেছেন।  ১ 
১৯৮৪ সালের ১৪ সেপ্টেম্বর ফারহান সাঈদ কাশ্মীরি পরিবারে জন্মগ্রহণ করেন। তাঁর মা এবং বাবা পেশায় ডাক্তার। ছোটবেলা থেকেই সংগীতপ্রেমী ছিলেন সাঈদ, তিনি পপ ও লোকগীতি শুনতে পছন্দ করতেন। ২০১১ সালে জল ব্যান্ডে কাজ করা ছেড়ে দেন। ব্যান্ড ছেড়ে দিয়ে তিনি বলিউডএ সংগীতশিল্পী হয়ে ওঠেন। তাঁর ব্যান্ড এশিয়া মহাদেশে জনপ্রিয় হয়ে উঠেছিল। ফারহান সাঈদ লাহোরে ক্যাফে রক রেস্টুরেন্ট চালু করেন। এই রেস্টুরেন্টটি হার্ড রক ক্যাফেকে অনুসরন করে গড়ে ওঠে।  ২ 
২০০৩ সালে জল নামের ব্যান্ডে তিনি যোগদান করেন। এটি ছিল তার কারিয়ারের প্রারম্ভিক দিক। ১  এই ব্যান্ডে তিনি আতিফ আসলামএর পরিবর্তে মূল ভোকালিস্ট হন। তিনি ২০১১ সালে জল ব্যান্ড ছেড়ে দেন। ২০১৪ সালের বিক্রম ভট্টের ক্রিয়েচার থ্রিডি ছবিতে তিনি বলিউডে অভিষেক করেন। তিনি নাম-এ-ওয়াফা গানটি গান ভারতীয় গায়িকা তুলসী কুমারের সাথে গেয়েছেন।  ৩  ৪ 
দে ইজাজাত তু সিরিয়ালে তিনি ২০১৪ সালে অভিনেতা হিসেবে অভিষেক করেন। এরপর তিনি মেরা আজনবী সিরিয়ালে তিনি মুখ্য চরিত্রে অভিনয় করেন। উদারী সিরিয়ালে আইনজীবীর ভূমিকায় অভিনয় করেন তিনি। সিরিয়াল ছাড়াও তিনি নাটকে কাজ করেছেন। ৫ 
২০১৬ সালে তিনি তেরে চাহ মেইন ও শিলা সিরিয়ালে অভিনয় করেছেন। ২০১৮ সালে তিনি পাকিস্থানের জনপ্রিয় টেলিভিশন সিরিয়াল শুনো চান্দাতে মূল চরিত্রে অভিনয় করেন। সেরিয়ালটি অত্যন্ত জনপ্রিয় হয়ে যাওয়ায় এর দ্বিতীয় সিজন প্রথম সিজন শেষ হওয়ার সাথে সাথেই ঘোষিত হয়ে যায়।
২০১৯ সালের প্রথমদিকে তাঁর প্রথম সিনেমার কথা ঘোষিত হয়।
এছাড়া তিনি পরিচালক হিসেবে কয়েকটি মিউজিক ভিডিও পরিচালনা করেছেন।
ফারহান সাঈদ একাধিক আওয়ার্ড পেয়েছেন। এগুলি হল- লাক্স স্টাইল আওয়ার্ড  , হাম আওয়ার্ড  । ২০১৭ সালে হাম সেরা অনস্ক্রিন জুটির জন্য আওয়ার্ড পেয়েছেন । ২০১৯ সালে সপ্তম হাম আওয়ার্ড-এ ২টি আওয়ার্ড পান ফারহান সাঈদ। একটি হল সেরা অভিনয় এবং অপরটি হল সেরা অনস্ক্রিন জুটি।
