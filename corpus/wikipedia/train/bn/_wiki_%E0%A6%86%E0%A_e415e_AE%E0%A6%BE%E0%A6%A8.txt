আহসান আদেলুর রহমান আদেল হলেন বাংলাদেশের একজন রাজনীতিবিদ ও সংসদ সদস্য। তিনি নীলফামারী-৪ থেকে নির্বাচিত একাদশ জাতীয় সংসদের সদস্য। ২  তিনি জাতীয় পার্টির  কেন্দ্রীয় কমিটির সদস্য হিসাবে দায়িত্ব পালন করছেন।
আদেল নীলফামারী জেলার কিশোরগঞ্জে জন্মগ্রহণ করেন। পিতা ডঃ আসাদুর রহমান ময়মনসিংহের বাংলাদেশ কৃষি বিশ্ববিদ্যালয়ের ভাইস চ্যান্সেলর ছিলেন এবং মাতার নাম মেরিনা রহমান। আদেল বাংলাদেশের সাবেক রাষ্ট্রপতি হুসেইন মুহাম্মদ এরশাদের ভাগিনা | তিনি এমবিএ সম্পন্ন করেছেন। তিনি সংযুক্ত আরব আমিরাতের দুবাই ইসলামিক ব্যাংকে কর্মরত ছিলেন। ৩ 
আদেল ২০১৮ সালের ৩০ ডিসেম্বর অনুষ্ঠিত একাদশ জাতীয় সংসদ নির্বাচনে জাতীয় পার্টির মনোনয়ন নিয়ে নীলফামারী-৪ আসনে মনোনয়নপত্র দাখিল করেন। পরে তিনি মহাজোটের প্রার্থী ঘোষিত হন। আদেল লাঙল প্রতীক নিয়ে ২ লাখ ৩৬ হাজার ৯শত ৩০ ভোট পেয়ে বিজয়ী হন |  ৪ 
