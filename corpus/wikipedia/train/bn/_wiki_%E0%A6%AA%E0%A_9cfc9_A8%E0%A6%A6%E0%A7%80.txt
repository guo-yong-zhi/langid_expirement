পাগলা নদী  বাংলাদেশ-ভারতের একটি আন্তঃসীমান্ত নদী। ১ । নদীটির দৈর্ঘ্য ৪৩ কিলোমিটার, প্রস্থ ৯০ মিটার এবং গভীরতা ৪.৫ মিটার যা কানসাট এলাকায় পরিমাপকৃত। ২  বাংলাদেশ পানি উন্নয়ন বোর্ড বা "পাউবো" কর্তৃক পাগলা নদীর প্রদত্ত পরিচিতি নম্বর উত্তর-পশ্চিমাঞ্চলের নদী নং ৬৯। ৩ 
ভারত হতে উৎপন্ন হয়ে নদীটি বাংলাদেশের উত্তরাংশের চাঁপাইনবাবগঞ্জ জেলার শিবগঞ্জ উপজেলার  সীমান্ত দিয়ে বাংলাদেশে প্রবেশ করেছে। গঙ্গার পূর্ব দক্ষিণ অঞ্চল থেকে বেরিয়ে ভারতের পশ্চিমবঙ্গের মালদহ জেলার কালিয়াচক ও মহদিপুরের পাশ দিয়ে বয়ে গিয়ে বাংলাদেশের ভেতরে মহানন্দা নদীর সঙ্গে মিলিত হয়েছে। ২ 
