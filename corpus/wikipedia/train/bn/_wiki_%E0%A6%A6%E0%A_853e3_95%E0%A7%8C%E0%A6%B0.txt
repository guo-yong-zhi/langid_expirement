মহারানী দাতার কৌর (জন্ম বিবি রাজ কৌর নাকাই ; (১৭৮৪ – ২০ জুন ১৮৩৮) ছিলেন শিখ সাম্রাজ্যের প্রতিষ্ঠাতা মহারাজা রঞ্জিত সিংয়ের রানী এবং সহধর্মিণী, ১  ২  ৩  এছাড়াও তিনি শিখ সাম্রাজ্যের উত্তরসূরি মহারাজা খড়ক সিং -এর মাতা  ছিলেন। বিবি রাজ কৌর বাহেরওয়াল কালানে শাসক নাকাই সর্দারদের পরিবারে জন্মগ্রহণ করেন। নাকাই মিসল রাজ্য সান্ধু জাটদের দ্বারা প্রতিষ্ঠিত হয়েছিল। তার পিতা ও মাতা ছিলেন যথাক্রমে নাকাই মিসলের তৃতীয় শাসক সর্দার রণ সিং নাকাই এবং সর্দারনি কারমো কৌর। রাজ কৌর ছিলেন তাদের সর্বকনিষ্ঠ এবং একমাত্র কন্যা। সর্দার রণ সিং নাকাই, সর্দার নাথা সিং (মৃত্যু ১৭৬৮) -এর নাতনী ছিলেন কিংবদন্তি হীরা সিং সান্ধু (১৭০৬-১৭৬৭) -এর ভাই। ১৭৪৮ সালে নাকাই মিসলের রাজত্বের প্রতিষ্ঠা হয়। তার তিন বড় ভাই ছিলেন সর্দার ভগবান সিং যিনি নাকাই মিসলের চতুর্থ শাসক ছিলেন, সর্দার জ্ঞান সিং যিনি নাকাইস এবং খাজান সিং যিনি পঞ্চম প্রধান হন।
দাতার কৌর শৈশবে রঞ্জিত সিংয়ের বাগ্দত্তা ছিলেন। জ্ঞান সিং, রাজ কৌর এবং রঞ্জিত সিংয়ের বিবাহের জন্য সম্মত হন এবং ১৭৯২ সালে এই দম্পতি বিবাহবন্ধনে আবদ্ধ হন। ৪  ৫  ১৭৯৭ সালে ১৬ বছর বয়সী রঞ্জিত সিংয়ের সাথে মুকলাওয়ার সময় দাতার কৌরের বয়স ছিল মাত্র ১২।  ৬  ৭  এই বিয়ে ছিল শুকেরচাকিয়া মিসল ও নাকাই মিসলের প্রথম রাজনৈতিক জোট। দম্পতি প্রাপ্তবয়স্ক না হওয়ায় আনন্দ করজ পদ্ধতিতে তাদের বাগদান হয়েছিল। রাজনৈতিক কারণে রঞ্জিত সিং বেশ কয়েকবার বিয়ে করলেও দাতার কৌর তার প্রিয় এবং সবচেয়ে সম্মানিত স্ত্রী ছিলেন। তিনি তাকে আদর করে মাই নাকাইন বলে সম্বোধন করতেন।
১৮০১ সালে, তিনি রঞ্জিত সিংয়ের উত্তরাধিকারী খড়ক সিংকে জন্ম দেন। তিনি রাজ্যের শাসন বিষয়ে বিশেষ আগ্রহ দেখাতেন এবং মুলতানের যুদ্ধের সময়  তার পুত্র খড়ক সিং-এর সাথে তিনিও সেনার নেতৃত্ব দেন দেন। তিনি ছিলেন মহারাজা নৌ নিহাল সিং  এর ঠাকুমা এবং সর্দার কাহান সিং নাকাইয়ের পিসি। দাতার কৌর ১৮৩৮ সালের ২০ জুন শেখুপুরায় তার হাভেলিতে মারা যান।
তার সমাধি রাজকীয় বাগানে অবস্থিত ছিল যা বর্তমানে ইসলামিয়া কলেজ, সিভিল লাইনস, লাহোর মাঠের অংশ।
