শাহ্ খাজা শরফুদ্দীন চিশতী  একজন বাংলাদেশী সুফিসাধক, ইসলামী ব্যক্তিত্ব ও ধর্ম প্রচারক। ধারণা করা হয় তিনি সিলেট ও ঢাকা অঞ্চলে ইসলাম প্রচারের কাজ করেছিলেন। তিনি বাদশাহ আকবরের রাজত্বকালে  ঢাকায় আসেন এবং ইসলাম প্রচারের কাজে আত্ননিয়োগ করেন। কারো কারো মতে তিনি শাহ জালালের সফরসঙ্গী ছিলেন। বর্তমানে ঢাকার হাইকোর্টের পাশে তার মাযার আছে। ১ 
শরফুদ্দীন চিশতিয়া তরিকার অনুসারী ছিলেন এবং এই তরিকায় সাধনা করে ‘শাহ্’ উপাধি লাভ করেন। 
সরকারি দলিলপত্রে সেখানে সতেরো শতাংশ জমির ওপর তাঁর কবরস্থান ও পাকা মাযার এবং দক্ষিণ দিকে দুটি পাকা ইঁদারা থাকার কথা উলি­খিত হয়েছে। হাইকোর্ট প্রাঙ্গণে তার মাযারে আজও দর্শনার্থীদের নিয়মিত ভিড় হয়; নামায, দোয়া-দরুদ পাঠ ও দান-খয়রাত চলে এবং বাতি দেওয়া ও মানত করা হয়। মাযার পরিচালনা কমিটির মাধ্যমে মাদ্রাসা, লঙ্গরখানা, পাঠাগার, পত্রিকা প্রকাশ ইত্যাদি কাজ সম্পন্ন হয়ে থাকে। সুপ্রিম কোর্টের বিচারপতি পদাধিকারবলে এই কমিটির সভাপতির দায়িত্ব পালন করেন।
বাংলাপিডিয়ায় শরফুদ্দীন, খাজা শাহ্
