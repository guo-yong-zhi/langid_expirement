ন্যাপ্রক্সেন  হচ্ছে প্রোপিওনিক অ্যাসিড শ্রেণীর নন-স্টেরয়ডাল প্রদাহ বিরোধী ঔষধ যা ব্যথা, জ্বর ও প্রদাহের চিকিৎসায় ব্যবহৃত।  ২  ৩ :৬৬৫,৬৭৩ এটি একটি অনির্দিষ্ট কক্স  ইনহিবিটর। যাদের হার্ট অ্যাটাক, স্ট্রোকের ঝুঁকি অনেক বেশি তাদের ক্ষেত্রে দীর্ঘমেয়াদে ব্যথানাশক ঔষধ খাওয়ার প্রয়োজন হলে ন্যাপ্রক্সেন কে বাছাই করা হয় কারণ এটি এ সকল ক্ষেত্রে অপেক্ষাকৃত কম ঝুঁকিপূর্ণ। । ৩ :৬৬৫ 
পাকস্থলীর আলসারের ক্ষেত্রে আইবুপ্রফেনের তুলনায় ন্যাপ্রক্সেনকে মাঝারি ধরনের ঝুঁকিপূর্ণ বলা হয়। এক্ষেত্রে আইবুপ্রফেনকে সবচেয়ে কম ও ইনডোমেথাসিনকে সর্বাপেক্ষা বেশি ঝুঁকিপূর্ণ হিসাবে গণ্য করা হয়। ৪  
যাদের আগে একবার পাকস্থলীতে ঘা হয়েছে বা ঘা আছে এমন ব্যক্তিদের ক্ষেত্রে NSAID এর সাথে একটি প্রোটন পাম্প ইনহিবিটর  দেয়া হয়। ২  ৩ :৬৬৫,৬৭৩
মাইগ্রেন, গাউট, সোরিয়াটিক আর্থ্রাইটিস, অস্টিওআর্থ্রাইটিস, অ্যাঙ্কাইলোজিং স্পন্ডাইলাইটিস, টেন্ডনের প্রদাহ, ডিসমেনোরিয়া বা মাসিকের সময় ব্যথা, বার্সাইটিস, প্রদাহজনিত ব্যথা, জ্বর প্রভৃতির চিকিৎসায় এটি ব্যবহৃত হয়। ৫ 
