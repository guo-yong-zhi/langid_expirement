
পাহাড়ি তরুণাস্থি কাছিম  Trionychidae  গোত্র বা পরিবারের অন্তর্গত Amyda  গণের অন্তর্গত এক প্রজাতির নরম খোলের মাঝারি আকারের কাছিম। এর ইংরেজি নাম Asiatic Softshell Turtle। ১৭৭০ খ্রিষ্টাব্দে পিটের বোদ্যারত এ প্রজাতির প্রথম বৈজ্ঞানিক নামকরণ করেন Testudo cartilaginea। স্বভাবে এটি নিশাচর। ৩  বিগত কয়েক দশক ধরে এদের সংখ্যা ক্রমেই আশঙ্কাজনক হারে কমছে। সেকারণে আই. ইউ. সি. এন. এই প্রজাতিটিকে সংকটাপন্ন বলে ঘোষণা করেছে। ১ 
পাহাড়ি তরুণাস্থি কাছিম ভারতের মিজোরাম ও মায়ানমার থেকে শুরু করে থাইল্যান্ড, কম্বোডিয়া, লাওস, ভিয়েতনাম, মালয়েশিয়া, ইন্দোনেশিয়া , সিঙ্গাপুর ও ব্রুনাই পর্যন্ত বিস্তৃত। ১  ৩  ২০১১ সালের নভেম্বর মাসে বাংলাদেশের বান্দরবান জেলার রেমাক্রি খালে প্রথমবারের মত এটির সন্ধান পাওয়া যায়। ৪ 
বাংলাদেশের মিঠাপানিজাত ধুম কচ্ছপ এবং কালুয়া কচ্ছপের মতো দেখতে হলেও পাহাড়ি তরুণাস্থি কাছিম আকারে বেশ ছোট ও চ্যাপ্টা আকৃতির। এর দৈর্ঘ্য সর্বোচ্চ ৮৩ সেন্টিমিটার। খোলসের ওপরের অংশের সামনের প্রান্তে অবস্থিত এক সারি গোলাকার গুটিকা  এবং সরু ও লম্বা নাক দেখে সহজেই অন্য সব কাছিম প্রজাতি থেকে একে আলাদা করে চেনা সম্ভব। পাহাড়ি তরুণাস্থি কাছিমের ওপরের অংশ ধূসর থেকে জলপাই রং হয়ে থাকে; নিচের অংশ সাদা অথবা হালকা ধূসর হয়ে থাকে। কম বয়সী কাছিমের ওপরের অংশে অনেক কালো ও হলদে ফোটা এবং উঁচু উঁচু লম্বাটে দাগ থাকে। এই দাগ কালক্রমে ধীরে ধীরে খোলসের ওপরের ত্বকের সঙ্গে মিশে যায়। ৪  পুরুষ কাছিমের খোলকের নিচের অংশ সাদা, স্ত্রী কাছিমের ধূসর। ৩ 
পাহাড়ি তরুণাস্থি কাছিমের প্রধান খাদ্য পাহাড়ি নদী ও জলাশয়ের মাছ, ব্যাঙ, ব্যাঙাচি, চিংড়ি ও বিভিন্ন প্রকার জলজ পোকামাকড়। ৩  এরা নদী বা জলাশয়ের ধারে গর্ত খুঁড়ে বছরে তিন-চারবার ডিম পাড়ে। ডিমের সংখ্যা ৫ থেকে ৩০টি। ডিম ফুটে বাচ্চা বের হতে সময় লাগে ১৩০ দিনে থেকে১৪০ দিন পর্যন্ত অর্থাৎ ৪ থেকে ৫ মাস। ৪ 
