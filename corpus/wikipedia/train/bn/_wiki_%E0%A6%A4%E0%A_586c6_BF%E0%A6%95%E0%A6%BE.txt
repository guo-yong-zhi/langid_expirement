তারা তালিকা  হল এক ধরনের জ্যোতির্বৈজ্ঞানিক তালিকা যা মহাকাশের সকল তারার তালিকা প্রণয়ন করে। জ্যেতির্বিজ্ঞানে অনোক তারার নামকরণ করা হয় কেবলমাত্র তার তালিকা নম্বর দিয়ে। তারার সংখ্যা এত বেশি যে একটিমাত্র তালিকায় সবগুলোকে নিয়ে আসা প্রায় অসম্ভব। এজন্যই প্রচুর তারা তালিকা দেখা যায়। অধিকাংশ আধুনিক তারা তালিকার ইলেক্ট্রনিক রুপ রয়েছে এবং সেগুলো নাসার অ্যাস্ট্রোনমিক্যাল ডাটা সেন্টার থেকে বিনামূল্যে ডাউনলোড করা যায়।
পৃথিবীর প্রথম তারা তালিকা প্রণয়ন করেন চৈনিক জ্যোতির্বিদ গ্যান ডি , খ্রিস্টপূর্ব ৪র্থ শতাব্দীতে।
দ্বিতীয় শতাব্দীতে টলেমীর আলমাজেস্ট গ্রন্থের অংশ হিসেবে একটি তারা তালিকা প্রকাশিত হয়। এতে টলেমী আলেক্সান্দ্রিয়া হতে দৃশ্যমান ১,০২২ টি তারার তালিকা প্রণয়ন করেন। প্রায় এক হাজার বছর এই তালিকাটি আরব এবং পশ্চিমা বিশ্বে আদর্শ হিসেবে গ্রহণযোগ্য ছিল। অবশ্য টলেমীর তালিকাটিও পূর্বতন তারা তালিকা প্রণেতা হিপ্পার্কাসের তালিকার উপর অনেকাংশেই নির্ভরশীল ছিল। এটি দ্বিতীয় খ্রস্টপূর্বাব্দে প্রকাশিত হয়। এছাড়া ৩০০ খৃস্টপূর্বাব্দে টিমোচ্যারিস কর্তৃক প্রণীত একটি তালিকার কথাও জানা যায়।
তারাদের নামকরণের ক্ষেত্রে মধ্যযুগে প্রণীত দুইটি তারা তালিকার পদ্ধতি বর্তমান যুগেও ব্যবহৃত হয়ে আসছে। এর একটি হল বেয়ারের তালিকা এবং অপরটি ফ্ল্যামস্টিড তালিকা।
জোহান বেয়ার তার ইউরানোমেট্রিয়াতে উজ্জ্বল তারাদের একটি তালিকা প্রণয়ন করেন।
জন ফ্ল্যামস্টিড তার হিস্টোরিয়া সেলেস্টিস ব্রিটানিকা গ্রন্থে একটি তারা তালিকা প্রণয়ন করেন।
