যৌন উদ্দেশ্যে মানব পাচার হল যৌন দাসত্ব সহ যৌন শোষণের উদ্দেশ্যে মানব পাচার, যার মধ্যেকার একটি রূপ হিসাবে  আধুনিক দাসত্বকে বিবেচনা করা হয়।  ১  একজন ভিকটিমকে বিভিন্ন উপায়ে তাদের পাচারকারীর উপর নির্ভরশীলতার পরিস্থিতিতে থাকে বাধ্য করা হয় এবং তারপর পাচারকারী  গ্রাহকদের যৌন সেবা প্রদানের জন্য ভিকটিমকে ব্যবহার করে।  ২  যৌন পাচার অপরাধের অধিগ্রহণ, পরিবহন ও শোষণ জড়িত হতে পারে; ১  যার মধ্যে রয়েছে শিশু যৌন পর্যটন , গার্হস্থ্য গৌণ যৌন পাচার  বা শিশুদের অন্য ধরনের বাণিজ্যিক যৌন শোষণ ও পতিতাবৃত্তি।  ২ 
আন্তর্জাতিক শ্রম সংস্থা  ২০১২ সালে ২০.৯ মিলিয়ন মানুষ জোরপূর্বক শ্রমের শিকার হওয়া এবং ২২%  জোরপূর্বক যৌন শোষণের শিকার হওয়ার কথা রিপোর্ট করে।  ৩  আইএলও ২০১৬ সালে রিপোর্ট করে, যে আনুমানিক ২৫ মিলিয়ন ব্যক্তির মধ্যে জোরপূর্বক শ্রম, ৫ মিলিয়ন মানুষ যৌন শোষণের শিকার হয়েছিল।  ৪  ৫  যাইহোক, যৌন পাচারের গোপনীয়তার কারণে গবেষকদের জন্য সঠিক, নির্ভরযোগ্য পরিসংখ্যান পাওয়া কঠিন।  ৬  আইএলও অনুসারে যৌন দাসত্বের জন্য বৈশ্বিক বাণিজ্যিক লাভ $৯৯ বিলিয়ন বলে অনুমান করা হয়েছে।  ৭  মোট মানব পাচারের জন্য  ২০০৫ সালে বাণিজ্যিক লাভের পরিমাণ ৯ বিলিয়ন ডলার হিসাব করা হয়েছিল।  ৮  ৯ 
বেশিরভাগ ভুক্তভোগী নিজেদেরকে জোরপূর্বক বা অবমাননাকর পরিস্থিতির মধ্যে খুঁজে পায়, যেখান থেকে পালানো কঠিন ও বিপজ্জনক উভয়ই। এই অনুশীলনটি যে স্থানগুলিতে বিশ্বজুড়ে ব্যপ্ত হয় ও দেশের মধ্যে একটি জটিল তরঙ্গ বা ঢেউ প্রতিফলিত করে, তার মানবাধিকার সমস্যার কার্যকর সমাধানগুলি তৈরি করা খুব কঠিন করে তোলে। তথ্যসূত্র প্রয়োজন 
এশিয়ার উপ-অঞ্চলের পরিবহন ও গন্তব্য উভয়ের মূল কেন্দ্রগুলির মধ্যে ভারত, জাপান, দক্ষিণ কোরিয়া এবং থাইল্যান্ড রয়েছে।  ১০  পাচারকৃত বাংলাদেশী ও নেপালি নারীদের জন্য ভারত একটি প্রধান কেন্দ্র।  ১১  ভারতে আনুমানিক ৩ মিলিয়ন যৌনকর্মী রয়েছে, যাদের ৪০% পাচার হওয়া শিশু, বেশিরভাগই জাতিগত সংখ্যালঘু ও নিম্নবর্ণের মেয়ে। থাইল্যান্ডে, ২০০৪ সালে ১৬ বছরের কম বয়সী ৮,০০,০০০ শিশু পতিতাবৃত্তিতে জড়িত ছিল।  ১২  এছাড়াও, ইউনিসেফ ও আন্তর্জাতিক শ্রম সংস্থার মতে শ্রীলঙ্কায় ৪০,০০০ শিশু পতিতা রয়েছে।  ১২  থাইল্যান্ড ও ভারত শিশু পতিতাবৃত্তির সর্বোচ্চ হারের শীর্ষ পাঁচটি দেশে রয়েছে।  ১২  গ্লোবাল স্লেভারি ইনডেক্স  ২০১৪ সালে বলছে যে বিশ্বে পাচারের শিকার প্রায় ৩৬ মিলিয়ন   মানুষ এবং যার মধ্যে এশিয়া থেকে প্রায় দুই-তৃতীয়াংশ মানুষ রয়েছে। পাকিস্তান, থাইল্যান্ড, চীন, ভারত ও বাংলাদেশ বিশ্বের সবচেয়ে বেশি সংখ্যক পাচারের শিকার হওয়া দেশগুলির মধ্যে শীর্ষ দশে রয়েছে। ভারত  ১৪ মিলিয়ন  ভুক্তভোগীর সাথে তালিকার শীর্ষে রয়েছে, চীন ৩.২ মিলিয়ন ভুক্তভোগীর সাথে দ্বিতীয় স্থানে রয়েছে , এবং পাকিস্তান ২.১ মিলিয়ন ভুক্তভোগীর সাথে তৃতীয় স্থানে রয়েছে।  ১৩  কম্বোডিয়া ট্রানজিট, উৎস ও পাচারের জন্য একটি গন্তব্য দেশ।  ১৪  এশিয়ায় পাচারের শিকার হওয়া ব্যাক্তিদের মধ্যে ৩৬% শিশু ও ৬৪% প্রাপ্তবয়স্ক।  ১৫ 
