আর্খেবিওস দিকাইওস নিকেফোরোস  একজন ইন্দো-গ্রিক রাজা ছিলেন, যিনি আনুমানিক ৮৫ খ্রিস্টপূর্বাব্দ হতে ৭০ খ্রিস্টপূর্বাব্দ পর্য্যন্ত আরাখোশিয়া ও পাঞ্জাব অঞ্চল শাসন করেন। ১ 
আর্খেবিওস দিকাইওস নিকেফোরোস বেশ কিছু দ্বিভাষী ভারতীয় মুদ্রা প্রচলন করেন। তাঁর দ্বিভাষী মুদ্রাগুলিতে গ্রিক লিপিতে বাসিলেওস আর্খেবিওউ দিকাইওউ নিকেফোরোউ এবং খরোষ্ঠী লিপিতে মহারাজস ধার্মিকস জয়ধরস আর্খেবিয়স কথাটি উৎকীর্ণ রয়েছে। তাঁর রৌপ্য মুদ্রার এক পিঠে দিয়াদেম বা হেলমেট পরিহিত অবস্থায় তাঁর প্রতিকৃতি এবং অপর পিঠে বজ্রধারণরত জিউসের চিত্র রয়েছে। তাঁর নামাঙ্কিত ব্রোঞ্জ মুদ্রায় পেঁচা ও নিকের চিত্র রয়েছে।
