লুইজা বেলাশেভিজ  একজন ইতালীয় রাজনৈতিক ভূতত্ত্ববিদ ১  এবং আমস্টারডাম বিশ্ববিদ্যালয়ের ইউরোপীয় অধ্যয়ন বিভাগে ইউরোপীয় শাসনপ্রণালি বিষয়ের অধ্যাপক। ইতালীয় নাগরিক হলেও তিনি মূলত পোলিশ বংশোদ্ভূত। ২০১১ সালে আমস্টারডামে স্থানান্তরিত হওয়ার পূর্বে তিনি লন্ডন বিশ্ববিদ্যালয়ের অন্তর্গত রয়েল হলোওয়ে কলেজের ভূগোল বিভাগের জ্যেষ্ঠ প্রভাষক ছিলেন। এরও আগে তিনি ডারহাম বিশ্ববিদ্যালয়ে প্রভাষকের পদে নিযুক্ত ছিলেন। বেলাশেভিজ ইউনিভার্সিটি অফ কলোরাডো বোল্ডার হতে পিএইচডি ডিগ্রি অর্জন করেন। লুইজা বেলাশেভিজ ২০১৩ সাল থেকে নাটোলিনের কলেজ অব ইউরোপে অতিথি অধ্যাপক হিসেবে কর্মরত আছেন, যেখানে তিনি ইউরোপীয় ভূ-রাজনীতির উপর অধ্যাপনা করেন।
ইউরোপীয় অখণ্ডায়ন ও ইউরোপীয় ভূখণ্ড নিয়ে কাজ করা রাজনৈতিক ভূতাত্ত্বিকদের উপরই মূলত বেলাশেভিজ গবেষণা করেন। ইউরোপে কিংবা ইউরোপের সীমানা ছাড়িয়ে বহির্বিশ্বে ইউরোপীয় ভৌগোলিক কাঠামোর উপর ভিত্তি করে সৃষ্ট ভূতাত্ত্বিক চিন্তাধারায় তিনি বিশেষ আগ্রহ প্রকাশ করেছেন। ইউরোপীয় ইউনিয়নের ভৌগোলিক সীমানা ব্যবস্থাপনা কিংবা ইউরোপীয় ইউনিয়নের ভূরাজনীতি নিয়ে তিনি সম্প্রতি গবেষণা করেছেন। ভূমধ্যসাগরীয় অঞ্চলে ইইউ সীমানা নিয়ন্ত্রণ এবং এতে ইইউ-বহির্ভূত রাষ্ট্রগুলোর ভূমিকা উক্ত গবেষণার গুরুত্বপূর্ণ অংশ। ত্রিয়েস্তে, তাঞ্জিয়ার ও আলেক্সান্দ্রিয়ার মত ভূমধ্যসাগরীয় শহরগুলোর ঐতিহাসিক ভূগোল নিয়েও তিনি গবেষণা করেছেন।
বেলাশেভিজ যে বইগুলো রচনা করেছেন,সেগুলো হলো:
বেলাশেভিজ,লুইজা ও ভি জেন্টল, সহনশীলতার জায়গা:বর্তমান ইউরোপে ধর্মের পরিবর্তনশীল ভূগোল ও দর্শন। রুটলেজ প্রকাশনী,লন্ডন। আইএসবিএন ৯৭৮০৩৬৭২২৪০৭৩
বেলাশেভিজ,লুইজা:বিশ্বে ইউরোপ: ইউরোপের ভূরাজনীতি ও স্থানিক ধারণার উদ্ভব:পেপারব্যাক সংস্করণ ২০১৬। আইএসবিএন ৯৭৮১১৩৮২৬৯৩৪৭
মিনকা সি ও এল.বেলাশেভিজ: স্থান ও রাজনীতি
বেলাশেভিজ বিভিন্ন জার্নালে যেসব প্রবন্ধ রচনা করেছেন,সেগুলোর মধ্যে রয়েছে:
বেলাশেভিজ, লুইজা;গ্লাচিয়ারাচ্চিয়া, পি; জোনস, এ ও মিনকা, সি :"ইউ"রোপে সীমানার পুনর্বিন্যাস: ভূমধ্যসাগরীয় ইন্দ্রজাল। "ইউরোপীয়ান আরবান অ্যান্ড রিজিওনাল স্টাডিজ"  ২০।
  বাখম্যান, ভি; বেলাশেভিজ, এল; সিডাওয়ে,জেডি;ফেল্ডম্যান, এম; হোলগারসন,এস;মালম, এ; মোহাম্মদ,আর; সালদানহা, এ; সিমোনসন,কে: রক্তভূমি: ২০১১ সালের ২২শে জুলাই নরওয়েতে সংঘটিত ঘটনাপ্রবাহ এবং ভূতাত্ত্বিক প্রতিক্রিয়া। "এনভায়রমেন্ট অ্যান্ড প্ল্যানিং ডি: সোসাইটি অ্যান্ড স্পেস":১৯১-২০৬ পৃষ্ঠা।
 বেলাশেভিজ, এল : ইউরোপীয় সীমানার বহির্বিন্যাস : ভূমধ্যসাগরে ইইউ ও লিবিয়ার সমন্বিত উদ্যোগ। "জিওপলিটিকস"১৭।
বেলাশোভিজ,এল: সীমানাই কি সবকিছুর ঊর্ধ্বে?। "পলিটিক্যাল জিওগ্রাফি"৩০:২৯৯-৩০০
 বেলাশেভিজ,এল ও মিনকা,সি:সীমানার ভেতরে সীমানা: ত্রিয়েস্তে সীমানায় বসবাস। "এনভায়রনমেন্ট অ্যান্ড প্ল্যানিং ডি:সোসাইটি অ্যান্ড স্পেস",ত্রিংশ সংখ্যা-১৯১-২০৬।
মার্কুসু,ইউ;বেলাশেভিজ,এল এবং বেস্ট,ইউ: বৈশ্বিক অর্থনৈতিক সংকট ও ইউরোপীয় ইউনিয়নে আঞ্চলিক মতবিরোধ : এস্তোনিয়া ও পোল্যান্ডে বেকারত্বের স্থানিক বিন্যাস। "ইউরেশিয়ান জিওগ্রাফি অ্যান্ড ইকোনমিকস ৫১",পৃষ্ঠা ৫২-৭৯।
বেলাশেভিজ,এল:পশ্চিমের মৃত্যু: স্যামুয়েল হান্টিংটন, ওরিয়ানা ফালাচ্চি এবং জন্ম ও শরীরের নতুন নৈতিক ভূরাজনীতি। জিওপলিটিকস একাদশ সংখ্যা,৭০১-৭২৪।
এলডেন, এস ও এল বেলাশেভিজ:বিভাজনের নতুন ভূরাজনীতি ও কান্টের ইউরোপের অন্তনির্হিত সমস্যা। "রিভিউ অব ইন্টারন্যাশনাল স্টাডিজ" ৩২:৬২৩-৬৪৪।
 বেলাশেভিজ,এল ;এলডেন,এস ও জে পেইন্টার : মূল্যবোধই সমাজকে সর্বোচ্চ সুরক্ষা দিতে পারে। ইউরোপ,আমেরিকা ও নৈতিকতার প্রশ্ন। "এনভায়রনমেন্ট অ্যান্ড প্ল্যানিং ডি: সোসাইটি অ্যান্ড স্পেস"২৩-১৫৯ থেকে ১৬৪ পৃষ্ঠা
বেলাশেভিজ,এল;এলডেন,এস ও জে পেইন্টার: ইইউ ভূখণ্ডের সংবিধান। "কম্পারেটিভ ইউরোপিয়ান পলিটিকস" ৩-৩৩৩-৩৬৩ পৃষ্ঠা।
বেলাশেভিজ,এল:ইউরোপের অপচ্ছায়া: ইউরোপের অতীত,বর্তমান ও ভবিষ্যৎ। যুদ্ধ-পরবর্তী ইউরোপের একটি সংক্ষিপ্ত পুস্তিকা। অক্সফোর্ড ইউনিভার্সিটি প্রেস।
