জর্ডানা ব্রিউস্টার   ১  পানামায় জন্মগ্রহণকারী একজন চলচ্চিত্র অভিনেত্রী। তিনি সবচেয়ে বেশি পরিচিত তার অভিনীত চলচ্চিত্র দ্য ফাস্ট অ্যান্ড দ্য ফিউরিয়াস, দ্য টেক্সাস চেইনস ম্যাসাকার: দ্য বিগিনিং, দ্য ফ্যাকাল্টি, ডি.ই.বি.এস., অ্যানাপোলিস, চাক, এবং খুব সাম্প্রতিক কালের ফাস্ট অ্যান্ড ফিউরিয়াস  চলচ্চিত্রের জন্য।
ব্রিউস্টারের জন্ম পানামার রাজধানী পানামা সিটিতে। তার মা মারিয়া হোয়াও পেশায় ছিলেন একজন মডেল। তিনি ছিলেন ব্রাজিল থেকে স্পোর্টস ইলাস্ট্রেটেড ম্যাগাজিনের একজন মডেল। ব্রিউস্টারের বাবা অলডেন ব্রিউস্টার পেশায় ছিলেন একজন মার্কিন ব্যাংকার। ২  তার দাদা কিংম্যান ব্রিউস্টার জুনিয়র ছিলেন একজন শিক্ষাবিদ, কূটনৈতিক, এবং ইয়েল বিশ্ববিদ্যালয়ের সভাপতি। ব্রিউস্টারের বয়স যখন ২ মাস তখন তিনি পানামা ছেড়ে লন্ডনে চলে যান ও সেখানে ৬ বছর থেকে পরবর্তীতে মায়ের সাথে ব্রাজিলের রিউ দি জানেইরুতে চলে আসেন। তার বছর বয়সে তিনি ব্রাজিল থেকে যুক্তরাষ্ট্রের চলে যান, ও সেখানকার নিউ ইয়র্কের ম্যানহাটনে বসবাস করতে থাকেন। সেখানে তিনি একটানা তার জীবনের ১৫ বছর অতিবাহিত করেন। ব্রিউস্টার পড়াশোনা করেছেন নিউ ইয়র্কের কনভেন্ট অফ দ্য স্কেয়ার্ড হার্ট-এ, এবং নিউ ইয়র্কেরই প্রফেশনাল চিলেড্রেন’স স্কুল থেকে স্নাতক শেষ করেছেন। পরবর্তীতে তিনি ২০০৩ সালে তিনি কানেকটিকাটের নিউ হ্যাভেনে অবস্থিত ইয়েল বিশ্ববিদ্যালয় থেকে তার স্নাতক পর্যায় শেষ করেন।
