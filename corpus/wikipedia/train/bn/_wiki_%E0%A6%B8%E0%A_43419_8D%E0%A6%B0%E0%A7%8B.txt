
সাংহাই মেট্রো  সাংহাই মহানগরের একটি দ্রুতগামী রেল ব্যবস্থা, যা শহুরে এবং শহরতলি রেল ব্যবস্থা দ্বারা ১৬টি পৌর জেলার ১৩ টিতে এবং জিয়াংসু প্রদেশের কুয়ানানের হুচুয়াও শহরের রেল পরিষেবা প্রদান করে। সাংহাই মেট্রো ব্যবস্থা রেলপথ দৈর্ঘ্য অনুযায়ী বিশ্বের বৃহত্তম দ্রুতগামী রেল পরিবহন ব্যবস্থা। ৫  ৬  ১৯৮৬ সালে পূর্ণ আকারের নির্মাণ কাজ শুরু হওয়ার সাথে সাথে ১৯৯৩ সালে মেট্রো ব্যবস্থাটির উদ্বোধন করা হয়। বেইজিং সাবওয়ে ও থিয়েনচিন মেট্রোর পরে সাংহাই মেট্রো চীনের তৃতীয় প্রাচীন দ্রুতগামী গণপরিবহন ব্যবস্থা। ২০১০ সালের সাংহাই ওয়ার্ল্ড এক্সপো-এর আগের বছরগুলোতে মেট্রো ব্যবস্থাটির রেলপথের দৈর্ঘ্য উল্লেখযোগ্যভাবে বৃদ্ধি পেয়েছে এবং ২০১৮ সালের মার্চ মাসে এটির সাম্প্রতিকতম সম্প্রসারণগুলো খোলা হয়েছে। সাংহাই মেগলেভ ট্রেন, চাংচিয়াং ট্রাম এবং সাংহাই থেকে চিনশানের মধ্যে চীন রেলওয়ে-পরিচালিত কম্যুটার রেল পরিষেবাগুলো সাথে সাংহাই মেট্রো সাংহাই মেট্রোপলিটন রেল ট্রানজিট নেটওয়ার্কের বৃহত্তম অংশ। সাংহাইয়ের অন্যান্য প্রকার বা ধরনের গণপরিবহন ব্যবস্থা সাথে মেট্রো ব্যবস্থাটিকে একত্রিত করা হয়।
সাংহাই মেট্রো ব্যবস্থাটির রেলপথের মোট দৈর্ঘ্য ৬৪৪ কিলোমিটার  ৪  এবং এটি বর্তমানে বিশ্বের দীর্ঘতম দ্রুত গণপরিবহন ব্যবস্থা। ৭  ৮  ৯  এটি ১৬ টি রেলপথের সাথে ৩২৩টি স্টেশন নিয়ে স্টেশন সংখ্যার নিরিখে বিশ্বের দ্বিতীয় বৃহত্তম মেট্রো ব্যবস্থা। ২০১৭ সালে ৩.৫৩ বিলিয়ন মেট্রো ট্রেন পরিষেবা প্রদান করে, এটি বার্ষিক যাত্রী পরিবহনের হিসেবে বিশ্বের দ্বিতীয় স্থানে রয়েছে। ১  এটি ২০১৮ সালের ২১শে সেপ্টেম্বর ১২.৫০ মিলিয়ন যাত্রী পরিবহন করেছিল। ২  প্রতি কর্মদিবসে গড়ে ১০ মিলিয়নেরও বেশি লোক এই দ্রুত গণপরিবহন ব্যবস্থাটি ব্যবহার করে। ১০ 
১৬ অক্টোবর ২০১৩ সালে চিয়াংসু প্রদেশের খুনশান পর্যন্ত "লাইন ১১"-এর সম্প্রসারণের সাথে সাথে সাংহাই মেট্রো চীনের দীর্ঘতম দ্রুত গণপরিবহন ব্যবস্থা হয়ে ওঠে এবং কুয়াংফো মেট্রোর পরে এটি দুটি প্রাদেশের মধ্যে মেট্রো পরিষেবা প্রদানকারী দ্বিতীয় মেট্রো ব্যবস্থা এবং দ্বিতীয় আন্তনগর  মেট্রো ব্যবস্থা। সাংহাইয়ের মেট্রো ব্যবস্থার সাথে সুচৌ মেট্রো ব্যবস্থার সংযোগ স্থাপনের পরিকল্পনার সক্রিয় পর্যালোচনা চলছে। ১১  সাংহাই মেট্রো লাইন ১১ এবং সুচৌ মেট্রো লাইন ৩-এর মধ্যে সংযোগকারী প্রথম লাইনটি ২০২৪ সালে সম্পন্ন করা হবে। ১২  উচ্চাভিলাষী সম্প্রসারণ পরিকল্পনা অনুযায়ী ২০২৫ সালের মধ্যে সাংহাই মেট্রো ব্যবস্থায় ২৫টি রেলপথ সহ মোট ১,০০০ কিলোমিটার  রেলপথ নির্মাণ করা হবে। ১৩  এই পরিকল্পনা সম্পূর্ণ হওয়ার পরে সাংহাইয়ের কেন্দ্রীয় এলাকায় প্রতিটি স্থানে একটি পাতাল রেল স্টেশনের জন্য ৬০০ মিটারের  মতো স্থান থাকবে। ১৪ 
