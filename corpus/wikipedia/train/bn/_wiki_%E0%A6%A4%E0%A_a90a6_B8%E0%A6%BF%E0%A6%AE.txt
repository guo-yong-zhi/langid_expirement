তাইসির জাবের আল-জাসাম  হলেন সৌদি আরবের একজন ফুটবলার, যিনি বর্তমানে আল-আহলির হয়ে মধ্যমাঠের দায়িত্ব পালন করেন এবং আল-আহলি দলে অধিনায়কের দায়িত্বও পালন করেন। একই সাথে তিনি সৌদি আরবের হয়ে খেলেন।
২০০৬ সালে তার অভিষেকের পর থেকে, তাইসির আল-জাসিম জাতীয় দল এবং একই সাথে তার ক্লাবের স্কোয়াডে খেলা একজন নিয়মিত খেলোয়াড়ে পরিণত হন। তাইসির হচ্ছেন্নতাদ্র দলের জন্য একজন গুরুত্বপূর্ণ খেলোয়াড়। তিনি গত ১০ বছরে সৌদি আরবের হয়ে খেলা খেলোয়াড়দের মধ্যে একজন অন্যতম সেরা খেলোয়াড় হিসেবে পরিগণিত হন।
২০০৭ সালে, তাইসির আল-জাসিম ইতিহাদ ফুটবল ক্লাবের বিরুদ্ধে ফাইনাল খেলায় গোল করার মাধ্যমে আল-আহলিকে সৌদি ফেডারেশন কাপ এবং সৌদি ক্রাউন প্রিন্স কাপ জয়লাভ করতে সাহায্য করেছিলেন। একই সাথে ২০০৮ সালে সৌদি আরবে অনুষ্ঠিত গালফ কাপে, তিনি এবং তার দল আল নাসরের বিরুদ্ধে জয়লাভের মাধ্যমে কাপটি জয়লাভ করেন। তিনি ২০১২ সালে অনুষ্ঠিত এএফসি চ্যাম্পিয়নস লিগের ফাইনাল খেলায় তার দলের জন্য সহায়ক ভুমিকা পালন করেছেন; একই সাথে তিনি তার দলকে ২০১১ এবং ২০১২ সালের কিংস কাপ অফ চ্যাম্পিয়নস জয়লাভ করতে সাহায্য করেছেন।
২০০৭ সালে, তিনি আল-আহলি হতে আল-ঘারাফাতে ধারে চলে যান। সেখানে গিয়েও তিনি তার দলের জন্য গুরুত্বপূর্ণ ভুমিকা পালন করেন যার ফলে তার দল কাতার স্টারস লিগে রানার-আপ হয়। উক্ত ম্যাচে তিনি একটি গোল করেছিলেন। এছাড়াও তিনি এমির কাপে গুরুত্বপূর্ণ অবদান রেখেছেন। অতঃপর তিনি পুনরায় তার পুরানো দল আল আহলিতে ফিরে যান।
২০০৯ সালের এমির কাপে, আল-রাইয়ানের বিপক্ষে একটি গোল করেন, অতঃপর উক্ত ম্যাচটি পেনাল্টিতে গড়ায় এবং সেখানে তারা ৩–৩  গোলে হেরে উক্ত আসর থেকে বিদায় নেয়। অতঃপর উক্ত প্রতিযোগিতা শেষ করে তিনি পুনরায় আল-আহলিতে যোগদান করে।
তাইসির আল-জাসিমকে "বুদ্ধিমান", "কাল্পনিক", "টেকনিক্যালি প্রতিভাধর", "চমৎকার কাজে নীতিশাস্ত্রবান" হিসেবে বিশেষিত করা হয়। তার শক্তিসমূহ হলো: শুট করা, বিশেষ করে দূরবর্তী দুরত্ব থেকে শুট করা, ড্রিবল করা, এবং পাস দেওয়া। তিনি মধ্য মাঠের প্রায় সকল স্থানে খেলার জন্য উৎকৃষ্ট কিন্তু তিনি লক্ষণীয়ভাবে হচ্ছেন একজন আক্রমণাত্বক মিডফিল্ডার, উইঙ্গার, এবং একজন মধ্য মিডফিল্ডার।
তাইসির আল-জাসিম হচ্ছে শিয়া মুসলমান। তিনি আল হাসায় একটি শিয়া মসজিদ নির্মাণ করেছেন যার নাম হলো: "জিনাব"। তিনি মাঝে মাঝে সুন্নি মুসলমানদের সাথেও নামাজ আদায় করে থাকেন।
