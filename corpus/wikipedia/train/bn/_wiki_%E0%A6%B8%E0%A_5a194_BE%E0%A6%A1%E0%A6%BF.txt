সুগার ডেটিং বা সুগারিংও ১  হল সাধারণত একজন বয়স্ক ধনী ব্যক্তি এবং বিপরীতে অল্প বয়স্ক কোন ব্যক্তির মধ্যে পারস্পরিকভাবে উপকারভোগের স্বার্থে কিংবা আর্থিক সহায়তার প্রয়োজনে বিনিময়মূলক যৌনসম্পর্ক বা ডেটিং চর্চা। অক্সফোর্ড ইংরেজি অভিধান  অনুসারে, "স্যুগার" শব্দটি অশালীন, কিন্তু  মাঝেমধ্যেই কোন কিছুকে "মিষ্টি" বলে বুঝানোর জন্য কিংবা অর্থলোলুপতার একটি শালীন ও সুশ্রাব্য প্রতীকী শব্দ হিসাবে এটি ব্যবহৃত হয়। ২  এই ধরনের  সম্পর্কে বিনিময় হিসেবে সাধারণত নগদ অর্থ, উপহার, কোন বিশেষ কাজে সমর্থন বা অন্যান্য সুবিধা প্রদানের প্রচলন রয়েছে। ৩  ৪  যে ব্যক্তি সুবিধা বা উপঢৌকন গ্রহণ করে তাকে বলা হয় সুগার বেবি, আর যিনি সেই অর্থ, সুবিধা বা উপঢৌকন প্রদান করেন তাকে বলা হয় সুগার ড্যাডি বা সুগার মামা বলা হয়। ৫ 
সাধারণত অনলাইন ডেটিং সম্প্রদায়ের মাঝে সুগার ডেটিং বিশেষভাবে জনপ্রিয়। এর কারণ  সম্ভবত এখানে সহজেই নিজের আগ্রহ এবং পছন্দ অনুযায়ী উপযুক্ত কাউকে বা কিছু বাছাই করে নেওয়ার অবাধ সুযোগ রয়েছে।
পড়াশোনার ক্রমবর্ধমান খরচ এবং শিক্ষা ঋণের ক্রমবর্ধমান চাপের কারণে শিক্ষার্থীদের মধ্যে সুগার ডেটিং বিশেষভাবে প্রচলিত। ৬  গবেষণায় দেখা গেছে যে বিশ্ববিদ্যালয়ের ছাত্রীদের মাঝে মাধ্যমিক পরবর্তী উচ্চশিক্ষার অর্থ জোগাড়ের জন্য যৌন শিল্পে কাজ করার প্রবণতা ক্রমবর্ধমান। ৭  প্রান্তিক এবং আড়ালে থাকা ব্যক্তিদের সাথে যৌন সম্পর্ক হওয়ায় এবং কালিমা লেপনের আশঙ্কা থাকায় এই ধরনের সম্পর্কে জড়িত শিক্ষার্থীদের শতকরা হার নিয়ে সঠিক  তথ্যের পরিমাণ বেশ সীমিত।  ২ 
স্যুগার ডেটিং ব্যবস্থা নিয়ে আলোচনার জন্য ব্যবহৃত ওয়েবসাইটগুলো প্রযুক্তিগতভাবে গড়পড়তা সাধারণ ডেটিং সাইটের মতই এবং প্রারম্ভিক ডেটিংয়ের পরে ব্যক্তিদের মাঝে হওয়া যৌন বা অযৌন সব ক্রিয়াকলাপ কেবল ডেটিংয়ে অংশ নেওয়া ব্যক্তিদের মধ্যেই সীমাবদ্ধ থাকে। ২০১৬ সালে একরম একটি সাইটে সুগার ড্যাডিদের জন্য সদস্য ফি ছিল প্রতি মাসে $৭০ ডলার, কিন্তু সুগার বেবিদের জন্য তা ছিল বিনামূল্যে।  ৮ 
যদিও স্যুগার বেবিদের মাঝে শিক্ষার্থীদের অনুপাতই বেশি, তবে এই ধরনের চর্চা শুধুমাত্র শিক্ষার্থীদের  মাঝেই সীমাবদ্ধ নয়; বয়স্কদের মাঝেও এটি বিদ্যমান। ৯  ২০১৫ সালে এটিকে একটি ক্রমবর্ধমান প্রবণতা বা ট্রেন্ড হিসাবে বর্ণনা করা হয়েছে। ৬  স্যুগার ডেটিং সবচেয়ে বেশি হয় মার্কিন যুক্তরাষ্ট্রে, তার পরে কানাডা, যুক্তরাজ্য, অস্ট্রেলিয়া এবং কলম্বিয়ায়।  ১ 
অন্তরঙ্গ আকর্ষণ, যৌনতা বা অন্য কিছু ক্রয় করা প্রভৃতি কারণে স্যুগার ডেটিংকে সাধারণ যৌনকর্ম হিসাবে বিবেচনা করা যায় কিনা তা নিয়ে বিতর্ক রয়েছে।  ১০  ডয়চে ভেলের একটি নিবন্ধে, সিকিং অ্যারেঞ্জমেন্টের সিইও অস্বীকার করেছেন যে সাইটটি যৌনকর্মী এবং তাদের গ্রাহকদের প্রশ্রয় দিচ্ছে; তিনি বলেছিলেন যে "গণিকা এবং তাদের খদ্দেরদের আমাদের সাইটে স্বাগত জানানো হয় না"৷ সাইটটি ব্যবহার করেছেন এমন একজন নারী স্পষ্ট করে দিয়েছিলেন যে তিনি যৌনতা বিক্রি করতে চান না এবং তিনি নিজেকে একজন গণিকা হিসাবে দেখেন না। তবে অন্য একজন ব্যবহারকারী স্বীকার করেছেন যে তার এবং তার সুগার ড্যাডির মধ্যে "অর্থ প্রভাবিত সম্পর্ক বেশ লক্ষণীয়" এবং তিনি না চাওয়া সত্ত্বেও তাকে মাঝে মাঝে তার স্যুগার ড্যাডির সাথে যৌন সম্পর্ক করতে হয়েছিল।  ১১ 
বলা হয়ে থাকে যে সুগারিং হল ১৭ শতকের গণিকাদের আধুনিক প্রতিরূপ ১২   ১৩  যারা অবশ্যই গণিকা এবং বিশেষ করে ধনী বা উচ্চ শ্রেণীর ব্যক্তিদের সাথেই যৌনসম্পর্ক গড়েন।"
সুগার ডেটিং সাইটগুলো ২০১৮ সালে ইউএস সিনেট থেকে পাস হওয়া স্টপ অ্যানাবলিং সেক্স ট্রাফিকার্স অ্যাক্ট দ্বারা প্রভাবিত হয়েছিল, যা মার্কিন যুক্তরাষ্ট্রে পরিচালিত অনেক স্যুগার ডেটিং সাইটকে বন্ধ করতে তৎপর হয়। এর মধ্যে রয়েছে অ্যাশলে ম্যাডিসনের মূল কোম্পানির মালিকানাধীন স্যুগার ডেটিং সাইট এস্টাব্লিশড মেন, রুবি কর্প এবং ক্রেগলিস্টের ব্যক্তিগত বিভাগ। ১৪ 
