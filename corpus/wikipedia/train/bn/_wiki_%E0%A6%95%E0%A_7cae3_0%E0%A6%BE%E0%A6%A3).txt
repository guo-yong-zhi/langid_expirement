কেক 
কেকুই 
কেকুইত 
কেক হলেন প্রাচীন মিশরের হেলিওপোলিসের ওগদোয়াদ সৃষ্টিতত্ত্বে বর্ণিত আদ্যকালীন অন্ধকারের  দেবত্বারোপিত রূপ। 
ওগদোয়াদ দেবদেবীদের চারটি যুগল নিয়ে কল্পিত হয়েছিল; প্রত্যেক পুরুষ দেবতার একজন করে নারী প্রতিরূপ ছিলেন। কেকের নারী প্রতিরূপ ছিলেন কাউকেত। ২  ৩  ৪  কোনও কোনও দিক থেকে কেক ও কাউকেত রাত্রি ও দিনেরও প্রতিনিধিত্ব করতেন এবং যথাক্রমে "আলোকের উত্থানকর্তা" ও "রাত্রির উত্থানকারিণী" বলে কথিত হতেন। ৫ 
নামটি লিখিত হত kk বা kkwy হিসেবে। সঙ্গে থাকত "অন্ধকার" অর্থাৎ kkw শব্দটির সঙ্গে যুক্ত দণ্ডের  সঙ্গে সূত্রবদ্ধ আকাশ চিত্রলিপির একটি রূপভেদ। ৬ 
প্রাচীনতম ছবিগুলিতে কেকুই-কে সাপের এবং কেকুইত-কে হয় ব্যাঙ বা বিড়ালের মস্তকবিশিষ্ট হিসেবে দেখানো হয়েছে। একটি দৃশ্যে তাঁদের চিহ্নিত করা হয়েছে কা ও কাইতের সঙ্গে; এই দৃশ্যে কা-কেকুই-এর ব্যাঙের মাথার উপর ছিল একটি গুবরে পোকা এবং কাইত-কেকুইতের সাপের মাথার উপর ছিল একটি চাকতি। ৭ 
গ্রিকো-রোমান যুগে কেকের পুরুষ রূপটি ব্যাঙের মাথা-বিশিষ্ট পুরুষের রূপে এনং নারী রূপটি একটি সাপের মাথা-বিশিষ্ট নারীর রূপে প্রদর্শিত হত। এটি ছিল ওগদোয়াদের চারটি দ্বৈতদেবতা ধারণার সম্পূর্ণ অনুরূপ চিত্রণ।
