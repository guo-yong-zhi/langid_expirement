মোহাম্মদ জিয়াউদ্দিন একজন বাংলাদেশী কূটনৈতিক। তিনি ২০১৪ থেকে ২০২০ সাল পর্যন্ত মার্কিন যুক্তরাষ্ট্রে বাংলাদেশের রাষ্ট্রদূত হিসেবে দায়িত্ব পালন করেন। ১  ২ 
মোহাম্মদ জিয়াউদ্দিনের পিতার নাম মোহাম্মদ আসিরুদ্দিন এবং মাতার নাম শামসুন নাহার। জিয়াউদ্দিন মাধ্যমিক শিক্ষা সমাপ্ত করেন ঢাকার সেইন্ট গ্রেগরী উচ্চ বিদ্যালয়ে । তারপর তিনি উচ্চ মাধ্যমিক শিক্ষার জন্য নটর ডেম কলেজে মানবিক বিভাগে ভর্তি হন। সেখান থেকে ১৯৬৪ সালে এইচএসসি পাশ করে তিনি ঢাকা বিশ্ববিদ্যালয়ে ভর্তি হন এবং সেখান থেকে ১৯৬৭ সালে ইংরেজি সাহিত্যে স্নাতক  ও পরের বছর স্নাতকোত্তর  ডিগ্রি অর্জন করেন। ৩ 
জিয়াউদ্দিন লন্ডন এবং নাইরোবিতে  বাংলাদেশ হাইকমিশন এবং জাতিসংঘে বাংলাদেশের স্থায়ী মিশনে কাজ করেছেন। তিনি ইতালিতে বাংলাদেশের রাষ্ট্রদূত হিসেবে নিযুক্ত ছিলেন। ৪  এছাড়াও তিনি পররাষ্ট্র মন্ত্রণালয়ের মহাপরিচালক  এবং বাংলাদেশ সরকারের প্রোটোকল চিফ হিসেবে দায়িত্ব পালন করছেন।
২০০৯ সালের ২৪ নভেম্বর থেকে ২০১৪ সাল পর্যন্ত তিনি প্রধানমন্ত্রী শেখ হাসিনার অ্যাম্বাসেডর-অ্যাট-লার্জ হিসেবে দায়িত্ব পালন করেন। ৫  ৬  পরবর্তীতে, ২০১৪ সালের ১৮ সেপ্টেম্বর তিনি মার্কিন যুক্তরাষ্ট্রে বাংলাদেশের রাষ্ট্রদূত হিসেবে নিযুক্ত হন। ৭  তারপর ২০১৬ সালে তিনি গায়ানায় বাংলাদেশের প্রথম রাষ্ট্রদূত  হিসেবে নিয়োগ পান। ৮  বেলিজে বাংলাদেশের প্রথম রাষ্ট্রদূতও  তিনিই। ৯ 
জিয়াউদ্দিন ইয়াসমিন জিয়াউদ্দিনের সাথে বিবাহ বন্ধনে আবদ্ধ হন। তাদের এক ছেল ও এক মেয়ে আছে। ৭ 
