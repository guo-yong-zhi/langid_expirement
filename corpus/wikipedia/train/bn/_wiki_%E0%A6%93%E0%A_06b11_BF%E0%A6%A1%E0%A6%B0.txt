ওয়াখান করিডর  আফগানিস্তানের একটি সরু বর্ধিত অংশ যা আফগানিস্তানকে চীনের সাথে সংযুক্ত করেছে। ১  এই করিডোর পাকিস্তানকে তাজিকিস্তান থেকে বিচ্ছিন্ন করেছে। ২  ৩  ৪  এ অঞ্চলটি ৩৫০ কিলোমিটার দীর্ঘ এবং ১৩ থেকে ৬৫ কিলোমিটার প্রসস্থ। ৫  
ব্রিটিশ সাম্রাজ্য  এবং আফগানিস্তানের মধ্যে ১৮৯৩ সালের একটি চুক্তির মাধ্যমে এই করিডোরটি গঠিত হয়েছিল, যা ডুরান্ড লাইন তৈরি করেছিল। ৬  ফলে এ দুই সামাজ্যের মধ্যে সীমান্ত সংঘাত দেখা দেয়। এর প্রেক্ষিতে ১৮৯৩ সালের রুশ বৃটেন চুক্তির ফলে ভারতীয় উপমহাদেশ এবং মধ্য এশিয়ার মধ্যে একটি বাফার অঞ্চল গঠন করা হয়  এবং সে অঞ্চলটি নিরপেক্ষ দেশ আফগানিস্তানকে দেয়া হয়।এর পূর্ব প্রান্তটি চীনের শিনজিয়াং অঞ্চলের সীমানায় ছিল, যা তখন কিং রাজবংশ দ্বারা শাসিত হয়েছিল।
রাজনৈতিকভাবে, করিডোরটি আফগানিস্তানের বাদাখশান প্রদেশের ওয়াখান জেলায় অবস্থিত। ২০১০ সালের হিসাবে, ওয়াখান করিডোরে ১২,০০০ বাসিন্দা ছিল। ৭  ওয়াখানের উত্তর অংশ, যা ওয়াখি এবং পামিরি জনগণের দ্বারা জনবহুল, তাকে পামির নামেও অভিহিত করা হয়। ৮ 
ভৌগোলিকভাবে ওয়াখান করিডর খুবই দুর্গম। এর উত্তর পশ্চিম দিকে তাজিকিস্তান, দক্ষিণ দিকে পাকিস্তান এবং উত্তর পূর্ব দিকে চীন সীমান্ত রয়েছে। ৯  
