ফ্রান্সে লাল-সবুজ-বাদামী মৈত্রী পদটির জন্ম হয়, আর এর দ্বারা বামপন্থী , পরিবেশমনস্ক কৃষিবাদী , এবং ইসলামবাদীদের  এর কথিত মৈত্রীকে বোঝানো হয়। ১  ২  ৩  আবার এই পদটির দ্বারা শিল্প সমিতি কেন্দ্রিক বামপন্থী , পরিবেশমনস্ক কৃষিবাদী , এবং জাতীয়তাবাদীদেরকে  বোঝানো হয়। ৪  ৫  অনেক সময়ই এই পদটিকে ইহুদি-বিদ্বেষী, বিশ্বায়ন বিরোধী, যুক্তরাষ্ট্র বিরোধী বা পাশ্চাত্য বিরোধী মতাদর্শকে বোঝাতে বৃহৎ অর্থে ব্যবহার করা হয় যা বিভিন্ন দল এবং আন্দোলনের মতাদর্শ হয়ে থাকে। ৪  ৬ 
ফরাসী রচনাকার আলেক্সান্দ্রে দেল ভালে প্রথম ২০০২ সালের ২২ এপ্রিল Le Figaro সংবাদপত্রে "une alliance idéologique ... rouge-brun-vert"  এর কথা লেখেন, ৭  এবং তিনি ২০০৪ সালের জানুয়ারি মাসে Politique Internationale পত্রিকায় "Rouges-Bruns-Verts, l'étrange alliance" এর কথা লেখেন। ৮ 
দেল ভালে এর এই ইসলামবাদী মতাদর্শগত প্রবণতা নিয়ে লেখার ভিত্তি ছিল  তার পূর্বের লেখাগুলো যেখানে তিনি রোনাল্ড রেগানের রাষ্ট্রপতিত্বের সময় সোভিয়েত-আফগান যুদ্ধে আফগানি মুজাহিদিনদেরকে অস্ত্র দিয়ে সাহায্য করে সশস্ত্র ইসলামবাদ তৈরি করতে সাহায্য করার জন্য যুক্তরাষ্ট্র এবং পশ্চিম ইউরোপকে দোষারোপ করেছিলেন, ৯  যা পরবর্তিতে পাশ্চাত্যের শত্রু তৈরি করতে সাহায্য করেছিল। ২০১০ সালে, দেল ভালে ইতালিতে একটি রচনা প্রকাশ করেন যার শিরোনাম ছিল  "Rossi, Neri, Verdi: a convergenza degli Estremi opposti" । ১০ 
লাল-সবুজ-বাদামী  তত্ত্বের  পরবর্তী জনপ্রিয়তা তৈরি হয় ২০০৩ সালের ২৫ জানুয়ারিতে ফরাসী ইহুদি সংগঠন CRIF এর ভোজনসভায়  CRIF এর সভাপতি রজার কুকিয়েরম্যান এর একটি ভাষণ থেকে, এবং Le Monde নামক দৈনিকের ২০০৩ সালের ২৭/২৮ জানুয়ারির সংবাদপত্রের বিস্তৃত পরিসরে প্রচারণার মধ্য দিয়ে। কুকিয়েরম্যান "জাতিগত ক্রমোচ্চ শ্রেণীবিভাগের প্রতি স্মৃতিকাতর চরম দক্ষিণপন্থী" , "বিশ্বায়ন বিরোধী, পুঁজিবাদ বিরোধী, যুক্তরাষ্ট্র বিরোধী এবং জায়ন-বিরোধী চরম বামপন্থী" , এবং জোসে বোভে এর অনুসারীদের  ইহুদি-বিদ্বেষী ধারাকে বর্ণনা করতে ফরাসী পদ "alliance brun-vert-rouge" ব্যবহার করেছিলেন।
যুক্তরাজ্যে ২০০৩ সালে, রাজনীতিবিদ জর্জ গ্যালোয়ে ঘোষণা করেন যে, তিনি "লাল, সবুজ, যুদ্ধ-বিরোধী এবং মুসলিম এবং অন্যান্য সামাজিক দলগুলো যারা যুদ্ধের কারণে চরমপন্থী রূপ লাভ করেছে তাদেরকে একতাবদ্ধ করতে চান"। ১১ :৪০৭ এর কিছুকাল পর সাইমা ইয়াকুব এবং জর্জ মনবায়ট এর নেতৃত্বে সোশ্যালিস্ট ওয়ার্কারস পার্টি এবং মুসলিম এসোসিয়েশন অফ ব্রিটেইন রেসপেক্ট পার্টিতে মৈত্রীতে আবদ্ধ হয়, যার অধীনে গ্যালোয়ে দপ্তর পরিচালনা করতেন। প্রাথমিক পর্যায়ে রেসপেক্ট পার্টি গ্রীন পার্টি অফ ইংল্যান্ড এন্ড ওয়েলস এর সাথে একটি ইলেক্টোরাল চুক্তি করার চেষ্টা করেছিলেন, ১১ :407–408 ১২  কিন্তু গ্রীন পার্টি রেসপেক্ট পার্টি এর সাথে মৈত্রীবদ্ধ হবার প্রস্তাব প্রত্যাখ্যান করেন। গ্রীন পার্টি থেকে বলা হয়, উন্মুক্ততা এবং গণতন্ত্র সম্পর্কে গ্রীন পার্টির মূল্যবোধের সাথে রেসপেক্ট পার্টির মূল্যবোধ মেলে না, ১৩  ১৪  এবং অন্যান্য বিষয়গুলোতে রেসপেক্ট পার্টির রাজনৈতিক ভিত বিকশিত নয়। ১৪ 
যুক্তরাষ্ট্রে, বিকল্প বিশ্বায়ন আন্দোলনের সময় বিশ্ব বাণিজ্য সংস্থার বিরুদ্ধে ভিন্ন ভিন্ন দল নিয়ে এরকমই আরেকটি মৈত্রী গঠন করে। এই আন্দোলনে সাধারণ উদ্দেশ্যে ট্রেড ইউনিয়ন, নব্য লুডিট পরিবেশবাদী, এবং প্যাট বুকাননের মত পুরা-রক্ষণশীল জাতীয়তাবাদী একত্রিত হয়। ৫  বামপন্থী লেনোরা ফুলানির প্যাট বুকাননকে সমর্থন করতে দেখে অনেকেই অবাক হয়ে গিয়েছিল, এবং এটাকে লাল-সবুক-বাদামী মৈত্রীর একটি উদাহরণ হিসেবে ধরা যায়। ৬ 
