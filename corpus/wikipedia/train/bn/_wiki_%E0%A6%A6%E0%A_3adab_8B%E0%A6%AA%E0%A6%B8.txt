দ্য টু পোপস  হল ফের্নান্দো মেইরেয়েস পরিচালিত জীবনীভিত্তিক নাট্যধর্মী চলচ্চিত্র। অ্যান্থনি ম্যাকার্টেনের ২০১৭ সালের দ্য পোপ মঞ্চনাটক অবলম্বনে এর চিত্রনাট্য রচনা করেছেন ম্যাকার্টেন নিজেই। ২  এতে দুই নাম ভূমিকায় অভিনয় করেছেন অ্যান্থনি হপকিন্স ও জনাথন প্রাইস। ৩ 
২০১৯ সালের ৩১শে আগস্ট টেলুরাইড চলচ্চিত্র উৎসবে চলচ্চিত্রটির উদ্বোধনী প্রদর্শনী অনুষ্ঠিত হয়। ২০১৯ সালের ২৭শে নভেম্বর মার্কিন যুক্তরাষ্ট্রে এবং ২০১৯ সালের ২৯শে নভেম্বর যুক্তরাজ্যে এটি সীমিত পরিসরে মুক্তি দেওয়া হয়। ২০১৯ সালের ২০শে ডিসেম্বর থেকে নেটফ্লিক্সে এর ডিজিটাল স্ট্রিমিং শুরু হয়। টেলুরাইডে উদ্বোধনী প্রদর্শনীর পর চলচ্চিত্র অপ্রত্যাশিত হিট তকমা লাভ করে এবং প্রধান দুই অভিনেতার অভিনয় প্রশংসিত হয়। ৭৭তম গোল্ডেন গ্লোব পুরস্কারে চলচ্চিত্রটি সেরা নাট্যধর্মী চলচ্চিত্রসহ চারটি বিভাগে মনোনয়ন লাভ করে। ৪ 
২০১৯ সালের ৩১শে আগস্ট টেলুরাইড চলচ্চিত্র উৎসবে দ্য টু পোপস চলচ্চিত্রটির উদ্বোধনী প্রদর্শনী অনুষ্ঠিত হয়। ৫  এটি ২০১৯ সালের ৯ই সেপ্টেম্বর টরন্টো আন্তর্জাতিক চলচ্চিত্র উৎসবে প্রদর্শিত হয়। ৬  নেটফ্লিক্স ২৭শে নভেম্বর মার্কিন যুক্তরাষ্ট্রে এবং ২০১৯ সালের ২৯শে নভেম্বর যুক্তরাজ্যে সীমিত পরিসরে ছবিটি মুক্তি দেয়। ২০১৯ সালের ২০শে ডিসেম্বর থেকে নেটফ্লিক্সে এর ডিজিটাল স্ট্রিমিং শুরু হয়। ৭ 
