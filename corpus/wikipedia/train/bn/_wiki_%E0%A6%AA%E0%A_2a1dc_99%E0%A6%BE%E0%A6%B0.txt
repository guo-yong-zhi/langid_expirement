পিটার আলবার্ট ডেভিড সিঙার   একজন অস্ট্রেলীয় নৈতিক দার্শনিক। তিনি মার্কিন যুক্তরাষ্ট্রের প্রিন্সটন ইউনিভার্সিটি বিশ্ববিদ্যালয়ের জীবনীতিবিদ্যা বিষয়ের অধ্যাপক এবং অস্ট্রেলিয়ার ইউনিভার্সিটি অফ মেলবোর্ন বিশ্ববিদ্যালয়ের বিশিষ্ট সাম্মানিক অধ্যাপক। তার বিশেষায়িত ক্ষেত্রটি হল ব্যবহারিক নীতিবিদ্যা। তিনি ধর্মনিরপেক্ষ ও উপযোগবাদী দৃষ্টিকোণ থেকে নৈতিক বিষয়গুলি আলোচনা করেন। তিনি ১৯৭৫ সালে অ্যানিমাল লিবারেশন  নামের গ্রন্থটি প্রকাশ করে খ্যাতি লাভ করেন। তিনি বইটিতে নিরামিষাশী খাদ্যাভ্যাসের পক্ষে লেখেন। এছাড়া তিনি ফ্যামিন, অ্যাফ্লুয়েন্স অ্যান্ড মোর‍্যালিটি  নামক প্রবন্ধটির জন্য সুপরিচিত, যাতে তিনি বিশ্বের দরিদ্রদেরকে আর্থিক সহায়তা দানের পক্ষে যুক্তি প্রদান করেন।
