চেঙ্গী বাংলাদেশের খাগড়াছড়ি জেলার অন্তর্গত পানছড়ি উপজেলার একটি ইউনিয়ন।
পানছড়ি উপজেলার উত্তরাংশে চেঙ্গী ইউনিয়নের অবস্থান। এ ইউনিয়নের পূর্বে ও দক্ষিণে পানছড়ি ইউনিয়ন, পশ্চিমে লোগাং ইউনিয়ন এবং উত্তরে ভারতের ত্রিপুরা প্রদেশ অবস্থিত।
চেঙ্গী ইউনিয়ন পানছড়ি উপজেলার আওতাধীন ২নং ইউনিয়ন পরিষদ। এ ইউনিয়নের প্রশাসনিক কার্যক্রম পানছড়ি থানার আওতাধীন। এটি জাতীয় সংসদের ২৯৮নং নির্বাচনী এলাকা পার্বত্য খাগড়াছড়ি এর অংশ।
চেঙ্গী ইউনিয়নের পশ্চিম সীমান্ত দিয়ে প্রবাহিত হচ্ছে চেঙ্গী নদী।
