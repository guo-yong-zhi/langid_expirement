সিমবিয়ান সি প্লাস প্লাস একটি বিশেষ রকমের প্রোগ্রামিং পরিভাষা । এটি সিমবিয়ান অপারেটিং সিস্টেম  দ্বারা চালিত মোবাইল ফোনসমুহে সফট্ওয়্যার তৈরি করতে ব্যবহার করা হয়ে থাকে। এটি মূলত সি++  এর একটি সামান্য পরিবর্তিত রূপ । মোবাইল ফোনসমূহের স্বল্প স্মৃতি ও কার্যক্ষমতায় কাজ করার উপযোগী করে গড়ে তোলা হয়েছে।
সিমবিয়ান সি++ এর বিবর্তনের ইতিহাস সিমবিয়ান অপারেটিং সিস্টেম এর বিবর্তনের সাথে যুক্ত । ১৯৮০ সালে সায়ন  নামে একটি কোম্পানি প্রতিষ্ঠিত হয় যারা PDA যন্ত্র তৈরি করে থাকে । প্রতিষ্ঠিত হবার কয়েক বছরের মধ্যেই তারা ব্যাপক সফলতা লাভ করে । তাদের PDA যন্ত্রগুলির সহজভাবে ব্যবহার যোগ্য KeyBoard, ছোট আকৃতি, এবং কম শক্তিতে বেশি সময় ধরে চলার উপযোগী ছিল । ১৯৯৭ সালে সায়ন তাদের চতুর্থ প্রজন্মের Operating System সহ Series 5 PDA বাজারে ছাড়ে । এর আগের প্রজন্মের যন্ত্রগুলিতে SIBO  ব্যবহার করা হয়েছিল । ১৯৮০ সাল থেকে ১৯৯০ সালের মধ্যে যন্ত্রের আকৃতি ছোট হতে থাকে এবং একই সাথে যন্ত্রগুলি ব্যপক জনপ্রিয়তা পেয়ে যায় । একারণে ৯০ এর দশকের মাঝামাঝি সময় থেকে মোবাইল যন্ত্রের প্রস্তুতকারীরা একটি উপযুক্ত Operating System এর খোঁজ করতে থাকে যেটিকে সহজভাবে মোবাইল ফোনসমূহে ব্যবহার করা যাবে । এই লক্ষে ১৯৯৮ সালের জুন মাসে সিমবিয়ান প্রতিষ্ঠিত হয় । এটি প্রতিষ্ঠিত হয় সায়ন এর Software Division এর সাহায্যে । এটি নকিয়া,এরিকসন,মটোরোলা,প্যানাসনিক এবং সায়ন এর যুগ্ম সম্পত্তি ছিল । এর সদর দপ্তর এবং প্রধান কার্যালয় ছিল লন্ডন এ । সিমবিয়ান কে মূলত মোবাইল ফোনসমূহে ব্যবহার করার সিদ্ধান্ত নেয়া হয়, হাতে পরিবহনযোগ্য কম্পিউটার সমূহে নয় । এজন্য এর একটি নতুন নামকরণ করা হয় ইপোক । প্রতিষ্ঠিত হবার এক বছরের মধ্যে সিমবিয়ান কোম্পানি EPOC Release 5 বাজারে ছাড়ে ।
