ডিইডব্লিউ হাই স্পিড প্যাট্রোল বোট  হলো বাংলাদেশে নির্মিত কম্পোজিট ম্যাটেরিয়াল প্যাট্রোল বোটের শ্রেণী যা বাংলাদেশ নৌবাহিনী এবং বাংলাদেশ কোস্ট গার্ড কর্তৃক ব্যবহৃত হয়। এই জাহাজগুলো নর্থ সি বোটস, ইন্দোনেশিয়া কোম্পানির প্রযুক্তিগত সহায়তায় ডকইয়ার্ড অ্যান্ড ইঞ্জিনিয়ারিং ওয়ার্কস লিমিটেড-এ নির্মাণ করা হয়। এক্স-১২ কম্ব্যাট ক্রাফট সিরিজের উপর ভিত্তি করে নির্মিত প্রতিটি জাহাজ নদী এবং উপকূলবর্তী অঞ্চলে টহল প্রদান, উদ্ধার ও অনুসন্ধান কার্যক্রম, অবৈধ অনুপ্রবেশ ও চোরাচালান রোধ, জলদস্যূতা দমন, মৎস্য ও প্রাকৃতিক সম্পদ রক্ষায় কার্যকরী ভূমিকা রাখতে সক্ষম। এছাড়াও জাহাজগুলো দুর্যোগ কালীন সময়ে উদ্ধার অভিযান পরিচালনা ও দুর্যোগ পরবর্তী ত্রাণ তৎপরতা কার্যক্রমে অংশগ্রহণ করতে সক্ষম। ১  ২  ৩  ৪  ৫  ৬  ৭  ৮  ৯  ১০  ১১  ১২ 
সশস্ত্র বাহিনীর জন্য গৃহীত দীর্ঘমেয়াদী আধুনিকায়ন পরিকল্পনার অংশ হিসেবে বাংলাদেশ সরকার দেশীয় উৎস থেকে সমরাস্ত্র সংগ্রহ বৃদ্ধির সিদ্ধান্ত গ্রহণ করে। এরই ধারাবাহিকতায় বাংলাদেশ নৌবাহিনী এবং বাংলাদেশ কোস্ট গার্ড এর জন্য ডকইয়ার্ড অ্যান্ড ইঞ্জিনিয়ারিং ওয়ার্কস লিমিটেড এ জাহাজ নির্মানের পদক্ষেপ নেয়া হয়। জাহাজ নির্মাণে প্রয়োজনীয় নকশা ও প্রযুক্তি সরবরাহ করে নর্থ সি বোটস, ইন্দোনেশিয়া। ২৫ মে, ২০১৫ সালে কিল লেয়িং অনুষ্ঠানের মাধ্যমে আনুষ্ঠানিকভাবে বাংলাদেশ নৌবাহিনীর জন্য ৮টি বোট নির্মাণ কাজের সূচনা হয়। আন্তর্জাতিক খ্যাতিসম্পন্ন ফ্রান্স ভিত্তিক ক্লাসিফিকেশন সোসাইটি ব্যুরো ভেরিটাস  এর নীতিমালা অনুসরন করে জাহাজটি নির্মিত হয়।
ডিইডব্লিউ হাই স্পিড প্যাট্রোল বোট -শ্রেণীর প্রতিটি জাহাজের দৈর্ঘ্য ১১.৭০ মিটার , প্রস্থ ৩.৫৪ মিটার  এবং গভীরতা ০.৮৪ মিটার । প্রতিটি জাহাজে রয়েছে ২টি ওয়াটারজেট প্রপালশন ভলবো পেন্টা ৪৩৫ অশ্বশক্তি  ডিজেল ইঞ্জিন এবং ২টি জেডএফ ২৮৬ ৪ রেশিও গিয়ারবক্স। ফলে জাহাজগুলো সর্বোচ্চ ৩৫ নট  গতিতে চলছে সক্ষম। এছাড়াও জাহাজগুলো ৩ জন ক্রু এবং ৮ জন সৈন্য বহন করতে পারে।
