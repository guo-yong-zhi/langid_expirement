নামাজগড় গাউসুল আজম কামিল মাদ্রাসা রাজশাহী বিভাগের নওগাঁ জেলার সদর উপজেলার পার নওগাঁ  নামক স্থানে অবস্থিত একটি বিখ্যাত আলিয়া মাদ্রাসা। ১  ২  ৩  এই মাদরাসাটিকে সংক্ষেপে নামাজগড় মাদরাসা বলা হয়। মাদরাসাটি ১৯৫১ সালে প্রতিষ্ঠিত হয়েছিলো, বর্তমানে মাদরাসা বোর্ডের দাখিল ও আলিম পরীক্ষার রাজশাহী বিভাগের শীর্ষস্থানীয় ফলাফল করতে দেখা যায়। ৪  এই মাদরাসায় এবতেদায়ী, দাখিল , আলীম ,ফাজিল ও কামিল শ্রেণীতে আল কুরআন, আল হাদিস সহ সবগুলো বিভাগ চালু রয়েছে। ইসলামী আরবী বিশ্ববিদ্যালয় এর অধীনে ফাজিল অনার্স ও কামিল মাষ্টার্স ,এছাড়াও কারিগরি বোর্ডের অধীনে ভোকেশনাল  ট্রেড সমুহ , বি এম টি, ও কৃষি ডিপ্লোমা চালু রয়েছে। এই মাদরাসাটি ইসলামী আরবি বিশ্ববিদ্যালয় এর অধীনে নামাজগড় গাউসুল আজম ট্রাস্ট কর্তৃক পরিচালিত। এই মাদরাসার বর্তমান অধ্যক্ষের নাম পি এম আদম আলী। গভর্নিং বডির সভাপতি মো: আবদুস সাত্তার।  ১ 
নামাজগড় গাউসুল আজম কামিল মাদ্রাসা ১ জানুয়ারি ১৯৫১ সালে প্রতিষ্ঠা করা হয়। এবং পাকিস্তান সরকার কর্তৃক ৬ ডিসেম্বর ১৯৬৯ সালে স্বীকৃতি প্রদান করা হয়। ৫  বর্তমানে এটি একটি কামিল মাদ্রাসা, যা আলিয়া মাদ্রাসা শিক্ষা ব্যবস্থার সর্বোচ্চ ধাপ। ২০০২ সালে কারিগরি শিক্ষা বোর্ডের অধীনে কারিগরি শিক্ষা চালু করে। অর্থাৎ আরবি বিশ্ববিদ্যালয়, বাংলাদেশ মাদরাসা শিক্ষা বোর্ড, ও বাংলাদেশ কারিগরি শিক্ষা বোর্ড এর সমন্বয়ে একটি বহুমুখী প্রতিষ্ঠান। ২০২০ সালে এই মাদ্রাসার শিক্ষার্থীদের জঙ্গিবিরোধী কার্যক্রমে সক্রিয় দেখা যায়। ১  ২ 
এই মাদ্রাসার বিজ্ঞান বিভাগের শিক্ষার্থীদের জন্য গবেষণা ও ল্যাব ক্লাস করার জন্য উন্নতমানের বিজ্ঞানানার প্রতিষ্ঠা করা হয়েছে। এখানে ছাত্ররা পাঠদান সময়ে ও অবসর সময়ে গবেষণা ও পরীক্ষা-নিরীক্ষা করতে পারে। মাদ্রাসার ছাত্ররা নিয়মিত বিভিন্ন বিজ্ঞান মেলায় অংশগ্রহণ করে থাকে। ৬ 
মাদ্রাসার সকল শিক্ষার্থীদের জন্য উন্মুক্ত লাইব্রেরি রয়েছে। দাখিল থেকে শুরু করে কামিল পর্যায়ের সকল শিক্ষার্থীরা এখান থেকে বই ধার নিয়ে পড়াশোনা করতে পারে। মাদ্রাসার গ্রন্থাগারে আল কুরআন, আল হাদিস, তাফসীর, আল ফিকহ, ইসলামের ইতিহাস প্রভৃতি বিষয়ের উপর বহু মূল্যবান বই রয়েছে। মাদ্রাসার শিক্ষক ও শিক্ষার্থীরা এই লাইব্রেরীতে এসে পড়াশোনাও করতে পারে।
