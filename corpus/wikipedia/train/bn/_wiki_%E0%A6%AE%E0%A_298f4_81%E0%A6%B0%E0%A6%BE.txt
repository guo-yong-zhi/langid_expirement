মোমোকো সাকুরা  ছিলেন শিমিজু, শিজুওকা অঞ্চলের একজন জাপানি মাঙ্গাকা। ১   তিনি দীর্ঘমেয়াদী মাঙ্গা চিবি মারুকো-চ্যানের স্রষ্টা হিসাবে সর্বাধিক পরিচিত।
তার আসল নাম ছিল মিকি মিউরা। ২  তার জন্ম ৮ মে ১৯৬৫ সালে। তার আসল নাম ও তার ব্যক্তিগত জীবন সম্পর্কে খুব কমই তথ্য তিনি প্রকাশ করেছেন। 
সাকুরা ১৯৮৪ সালে একজন শিল্পী হিসাবে আত্মপ্রকাশ করেন। ২ তার সৃষ্টি চিবি মারুকো-চ্যান রিবনে ১৯৮৬ থেকে ১৯৯৬ সাল পর্যন্ত প্রকাশিত হয়েছিল। এটি তিনি তার নিজের শৈশবের উপর ভিত্তি করে রচনা করেছিলেন, কাহিনীর পটভুমী ১৯৭৪ সালের জাপানের শহরতলি অঞ্চল। চিবি মারুকো-চ্যানের উপর ভিত্তি করে একটি অ্যনিমে সিরিজ ১৯৯০ থেকে ১৯৯২ পর্যন্ত প্রচারিত হয়েছিল এবং এক দ্বিতীয় সিরিজটি ১৯৯৫ সালে শুরু করেছিল যা আজও চলছে।
সাকুরা পরাবাস্তব ফ্যান্টাসি সিরিজ কোজি-কোজির  নির্মাতা ছিলেন যা ১৯৯৭ থেকে ১৯৯৯ পর্যন্ত চলেছিল। তিনি মার্ভেলাস ইন্টারেক্টিভের সাথে ড্রিমকাস্টের টাইটেল তৈরিতে ও সাকুরা মোমোকো গেকিজো কোজি-কোজিতে কাজ করেছেন। গেম বয় অ্যাডভান্স  সাকুরা মোমোকো নো উকিউকি কার্নিভাল তৈরিতে নিন্টেন্ডোর সাথে তিনি একসাথে কাজ করেছেন। ২০০৫ সালে, তিনি এক্সবক্স ৩৬০ এভরি পার্টি শিরোনামের জন্য চরিত্রগুলি এঁকেছিলেন।
সাকুরার কাজে সঙ্গীত এক বিশেষ প্রভাব ফেলেছিল। চিবি মারুকো-চ্যানের প্রারম্ভিক সংগ্রহগুলিতে এবং কোজি-কোজির পরাবাস্তব জগতে প্রায়শই এই প্রভাব দেখা যায়। ৩ 
সাকুরা ১৫ আগস্ট, ২০১৮ সালে ৫৩ বছর বয়সে স্তন ক্যান্সারে মারা যান। ১  তার মৃত্যুর আগে তিনি সঙ্গীতশিল্পী কাজুয়োশি সাইতোর জন্য একটি গান লিখেছিলেন। সাইতো তার ২০১৯ সালের গান ইতসুমো নো ফুকেইতে তার রচিত পংক্তি ব্যবহার করেছেন এবং সেই গান চিবি মারুকো-চ্যান অ্যানিমের শেষ দৃশ্যের গান হিসাবে ব্যবহার হয়েছে। ৪ 
১৯৮৯ সালে, তিনি চিবি মারুকো-চ্যানের জন্য শোজোর জন্য কোডানশা মাঙ্গা পুরস্কার পান। ৫ 
