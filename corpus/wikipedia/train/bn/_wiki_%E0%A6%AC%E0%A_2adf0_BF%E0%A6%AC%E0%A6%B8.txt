সুনিদ্রার প্রয়োজনীয়তা তুলে ধরতে ২০০৮ সাল থেকে World Association of Sleep Medicine বিশ্ব নিদ্রা দিবস পালন করার সিদ্ধান্ত নেয়। প্রতি বছর মার্চ মাসে মহাবিষুবের আগের শুক্রবার এ দিনটি পালন করা হয়। ১  এ দিনটির মূল লক্ষ্য হচ্ছে সুস্থ্যতার জন্য সুনিদ্রার প্রয়োজনীয়তা এবং নিদ্রাহীনতা ও এর চিকিৎসা, নিবারণ, শিক্ষা জনসমক্ষে তুলে ধরা।
বিশ্ব নিদ্রা দিবসের মাধ্যমে প্রতি বছর World Sleep Society ঘুমের প্রয়োজনীয়তা এবং সমাজে এর প্রভাবের ব্যাপারে জনসচেনতা সৃষ্টি করে।
ঘুম মানুষের একটি অত্যাবশ্যকীয় শরীরতান্ত্রিক প্রক্রিয়া। পরিমিত ঘুম সুস্বাস্থ্য নিশ্চিত করে। হৃদ্‌রোগসহ নানা রোগের ঝুঁকিও কমায়। প্রতিদিন ছয় থেকে সাত ঘণ্টা ঘুমানো দরকার। নির্দিষ্ট এই ঘুম হলে প্রতিদিন সকালে আমরা সুস্থ অনুভূতি দিয়ে দিন শুরু করতে পারি। নয়তো অনিদ্রায় শরীরে বিভিন্ন শারীরিক সমস্যা দেখা দেয়।
নিদ্রাহীনতার ফলে স্বাস্থ্যহানীর হুমকিতে আছে বিশ্বের জনসংখ্যার ৪৫% মানুষ!
২০১৭ সালের ১৭ই মার্চ বিশ্ব নিদ্রা দিবস টুইটারে জনপ্রিয়তা পায়৷ জনপ্রিয় ভারতীয় অভিনেতা অমিতাভ বচ্চন টুইট করেন যে "আগামীকাল ১৭ই মার্চ বিশ্ব নিদ্রা দিবস। এর মানে কি!?"  ২ 
বিশ্ব নিদ্রা দিবস সমালোচিত হওয়ার কারণ অনেকেই মনে করেন যে এই দিবসটি ঘুমকে কোনো পণ্যের সাথে তুলনা করে এবং প্রত্যেককেই গভীর ঘুমে নিমজ্জিত হওয়ার বিষয়টিকে উৎসাহিত করে।  ৩ 
নিদ্রাহীনতার ফলে বিভিন্ন দেশের আর্থিক ক্ষতি অনুমান করা হয় যে যুক্তরাষ্ট্রে প্রতি বছর নিদ্রাহীনতার কারণে ৪০০ বিলিয়ন মার্কিন ডলার ক্ষতি হয়, জাপানে ক্ষতি হয় ১৩৮ বিলিয়ন মার্কিন ডলার, যুক্তরাজ্যে ৫০ বিলিয়ন ও কানাডায় ২১ বিলিয়ন মার্কিন ডলার৷ তথ্যসূত্র প্রয়োজন 
প্রতিবছর মার্চ মাসে মহাবিষুবের আগে শুক্রবার এ দিনটি পালন করা হয়। বিশ্ব নিদ্রা দিবস সর্বপ্রথম উদ্‌যাপন করা হয় ২০০৮ সালের ১৪ই মার্চ। ইন্টারনেট ও বিশ্বব্যাপী এই দিনে ঘুমবিষয়ক ও স্বাস্থ্যবিষয়ক আলোচনা, উপস্থাপনা ও প্রদর্শনীর ব্যবস্থা করা হয়।
