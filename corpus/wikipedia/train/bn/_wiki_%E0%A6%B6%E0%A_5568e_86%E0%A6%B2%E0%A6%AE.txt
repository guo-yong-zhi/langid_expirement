শাহীনূর আলম শাহীন  একজন বাংলাদেশী চলচ্চিত্র অভিনেতা ছিলেন। ১ 
মঞ্চ নাটকের মাধ্যমে অভিনয়ের শুরু এরপর ১৯৮৬ সালের এফডিসির নতুন মুখের সন্ধানের মাধ্যমে চলচ্চিত্রে অভিনয় করার সুযোগ পান। ২  ৩  ৪  তার প্রথম মুক্তিপ্রাপ্ত চলচ্চিত্র মায়ের কান্না , ৫  ৬  তার উল্লেখযোগ্য ছবি ঘাটের মাঝি, এক পলকে, গরিবের সংসার, তেজী, চাঁদাবাজ, প্রেম প্রতিশোধ, টাইগার, রাগ-অনুরাগ, দাগী সন্তান, বাঘা-বাঘিনী, আলিফ লায়লা, স্বপ্নের নায়ক, আঞ্জুমান, অজানা শত্রু, দেশদ্রোহী, প্রেম দিওয়ানা, আমার মা, পাগলা বাবুল, হঠাৎ বৃষ্টি, শক্তির লড়াই, দলপতি, পাপী সন্তান, ঢাকাইয়া মাস্তান, বিগবস, বাবা, বাঘের বাচ্চা, বিদ্রোহী সালাউদ্দিন, তেজী পুরুষ ইত্যাদি। ৬  এছাড়া তিনি মার্শাল আর্টে ব্ল্যাকবেল্ট বিজয়ী ছিলেন। ৬  ৭ 
প্রায় ১৫০ সিনেমায় অভিনয় করা এই অভিনেতা অনেকদিন ধরেই দূরে ছিলেন সিনেমা থেকে। ৮  বেশ কিছুদিন অসুস্থ থাকার পর শেষজীবনে তিনি গাউছিয়ায় কাপড়ের ব্যবসার সাথে জড়িত ছিলেন। ২  ৫  ৬  ৯  ১০  ১১ 
