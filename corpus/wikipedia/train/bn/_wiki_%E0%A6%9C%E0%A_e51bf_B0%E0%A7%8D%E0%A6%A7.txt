জল গোলার্ধ এবং স্থল গোলার্ধ হলো পৃথিবীর গোলার্ধদ্বয় যা যথাক্রমে পৃথিবীর সম্ভাব্য সর্ববৃহৎ ভূমি ও মহাসাগরীয় এলাকা জুড়ে বিস্তৃত। সংজ্ঞা অনুসারে  এই গোলার্ধ দুটি একে অন্যকে পরস্পর ছেদ করে না, বরং আলাদা আলাদা অংশ।
গোলার্ধ নিরূপণ ক্ষেত্রবিশেষে সামান্য কিছুটা পরিবর্তিত হয়ে থাকে। স্থল গোলার্ধের কেন্দ্র নির্ধারণ করা হয় ৪৭°১৩′ উত্তর অক্ষাংশ এবং ১°৩২′ পশ্চিম দ্রাঘিমাংশের ছেদ বিন্দুতে । ১  জল গোলার্ধের কেন্দ্র স্থল গোলার্ধের কেন্দ্রের ঠিক বিপরীতে এবং তাই এটি ৪৭°১৩′ দক্ষিণ অক্ষাংশ এবং ১৭৮°২৮′ পূর্ব দ্রাঘিমাংশের ছেদ বিন্দুতে  অবস্থিত। ১ 
আবার, একটি বিকল্প স্থল গোলার্ধের কেন্দ্র নির্ধারণ করা হয় ৪৭°২৪′৪২″ উত্তর অক্ষাংশ এবং ২°৩৭′১৫″ পশ্চিম দ্রাঘিমাংশের ছেদ বিন্দুতে । ২  ৩  ফলে, জল গোলার্ধের কেন্দ্রের অবস্থান হচ্ছে ৪৭°২৪′৪২″ দক্ষিণ অক্ষাংশ এবং ১৭৭°২২′৪৫″ পূর্ব দ্রাঘিমাংশের ছেদ বিন্দুতে ।
নিচের সারণিতে আলফনস বার্গেটের গণনাকৃত হিসাব মতে জল এবং স্থল গোলার্ধের প্রতিটি মহাদেশের ভূমি এলাকা ও জলভাগের অনুমানিক বিস্তরণ দেয়া হলো -
