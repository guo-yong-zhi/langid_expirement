আন্তর্জাতিক অপরাধ ট্রাইবুনাল  বাংলাদেশে প্রতিষ্ঠিত একটি অপরাধ ট্রাইব্যুনাল যার উদ্দেশ্য ১৯৭১ সালে বাংলাদেশের স্বাধীনতা যুদ্ধ চলাকালে সংঘটিত আন্তর্জাতিক অপরাধসমূহের বিচার করা। এর আওতায় পড়ে যুদ্ধাপরাধ, গণহত্যা, মানবতার বিরুদ্ধে অপরাধ এবং শান্তির বিরুদ্ধে অপরাধ। ১  বাংলাদেশে ২০০৮ সালের সাধারণ নির্বাচনের সময় আওয়ামী লীগ নামক রাজনৈতিক দলটির অন্যতম প্রধান রাজনৈতিক ইশতেহার ছিল যুদ্ধাপরাধীদের বিচার প্রক্রিয়া শুরু করা। সে নির্বাচনে তারা নিরংকুশ সংখ্যাগরিষ্ঠতা লাভ করে বিজয়ী হয়। প্রতিশ্রুতি অনুযায়ী আওয়ামী লীগের একজন সাংসদ ২০০৯ সালের ২৯শে জানুয়ারি জাতীয় সংসদে যুদ্ধাপরাধীদের বিচারের প্রস্তাব পেশ করলে তা সর্বসম্মতিক্রমে গৃহীত হয়। ২  অবশেষে বাংলাদেশের স্বাধীনতা লাভের ৩৯ বছর পর যুদ্ধাপরাধের দায়ে অভিযুক্তদের বিচারের জন্য ২০১০ সালের ২৫শে মার্চ ট্রাইবুনাল, আইনজীবী প্যানেল এবং তদন্ত সংস্থা গঠন করা হয়। ৩ 
এই নিবন্ধে বাংলাদেশের এই ট্রাইবুনালের দিনলিপি লিপিবদ্ধ করা হয়েছে।
সকালে জামায়াতের সাবেক আমির গোলাম আযমের বিরুদ্ধে ব্রাহ্মণবাড়িয়ায় মানবতাবিরোধী অপরাধের অভিযোগের তদন্ত শুরু করে ট্রাইব্যুনালের তদন্ত দল। তারা ১৯৭১ সালে ব্রাহ্মণবাড়িয়ায় উপপরিদর্শক শিরু মিয়া ও তার ছেলে হত্যার দায়ে দায়ের করা অভিযোগের তদন্ত করেছেন। তদন্তের প্রথম দিন দলটি ব্রাহ্মণবাড়িয়ার পুরাতন এবং নতুন জেলখানা, কুরুলিয়া ব্রিজের কাছে অবস্থিত গণকবর, পইরতলা বধ্যভূমি পরিদর্শন করে। তদন্ত দল ঐদিন বিকেলে কয়েকজন প্রত্যক্ষদর্শীর সাক্ষ্য নেন। ২৫  ২৬ 
সাঈদীর অনুপস্থিতিতে বিচারপতি নিজামুল হকের নেতৃত্বে তিন সদস্যের ট্রাইব্যুনাল ১২ই অক্টোবর শুনানির পরবর্তী তারিখ ঘোষণা করে। গত ২১শে সেপ্টেম্বর সাঈদী হঠাৎ অসুস্থ হয়ে পড়ায় ২২শে সেপ্টেম্বর তাকে আদালতে উপস্থিত করা হয়নি বলে কারা কর্তৃপক্ষ জানায়। আদালতের কার্যক্রমের শুরুতে রাষ্ট্রপক্ষের প্রসিকিউটর সৈয়দ হায়দার আলী সাঈদীর গ্রেপ্তারি পরোয়ানা জারির পক্ষে ২১শে সেপ্টেম্বর তারিখে দেওয়া আবেদনের সঙ্গে একটি সম্পূরক আবেদন পেশ করেন। ৩২ 
আদালত মানবতাবিরোধী অপরাধের দায়ে অভিযুক্ত সালাউদ্দিন কাদের চৌধুরীকে ১৯শে এপ্রিল পর্যন্ত আটক রাখার নির্দেশ দেয়। আদালতের কার্যক্রম চলার সময় চৌধুরীর পক্ষে দায়ের করা চারটি আবেদনের মধ্যে তিনটি খারিজ এবং একটি নিষ্পত্তি হয়। ট্রাইব্যুনাল যত দ্রুত সম্ভব চৌধুরীর মানবতাবিরোধী অপরাধে সংশ্লিষ্টতার বিষয়ে তদন্ত দলকে একটি পূর্ণাঙ্গ তদন্ত রিপোর্ট আদালতকে সরবরাহ করার নির্দেশনাও দেয়। ৩৭  ৩৮ 
