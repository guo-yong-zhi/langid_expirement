ফজিলাতুন্নেসা বাপ্পী  একজন বাংলাদেশি আইনজীবী, রাজনীতিবিদ এবং নবম ও দশম জাতীয় সংসদের সংরক্ষিত নারী আসনের সংসদ সদস্য ছিলেন।
ফজিলাতুন্নেসা বাপ্পী ১৯৭০ সালের ৩১ ডিসেম্বর নড়াইলে জন্মগ্রহণ করেন। ১  ২  তিনি আন্তর্জাতিক অপরাধ ট্রাইব্যুনালের কৌঁসুলি ছিলেন। ৩  এছাড়া, তিনি সহকারী অ্যাটর্নি জেনারেল হিসেবেও দায়িত্ব পালন করেছেন। ৪ 
পেশায় আইনজীবী ফজিলাতুন্নেসা বাপ্পী ছাত্রাবস্থা থেকেই বাংলাদেশ আওয়ামী লীগের রাজনীতির সাথে যুক্ত ছিলেন। ১  ২০১১ সালে তিনি সংরক্ষিত নারী আসন-৪৭ এর সংসদ সদস্য হিসেবে নির্বাচিত হয়েছিলেন। ৪  ২০১৪ সালে আওয়ামী লীগ সরকার গঠন করার পর তিনি ১৯ মার্চ সংরক্ষিত নারী আসন-৩০ থেকে দ্বিতীয়বার সংসদ সদস্য হন। ৫  ৬ 
ফজিলাতুন্নেসা বাপ্পী ২০২০ সালের ২ জানুয়ারি ঢাকার বঙ্গবন্ধু শেখ মুজিব মেডিকেল বিশ্ববিদ্যালয় হাসপাতালে ৪৯ বছর বয়সে মৃত্যুবরণ করেন। ৩  ৭  ৮ 
