পাওলো কোয়েলহো  একজন ব্রাজিলীয় ঔপন্যাসিক এবং গীতিকার। তিনি ব্রাজিলের রাজধানী রিও ডি জেনেইরোতে জন্মগ্রহণ করেন। তার সবচেয়ে বিখ্যত উপন্যাসের নাম দ্যা আলকেমিস্ট যা ৮০ টি ভাষায় অনূদিত হয়েছে। ১  তার লেখায় ভালোবাসা, আধ্যাত্মিকতা এবং দর্শনের প্রভাব মুখ্য। আলকেমিস্ট বইটিতে গল্পের নায়কের সাথে আফ্রিকায় এক আলকেমিস্টের সাক্ষাৎ হয়। সেখান থেকেই কাহিনীর শুরু। কোয়েলু জাতীয় ও আন্তর্জাতিক বেশ কিছু পুরস্কারে ভূষিত হয়েছেন এবং তার এই বইটি একটি পাবলিশিং ফেনোমেনা হিসেবে স্বীকৃতি পেয়েছে।
কোয়েলুর জন্ম ব্রাজিলের রাজধানী রিও ডি জেনেইরোতে। সেখানেই প্রাথমিক শিক্ষা এবং পরবর্তীতে আইন শিক্ষার শুরু। কিন্তু ১৯৭০ সালে তিনি ভ্রমণের উদ্দেশ্যে পড়াশোনা ছেড়ে দেন। ঘুরে বেড়ান মেক্সিকো, পেরু, বলিভিয়া এবং চিলি সহ ইউরোপ ও উত্তর আফ্রিকার বিভিন্ন দেশে। তারপরই শুরু করেন লেখালেখি। অনেক বিখ্যাত ব্রাজিলীয় গায়কদের গান তিনি রচনা করেছেন যাদের মধ্য আছেন এলিস রেজিনা ও রিটা লি। গানের জগতে সবচেয়ে গুরুত্বপূর্ণ কাজটি করেছেন Raul Seixas-এর সাথে। তারা একসাথে Eu nasci há dez mil anos atrás  এবং Gita and Al Capone এর মত বিখ্যাত গানসহ প্রায় ৬০ টি গান রচনা করেন।
Seixas কোয়েলুকে যোগাযোগের এক অভিনব জাদু শিক্ষা দেন। এটি এমন একটি তথ্য যা বোঝার জন্য যথেষ্ট সহজ যদিও তাতে বাস করা সবচেয়ে কঠিন। এটি প্রার্থনার এক বিশেষ পদ্ধতি।
