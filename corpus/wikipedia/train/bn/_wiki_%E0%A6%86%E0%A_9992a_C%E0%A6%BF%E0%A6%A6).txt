আনোয়ারা বেগম ছিলেন একজন বাংলাদেশী শিক্ষাবিদ। তিনি বাংলাদেশের প্রথম নারী উপাচার্য। ১  শিক্ষা ক্ষেত্রে তার বিশেষ অবদানের জন্য ২০০৬ সালে বাংলাদেশ সরকারের পক্ষ থেকে তাকে একুশে পদক প্রদান করা হয়। ২  তিনি বাংলাদেশের একজন প্রাক্তন ফার্স্ট লেডি। ৩ 
আনোয়ারা বেগম ঢাকা বিশ্ববিদ্যালয়ের প্রাণিবিদ্যা বিভাগের অধ্যাপক ছিলেন। ৪  পরবর্তীতে তিনি প্রাণিবিদ্যা বিভাগের চেয়ারম্যান ও শামসুন নাহার হলের প্রাধ্যক্ষ হিসেবে দায়িত্ব পালন করেন। ৩  আনোয়ারা বেগম ছিলেন ঢাকার অন্যতম একটি বেসরকারি বিশ্ববিদ্যালয় অতীশ দীপঙ্কর বিজ্ঞান ও প্রযুক্তি বিশ্ববিদ্যালয়ের প্রতিষ্ঠাতা উপাচার্য এবং এর ট্রাস্টি বোর্ডের প্রথম চেয়ারম্যান সহ সদস্য ছিলেন। ৫  ৬ 
সাবেক রাষ্ট্রপতি ইয়াজউদ্দিন আহম্মেদের স্ত্রী হওয়ার সুবাদে তিনি ছিলেন বাংলাদেশের ফার্স্ট লেডি। তৎকালীন রাষ্ট্রপতি জিল্লুর রহমানের স্ত্রী আইভি রহমান ২১ আগস্টের গ্রেনেড হামলাজনিত কারণে ২৪ আগস্ট, ২০০৪ সালে প্রয়াত হন। তার মৃত্যুর ফলে ইয়াজউদ্দিন আহম্মেদের স্ত্রী আনোয়ারা বেগম বাংলাদেশের ফার্স্ট লেডি হিসেবে বহাল ছিলেন। ৭ 
আনোয়ারা বেগম ও তার স্বামী ইয়াজউদ্দিন আহম্মেদের একটি ছেলে সন্তান ছিল নাম ইমতিয়াজ আহমেদ বাবু। ইমতিয়াজ ছিল তাদের পালক পুত্র। ৮  ইমতিয়াজ বাবুকে ৯ জানুয়ারী ২০১২-এ বেসরকারী অতীশ দীপঙ্কর বিজ্ঞান ও প্রযুক্তি বিশ্ববিদ্যালয়ের রেজিস্ট্রারের উপর হামলার অভিযোগে গ্রেপ্তার করা হয়েছিল। বাবু বিশ্ববিদ্যালয়ের ট্রাস্টি বোর্ডে ছিলেন। ৯ 
