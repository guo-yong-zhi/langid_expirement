সাচিতোতো  এল সালভাদোরের কেন্দ্রস্থল কাস্কাতলান ডিপার্টমেন্টের নিয়ন্ত্রণাধীন পৌরএলাকা। রাজধানী স্যান সালভাদোর থেকে ৩০ কিলোমিটার উত্তর-পশ্চিমদিকে এর অবস্থান। দক্ষিণ-পূর্বাংশে পর্বতময় হলেও উত্তর-পশ্চিমাংশে সমতলভূমি রয়েছে। সমুদ্র পৃষ্ঠ থেকে এটি ৩৯১ মিটার উঁচুতে অবস্থিত। ২০০৭ সালের তথ্য অনুযায়ী প্রায় ২৪৭৮৬জন লোক বসবাস করছেন। ১  ঔপনিবেশিক শাসনামলে শহরের প্রধান চত্ত্বরটি গঠিত হয়। ১৮শ শতাব্দীতে স্পেনীয়রা গীর্জা নির্মাণ করে। এল সালভাদোরের মাধ্যমে বহিঃবিশ্বে সাচিতোতো পরিচিতি পেয়েছে মূলতঃ এর গীর্জা ও ছোট ধরনের গোলাকৃতি শক্ত পাথরে গড়া রাস্তার জন্যে।
দর্শনীয় স্থান হিসেবে রয়েছে লেম্পা নদীতে কৃত্রিমভাবে গড়ে উঠা সাচিতলান হ্রদ। এছাড়াও রয়েছে সেরন গ্রান্দে বাঁধ। সালভাদোরীয়দের কাছে সাপ্তাহিক ছুটি কাটানোর জন্য অত্যন্ত জনপ্রিয় স্থান এটি। শিল্পকলা গ্যালারী, সাংস্কৃতিক কেন্দ্র ও হস্তশিল্পজাতদ্রব্যের ন্যায় সুবিস্তৃত কর্মকাণ্ড এখানে পরিচালিত হয়। আরিজোনার প্রেসকট সাচিতোতো’র ভগিনী নগরী। এরফলে উভয় শহরই তাদের সাংস্কৃতিক কর্মকাণ্ড বিনিময় করে থাকে।
