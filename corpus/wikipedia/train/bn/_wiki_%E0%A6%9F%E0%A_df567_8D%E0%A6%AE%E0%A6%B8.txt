টাইগার বেবি ফিল্মস চলচ্চিত্র পরিচালক জোয়া আখতার এবং রীমা কাগতির মালিকানাধীন একটি ভারতীয় চলচ্চিত্র প্রযোজনা সংস্থা। ১  ২  সংস্থাটি ২০১৫ সালের অক্টোবরে প্রতিষ্ঠিত হয়েছিল। ৩ 
টাইগার বেবি ফিল্মস সঙ্গীত-নাট্যধর্মী চলচ্চিত্র গল্লি বয় দিয়ে প্রথম প্রযোজনা শুরু করেছিল। ৪  চলচ্চিত্রটির প্রিমিয়ার ৯ ফেব্রুয়ারি ২০১৯-এ বার্লিন আন্তর্জাতিক চলচ্চিত্র উৎসবে অনুষ্ঠিত হয়েছিল। ২০১৯ এর ১৫ ফেব্রুয়ারি মুক্তিপ্রাপ্ত এই ছবিটি পরিচালনা করেছেন জোয়া আখতার। ৫ 
গল্লি বয় চলচ্চিত্রটি সহ-প্রযোজনা করেছে টাইগার বেবি ফিল্মস এবং ফারহান আখতার ও রিতেশ সিদ্ধভানির এক্সেল এন্টারটেইনমেন্ট প্রোডাকশন্স।
চলচ্চিত্রটি এশিয়ান একাডেমি ক্রিয়েটিভ অ্যাওয়ার্ডে সেরা ফিচার ফিল্ম পুরস্কার জিতেছিল। ৬ 
গল্লি বয়-কে সেরা বিদেশী ভাষার চলচ্চিত্র বিভাগে ৯২ তম একাডেমি পুরস্কারের জন্য ভারতের অফিসিয়াল এন্ট্রি হিসাবে নির্বাচিত করা হয়েছিল। ৭  তবে ছবিটি একাডেমি অব মোশন পিকচার আর্টস অ্যান্ড সায়েন্সেস দ্বারা ঘোষিত ১০ আন্তর্জাতিক ফিচার চলচ্চিত্রগুলির চূড়ান্ত বাছাইয়ে স্থানলাভ করেনি। ৮ 
টাইগার বেবি ফিল্মস ২০১৮ সালের ১৫ জুন তাদের প্রথম নেটফ্লিক্স চলচ্চিত্র লাস্ট স্টোরিজের প্রিমিয়ার করেছিল। ভারতীয় বহুবিষয়সম্বলিত এই ছবিটিতে অনুরাগ কাশ্যপ, জোয়া আখতার, দিবাকর বন্দ্যোপাধ্যায় এবং করণ জোহর পরিচালিত চারটি স্বল্পদৈর্ঘ্য চলচ্চিত্রের অংশ রয়েছে। লাস্ট স্টোরিজ সেরা টেলিভিশন চলচ্চিত্র বা মিনিসিরিজ বিভাগে আন্তর্জাতিক এমি অ্যাওয়ার্ড ২০১৯-এর জন্য মনোনীত হয়েছিল। ৯ 
সংস্থাটি তাদের পরবর্তী ওয়েব ধারাবাহিক মেড ইন হ্যাভেন ২০১৯ সালের ৮ মার্চ অ্যামাজন প্রাইম ভিডিও ইন্ডিয়ায় প্রকাশ করেছিল। ওয়েব ধারাবাহিকটিতে অর্জুন মাথুর ও শোভিতা ধুলিপালা যথাক্রমে করণ ও তারা চরিত্রে অভিনয় করেন, যারা মেড ইন হ্যাভেনের নামানুসারে একটি বিবাহ পরিকল্পনা সংস্থা পরিচালনা করতেন। ১০ 
ওয়েব ধারাবাহিকটি টাইগার বেবি ফিল্মস এবং এক্সেল এন্টারটেইনমেন্ট সহ-প্রযোজনা করেছিল। এটি নির্মাণ করেছিলেন জোয়া আখতার ও রীমা কাগতি এবং এই দু'জন চিত্রনাট্যকার ও পরিচালক অলঙ্কৃত শ্রীবাস্তবের সাথে ধারাবাহিকটির চিত্রনাট্য রচনা করেছিলেন। এটি পরিচালনা করেছিলেন জোয়া আখতার, নিত্যা মেহরা, অলঙ্কৃত শ্রীবাস্তব, এবং প্রশান্ত নায়ার। তথ্যসূত্র প্রয়োজন    
  উদ্ধৃতি প্রয়োজন  
মেড ইন হ্যাভেনের প্রথম মরসুম প্রকাশের পরে প্রযোজনা প্রতিষ্ঠানটি অ্যামাজন প্রাইম ভিডিওর জন্য ধারাবাহিকটির দ্বিতীয় মরসুমের কাজ ২০১৯-এর এপ্রিলে শুরু করে। ১১  টাইগার বেবি ফিল্মস রনি স্ক্রুওয়ালার আরএসভিপি'র সাথে লাস্ট স্টোরিজ-এর সিক্যুয়াল গোস্ট স্টোরিজ-এরও সহ-প্রযোজনা করছে। ১২  চারটি স্বল্পদৈর্ঘ্য চলচ্চিত্রের অংশগুলি পরিচালনা করেছেন অনুরাগ কাশ্যপ, জোয়া আখতার, দিবাকর বন্দ্যোপাধ্যায় এবং করণ জোহর। ১৩  আখতারের অংশের শুটিং শুরু হয়েছিল ২০১৯-এর আগস্টে। ১৪ 
