ইছামতি নদী  বাংলাদেশের উত্তর-পশ্চিমাঞ্চলের দিনাজপুর জেলার একটি নদী। ১  নদীটির দৈর্ঘ্য ২৭ কিলোমিটার, গড় প্রস্থ ১১২ মিটার এবং নদীটির প্রকৃতি সর্পিলাকার। বাংলাদেশ পানি উন্নয়ন বোর্ড বা "পাউবো" কর্তৃক ইছামতি নদীর প্রদত্ত পরিচিতি নম্বর উত্তর-পশ্চিমাঞ্চলের নদী নং ০৮। ২ 
ইছামতি নদীটি দিনাজপুর জেলার চিরিরবন্দর উপজেলার পুনাট্টি ইউনিয়নের বিলাঞ্চল হতে উৎপত্তি লাভ করেছে। অতঃপর এই নদীর জলধারা ফুলবাড়ি উপজেলা পেরিয়ে ভারতে প্রবেশ করেছে। অতপর নদীটি পতিরামের কাছে আত্রাই নদীর সাথে মিলিত হয়েছে। মৌসুমি প্রকৃতির এই নদীতে সারাবছর পানিপ্রবাহ থাকে না। শুকনো মৌসুমে নদীটি পুরোপুরি শুকিয়ে যায়। সেসময় নদীর অঙ্গনজুড়ে চাষাবাদ করা হয়। তবে বর্ষাকালে নদীটিতে স্বাভাবিকের চেয়ে পানির প্রবাহ বৃদ্ধি পায় এবং সীমিত পরিসরে বন্যার পানি প্রবাহিত হয়। নদীটির কোথাও ভাঙনপ্রবণতা পরিলক্ষিত হয় না। ২ 
