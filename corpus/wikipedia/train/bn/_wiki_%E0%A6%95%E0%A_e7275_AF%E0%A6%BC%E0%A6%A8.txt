কালাদরপ বাংলাদেশের নোয়াখালী জেলার অন্তর্গত নোয়াখালী সদর উপজেলার একটি ইউনিয়ন।
নোয়াখালী সদর উপজেলার মধ্যাংশে কালাদরপ ইউনিয়নের অবস্থান। এ ইউনিয়নের পূর্বে এওজবালিয়া ইউনিয়ন, উত্তরে দাদপুর ইউনিয়ন ও আণ্ডারচর ইউনিয়ন, পশ্চিমে পূর্ব চর মটুয়া ইউনিয়ন, দক্ষিণ-পশ্চিমে লক্ষ্মীপুর জেলার কমলনগর উপজেলার চর কাদিরা ইউনিয়ন এবং দক্ষিণে সুবর্ণচর উপজেলার চর ওয়াপদা ইউনিয়ন অবস্থিত।
কালাদরপ ইউনিয়ন নোয়াখালী সদর উপজেলার আওতাধীন ৯নং ইউনিয়ন পরিষদ। এ ইউনিয়নের প্রশাসনিক কার্যক্রম সুধারাম মডেল থানার আওতাধীন। এটি জাতীয় সংসদের ২৭১নং নির্বাচনী এলাকা নোয়াখালী-৪ এর অংশ।
