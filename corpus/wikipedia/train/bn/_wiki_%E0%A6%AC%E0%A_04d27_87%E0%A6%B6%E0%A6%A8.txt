বাংলাদেশ রাসায়নিক শিল্প কর্পোরেশন বা বাংলাদেশ কেমিক্যাল ইন্ডাস্ট্রিজ কর্পোরেশন  বাংলাদেশের একটি সরকারি মালিকানাধীন সংস্থা। মোঃ শহীদুল হক ভূঁঞা সংস্থার বর্তমান চেয়ারম্যান।
১৯৭২ সালের রাষ্ট্রপতি ২৭ নম্বর অধ্যাদেশের ১৯৭৬ সালের ২৫ নম্বর সংশোধনী বলে ৩টি কর্পোরেশন, যথা- বাংলাদেশ সার, রসায়ন ও ভেষজ শিল্প কর্পোরেশন, বাংলাদেশ কাগজ ও বোর্ড কর্পোরেশন, বাংলাদেশ ট্যানারীজ  কর্পোরেশনকে একীভূত করে ১ জুলাই ১৯৭৬ সালে বাংলাদেশ রাসায়নিক শিল্প কর্পোরেশন  প্রতিষ্ঠিত হয়। ১  এটি বাংলাদেশের বৃহত্তম কাগজ কল কর্ণফুলী পেপার মিলের দায়িত্বে রয়েছে। ২  এটি ঘোড়াশালের ইউরিয়া সার কারখানা লিমিটেড এবং নরসিংদীর পলাশের পোলাশ ইউরিয়া সার কারখানাসহ বাংলাদেশের ১৩টি কারখানা পরিচালনা করে। ৩  রাষ্ট্রীয় মালিকানাধীন ব্যাংকগুলোতে এটির ৫১.০৬ বিলিয়ন টাকা দেনা রয়েছে। ৪  কর্পোরেশনটি বিসিআইসি কলেজ পরিচালনা করে। ১৯৮২ সালে এটি বাংলাদেশে প্রথম টাইলস কারখানা স্থাপন করে। ৫  এটিকে বাংলাদেশ সরকার ভর্তুকি প্রদান করে। ৬  চট্টগ্রাম ইউরিয়া সার কারখানা স্কুল ও কলেজের মতো ইউরিয়া সার কারখানা স্কুল এন্ড কলেজও এই সংস্থার অধীনস্থ। ৭ 
শিল্প মন্ত্রণালয়ের তদন্তের পরে বিসিআইসির উপ-প্রধান অফিসার মমতাজ বেগমের দুর্নীতি ও স্বজনপ্রীতির সংশ্লিষ্টতা পাওয়া যায়। প্রধান কর্মকর্তাদের তদন্তের সত্ত্বেও তাকে পদোন্নতি দেওয়া হয়েছিল। ৮  ২০১৭ সালের মার্চ মাসে বিসিআইসির চেয়ারম্যান মোহাম্মদ ইকবালকে বাংলাদেশ জলবায়ু পরিবর্তন ট্রাস্টে বদলি করা হয় এবং অতিরিক্ত সচিব শাহ মো. আমিনুল হককে স্থলাভিষিক্ত করা হয়। ইকবাল আমিনুল হকের কাছে তার দায়িত্ব হস্তান্তর করতে অস্বীকৃতি জানান এবং ২০১৭ সালের এপ্রিল অনুসারে, এরপর থেকে তিনি চাকরি ধরে রাখতে তদবির চালিয়ে আসছেন। ৯  ২০১৭ সালের ১ মে পটুয়াখালীর বিসিআইসি গুদামের প্রধান হারুন-অর-রশিদ ১০ কোটি টাকা মূল্যের সার-সহ নিখোঁজ হয়ে যান। ১০  অতীতেও বিসিআইসিয়ের কয়েক লক্ষ সার গুম হতে দেখা গিয়েছিল। ১১ 
