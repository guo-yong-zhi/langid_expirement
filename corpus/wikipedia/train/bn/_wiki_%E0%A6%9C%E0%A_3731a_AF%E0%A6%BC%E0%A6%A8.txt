জুন জি হিয়ন , একজন দক্ষিণ কোরিয়ান অভিনেত্রী, যিনি জিয়ান্না জুন নামেও পরিচিত।তিনি কোরিয়ার সর্বকালের সবচেয়ে হিট কমেডি মুভির অন্যতম "মাই স্যাসি গার্ল"   চলচ্চিত্রে অনামা 'মেয়েটির' ভূমিকায় অভিনয় করে খ্যাতির শীর্ষে আরোহণ করেন। তার অন্যান্য উল্লেখযোগ্য চলচ্চিত্রের মধ্যে রয়েছে ইল মারে , "উইন্ডস্ট্রাক"   ,"ডেইজি" , হলিউড মুভি "ব্লাড-দ্যা লাস্ট ভ্যাম্পায়ার","দ্যা থিভস" , দ্যা বার্লিন ফাইল  এবং  অ্যাসাসিনেশন
জুন জি হিয়ন তুমুল জনপ্রিয় টেলিভিশন সিরিজ "মাই লাভ ফ্রম দ্যা স্টার"   এবং "দ্যা লিজেন্ড অফ দ্যা ব্লু সি"  -তে অভিনয়ের মধ্য দিয়েও টিভি ড্রামা জগতে নতুন তারকাখ্যাতি পান। চলচ্চিত্র ও টিভি ড্রামা জগতে তার এ অনবদ্য সাফল্য তাকে আন্তর্জাতিক অঙ্গনে একজন প্রথম সারির হালিয়ু তারকা হিসেবে প্রতিষ্ঠিত করেছে।
২০১২ সালের ১৩ এপ্রিল জুন জি হিয়ন সিউলের শিলা হোটেলে ব্যাংকার ছোই জুন হিয়কের সাথে বিবাহ বন্ধনে আবদ্ধ হন। সেলিব্রেটি, বন্ধুবান্ধব ও পরিবার-পরিজন মিলিয়ে ৬০০-র বেশি অতিথি তার বিয়েতে উপস্থিত ছিলেন।   ২  ৩  ৪  ছোই হিয়ক বিশিষ্ট হানবোক ডিজাইনার লি ইয়ং-হি-র নাতি, ফ্যাশন ডিজাইনার লি জং-উ-র পুত্র এবং ব্যাংক অফ আমেরিকার উচ্চপদস্থ কর্মকর্তা।   ৫  ৬  জুন ২০১৬ সালের ১০ ফেব্রুয়ারি প্রথম পুত্রসন্তানের জন্ম দেন।  ৭  ২০১৮ সালের ২৬ জানুয়ারি, বাংলাদেশ সময় বিকেল ৩ টা নাগাদ তার দ্বিতীয় পুত্রসন্তান জন্ম নেয়।
