ক্রান্তি ভারতের অঙ্গরাজ্য পশ্চিমবঙ্গের জলপাইগুড়ি বিভাগের অন্তর্গত জলপাইগুড়ি জেলার মালবাজার মহকুমার একটি সমষ্টি উন্নয়ন ব্লক তথা প্রশাসনিক একক। ১ 
২০২০ সালের ১৫ই ডিসেম্বর তারিখে পূর্বতন মাল ব্লকের ছয়টি গ্রামপঞ্চায়েত তথা লাটাগুড়ি, রাজাডাঙ্গা, চ্যাংমারী, ক্রান্তি, মৌলানী এবং চাঁপাডাঙা ২  নিয়ে নতুন ক্রান্তি ব্লকের সূচনা হয়। ৩  ৪  ৫ 
ক্রান্তি ব্লক জলপাইগুড়ি জেলার কেন্দ্রীয়-মধ্য স্থলে অবস্থিত। ব্লকের পশ্চিম প্রান্ত দিয়ে বয়ে চলেছে তিস্তা নদী। পূর্ব প্রান্ত দিয়ে বয়ে গেছে চেল নদী এবং দক্ষিণ-পূর্ব দিকে রয়েছে নেওড়া নদী ও চেলের মিলিত প্রবাহ ধরলা নদী। এই নদী তিনটি ক্রান্তি ব্লকের সীমানা নির্দেশী। সমগ্র ব্লকটি স্থানীয়ভাবে "ভাবর" এলাকার অন্তর্ভুক্ত হলেও উত্তরের সামান্য অংশে‌ রয়েছে টিলাময় ভূমিরূপ। ৬  ৭ 
ক্রান্তি ব্লকের উত্তর দিকে বয়েছে মাল ব্লক, পূর্ব দিকে রয়েছে মেটেলি ব্লক, দক্ষিণ-পূর্ব দিকে রয়েছে ময়নাগুড়ি ব্লক, দক্ষিণ-পশ্চিম দিকে রয়েছে জলপাইগুড়ি ব্লক এবং পশ্চিম দিকে রয়েছে রাজগঞ্জ ব্লক। ৭  ৮ 
ক্রান্তি সমষ্টি উন্নয়ন ব্লকে রয়েছে একটি পঞ্চায়েত সমিতি, ৬ টি গ্রাম পঞ্চায়েত, ৯৫ টি গ্রাম সংসদ, ৪৬ টি মৌজা, ৪৪ টি জনবসতিপূর্ণ গ্রাম ও ১ টি জনগণনা নগর। এই ব্লক মালবাজার পুলিশ থানার অধীনস্থ ‌ ৯  ব্লকটির সদর ক্রান্তিতে অবস্থিত।
১৯৯৯-২০০০ সালের এনএসএস-এর ৫৫তম রাউন্ডের কেন্দ্রীয় নমুনা ডেটা ব্যবহার করে গ্রামীণ ও শহুরে এলাকায় মাথাপিছু খরচের একটি সমীক্ষার ভিত্তিতে, জলপাইগুড়ি জেলায় গ্রামীণ এলাকায় ৩৫.৭৩% এবং শহরে ৬১.৫৩% দারিদ্র্যের হার পাওয়া গেছে, যা তুলনামূলক উচ্চ। এলাকাটি এমন গুটিকয়েক জেলার মধ্যে পড়ত যেখানে শহুরে দারিদ্র্যের হার গ্রামীণ দারিদ্র্যের হারের চেয়ে বেশি ছিল। ১০ 
বিশ্বব্যাংকের একটি রিপোর্ট অনুসারে, ২০১২ সালের হিসাবে জলপাইগুড়ি, বাঁকুড়া এবং পশ্চিম মেদিনীপুর জেলার জনসংখ্যার ২৬-৩১% ছিল দারিদ্র্যসীমার নীচে। পশ্চিমবঙ্গে তুলনামূলকভাবে উচ্চ স্তরের দারিদ্র্য পরিলক্ষিত হয়, যাতে গড় জনসংখ্যার ২০% ছিল দারিদ্র্যসীমার নিচে। ১১ 
