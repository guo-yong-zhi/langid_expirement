সমর্পিত ও বিজিত প্রদেশসমূহ  হল ১৮০৫ থেকে ১৮৩৪ সাল পর্যন্ত ব্রিটিশ ইস্ট ইন্ডিয়া কোম্পানি শাসিত ভারতের উত্তর দিকের একটি অঞ্চল। ১  এটি অধুনা ভারতীয় প্রজাতন্ত্রের উত্তরপ্রদেশ রাজ্যের প্রায় সমস্ত অঞ্চল  এবং দিল্লি অঞ্চল নিয়ে গঠিত হয়েছিল। ১৮১৬ সালের পর কুমায়ুন বিভাগ এই অঞ্চলের অন্তর্ভুক্ত হয়। সেই সঙ্গে অধুনা উত্তরাখণ্ড রাজ্যের ১  ১৯৩৬ সালে এই অঞ্চল নিয়ে উত্তরপশ্চিম প্রদেশ  গঠিত হয়। পরে ১৯০৪ সালে আগ্রা প্রদেশ গঠিত হয় আগ্রা ও অবধের যুক্তপ্রদেশের মধ্যে। ১  গাড়ওয়াল বিভাগের একটি বড়ো অংশও ২  এই অঞ্চলের অন্তর্ভুক্ত হয়েছিল।
১৯শ শতাব্দীর প্রথম দিকে শুধুমাত্র অধুনা উত্তরপ্রদেশ রাজ্যের বেনারস বিভাগ ও এলাহাবাদের দুর্গটি ব্রিটিশ শাসনাধীনে ছিল। ১  ১৮০১ সালে অবধের নবাব সাদাত আলি উত্তরপশ্চিম দিক থেকে আহমদ শাহ দুরানির নাতি জামান শাহ দুরানির আক্রমণের হাত থেকে রক্ষা পেতে অবধের কিছু অঞ্চল ব্রিটিশদের হাতে সমর্পণ করেন। ১  এই অঞ্চলের মধ্যে ছিল গোরখপুর ও রোহিলখণ্ড; এলাহাবাদ, ফতেপুর, কানপুর, এটাওয়া, মৈনপুরি, এটা জেলা; মির্জাপুর জেলার দক্ষিণাঞ্চল; এবং কুমায়ুনের "তরাই" পরগনাগুলি। এই অঞ্চলটি "সমর্পিত প্রদেশসমূহ" নামে পরিচিত হয়। ১  এক বছর বাদে ফারুকাবাদের নবাব ফারুকাবাদ জেলাটিকে ব্রিটিশদের হাতে সমর্পণ করেন। ১ 
দ্বিতীয় ইঙ্গ-মারাঠা যুদ্ধের সময় জেনারেল লেক মিরাট বিভাগ  এবং অনতিবিলম্বে আগ্রা বিভাগের অবশিষ্টাংশ  এবং দিল্লির পার্শ্ববর্তী জেলাগুলি জয় করেন। ১   সেই সঙ্গে বান্দা ও হামিরপুরের "যমুনোত্তর জেলাসমূহ" যুক্ত হয়। সেই সঙ্গে জালাউন জেলার অল্প কিছু অংশও যুক্ত হয়। ১ 
১৮১৬ সালে সুগাউলির সন্ধি সন্ধি সাক্ষরের মাধ্যমে ইঙ্গ-নেপাল যুদ্ধ  সমাপ্ত হয়। এই সময় অধুনা উত্তরাখণ্ডের কুমায়ুন বিভাগ ও দেরাদুন জেলা অন্তর্ভুক্ত হয়। ১ 
"সমর্পিত ও বিজিত প্রদেশসমূহ" ব্রিটিশ ভারতে কোম্পানির শাসনকালে বেঙ্গল প্রেসিডেন্সির একটি অংশ ছিল। ১   নতুন অধিকৃত অঞ্চলগুলির থেকে প্রেসিডেন্সির রাজধানী কলকাতার দূরত্ব বেশি হওয়ায় প্রশাসনিক কাজে অসুবিধা হচ্ছিল। ৩  এই কারণে কিছু সাময়িক ব্যবস্থা গ্রহণ করা হয়েছিল। কিন্তু তা কার্যকর না হওয়ায় ১৮৩১ সালে এই অঞ্চলের জন্য একটি স্বাধীন রাজস্ব বোর্ড এবং একটি পৃথক সদর দেওয়ানি ও নিজামৎ আদালত  গঠিত হয়। ৩  ১৮৩৩ সালে ব্রিটিশ পার্লামেন্টে একটি আইন পাস হয়। এই আইন বলে "সমর্পিত ও বিজিত প্রদেশসমূহ" নিয়ে আগ্রা প্রেসিডেন্সি গঠিত হয়। নতুন প্রেসিডেন্সির জন্য একজন নতুন গভর্নরও নিযুক্ত হন। ৩  যদিও এই পরিকল্পনা কার্যকর করা হয়নি। তাই ১৮৩৫ সালে ব্রিটিশ পার্লামেন্টে আরেকটি আইন পাস করে এই অঞ্চলটিকে উত্তরপশ্চিম প্রদেশ নামে চিহ্নিত করা হয় এবং এই প্রদেশের জন্য একজন লেফট্যানেন্ট-গভর্নরের পদ সৃষ্টি করা হয়। প্রথম লেফট্যানেন্ট-গভর্নর চার্লস মেটক্যাফে ১৮৩৬ সালে নিযুক্ত হন। ৩ 
