চৌধুরী মোফিজুর রহমান একজন বাংলাদেশী কম্পিউটার প্রকৌশলী ও শিক্ষাবিদ। তিনি বাংলাদেশ প্রকৌশল বিশ্ববিদ্যালয়ের  কম্পিউটার বিজ্ঞান ও প্রকৌশল বিভাগের সাবেক অধ্যাপক। তিনি ঢাকায় অবস্থিত বেসরকারি বিশ্ববিদ্যালয়, ইউনাইটেড ইন্টারন্যাশনাল ইউনিভার্সিটির  উপ-উপাচার্য ও উপাচার্য হিসেবে দায়িত্ব পালন করেছেন। ১ 
তিনি মতিঝিল সরকারি বালক উচ্চ বিদ্যালয় থেকে ১৯৮০ সালে এসএসসি এবং নটর ডেম কলেজ থেকে ১৯৮২ সালে এইচএসসি পাস করে। তিনি বাংলাদেশ প্রকৌশল বিশ্ববিদ্যালয়ের ইলেকট্রিক্যাল অ্যান্ড ইলেকট্রনিক্স ইঞ্জিনিয়ারিং বিভাগ থেকে ১৯৮৯ সালে স্নাতক এবং কম্পিউটার বিজ্ঞান ও প্রকৌশল বিভাগ থেকে ১৯৯২ সালে স্নাতকোত্তর ডিগ্রি লাভ করেন। জাপানের টোকিও ইনস্টিটিউট অব টেকনোলজি থেকে ১৯৯৬ সালে তিনি পিএইচডি ডিগ্রি অর্জন করেন। ১  ২ 
মোফিজুর রহমান ১৯৮৯ সালে বাংলাদেশ প্রকৌশল বিশ্ববিদ্যালয়ের কম্পিউটার বিজ্ঞান ও প্রকৌশল বিভাগের প্রভাষক হিসেবে শিক্ষকতা জীবন শুরু করেন। ২০০১ সালে তিনি বিভাগটির অধ্যাপক হন। বুয়েটে তিনি প্রায় পনেরো বছর শিক্ষকতা করেন। এ সময়ে তিনি বিভাগীয় সভাপতি হিসেবে দায়িত্ব পালন করেছেন। এছাড়া তিনি স্টামফোর্ড বিশ্ববিদ্যালয় বাংলাদেশেও অধ্যাপনা করেছেন।
চৌধুরী মোফিজুর রহমান দীর্ঘদিন ইউনাইটেড ইন্টারন্যাশনাল ইউনিভার্সিটিতে অধ্যাপনা ও বিভিন্ন প্রশাসনিক দায়িত্ব পালন করেছেন। তিনি বিশ্ববিদ্যালয়টির উপ-উপাচার্য ছিলেন। ২০১৮ থেকে ২০২২ সাল পর্যন্ত তিনি ইউনাইটেড ইন্টারন্যাশনাল ইউনিভার্সিটির উপাচার্য হিসেবে দায়িত্ব পালন করেন। ২  ৩ 
দেশিয় ও আন্তর্জাতিক জার্নালে তার শতাধিক গবেষণা প্রবন্ধ প্রকাশিত হয়েছে। ৩ 
