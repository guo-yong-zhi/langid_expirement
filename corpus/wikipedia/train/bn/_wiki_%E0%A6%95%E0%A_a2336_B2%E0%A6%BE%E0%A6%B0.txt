ক্যাথরিন ওসলার বা ক্যাথরিন কোর্টল্ড ওসলার; ক্যাথরিন কোর্টউল্ড টেলর  একজন ব্রিটিশ সমাজ সংস্কারক এবং ভোটাধিকার কর্মী ছিলেন।
ওসলার ১৮৫৪ সালে ব্রিজওয়াটারে উইলিয়াম এবং ক্যাথরিন টেলরের ঘরে জন্মগ্রহণ করেন। ১  ক্যাথরিন ছিলেন তাঁদের জ্যেষ্ঠ সন্তান। বার্মিংহাম উইমেন'স সাফ্রেজ সোসাইটি গঠনের সময় থেকেই তাঁর একতাবাদী বাবা-মা সেটির সভ্য ছিলেন। ১৮৮৫ সালে ওসলার এই সংস্থার কোষাধ্যক্ষ থেকে সেক্রেটারি হওয়ার সাথে সাথে সমিতিতে তাঁর পদোন্নতি হয়।  ২ 
ক্যাথরিন বিয়ে করেছিলেন আলফ্রেড ওসলারকে। আলফ্রেড বার্মিংহামের 'এফ অ্যাণ্ড সি ওসলার'-এর পারিবারিক ফার্ম চালাতেন। এই ফার্ম সূক্ষ্ম ক্রিস্টালের নকশা করা এবং তার থেকে ক্রিস্টালের জিনিস তৈরির জন্য বিখ্যাত। বিশ্বের অনেক জায়গায় বড় বড় দালানে পাওয়া ঝাড়বাতিগুলি এর একটি উদাহরণ। আলফ্রেড ওসলার লিবারেল পার্টির সদস্য ছিলেন। ১৮৮৮ সালে মহিলা লিবারেল ফেডারেশন বার্মিংহামে একটি সম্মেলন করেছিল এবং ক্যাথরিন ওসলারকে এতে সভাপতিত্ব করতে বলা হয়েছিল। ৩  চার বছর পর নারীমুক্তি ইউনিয়ন বার্মিংহামে মিলিত হয় এবং ওসলারকে একটি অধিবেশনে সভাপতিত্ব করার জন্য আমন্ত্রণ জানানো হয়, সেখানে তিনি স্থানীয় সরকারে নারীদের সম্পৃক্ত করার জন্য তাঁর উচ্চাকাঙ্ক্ষার কথা শোনান। ৪ 
১৯০৩ সালে, তিনি বার্মিংহাম মহিলা ভোটাধিকার সোসাইটির সভাপতি হন। ২  ৫ 
ওসলার জঙ্গি ভোটাধিকারীদের কর্মের বিরোধী ছিলেন এবং তিনি মহিলা সামাজিক ও রাজনৈতিক ইউনিয়নের কর্মকাণ্ডের সমালোচনা করে লিখেছিলেন। তবে কারাগারে ডব্লিউএসপিইউ জঙ্গিদের সাথে যেভাবে আচরণ করা হত তা তিনি অনুমোদন করেননি। ৩  ৬  ১৯০৯ সালে, তিনি বার্মিংহাম উইমেন'স লিবারেল অ্যাসোসিয়েশনের সভাপতির পদ থেকে পদত্যাগ করেন, লিবারেল সরকারের ভোটাধিকার বন্দীদের জোর করে খাওয়ানোর নীতির প্রতি আপত্তি জানিয়ে।  ২  ৭ 
১৯১১ সালে, ওসলার নারী ভোটাধিকার সমিতির জাতীয় ইউনিয়নের  কার্যনির্বাহী কমিটিতে যোগদান করেন। ১  ওসলার বার্মিংহামেও স্থানীয় সরকারে নারীদের ভূমিকা প্রতিষ্ঠার চেষ্টায় সক্রিয় ছিলেন। ১ 
১৯১৯ সালে, লিঙ্গ বৈষম্য দূরীকরণে ওসলারের কাজের জন্য বার্মিংহাম ইউনিভার্সিটি তাঁকে স্নাতকোত্তর ডিগ্রি প্রদান করে।  ওসলার ১৯২৪ সালে এজবাস্টনে মারা যান। স্থানীয় শিল্পী এডওয়ার্ড হার্পারের করা তাঁর একটি প্রতিকৃতি একটি স্থানীয় গ্যালারিতে বসানো হয়েছিল এবং সেটি এখন সেখানেই রয়েছে। ১ 
তাঁর নাম এবং ছবি  ২০১৮ সালে উন্মোচিত লন্ডনের পার্লামেন্ট স্কোয়ারে মিলিসেন্ট ফসেটের মূর্তির পাদমূলে রয়েছে ৮  ৯   ১০ 
