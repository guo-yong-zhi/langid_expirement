দীর্ঘাপাড় ইউনিয়ন বাংলাদেশের চট্টগ্রাম জেলার অন্তর্গত সন্দ্বীপ উপজেলার একটি বিলুপ্ত ইউনিয়ন।
চট্টগ্রাম জেলার অন্তর্গত সন্দ্বীপ উপজেলার উত্তরাংশে সন্তোষপুর ইউনিয়নের উত্তর-পশ্চিমাংশ জুড়ে ছিল দীর্ঘাপাড় ইউনিয়নের অবস্থান। এর উত্তর-পশ্চিমে ছিল হুদ্রাখালী ইউনিয়ন ও পশ্চিমে ছিল কাটগড় ইউনিয়ন, যে দুইটি ইউনিয়নও বর্তমানে বিলুপ্ত। এর দক্ষিণে ছিল আমানউল্যা ইউনিয়ন, দক্ষিণ-পূর্বে ছিল সন্তোষপুর ইউনিয়ন এবং পূর্বে সন্দ্বীপ চ্যানেল।
দীর্ঘাপাড় ইউনিয়ন ছিল সন্দ্বীপ উপজেলার আওতাধীন ৫নং ইউনিয়ন পরিষদ। মেঘনা নদীর ভাঙ্গনের ফলে এটি বর্তমানে বিলুপ্ত। তবে নতুন করে চর দেয়ার পর এটি এখন ইউনিয়ন হিসেবে গণ্য হচ্ছে।
