বাংলার নবাবের বিজয় ১  ২ 
কালাদিয়ারার যুদ্ধ ১৭৪৮ সালের ১৬ এপ্রিল বিহারের কালদিয়ারা নামক স্থানে বাংলার নবাব আলীবর্দী খানের সৈন্যবাহিনী এবং সম্মিলিত আফগান বিদ্রোহী মারাঠা বাহিনীর মধ্যে সংঘটিত হয় ১ । যুদ্ধে মারাঠারা ও বিদ্রোহী আফগানরা শোচনীয়ভাবে পরাজিত হয় ১ । এই যুদ্ধে পরাজয়ের মধ্য দিয়ে বিহারে আফগান বিদ্রোহের অবসান ঘটে ১ ।
বাংলার নবাব আলীবর্দী খান যখন মারাঠাদের বিরুদ্ধে যুদ্ধে ব্যস্ত ছিলেন ১ , তখন বিহারে আফগান সৈন্যরা বিদ্রোহ করে। বিহারের প্রাদেশিক শাসনকর্তা জৈনুদ্দিন আহমদ  মারাঠা আক্রমণ থেকে বিহারকে রক্ষা করার উদ্দেশ্যে তাঁর সৈন্যসংখ্যা বৃদ্ধি করছিলেন ১ । এজন্য তিনি আলীবর্দী কর্তৃক পদচ্যুত আফগান সৈন্যাধ্যক্ষ সমশের খান এবং সরদার খানকে নিজ সৈন্যদলে গ্রহণ করেছিলেন ১ । কিন্তু ১৭৪৮ সালের ২৯ ফেব্রুয়ারি তাঁরা দু'জন বিশ্বাসঘাতকতাপূর্বক জৈনুদ্দিন ও তাঁর পিতা হাজি আহমদকে হত্যা করেন ১  এবং জৈনুদ্দিনের স্ত্রী ও সন্তানদের বন্দি করেন। এই সংবাদ পেয়ে আলীবর্দী বিহার অভিমুখে যাত্রা করেন। মারাঠা সৈন্যরাও বিদ্রোহী আফগানদের সঙ্গে যোগ দেয়ার জন্য বিহারের দিকে রওনা হয়েছিল। ভাগলপুরের যুদ্ধে নবাব তাদেরকে পরাজিত করেন ১ ।
ভাগলপুরের যুদ্ধের পর নবাব আলীবর্দী বিহারের রাজধানী পাটনার দিকে অগ্রসর হন। ১৭৪৮ সালের ১৬ এপ্রিল পাটনা থেকে ২৬ মাইল দূরে কালাদিয়ারা নামক স্থানে নবাব মারাঠা ও বিদ্রোহী আফগানদের সম্মিলিত বাহিনীর মুখোমুখি হন ১ । মারাঠাদের নেতৃত্ব দিচ্ছিলেন মীর হাবিব, আর আফগানদের নেতৃত্বে ছিলেন নবাবের ভূতপূর্ব সেনাপতি শমসের খান ও সরদার খান ১ । উভয়পক্ষে প্রচণ্ড যুদ্ধ হয়। যুদ্ধে নবাবের বাহিনীর নিকট সম্মিলিত মারাঠা ও আফগান বাহিনী সম্পূর্ণরূপে বিধ্বস্ত হয় ১ । আফগান বিদ্রোহীদের নেতা সমশের খান ও সরদার খান যুদ্ধে নিহত হন ১ ।
কালাদিয়ারের যুদ্ধে নবাবের জয়লাভের মধ্য দিয়ে বিহারে আফগান বিদ্রোহের অবসান ঘটে। বিদ্রোহী আফগানরা ছত্রভঙ্গ হয়ে যায় ১ , আর মীর হাবিবের নেতৃত্বে মারাঠা বাহিনী দ্রুত বিহার থেকে পশ্চাৎপসরণ করে। এই যুদ্ধের ফলে বাংলার নবাবের বিরুদ্ধে মারাঠা ও বিদ্রোহী আফগানদের মধ্যে মিত্রজোট গঠনের প্রচেষ্টা ব্যর্থতায় পর্যবসিত হয় ১ । যুদ্ধের পর নবাব পাটনা পুনরুদ্ধার করেন এবং তাঁর কন্যা আমিনা বেগম ও তাঁর সন্তানদের মুক্ত করেন ১ । নবাব তাঁর বেগম শরফুন্নেসার পরামর্শে জৈনুদ্দিন ও আমেনা বেগমের পুত্র সিরাজউদ্দৌলাকে বিহারের নতুন প্রাদেশিক শাসনকর্তা নিযুক্ত করেন ১ । রাজা জানকীরাম সিরাজের নায়েব নিযুক্ত হন। এর মধ্য দিয়ে বিহারে নবাবের কর্তৃত্ব পুন:প্রতিষ্ঠিত হয় ১ ।
