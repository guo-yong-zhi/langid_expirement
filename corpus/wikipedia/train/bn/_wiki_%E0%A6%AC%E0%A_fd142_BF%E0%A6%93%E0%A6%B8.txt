প্রথম দেমেত্রিওস   গ্রিক-ব্যাক্ট্রিয় রাজ্যের শাসক ছিলেন, যিনি পারোপামিসাদাই ও আরাখোশিয়া অঞ্চলগুলি অধিকার করে ইন্দো-গ্রিক রাজ্য প্রতিষ্ঠা করেন।
২০৮ খ্রিস্টপূর্বাব্দে সেলেউকিদ সম্রাট তৃতীয় আন্তিওখোস গ্রিক-ব্যাক্ট্রিয় রাজ্যের শাসক ও প্রথম দেমেত্রিওসের পিতা প্রথম ইউথুদেমোসকে আরিয়ুস নদীর তীরে যুদ্ধে পরাজিত করেন। ১  ইউথুদেমোস এরপর বাক্ত্রার শহরে তিন বছর ধরে তৃতীয় আন্তিওখোসের সেনাবাহিনীর অবরোধের বিরুদ্ধে সফল ভাবে প্রতিরক্ষা করার পর আনুমানিক ২০৬ খ্রিস্টপূর্বাব্দে তৃতীয় আন্তিওখোস তাকে নতুন শাসক হিসেবে স্বীকৃতি প্রদান করে নিজ কন্যার সাথে তার পুত্র প্রথম দেমেত্রিওসের বিবাহ দেন। পা ১  কুলিয়াব অঞ্চলে আবিষ্কৃত একটি শিলালিপিতে যুবরাজ প্রথম দেমেত্রিওসের যুদ্ধজয়ের কথা বর্ণনা করা হয়েছে। পা ২ 
যুগ পুরাণ অনুসারে, ১৮০ খ্রিস্টপূর্বাব্দে শুঙ্গ সম্রাট পুষ্যমিত্র শুঙ্গের শাসনকালে প্রথম দেমেত্রিওসের নেতৃত্বে যবন সেনা মগধ আক্রমণ করে পাঞ্চাল অঞ্চল, সাকেত ও মথুরা নগরী ও অবশেষে পাটলিপুত্র নগরী অধিকার করে নেন। ৪ :২২-২৪ হাথিগুম্ফা শিলালিপি থেকে জানা যায় যে, কলিঙ্গ রাজ খারবেল তার রাজত্বের অষ্টম বছরে রাজগৃহ আক্রমণ করলে যবন রাজ দিমিত  অবরুদ্ধ সেনা পরিত্যাগ করে মথুরায় পশ্চাৎ অপসারণ করেন। ৫  স্ত্রাবোন তার জেওগ্রাফিকা গ্রন্থে প্রথম দেমেত্রিওসকে মহান আলেকজান্ডার অপেক্ষাও সফল সমরাধিনায়ক হিসেবে বর্ণনা করেছেন।  পা ৩ 
