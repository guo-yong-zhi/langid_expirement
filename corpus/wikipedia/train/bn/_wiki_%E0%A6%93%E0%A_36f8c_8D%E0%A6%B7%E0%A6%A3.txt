ওজন প্রশিক্ষণ বা ভরচর্চা বা ভারচর্চা, ইংরেজিতে ওয়েট ট্রেনিং হল শক্তি প্রশিক্ষণের একটি সাধারণ প্রকরণ, যা শারীরিক শক্তি ও ঐচ্ছিক পেশীর বিকাশে সাহায্য করে। ২  এটি ভারী ভারত্তলক বস্তু, ডাম্বেল ও ভারী প্লেটের দ্বারা মহাকর্ষ শক্তিকে কাজে লাগায়, যেন পেশীর সংকোচন ও প্রসারণের মাধ্যমে উৎপন্ন শক্তির দ্বারা সেই শক্তির সমতুল্য ভারী বস্তুকে মহাকর্ষের বিপরীত দিকে  বল প্রয়োগ করে উপরে তোলা যায়। ওজন প্রশিক্ষণে বিভিন্ন প্রকারের বিশেষায়িত যন্ত্রপাতি ব্যবহার করে সুনির্দিষ্ট কিছু পেশীর ভারোত্তোলন ও নড়াচড়া করার মাধ্যমে সেগুলোকে শক্তিশালী করা হয়।
যে সকল খেলায় ওজন প্রশিক্ষণ ব্যবহার করা হয় সেগুলো হল: শরীর গঠন, ভারোত্তোলন, পাওয়ারলিফটিং, স্ট্রংমান, হাইল্যান্ড গেমস, হাতুড়ি নিক্ষেপ, শট পুট, চাকতি নিক্ষেপ, ও বর্শা নিক্ষেপ। আরও অনেক খেলায় প্রশিক্ষণের অংশ হিসেবে শক্তি প্রশিক্ষণের চর্চা করা হয়, এগুলো হল: আমেরিকান ফুটবল, বেজবল, বাস্কেটবল, একক নৌকা বাইচ, ক্রিকেট, ফুটবল, হকি, ল্যাক্রোস, মিশ্র মার্শাল আর্টস, সমন্বিত নৌকা বাইচ, রাগবি লীগ, রাগবি ইউনিয়ন, ট্রাক অ্যান্ড ফিল্ড, বক্সিং ও কুস্তি।
শক্তি প্রশিক্ষণ · ওজন প্রশিক্ষণ · ক্ষমতা প্রশিক্ষণ · স্ট্রংম্যান · ক্রসফিট গেমস · হাইল্যান্ড গেমস
