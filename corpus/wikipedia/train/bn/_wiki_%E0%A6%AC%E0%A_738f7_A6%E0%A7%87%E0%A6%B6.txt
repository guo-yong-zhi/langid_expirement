বুশেহর  ইরানের একটি প্রদেশ। এটি দেশটির দক্ষিণ অঞ্চলে অবস্থিত। দক্ষিণে পারস্য উপসাগরে প্রদেশটির দীর্ঘ উপকূল রয়েছে। বান্দার-এ-বুশেহর প্রদেশটির রাজধানী। প্রদেশটিতে সাতটি শাহ্‌রেস্তান আছে: বুশেহর, দাশ্‌তি, দায়লাম, কাংগান, গেনাভেহ এবং তাঙ্গেস্তান। ২০০৫ সালে প্রদেশটিতে ৮ লক্ষেরও বেশি অধিবাসী ছিল। ইরানের ৫ অঞ্চল বিভক্তিকরণে এই প্রদেশটি ২য় অঞ্চলে স্থান পায়। ১ 
বান্দার আব্বাসের পর বুশেহর শহর ইরানের ২য় বৃহত্তম সমুদ্র বন্দর।
বুশেহরে ইরানের প্রথম নিউক্লীয় বিক্রিয়কটি স্থাপিত হয়। এটির ডিজাইনে ছিল জার্মান সিমেন্স কোম্পানি এবং নির্মাণকাজের দায়িত্বে ছিল রুশ প্রকৌশলীরা।
প্রাদেশিক রাজধানীর ২৭০ কিলোমিটার দক্ষিণে আসালুইয়েহ-তে ইরানের একটি গুরুত্বপূর্ণ শিল্প অঞ্চল অবস্থিত। এই শিল্প অঞ্চলের ঠিক সাথেই রয়েছে বিশ্বের বৃহত্তম প্রাকৃতিক গ্যাস ক্ষেত্র, যার নাম দক্ষিণ পার্স গ্যাসক্ষেত্র। এই শিল্প অঞ্চলে প্রায় ৭০,০০০ বিদেশী প্রকৌশলী ও কারিগর বর্তমানে বিভিন্ন কর্মকাণ্ডে নিয়োজিত আছেন। ইরানি সরকার এটিতে কোটি কোটি ডলার বিনিয়োগ করেছে।
