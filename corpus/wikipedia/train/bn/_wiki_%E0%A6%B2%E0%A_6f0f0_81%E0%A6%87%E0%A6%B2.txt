দুই বা ততোধিক ব্যাকলিংক পেইজ  যখন পরস্পরের সাথে অন্ত:সংযুক্ত হয়ে একটি ব্যাকলিংক নেটওয়ার্ক গঠন করে এবং উক্ত ব্যাকলিংক নেটওয়ার্কের একপ্রান্ত থেকে অপরপ্রান্তে চক্রাকারে লিংক জুস প্রবাহিত করে তখন সেই ব্যাকলিংক নেটওয়ার্কটিকে লিংক হুইল  বলা হয়।
কোন একটি ওয়েব পেইজ যদি "ক" হয়ে থাকে এবং ১, ২, ৩, ৪ যদি ৪টি পৃথক ব্যাকলিংক পেইজ হয়ে থাকে এবং উক্ত ৪টি পেইজ যদি নিজেদের মধ্যে ব্যাকলিংক আদান প্রদান করে লিংক জুস লিংক নেটওয়ার্কের একপ্রান্ত থেকে অপর প্রান্ত পর্যন্ত প্রবাহিত করে থাকে, তবে এরকম নেটওয়ার্ককে লিংক হুইল বলা হয়।
লিংক হুইলগুলো খুব সরল কিংবা বেশ যৌগিক স্থাপত্যের হতে পারে। কত রকম ভাবে লিংক হুইল গঠন করা যাবে তা একজন সার্চ ইঞ্জিন অপ্টিমাইজারের মেধা, সৃষ্টিশিলতা ও অভিজ্ঞতার উপর নির্ভর করে। এখানে গাঠনিক স্থাপত্য, তৈরির উদ্যশ্য ইত্যাদির উপর নির্ভর করে লিংক হুইলের প্রকারভেদ করা হল,
বহুল প্রচলিত মুক্ত ও বদ্ধ লিংক হুইল ছাড়াও গঠনগত বৈশিষ্ট্যের উপর ভিক্তি করে লিংক হুইল বিভিন্ন প্রকারের হতে পারে।
কোন একটি ওয়েব সাইটের ইন্টারনাল পেইজগুলোকে নিয়ে লিংক হুইল গঠন করা যেতে পারে। এই কৌশলটি হোয়াইট হ্যাট কৌশল হিসেবে স্বীকৃত। কোন একটি ওয়েব সাইটের মধ্যস্থিত ওয়েব পেইজের সংখ্যা ১০টি হলে উক্ত ওয়েব পেইজগুলোকে নিয়ে সাধারণ লিংক হুইল গঠন করার মত করে সহজেই একটি লিংক হইল গঠন করা যায়। এ প্রক্রিয়ায় লিংক জুস ওয়েব সাইটটির সকল পেইজে সহজেই স্থানান্তর করা যায়। ইন্টারনাল লিংক হুইলের প্রধান সুবিধাগুলো হলঃ
সার্চ ইঞ্জিন প্রতিষ্ঠান গুগল এক অফিসিয়াল ব্লগে উল্লেখ করে, নোফলো ব্যাকলিংক কেন সাইটের সার্চ ইঞ্জিন অপটিমাইজেশনে সাহায্য করবে না। ওয়েব স্পাম প্রতিরোধ ও স্পামারদের নিরুৎসাহিত করার জন্য গুগল এমনটি করেছে বলে জানায়। সুতরাং কোন লিংক হুইলে নোফলো ব্যাকলিংক থাকলে তা লিংক হুইলটির কার্যকারিতা হ্রাস করবে। ফলে বেশিরভাগ ক্ষেত্রে সার্চ ইঞ্জিন অপটিমাইজাররা লিংক হুইলে নোফলো ব্যাকলিংক ব্যবহার করতে চান না। তবে গুগল উপেক্ষা করলেও ইয়াহু এবং বিংয়ের মত সার্চ ইঞ্জিন গুলো এখনো নোফলো ব্যাকলিংক গুলোকে ওয়েব পেইজের র‍্যাঙ্ক নির্ধারণে মুল্যায়ন করে থাকে। তাই যেসব অপটিমাইজাররা গুগলের সাথে সাথে ইয়াহু ও বিংকেও টার্গেট সার্চ ইঞ্জিন হিসেবে নির্ধারণ করেন তারা লিংক হুইলে নোফলো ব্যাকলিংক ব্যবহার করতে দ্বিধা করেন না।
গুগল ওয়েব স্পাম টিমের প্রধান ম্যাট কুটস ১  ১৫ই জুন, ২০০৯ এ প্রকাশিত তার এক ব্লগে উল্লেখ করেন, নোফলো ব্যাকলিংক পেইজ র‍্যাঙ্ক  সরবরাহ ও প্রবাহিত করে না। ২  ম্যাট কুটসের বর্ণনা অনুযায়ী নোফলো ব্যাকলিংক লিংক জুস সরবরাহ না করলে কোন একটি লিংক হুইলের অন্তর্বর্তী নোফলো ব্যাকলিংক উক্ত লিংক হুইলের মধ্যে লিংক জুস প্রবাহে বাধা দান করবে। ম্যাট কুটসের এই ঘোষণার পর থেকে লিংক হুইল, লিংক পিরামিড ইত্যাদিতে নোফলো ব্যাকলিংকের ব্যবহার কম হতে থাকে।
লিংক হুইলকে একটি ব্ল্যাক হ্যাট কৌশল বলে ধরা হয়। কৃত্রিম ভাবে তৈরি লিংক হুইল গুলো ওয়েব পেইজের র‍্যাঙ্ক নির্ধারণে নেতিবাচক ভূমিকা পালন করে বলে সার্চ ইঞ্জিনগুলোর পক্ষ থেকে অভিযোগ রয়েছে। লিংক হুইল, লিংক পিরামিড ইত্যাদি গুগল সহ অন্যান্য সার্চ ইঞ্জিন গুলোর এলগরিদম ম্যানিপুলেট করে অথরিটি পেইজ গুলোকে কম গুরুত্বপূর্ণ পেইজ দিয়ে প্রতিস্থাপন করতে সাহায্য করে। ফলে সার্চ ইঞ্জিন ব্যবহারকারীরা প্রায়শই সার্চ ফলাফলে অথরিটি পেইজ না পেয়ে অপটিমাইজকৃত পেইজ গুলো পেয়ে থাকে। সমস্যা সমাধানে গুগল প্রতিনিয়ত এর এলগরিদম নবায়ন করে যাচ্ছে এবং ইতিমধ্যে লিংক হুইলের কার্যকারিতা আগের তুলনায় বহুলাংশে হ্রাস পেয়েছে বলে অনেক এসইওর পক্ষ থেকে জানানো হয়েছে। তবে উচ্চ পেইজ র‍্যাঙ্ক সম্পন্ন ওয়েব পেইজ গুলোর মধ্যে করা লিংক হুইল সার্চ ইঞ্জিন অপটিমাইজেশনে এখনও বেশ শক্তিশালী একটি কৌশল বলে সর্বজন স্বীকৃত।
