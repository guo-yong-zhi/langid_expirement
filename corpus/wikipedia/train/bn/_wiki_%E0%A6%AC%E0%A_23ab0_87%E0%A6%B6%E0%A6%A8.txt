বহিরগাছি রেলওয়ে স্টেশন হল পূর্ব রেলওয়ে অঞ্চলের শিয়ালদহ রেল বিভাগের একটি কলকাতা শহরতলি হল্ট রেল স্টেশন। এটি পশ্চিমবঙ্গের নদীয়া জেলায় শিয়ালদহ-রানাঘাট মেইন লাইনের রানাঘাট - গেদে শাখায় অবস্থিত। ১ 
১৮৬২ সালে ইস্টার্ন বেঙ্গল রেলওয়ের কলকাতা - কুষ্টিয়া লাইনটি চালু হয় যা ছিল কলকাতা থেকে উত্তরবঙ্গের মূল রেল যোগাযোগ। তদানীন্তন ইস্টার্ন বেঙ্গল রেলওয়ে অবিভক্ত বাংলায় রেল পরিষেবা প্রদান করত। ২  বহিরগাছি রেলওয়ে স্টেশন সহ রানাঘাট-গেদে শাখা লাইনের বৈদ্যুতিকরণ হয় ১৯৯৭-৯৮ সালে। ৩ 
