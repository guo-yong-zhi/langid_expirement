দেগু ,  পূর্বনাম তেগু  ক  এবং অফিশিয়ালি দেগু মেট্রোপলিটন সিটি নামে পরিচিত। এটি দক্ষিণ কোরিয়ার চতুর্থ বড় শহর। খ  প্রায় আড়াই লক্ষ মানুষের বাস এই শহরে। উত্তর গিয়ংসাং প্রদেশ ও দেগুকে একত্রে প্রায়শই দেগু-গিয়ংবুক বলে উল্লেখ করা হয় যার লোকসংখ্যা প্রায় ৫০ লাখেরও বেশি।
দেগু কোরিয়ার দক্ষিণ-পূর্বে সমুদ্র পৃষ্ঠ থেলে প্রায় ৮০ কিলোমিটার  দূরে। এর কাছেই গুমহো নদীরে ধারা বহমান।  দেগু শহর মূলত ইয়ংনাম এলাকার প্রাণকেন্দ্রে অবস্থিত। সুদূর অতীতে জিনহান নামক একটি প্রাক-দেশের অংশ হিসেবেও দেগু অন্তর্ভুক্ত ছিল। পরবর্তীতে কোরিয়া উপদ্বীপের সিল্লা সাম্রাজ্যের অংশ হিসেবে দেগু অন্তর্ভুক্ত হয়। জোসন ডাইনাস্টির সময় দেগু গিয়ংসাং -দো এর রাজধানী ছিল।
কোরিয়ার অর্থনীতির মূল চালিকাশক্তি হিসেবে ১৯৬০-১৯৮০ সাল নাগাদ দেগু বিশাল অবদান রেখেছে। এর ইলেক্ট্রনিক ইন্ডাস্ট্রি আজকের আধুনিক কোরিয়ার অর্থনৈতিক প্রবৃদ্ধিতে অবদান রেখেছে।  দেগুতে উচ্চ মানের আপেল চাষ হয় বলে একে "আপেলের শহর" বলে অভিহিত করা হয়।  ৪  দেগু গিয়ংবুক মুক্ত অর্থনৈতিক জোন প্রতিষ্ঠার মাধ্যমে এই শহরের অর্থনীতির মূল স্তম্ভ হয়ে দাঁড়ায় টেক্সটাইল ইন্ডাস্ট্রি। তাই দেগুকে টেক্সটাইল শহরও বলা হয়ে থাকে। ৫ 
মুনমুন মৃৎ সময়কালের  একাধিক প্রমাণ বিভিন্ন গবেষণায় দেখা গিয়েছে।  ৬  দোংছন-দোং এলাকায় মুনমুন কৃষি গ্রামের অস্তিত্ব পাওয়া যায়। ৭  এছাড়াও মুনমুন মধ্যযুগে পিট-বাড়ি ও কৃষিক্ষেত্র দোংছন-দোং, দেগুতে পাওয়া যায়।
প্রাচীন ইতিহাস ঘেঁটে জানা যায় তিনটি প্রোটো ধরনের সাম্রাজ্যের উত্থান ঘটেছিল। মাহান, জিনহান ও বিয়নহান এই তিন সাম্রাজ্যের মাঝে দেগু ছিল জিনহান সাম্রাজ্যের রাজধানী।
বেকজে এবং কগুরিওকে হারিয়ে সিল্লা কোরিয়ান উপদ্বীপ একত্রীকরণ করেন সপ্তম শতাব্দীর দিকে। এরপরপরই সিল্লার রাজা সিনমুন রাজধানী গিয়ংজু থেকে দেগুতে স্থান্তরিত করার চিন্তাভাবনা শুরু করেন, যা আলোর মুখ দেখেনি। ৮  কোরিয়ার সবচেয়ে গুরুওপূর্ণ ঐতিহাসিক দলিলপত্রাদিতে এই ব্যাপারে লিপিবধ রয়েছে। গিয়ংজুর রাজনৈতিক আমলাদের হস্তক্ষেপে দেগুতে রাজধানী স্থানান্তরিত করা সম্ভবপর হয়নি। ৯ 
দেগুর জলবায়ু তুলনামূলকভাবে শীতল এর ভৌগোলিক অবস্থানের কারণে। যদিও পাহাড়চূড়ার অস্তিত্ব উষ্ণ এবং আর্দ্র বাতাস তৈরি করে, যা  দেগু জুড়ে প্রবাহিত হয়। ঠিক একই কারণে, শীতকালে শীতল বাতাস প্রবাহিত হয়। গ্রীষ্মকালে বৃষ্টির সময় কিছুটা বৃষ্টি হলেও সারা বছর জুড়ে সূর্যালোক থাকে। ১৯৬১ সালের তথ্যানুসারে, জানুয়ারি মাস হল দেগু শহরের সবচেয়ে শীতল মাস এবং আগস্ট হল সবচেয়ে উষ্ণ। মাইনাস ২০ ডিগ্রী সেন্টিগ্রেড হল এই শহরের রেকর্ড সর্বনিম্ন তাপমাত্রা এবং সর্বোচ্চ তাপমাত্রা রেকর্ড ৪০ ডিগ্রী সেন্টিগ্রেড। ১০ 
দেগু মূলতঃ ইন্ডাস্ট্রিয়াল নগরী হিসেবেই পরিচিত। ২০১০ সালে এর আঞ্চলিক জিডিপি ছিল প্রায় ৪৫৩৮৭ মিলিয়ন ডলার, যা ৭.২% জিডিপি গ্রোথ রেট প্রকাশ করে। দেগু ব্যাংক, স্যামসাং, হোয়াসাং গ্রুপের মত একাধিক কোম্পানী এখানে রয়েছে। স্যামসাং এবং কোলোনের মত কোম্পানির প্রতিষ্ঠাভূমি দেগু।
দেগু শহরের ধর্মের পরিসংখ্যান 
 ২০০৫ সালের পরিসংখ্যান বলে, ৩৩.৪% জনগণ বৌদ্ধ ধর্মে বিশ্বাসী। শতকরা ২০.২০% খ্রিস্টান ধর্মে বিশ্বাসী। অবশ্য ৪৬.৪% জনগণ বেশিরভাগই কোন ধর্মে বিশ্বাসী নয় নতুবা অন্যান্য ধর্মে বিশ্বাস রাখেন।
