জয়দেবপুর রেলওয়ে জংশন স্টেশন হচ্ছে বাংলাদেশের ঢাকা বিভাগের গাজীপুর জেলার গাজীপুর সদর উপজেলায় অবস্থিত একটি রেলওয়ে স্টেশন।
১৮৮৪-৮৫ সালে ঢাকা স্টেট রেলওয়ে নারায়ণগঞ্জ-ময়মনসিংহ মিটার গেজ রেলপথটি নির্মাণ করে, এই সময় জয়দেবপুর রেলওয়ে স্টেশনটি চালু হয়। ২ 
১৯৯৮ সালে ৪.৮ কিলোমিটার  দীর্ঘ যমুনা সেতু নির্মাণের ফলস্বরূপ, রেলের প্রয়োজনীয়তা পুনর্নির্ধারণ করা হয়। প্রথমত, রেলওয়ে ব্যবস্থার পূর্ব অংশটিকে পশ্চিমাংশের সাথে সংযুক্ত করার জন্য, জয়দেবপুর থেকে জামতৈল পর্যন্ত ৯৯ কিলোমিটার  দীর্ঘ নতুন দ্বৈতগেজ লাইন তৈরি করা হয়। দেশের দুই পৃথক অংশে ব্যবহৃত দুটি ভিন্ন গেজের সমস্যাটি দ্বৈত গেজ প্রবর্তন করে সমাধান করা হয়। দ্বিতীয়ত, জামতৈল থেকে পার্বতীপুর পর্যন্ত ২৪৫ কিলোমিটার  দৈর্ঘ্যের ব্রডগেজ ট্র্যাকটিকে দ্বৈত গেজে রূপান্তরিত করা হয়। ২  ৩  এটির ফলে জয়দেবপুরকে একটি দ্বৈত গেজের রেলওয়ে স্টেশনে রূপান্তর করা হয়।
জয়দেবপুর রেলওয়ে স্টেশন, পশ্চিম অংশ
জয়দেবপুর রেলওয়ে স্টেশনের নামফলক
