সানজামুল ইসলাম  বাংলাদেশের একজন প্রথম-শ্রেণী এবং লিস্ট এ ক্রিকেটার। ১  ২  বিপিএল ২০১৫ তে তিনি কুমিল্লা ভিক্টোরিয়ানস এর হয়ে খেলেন। তিনি রাজশাহীতে জন্মগ্রহণ করেন। ৩  ৪ 
২০১৬-১৭ বাংলাদেশ ক্রিকেট লীগ প্রতিযোগিতায় উত্তরাঞ্চলের হয়ে দ্বিতীয় ইনিংসে খেলতে নেমে ৮০ রানের বিনিময়ে ৯টি উইকেট লাভ করেন। খেলা তিনি ম্যান অব দ্য ম্যাচ নির্বাচিত হন। ৫  তার এ সংগ্রহটি ছিল প্রথম শ্রেণীর ক্রিকেটে একজন বাংলাদেশী বোলার হিসাবে তৃতীয় সর্বোচ্চ। ৬ 
২০১৬-১৭ বাংলাদেশ ক্রিকেট লীগ প্রতিযোগিতা শেষে শুভাগত হোম ও সানজামুল উভয়ে ২৫টি করে উইকেট নিয়ে যৌথ-সেরা উইকেট শিকারী হন। ৭  ২০১৮ এর অক্টোবরে, ২০১৮-১৯ বাংলাদেশ প্রিমিয়ার লীগ শুরুর পূর্বে খেলোয়াড় নিলামে চিটাগাং ভাইকিংস-এর সাথে অন্তর্ভুক্ত হন তিনি। ৮  ছয় ম্যাচে ২৯টি উইকেট নিয়ে উত্তরাঞ্চলের হয়ে তিনি ছিলেন শীর্ষ উইকেট শিকারী। ৯  ২০১৯ এর নভেম্বরে, ২০১৯-২০ বাংলাদেশ প্রিমিয়ার লীগ প্রতিযোগিতার জন্য কুমিল্লা ওয়ারিয়র্স দলে জন্য নির্বাচিত হন। ১০ 
২০২০-এর নভেম্বরে, ২০২০-২১ বঙ্গবন্ধু টি২০ কাপ প্রতিযোগিতা শুরুর পূর্বে ১২ নভেম্বর অনুষ্ঠিত খেলোয়াড় নিলামে মিনিস্টার গ্রুপ রাজশাহী তাকে কিনে নেয়। ১১  ১২ 
২০১৭ সালের মার্চে, বাংলাদেশ দলের শ্রীলঙ্কা সফর সিরিজের জন্য ওডিআই দলে তাকে অন্তর্ভুক্ত করা হয়, কিন্তু তিনি খেলেননি। ১৩  
