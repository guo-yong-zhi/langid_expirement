হাওয়া  হল মিশরের কায়রো থেকে প্রকাশিত একটি আরবি ভাষার সাপ্তাহিক মহিলাদের পত্রিকা। এটি মিশরের প্রাচীনতম একটি পত্রিকা যেটি নারী এবং পরিবারের জন্য নিবেদিত। আরব দেশের অন্যান্য মহিলা পত্রিকাগুলি এই পত্রিকাটিকে অনুকরণ করে তৈরি হয়েছিল। ১  এটি ছিল মিশরের প্রথম মহিলাদের জন্য পত্রিকা এবং এটি ১৯৫৪ সালে প্রতিষ্ঠিত হয়েছিল। ২  ৩ 
হাওয়া প্রথম প্রকাশিত হয়েছিল ১৯৫৪ সালে। ৪  ৫  এর প্রতিষ্ঠাতা ছিলেন আমিনা আল সাইদ , তিনি ছিলেন একজন মিশরীয় সাংবাদিক এবং নারীবাদী। ১  ৬  এর প্রকাশনার দায়িত্বে ছিল দার আল হিলালের মত প্রকাশনা সংস্থা। ৭ 
হাওয়া সাপ্তাহিকভাবে প্রকাশিত হয়। ৮  এই পত্রিকায় নারীবাদী দৃষ্টিকোণকে ব্যবহার করে স্বাস্থ্য ও সৌন্দর্য, পারিবারিক বিষয়, ফ্যাশন, সাজসজ্জা এবং গৃহ ব্যবস্থাপনা সম্পর্কিত খবর থাকে। ৪   ৯  ১৯৭০ এর দশকে মিশরীয় এবং পাশ্চাত্য উভয় লেখকের লেখা ছোটগল্প এই পত্রিকায় স্থান পেয়েছে। ১০  পত্রিকাটি শুধু নারীদের লক্ষ্য করে তৈরি তা নয়, পুরুষদের আগ্রহের মত বিষয়ও এখানে থাকে। ১১ 
এই পত্রিকার প্রতিষ্ঠাতা, আমিনা আল সাইদ, সাপ্তাহিকের প্রথম প্রধান সম্পাদক ছিলেন এবং ১৯৫৪ সালে এর প্রতিষ্ঠা থেকে শুরু করে ১৯৬৯ সাল পর্যন্ত এই পদে দায়িত্ব পালন করেছিলেন। ৬  তিনি ছিলেন মিশরের প্রথম মহিলা প্রধান সম্পাদক  ১  এবং প্রকাশনা সংস্থা দার আল হিলালের প্রথম মহিলা সভাপতি।। ১২  ১৯৯৫ সালে তাঁর মৃত্যুর আগে পর্যন্ত তিনি হাওয়া -তে একটি করে সাপ্তাহিক কলাম লিখে গেছেন। ৫ 
ইকবাল বারাকা এই পত্রিকার দীর্ঘমেয়াদী প্রধান সম্পাদক ছিলেন ১৩  তিনি ১৯৯৩ সালের জুলাই মাসে এই পদে নিযুক্ত হন। ১৪  ২০১৪ সালের ২৮শে জুন তারিখে ম্যাগদা মাহমুদ পত্রিকার প্রধান সম্পাদক হন। ১৫ 
মিশরীয় বুদ্ধিজীবী লতিফা আল-জায়াত ১৯৬৫ থেকে ১৯৬৮ পর্যন্ত হাওয়ার অবদানকারী ছিলেন। ১৬ 
১৯৫৪ সালে হাওয়ার এর প্রচার সংখ্যা ছিল ১৭৫,০০০ কপি। ৪  ১৯৬৭ সালের আগেই এটির প্রচার সংখ্যা ২০০,০০০ কপিতে পৌঁছে গিয়েছিল। ১৯৬৭ সাল এবং ১৯৭০ সালের মধ্যে এই সংখ্যাটি ছিল প্রায় ১৭৫,০০০ কপি ছিল। ৪  ২০০০ সালে পত্রিকার প্রচার সংখ্যা ছিল ১৫০,০০০ কপি। ৮  সমস্ত আরবি প্রকাশনার মধ্যে এই পত্রিকাটি বিদেশেও উচ্চ প্রচার সংখ্যা পেয়েছিল। ৩  ১৭ 
মিশরের পত্রিকার তালিকা
