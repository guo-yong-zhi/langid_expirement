ইসলাম ধর্মে পাঁচটি প্রধান স্তম্ভ রয়েছে যা ইসলামি অনুশীলনের প্রাথমিক ব্যবস্থা। এগুলো হলো ঈমান, নামাজ, রোজা, যাকাত ও হজ্জ। তথাপি জিহাদকেও  কখনো কখনো ইসলামের ষষ্ঠস্তম্ভ হিসাবে ব্যখ্যায়িত করা হয়, যার অর্থ সংগ্রাম বা প্রচেষ্টা। ইসলামি পরিভাষায়, জীবন, সম্পদ, জ্ঞান, আমল, লেখনী, বক্তৃতার মাধ্যমে সত্য ও ন্যায় প্রতিষ্ঠায় ইসলামকে সমুন্নত করাই হলো জিহাদ। ইসলাম ধর্মে, জিহাদ হতে পারে ইসলামের মৌলিক নীতি প্রত্যাখ্যানকারীর বিরুদ্ধে ব্যক্তির অভ্যন্তরীণ সংগ্রাম, একটি সুন্দর মুসলিম সমাজ তৈরির প্রচেষ্টা অথবা কাফিরদের অন্যায় ও ইসলাম বিদ্বেষী মতবাদের বিরুদ্ধে যুদ্ধ। সুতরাং জিহাদ হলো ইসলাম রক্ষার লড়াই  যা অবশ্যই অনুশীলন করা উচিৎ। ইসলামের খারিজি মতবাদ অনুশীলনকারীরা জিহাদকে ইসলামের ষষ্ঠস্তম্ভ হিসাবে ঘোষণা করে এবং এই বিষয়ে তাদেরকেই এই বিষয়ে প্রধান অনুশীলনকারী হিসাবে আখ্যা দেওয়া হয়। ১ 
ইসলামের দ্বিতীয় প্রধান দল শিয়াদের ইসনা আশারিয়া মতবাদে জিহাদ ইসলামের প্রধান দশটি আনুষঙ্গিক বিষয়সমুহের একটি।
২০১৫ সালের সন্ত্রাসী হামলার শিকার হওয়ার পর বিতর্কিত ফরাসি ম্যাগাজিন শার্লি এবদো সুইস ইসলামি পণ্ডিত তারিক রামাদানের ছবিযুক্ত কভারপেজ প্রকাশ করে, যেখানে শিরোনামে তাকে ইসলামের ষষ্ঠস্তম্ভ হিসাবে "জিহাদ"কে ঘোষণা করছেন, এমনটা দেখানো হয়। তথ্যসূত্র প্রয়োজন  প্রকৃতপক্ষে জিহাদ ইসলামের একটা মৌলিক অনুশীলন, এই বিষয়ের অজুহাত দেখিয়ে ষষ্ঠস্তম্ভ হিসাবে জিহাদের নাম উল্লেখ করা হয়।
