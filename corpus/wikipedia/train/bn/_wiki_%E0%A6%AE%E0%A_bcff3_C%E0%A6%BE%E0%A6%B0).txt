মোজাইক  পৃথিবীর প্রথম গ্রাফিক্যাল ওয়েব ব্রাউজার সফটওয়্যার। ১৯৯৩ সালে ইউনিভার্সিটি অফ ইলিনয় এট আর্বানা শ্যাম্পেইন এর ন্যাশনাল সেন্টার ফর সুপারকম্পিউটিং অ্যাপলিকেশন্সের গবেষক মার্ক অ্যান্ড্রিসেন এবং এরিক বিনা এটি তৈরি করেন। মোজাইকে ব্যবহৃত প্রযুক্তির উপর ভিত্তি করে পরবর্তীতে নেটস্কেপ ও ইন্টারনেট এক্সপ্লোরার ব্রাউজার তৈরি করা হয়। অ্যান্ড্রিসেন ও বিনা নেটস্কেপ কর্পোরেশনের প্রতিষ্ঠাতা।
২৩ জানুয়ারি ১৯৯৩ সালে এটি সর্বপ্রথম মুক্তি পায়। আর ৭ জানুয়ারি ১৯৯৭ সালে প্রকাশিত হয় এর সর্বশেষ সংস্করণ, ৩.০০ সংস্করণ। সি প্রোগ্রামিং ভাষা ব্যবহার করে মোজাইক লেখা হয়েছে। অ্যামিগাওএস, ক্লাসিক ম্যাক ওএস, ইউনিক্স, ওপেনভিএমএস ও মাইক্রোসফট উইন্ডোজের জন্যে এর আলাদা আলাদা সংস্করণ রয়েছে। মোজাইক মালিকানাধীন লাইসেন্সের অধীনে নিবন্ধিত।
