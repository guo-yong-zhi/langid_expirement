মহব্বত আলীর একদিন বাংলাদেশের জনপ্রিয় লেখক মুহম্মদ জাফর ইকবালের লেখা উপন্যাস। বইয়ের লেখা আবর্তিত হয়েছে মহব্বত আলী নামক একজন মানুষকে কেন্দ্র করে যিনি কর্মসূত্রে একটি পাবলিক বিশ্ববিদ্যালয়ের ভিসি। ২০১০ সালে প্রথম প্রকাশিত হয় বিদ্যাপ্রকাশ থেকে। বইটির প্রচ্ছদ একেঁছেন ধ্রুব এষ। গ্রন্থস্বত্ব প্রফেসর ইয়াসমিন হক এর।
উপন্যাসের শুরু হয়েছে বইয়ের প্রধান চরিত্র মোহাব্বত আলীকে দিয়েই। পেশায় মোহাব্বত আলী একজন শিক্ষক, একটি পাবলিক বিশ্ববিদ্যালয়ের মাননীয় ভিসি। ছাত্রজীবনে খুবি সাধারণ মানের ছাত্র হবার পর-ও শুধুমাত্র রাজনৈতিক পরিচয়ের জোরে মোহাব্বত আলী বিশ্ববিদ্যালয়ের ভিসি হিসাবে নিয়োগ পেয়েছেন। স্বভাবতই তিনি তার এই পরিচয় ধরে রাখার ব্যাপারে খুবি যত্নশীল। বিশ্ববিদ্যালয়ে ওনার ছত্রছায়াতেই দলীয় লোকজন শিক্ষক হিসাবে নিয়োগ পান, দলীয় ছাত্রনেতাদেরকেও তিনি সামলে চলেন। ক্ষমতার অপব্যবহার করে প্রচুর সম্পদও উপার্জন করেছেন।
ভিসি স্যারের ছত্রছায়ায় থাকা একজন ছাত্রনেতা একদিন বিশ্ববিদ্যালয় চত্বরেই একটু চূড়ান্ত খারাপ কাজ করে। ভিসি স্যার ধরেই নিয়েছিলেন অন্য অনেক অপকর্মের মতো এই ঘটনাও ধামাচাপা পরে যাবে। কিন্তু পরিস্থিতি খারাপ হয়ে যায় যখন হাজার হাজার শিক্ষার্থী প্রতিবাদী হয়ে ওঠে। ন্যায়ের পক্ষে থাকা শিক্ষকরাও আন্দোলনে যোগদান করেন।
ক্ষমতায় টিকে থাকার জন্য মোহাব্বত আলী তখন তার পোষা লাঠিয়াল বাহিনীকে লেলিয়ে দেন আন্দোলনরত শিক্ষার্থী ও শিক্ষকদের উপর।
