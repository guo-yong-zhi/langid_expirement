অন্তরা চৌধুরী  একজন ভারতীয় কণ্ঠশিল্পী এবং সুরকার। ১  তিনি বাংলা, হিন্দি, তামিল এবং মালায়ালাম সহ বিভিন্ন ভারতীয় ভাষায় গান গেয়েছেন। তার বেঙ্গলি নার্সারি সঙস্‌  বাঙালি শিশুদের কাছে অত্যন্ত জনপ্রিয়। পাশাপাশি প্লেব্যাক শিল্পী হিসেবে অন্তহীন , মনের মানুষ  ইত্যাদি বাংলা চলচ্চিত্রে কাজ করেছেন। ২ 
অন্তরা চৌধুরীর জন্ম ১৯৭০ সালে ভারতের কলকাতায়। ৩  তার বাবা প্রখ্যাত সুরকার ও গীতিকার সলিল চৌধুরী এবং মা কণ্ঠশিল্পী সবিতা চৌধুরী। ২  ৪  ৫  তার ভাই সঞ্জয় চৌধুরী একজন ভারতীয় সুরকার। ৫  তিনি কলকাতার গোখলে মেমোরিয়াল স্কুল এবং মুম্বইয়ের ভিলা তেরেসা হাই স্কুল থেকে বিদ্যালয়ের শিক্ষা সমাপ্ত করেন। এরপর গোখলে মেমোরিয়াল গার্লস কলেজ থেকে উচ্চতর শিক্ষা সম্পন্ন করার পর ২  তিনি কলকাতা বিশ্ববিদ্যালয় অধিভুক্ত বেঙ্গল মিউজিক কলেজে পড়াশোনা করেন। ৬  ৭ 
বিদ্যালয়ে অধ্যয়নকালীন সময়ে মাত্র সাত বছর বয়সেই অন্তরা গান গাইতে শুরু করেন। সঙ্গীতশিল্পী বাবা সলিল চৌধুরীর কাছই তার গান শেখার হাতেখড়ি হয়। এরপর সাবু যোশীর কাছে তিনি ঠুমরি এবং গজল বিষয়ে শিক্ষা নেন। ২  বিদ্যালয়ে থাকাকালীন বুলবুল পাখি, খুখুমনি গো সোনা ইত্যাদি জনপ্রিয় গানে কণ্ঠশিল্পী হিসেবে কাজ করে পরিচিতি লাভ করেন তিনি। ১  ২  ১৯৭৬ সালে সলিল চৌধুরীর কথা এবং সুরে তার প্রথম একক অ্যালবাম বেঙ্গলি নার্সারি সঙস্‌ বের হয়।
ত্রিত্যঙ্কর এবং অন্তরা ছেলেবেলা থেকেই বন্ধু ছিলেন এবং পরবর্তীকালে তারা বিয়ে করেন। ২ 
