অন্ধকারের ভয় বা নেক্টোফোবিয়া বলতে অন্ধকারকে অতিমাত্রায় ভয় পাওয়াকে বোঝায়। Nyctophobia  শব্দটি এসেছে night বা রাত থেকে। সাধারণত শিশু এবং প্রাপ্তব়স্কদের অন্ধকারকে ভয় পাওয়াকেই নেক্টোফোবিয়া বলে। অন্ধকারের ভয় বলতে সবসময় অন্ধকারই বোঝায় না; এটি অন্ধকারে লুকানো সম্ভাব্য বা কল্পিত বিপদের ভয়ও হতে পারে।  ১  অন্ধকারের কিছু মাত্রার ভয় স্বাভাবিক, বিশেষ করে শিশুর বিকাশের পর্যায় হিসেবে।  ২  বেশিরভাগ পর্যবেক্ষকের রিপোর্ট অনুযায়ী, অন্ধকারের ভয় ২ বছর বয়সের আগে খুব কমই দেখা যায়।  ৩  কিন্তু যখন অন্ধকারের ভয় এমন একটি মাত্রায় পৌঁছায় যা প্যাথলজিকাল হিসাবে বিবেচিত হওয়ার মতো যথেষ্ট গুরুতর, তখন একে কখনও কখনও স্কোটোফোবিয়া , বা লাইগোফোবিয়া  বলা হয়।
কিছু গবেষক, যেমন সিগমুন্ড ফ্রয়েড থেকে শুরু করে অনেকেই , অন্ধকারের ভয়কে বিচ্ছেদ উদ্বেগ ব্যাধির প্রকাশ বলে মনে করেন।  ৪  
১৯৬০-এর দশকে  বিজ্ঞানীরা স্মৃতির জন্য দায়ী অণুগুলির অনুসন্ধানে পরীক্ষা চালান, সেই পরীক্ষা থেকে তারা একটি বিকল্প তত্ত্ব প্রতিষ্ঠিত করেছিলেন। পরীক্ষায় একটি নিশাচর প্রাণী হিসাবে একটি ইঁদুরকে অন্ধকারকে ভয় পাওয়ার জন্য পরীক্ষা করা হয়েছিল এবং ইঁদুরের মস্তিষ্ক থেকে "স্কোটোফবিন" নামক একটি পদার্থ বের করা হয়েছিল; এবং এই পদার্থটিকেই nyctophobia বা অন্ধকারে ভয় পাওয়ার জন্য দায়ী বলে দাবি করা হয়েছিল। এই ফলাফলগুলি থেকে পরবর্তীতে এর কারণ উদঘাটন করা করা হয়েছিল।  ৫ 
