ন্যাটালি পোর্টম্যান  ইসরায়েলী-মার্কিন চলচ্চিত্র অভিনেত্রী। ১  সমসাময়িক অভিনেত্রীদের মধ্যে তাকে অন্যতম শ্রেষ্ঠ প্রতিভাবান বলে ধরে নেওয়া হয়। ১৯৯০-এর দশকেই মডেল হিসেবে মিডিয়ায় আসতে শুরু করেন। ১৯৯৪ সালে স্বাধীন চলচ্চিত্র লেওঁ-তে অভিনয় করার মাধ্যমে সিনেমা ক্যারিয়ার শুরু করেন। সর্বাধিক জনপ্রিয়তা অর্জন করে স্টার ওয়ার্‌স ত্রয়ী-তে পাদমে আমিদালা চরিত্রে অভিনয় করার জন্য। ২০১১ সালে তিনি ব্লাক সোয়ান ছবিতে অভিনয় করার জন্য গোল্ডেন গ্লোব অ্যাওয়ার্ড, অ্যাকাডেমি অ্যাওয়ার্ড অর্জন করেছেন। ২ 
ন্যাটালি পোর্টম্যান মাত্র ৪ বছর বয়সেই নৃত্য শেখা শুরু করেন। ছোটবেলা থেকেই তার অভিনয়ের প্রতি প্রবল আগ্রহ ছিল। একদিন এক মিডিয়া ব্যক্তিত্ব তাকে শিশু মডেল শিল্পী হিসেবে তার সাথে কাজ করতে বললে তিনি তা প্রত্যাখ্যান করেন। ৩  কারণ তিনি স্বপ্ন দেখতেন একজন বড় অভিনেত্রী হতে।। কিন্তু ন্যাটালি পোর্টম্যান এর অভিনয় জীবন মুলত শুরু হয় ১৯৯৪ সালে ' লিওনঃ দ্যা প্রফেশনাল ' সিনেমার মাধ্যমে। ৪ 
