স্যার গ্রেগরি পল উইন্টার  ৬  ৭  হলেন একজন নোবেল পুরস্কার বিজয়ী ব্রিটিশ প্রাণরসায়নবিদ। মোনোক্লোনিং অ্যান্টিবডির চিকিৎসাবিদ্যাগত ব্যবহার সম্পর্কে তাঁর কাজের জন্য তিনি সবচেয়ে বেশি পরিচিত। তাঁর গবেষণা জীবন প্রায় পুরোপুরি কেটেছে ইংল্যান্ডের কেমব্রিজের এমআরসি আণবিক জীববিজ্ঞান গবেষণাগার এবং এমআরসি প্রোটিন প্রকৌশল কেন্দ্রে।
অ্যান্টিবডির মানবিকীকরণের  এবং পরে, চিকিৎসায় ব্যবহারের জন্য ফাজ প্রদর্শন অ্যান্টিবডি ব্যবহার করে পুরোপুরি মানবিকীকরণের কৌশল উদ্ভাবনের জন্য তাঁকে কৃতিত্ব দেওয়া হয়। ২  ৮  ৯  ১০  ১১  ১২  ১৩  পূর্বে, অ্যান্টিবডিগুলি ইঁদুর থেকে সংগ্রহ করা হত, সেগুলিকে মানবদেহে চিকিৎসার ক্ষেত্রে ব্যবহার করা সহজ ছিলনা, কারণ মানব শরীরের প্রতিরোধ ব্যবস্থায় ইঁদুরের অ্যান্টিবডিবিরোধী প্রতিক্রিয়া ছিল। ৬  ১৪  ১৫  ১৬  ১৭  ১৮  মানবিকীকরণের উদ্ভাবনের জন্য, ২০১৮ সালে উইন্টারকে জর্জ স্মিথ এবং ফ্রান্সিস আর্নল্ডের সাথে রসায়নে নোবেল পুরস্কার প্রদান করা হয়েছিল। ১৯  ২০ 
তিনি কেমব্রিজের ট্রিনিটি কলেজের একজন ফেলো এবং এর সাথে ২০১২ সালের ২রা অক্টোবর তিনি ট্রিনিটি কলেজের মাস্টার অফ কেমব্রিজ নিযুক্ত হন। ২১  ২০০৬ সাল থেকে ২০১১ সাল পর্যন্ত তিনি আণবিক জীববিজ্ঞান গবেষণাগার, মেডিকেল রিসার্চ কাউন্সিলের উপ-পরিচালক ছিলেন, ২০০৭ সাল থেকে ২০০৮ সাল পর্যন্ত প্রোটিন এবং নিউক্লিক অ্যাসিড রসায়ন বিভাগের ভারপ্রাপ্ত পরিচালক এবং ১৯৯৪ সাল থেকে ২০০৬ সাল পর্যন্ত ঐ বিভাগের প্রধান ছিলেন। ১৯৯০ সাল থেকে ২০১০ সালে বন্ধ হয়ে যাওয়া পর্যন্ত তিনি প্রোটিন ইঞ্জিনিয়ারিংয়ের এমআরসি কেন্দ্রের উপ-পরিচালক ছিলেন। ২২  ২৩ 
উইন্টার নিউক্যাসল আপঅন টাইনে রয়্যাল গ্রামার স্কুলে পড়াশুনো করেছিলেন। ৬  তিনি কেমব্রিজ বিশ্ববিদ্যালয়ে প্রাকৃতিক বিজ্ঞান নিয়ে পড়াশোনা করতে যান এবং ১৯৭৩ সালে ট্রিনিটি কলেজ, কেমব্রিজ থেকে স্নাতক হন। 
আণবিক জীববিজ্ঞানের এমআরসি পরীক্ষাগার থেকে তাঁকে পিএইচডি ডিগ্রি দেওয়া হয়েছিল। ১৯৭৭ সালে জিওব্যাসিলাস স্টিয়ারোথার্মোফিলাস ব্যাক্টেরিয়া থেকে ট্রিপটোফ্যানিল টিআরএনএ সংশ্লেষের অ্যামিনো অ্যাসিড ক্রমের ওপর গবেষণার জন্য তাঁকে এই ডিগ্রি দেওয়া হয়েছিল। ২৪  গবেষণাকার্যে ব্রায়ান এস. হার্টলে তাঁর তত্ত্বাবধায়ক ছিলেন। ২৫  পরে, উইন্টার লন্ডনের ইম্পেরিয়াল কলেজ থেকে একটি এবং কেমব্রিজ বিশ্ববিদ্যালয়ের জেনেটিক্স ইনস্টিটিউট থেকে আর একটি ডক্টরাল পরবর্তী ফেলোশিপের মেয়াদ শেষ করেন।। ২৬ 
পিএইচডি শেষ করার পর, উইন্টার, কেমব্রিজের আণবিক জীববিজ্ঞান গবেষণাগারে তাঁর পোস্টডক্টোরাল গবেষণা শেষ করেন। ২৭  ২৮  তিনি প্রোটিন এবং নিউক্লিক অ্যাসিড অনুক্রমের কাজ চালিয়ে গিয়েছিলেন এবং ১৯৮১ সালে এমআরসি আণবিক জীববিজ্ঞান গবেষণাগারে দলনেতা হন। সমস্ত অ্যান্টিবডিগুলির যে একই প্রাথমিক কাঠামো রয়েছে এবং কেবলমাত্র ছোট ছোট পরিবর্তন তাদের একটি লক্ষ্যের জন্য নির্দিষ্ট করে তোলে, তিনি এই ধারণাটিতে আগ্রহী হয়ে উঠলেন। জর্জেস কোহলার এবং সিজার মিলস্টিন আণবিক জীববিজ্ঞানের গবেষণাগারে তাঁদের কাজের জন্য ১৯৮৪ সালের নোবেল পুরস্কার পেয়েছিলেন, তাঁদের কাজের বিষয়টি ছিল বিভিন্ন অ্যান্টিবডি প্রোটিনের ভিড়ের মধ্যে থেকে পৃথক বা মোনোক্লোনাল অ্যান্টিবডিগুলি আলাদা এবং পুনরুৎপাদন করার পদ্ধতি আবিষ্কার করা, যাতে প্রতিরোধ ব্যবস্থা শরীরের উপর আক্রমণকারী বিদেশী আক্রমণকারীদের সন্ধান এবং ধ্বংস করতে সক্ষম হতে পারে। ২৯  তবে এই মোনোক্লোনাল অ্যান্টিবডিগুলির মানব ওষুধে প্রয়োগ সীমিত ছিল, কারণ ইঁদুরের মোনোক্লোনাল অ্যান্টিবডিগুলি মানুষের প্রতিরোধের প্রতিক্রিয়ার ফলে দ্রুত কর্মক্ষমতা হারিয়ে ফেলত, এর ফলে তারা দীর্ঘমেয়াদী কোন সুবিধা প্রদান করতে পারত না।
উইন্টার ইঁদুরের মোনোক্লোনাল অ্যান্টিবডিগুলিকে "মানবিকীকরণ" করার জন্য একটি পদ্ধতি আবিষ্কার করেছিলেন; আণবিক জীববিজ্ঞান ল্যাবরেটরি এবং কেমব্রিজ বিশ্ববিদ্যালয়ের বিজ্ঞানীরা ক্যাম্পাথ -১ এইচ এর বিকাশে এই পদ্ধতিটি ব্যবহার করেছিলেন। ৩০  এই অ্যান্টিবডি এখন মাল্টিপল স্ক্লেরোসিসের চিকিৎসার দিশা খুলে দিয়েছে। আজ বাজারে অ্যান্টিবডি ভিত্তিক ওষুধের সংখ্যাগরিষ্ঠের মধ্যে মানবিকীকরণ মোনোক্লোনাল অ্যান্টিবডি এবং বেশ কয়েকটি প্রয়োজনীয় অ্যান্টিবডি অন্তর্ভুক্ত, এর মধ্যে একটি হল কীট্রুডা, যা নির্দিষ্ট ক্যান্সারের বিরুদ্ধে লড়াই করতে আপনার প্রতিরোধ ব্যবস্থা নিয়ে কাজ করে।
১৯৮৯ সালে উইন্টার কেমব্রিজ অ্যান্টিবডি টেকনোলজি এবং বাইসাইকেল থেরাপিউটিক্স চিকিৎসা প্রতিষ্ঠা করেছিলেন। ৩১  ৩২  ৩৩  ৩৪ 
তিনি  কোভাগেন  এর বৈজ্ঞানিক উপদেষ্টা বোর্ড নিয়ে কাজ করেছিলেন, ৩৫  ৩৬   এবং বায়োসেপ্টর ইন্টারন্যাশনাল লিমিটেডের বৈজ্ঞানিক পরামর্শদাতা বোর্ডের চেয়ারম্যান পদেও রয়েছেন।
১৯৮৯ সালে, উইন্টার কেমব্রিজ অ্যান্টিবডি টেকনোলজি প্রতিষ্ঠা করেছিলেন, এটি অ্যান্টিবডি প্রকৌশলের সাথে জড়িত প্রারম্ভিক বাণিজ্যিক জৈবপ্রযুক্তি সংস্থাগুলির মধ্যে একটি। বিকাশপ্রাপ্ত সবচেয়ে সফল অ্যান্টিবডি ঔষধগুলির মধ্যে একটি হল হুমিরা , এটি কেমব্রিজ অ্যান্টিবডি টেকনোলজি ডি২ই৭ নামে আবিষ্কার করেছিল, এবং অ্যাবট ল্যাবরেটরিজ এর বিকাশ ও বিপণন করেছিল। টিএনএফ আলফার অ্যান্টিবডি হুমিরা ছিল বিশ্বের প্রথম সম্পূর্ণরূপে মানব অ্যান্টিবডি, ৩৭  এটি ২০১৭ সালে বিশ্বের সর্বাধিক বিক্রিত ওষুধের সম্মান লাভ করেছিল, এর বিক্রয়মূল্য পাওয়া গিয়েছিল ১৮ বিলিয়ন ডলারেরও বেশি। ৩৮  অ্যাস্ট্রাজেনেকা ২০০৬ সালে কেমব্রিজ অ্যান্টিবডি টেকনোলজিকে ৭০২ মিলিয়ন পাউন্ডের বিনিময়ে অধিগ্রহণ করেছিল। ৩৯ 
২০০০ সালে, উইন্টার, ডোমেন অ্যান্টিবডিগুলির ব্যবহারের পথিকৃতের জন্য, দোমন্তিসকে প্রতিষ্ঠা করেছিল, এর সম্পূর্ণ আকারের অ্যান্টিবডিগুলির কেবলমাত্র সক্রিয় অংশ ব্যবহার করত। 
গ্লাক্সোস্মিথক্লাইন ২০০৬ সালের ডিসেম্বরে দোমন্তিসকে ২৩০ মিলিয়ন পাউন্ডের বিনিময়ে অধিগ্রহণ করেছিল। ১  ৪০ 
উইন্টার পরবর্তী সময়ে বাইসাইকেল থেরাপিউটিক্স লিমিটেড নামে একটি সংস্থার প্রতিষ্ঠা করেছিলেন, যে সংস্থাটি একটি সমযোজী বন্ধনীকৃত জলবিরোধী মজ্জার উপর ভিত্তি করে খুব ছোট প্রোটিন অনুকরণের বিকাশ করছে। ৪১ 
উইন্টার ১৯৯০ সালে রয়েল সোসাইটির ফেলো  নির্বাচিত হয়েছিলেন, ৪২  
প্রোটিন ইঞ্জিনিয়ারিং এবং থেরাপিউটিক মোনোক্লোনাল অ্যান্টিবডিগুলির অগ্রণী কাজের জন্য এবং "আবিষ্কারক ও উদ্যোক্তা হিসাবে তাঁর অবদানের জন্য" ২০১১ সালে রয়্যাল সোসাইটি কর্তৃক রয়্যাল পদকে ভূষিত করেছেন। ৪৩  ১৯৯৪ সালে তাঁকে শিলে পুরস্কার দেওয়া হয়েছিল।
১৯৯৫ সালে, উইন্টার ঔষধের  জন্য কিং ফয়সাল আন্তর্জাতিক পুরস্কার এবং ১৯৯৯ সালে ক্যান্সার গবেষণা ইনস্টিটিউট উইলিয়াম বি কোলি পুরস্কার সহ বহু আন্তর্জাতিক পুরস্কার জিতেছিলেন। উইন্টার আগে প্রোটিন এবং নিউক্লিক এসিড রসায়ন-জৈবপ্রযুক্তি বিভাগের যুগ্ম প্রধান ছিলেন, ৪৪  এবংকেমব্রিজ, আণবিক জীববিজ্ঞানের ল্যাবরেটরিতে উপ-পরিচালক, এটি যুক্তরাজ্য মেডিকেল রিসার্চ কাউন্সিল দ্বারা অর্থায়িত একটি সংস্থা। তিনি এমআরসি-প্রোটিন প্রকৌশল সেন্টারের উপ-পরিচালকও ছিলেন, পরে এটি আণবিক জীববিজ্ঞানের ল্যাবরেটরিতে মিশে যায়। তিনি বিজ্ঞান ও প্রকৌশল প্রচারণার জন্য উপদেষ্টা পরিষদের সদস্য। ৪৫  উইন্টার ১৯৯৭ সালে অর্ডার অব দ্য ব্রিটিশ এম্পায়ার  এবং ২০০৪ সালে নাইট ব্যাচেলর নিযুক্ত হন। তিনি ২০১২ সাল থেকে ২০১৯ সাল পর্যন্ত কেস্টারব্রিজের ট্রিনিটি কলেজের মাস্টারের দায়িত্ব পালন করেছেন। ৪৬  ৪৭  
২০১৫ সালে তিনি উইলহেলম এক্সনার পদক পেয়েছিলেন। ৪৮ 
মানবিকীকরণের উদ্ভাবনের জন্য, ২০১৮ সালে উইন্টারকে জর্জ স্মিথ এবং ফ্রান্সিস আর্নল্ডের সাথে রসায়নে নোবেল পুরস্কার প্রদান করা হয়েছিল। ১৯  ২০২০ সালে তিনি টাইমস বিজ্ঞান শক্তি তালিকায় নিবন্ধিত হয়েছিলেন। ৪৯ 
টেমপ্লেট:CC-notice
