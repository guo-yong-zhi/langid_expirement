সীরাতে মুবারাকাহ মুহাম্মদ রাসুলুল্লাহ  ভারতীয় দেওবন্দি ইসলামি পণ্ডিত মুহাম্মদ মিয়া দেওবন্দির উর্দু ভাষায় রচিত একটি সীরাত গ্রন্থ। গ্রন্থটিতে লেখক কুরআনের আয়াত উল্লেখ করে তার ব্যাখ্যা হিসেবে হাদিস যুক্ত করেছেন। ১ 
পাঁচশ আটানব্বই পৃষ্ঠার এই বইটিতে চৌষট্টি পৃষ্ঠার একটি ভূমিকা রয়েছে যা নবুয়ত, নবীত্ব, ওহীর প্রয়োজনীয়তা এবং অন্যান্য গুরুত্বপূর্ণ বিষয়গুলোর উপর আলোকপাত করে। "নিজেদের আয়নায় ইসলামের আবির্ভাবের আগে আরব" শিরোনামে মক্কার কুরাইশদের সম্পূর্ণ ইতিহাস, জনসংখ্যা, বিপ্লব, মক্কা, কাবাঘর নির্মাণ এবং এর সংস্কৃতি ও সভ্যতার উপর পূর্ণ আলোকপাত করা হয়েছে। প্রাক ইসলামি মক্কায় লেখক কুরাইশদের উন্নতি ও অগ্রগতির দিকে ইঙ্গিত করেছেন এবং বলেছেন তারা এমন একটি জাতির অন্তর্ভূক্ত ছিল যারা সাংস্কৃতিকভাবে এগিয়ে ছিল এবং তাদের প্রতিভার কারণে দাওয়াহ এবং আল্লাহর শেষ বাণী পাওয়ার যোগ্য ছিল। একইভাবে এই বইটিতে হিজরতের মজার বর্ণনা রয়েছে। মদীনার ইতিহাস ও ভূগোলের বিশদ বিবরণ দেওয়া হয়েছে। লেখক নবীর মুহাজির ও আনসার সাহাবীদের গুণাবলি যথাযথভাবে বর্ণনা করেছেন যারা বিশ্বে খ্যাতি এবং মানবতার পথনির্দেশের খেতাব অর্জন করেছিলেন। তিনি আরাফাতের ময়দানে নবীর শেষ খুতবাটির প্রধান বৈশিষ্ট্যগুলি তুলে ধরেছেন। বইটিতে উপস্থাপিত পয়েন্ট এবং দৃষ্টিভঙ্গি প্রামাণিক সূত্র নির্ভর। ১ 
