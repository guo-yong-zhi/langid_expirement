আশগাবাত স্টেডিয়াম  তুর্কমেনিস্তানের আশগাবাতে অবস্থিত একটি বহুমুখী স্টেডিয়াম। এটি বর্তমানে বেশিরভাগ বিভিন্ন উৎসব উদযাপন এবং ফুটবল ম্যাচের জন্য ব্যবহৃত হয়। স্টেডিয়ামটি ২০,০০০ জন লোক ধারণ করে ২  এবং ২০১১ সালে এটি নির্মিত হয়েছিল ৩ ।
২০০৯ সালে, তুর্কমেনিস্তানের বর্তমান রাষ্ট্রপতি গুরবানগুলি বেরদিমুহামেদু পক্ষে ২০ হাজার আসনের ইভেন্টের জন্য একটি বহুমুখী স্টেডিয়াম নির্মাণের জন্য অর্থ বরাদ্দ করা হয়েছিল ৪ । তুর্কি নির্মাণ কোম্পানি পলিমেক্স এর তত্ত্বাবধানে আশগাবাত স্টেডিয়ামটি উদ্বোধন করা হয় ২৮শে অক্টোবর ২০১১-তে। ক্রীড়া কমপ্লেক্সের উদ্বোধনে উপস্থিত ছিলেন তুর্কমেনিস্তানের রাষ্ট্রপতি গুরবানগুলি বেরদিমুহামেদু। নতুন স্টেডিয়ামের উদ্বোধনী অনুষ্ঠানটি ছিল তুর্কমেনিস্তানের স্বাধীনতা দিবসকে উত্সর্গীকৃত একটি বড় উপস্থাপনা। ঐতিহ্যগত রঙিন আতশবাজির আয়েজন করা হয় এই উৎসবে। 
স্পোর্টস কমপ্লেক্সে কৃত্রিম ঘাসের ট্র্যাক সহ একটি ফুটবল মাঠ রাখা হয়েছে, যার চারপাশে পশমী কাপড়নির্মিত পৃষ্ঠের সাথে অ্যাথলেটিক্স রানিং ট্র্যাক, লম্বা লাফের সেক্টর, সেইসাথে জিমন্যাস্টিক প্রতিযোগিতা এবং প্রশিক্ষণের জন্য একটি প্ল্যাটফর্ম স্থাপন করা হয়েছে। স্টেডিয়ামের ভবনটিতে বিভিন্ন খেলাধুলার জন্য ১৭টি অনুশীলন কক্ষ রয়েছে।
স্টেডিয়ামের বেসমেন্টে টেনিস কোর্ট, ভলিবল কোর্ট, বাস্কেটবল কোর্ট, ব্যাডমিন্টনের কোর্ট, ব্যায়ামাগার, ভেষজ চা ঘর সহ বোলিং হল, ব্যক্তিগত শক্তি প্রশিক্ষণ কেন্দ্র, ইনডোর জগিং ট্র্যাক, প্রাপ্তবয়স্কদের এবং শিশুদের জন্য সুইমিং পুল, ডোপিং নিয়ন্ত্রণের জন্য ঘর এবং চিকিৎসাকেন্দ্র রয়েছে। এছাড়াও কোচ, রেফারি, ম্যাচ কমিশনার,ম্যসাজ রুম, ঝরনা, চেঞ্জিং রুমগুলির জন্যও আলাদা আলাদা কক্ষ রয়েছে।
ক্রীড়া লেখক, টিভি রিপোর্টার, ফটোগ্রাফারদের জন্য প্রেস সেন্টার ও কাজের জন্য আলাদা কক্ষ, পাশাপাশি প্রেস কনফারেন্সের জন্য কক্ষ রয়েছে, যা একই সাথে অনুবাদ বুথ হিসেবেও ব্যবহৃত হয়। 
নিচতলা টেবিল টেনিস, ভারোত্তোলন, কুস্তি, অলিম্পিক রিং সহ বক্সিং, জিমন্যাস্টিকস, শারীরিক শিক্ষা, ফিটনেস, নাচ, শিল্পীদের জন্য পোশাক, টিকিট অফিস, রেস্তোরাঁ এবং দোকানের জন্য বরাদ্দ। স্টেডিয়ামের প্রথম এবং দ্বিতীয় তলায় ক্যাফেটেরিয়া, মেডিকেল ক্যাবিনেট, আলমারি, ও বিভিন্ন অফিস রয়েছে। এখানে প্রদর্শনী গ্যালারি, একটি ইন্টারনেট ক্যাফে এবং শিশুদের জন্য ভিডিও হল, সেইসাথে ক্রীড়াবিদদের জন্য একটি চিকিৎসাকেন্দ্র রয়েছে। সিআইপি এবং ভিআইপি গ্র্যান্ডস্ট্যান্ডের জন্য একটি অংশ রয়েছে। তৃতীয় তলায় টেলিভিশন বুথ পরিষেবা রয়েছে।
এছাড়াও ক্রীড়া কমপ্লেক্সের মধ্যে রয়েছে কার্টিং সেশনের জন্য একটি খেলার মাঠ, ফুটবল, ভলিবল, বাস্কেটবল এবং চারটি টেনিস কোর্ট এবং  ১,৫৫২ টি গাড়ির জন্য ইনডোর এবং আউটডোরে পার্কিং লটের ব্যবস্থা রয়েছে। 
লাইট ব্যবহারের ক্ষেত্রে স্টেডিয়ামটি ফিফা প্রদত্ত ২০০০ লাক্স মেনে চলে।
