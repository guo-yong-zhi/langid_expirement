আবদুল্লাহ মোহাম্মদ সাদ একজন বাংলাদেশী চলচ্চিত্র পরিচালক, চিত্রনাট্যকার ও প্রযোজক। তাঁর প্রথম চলচ্চিত্র লাইভ ফ্রম ঢাকা , যা ২৭তম সিঙ্গাপুর আন্তর্জাতিক চলচ্চিত্র উৎসবে সেরা পরিচালক এবং সেরা পারফরম্যান্সের জন্য রৌপ্য পদক পেয়েছিল। ১  তার দ্বিতীয় ছবি রেহানা মেরিয়াম নূর ২০২১ কান চলচ্চিত্র উৎসবে আঁ সের্ত্যাঁ রেগার বিভাগে নির্বাচিত হয়েছেন। ২ 
সাদ ১৯৮৫ সালে বাংলাদেশে জন্মগ্রহণ করেন। তিনি ঢাকা বিশ্ববিদ্যালয়ে শিক্ষা ও গবেষণায় স্নাতক সম্পন্ন করেছেন। ৩ 
নিজস্ব প্রযোজনা সংস্থার অধীনে তিনি স্বল্পদৈর্ঘ্য চলচ্চিত্র এবং বিজ্ঞাপন প্রযোজনা করেছেন। ২০১৬ সালে, তার প্রথম ফিচার ফিল্ম লাইভ ফ্রম ঢাকা প্রিমিয়ার হয়েছিল সিঙ্গাপুর আন্তর্জাতিক ফিল্ম ফেস্টিভালে। এটি ২৯ শে মার্চ, ২০১৯ সালে বাংলাদেশের প্রেক্ষাগৃহগুলিতে প্রকাশিত হয়েছিল ৪  ৫  ২৭তম সিঙ্গাপুর আন্তর্জাতিক চলচ্চিত্র উৎসবে এটি সেরা পরিচালক এবং সেরা পারফরম্যান্সের  জন্য রৌপ্য পদক পেয়েছিল। ১ 
২০২১ সালের ৭ই জুলাই কান চলচ্চিত্র উৎসবে তাঁর দ্বিতীয় চলচ্চিত্র রেহানা মেরিয়াম নূর প্রদর্শিত হয়েছিল। এটি প্রথম বাংলাদেশী চলচ্চিত্র যা কান উৎসবে আন সের্টেইন রেগার্ড বিভাগে প্রদর্শিত হয়। ৬ 
