আতিকুল হক চৌধুরী  বাংলাদেশের প্রখ্যাত নাট্যকার, পরিচালক, শিক্ষক ও সাংস্কৃতিক ব্যক্তিত্ব। কাজের স্বীকৃতি স্বরূপ তিনি বাংলা একাডেমী পুরস্কার, জাতীয় চলচ্চিত্র পুরস্কার, বিটিভির সেরা প্রযোজকসহ অসংখ্য পুরস্কার পেয়েছেন।  ১ 
আতিকুল হক চৌধুরীর পৈতৃক বাড়ি বরিশাল জেলার উলানীয় জমিদার বাড়িতে। তিনি জন্মগ্রহণ করেন ভোলায় তার নানা বাড়িতে।  ২  আতিকুল হক চৌধুরীর স্ত্রীর নাম জোহরা বেগম। তাদের এক ছেলে ও এক মেয়ে।
১৯৬০ সালে রেডিও পাকিস্তানে যোগ দেওয়ার মাধ্যমে তিনি কর্মজীবন শুরু করেন। তিনি ১৯৬৬ সালে বাংলাদেশ টেলিভিশনে যোগ দেন । বাংলাদেশ টেলিভিশনে সর্বশেষ তিনি উপমহাপরিচালক ছিলেন। এরপর তিনি বেসরকারি একুশে টেলিভিশনের উপদেষ্টা হিসেবে কাজ করেন। এছাড়া জাহাঙ্গীরনগর বিশ্ববিদ্যালয়ের নাট্যকলা বিভাগেও তিনি ১১ বছর শিক্ষকতা করেছেন।  ৩ 
