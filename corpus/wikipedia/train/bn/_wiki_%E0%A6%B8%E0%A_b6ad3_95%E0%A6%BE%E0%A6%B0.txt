সখী তুমি কার আব্দুল্লাহ আল মামুন পরিচালিত ১৯৮০ সালের বাংলাদেশী রোমান্টিক-নাট্য চলচ্চিত্র। ১  চলচ্চিত্রটি রচনা করেছেন আব্দুল্লাহ আল মামুন। ত্রিভুজ প্রেমের এই চলচ্চিত্রে প্রধান চরিত্রে অভিনয় করেছেন রাজ্জাক, শাবানা ও ফারুক। ২ 
শাবানা এই চলচ্চিত্রের অভিনয়ের জন্য ৬ষ্ঠ জাতীয় চলচ্চিত্র পুরস্কারে শ্রেষ্ঠ অভিনেত্রী বিভাগে পুরস্কৃত হন। ৩ 
ফারুক ও শাবানা দুইজন বিশ্ববিদ্যালয়ে একই সাথে পড়াশুনা করে। তারা দুজন দুজনকে ভালোবাসে। মেধাবী ফারুক বৃত্তি পেয়ে দেশের বাইরে চলে যায় উচ্চতর পড়াশুনার জন্য। মধ্যবিত্ত ঘরের মেয়ে শাবানা পরিবার চালানোর জন্য চাকরি নেয় রাজ্জাকের অফিসে। রাজ্জাক ধনী ও অবিবাহিত পুরুষ। অফিসে কয়েকটি ঘটনার পর তাদের নিয়ে কানাঘুষা শুরু হলে রাজ্জাক শাবানার মান বাঁচাতে তাকে বিয়ে করে। ইতিমধ্যে ফারুক বিদেশ থেকে ফিরে দেখে শাবানা এখন তার বড় ভাইয়ের স্ত্রী। শুরু হয় তার বিয়োগান্তক জীবন।
সখী তুমি কার চলচ্চিত্রের সঙ্গীত পরিচালনা করেছেন আলম খান। তিনি এর আগে আব্দুল্লাহ আল মামুন পরিচালিত সারেং বৌ চলচ্চিত্রেরও সঙ্গীত পরিচালনা করেন। গীত রচনা করেছেন মুকুল চৌধুরী। গানে কণ্ঠ দিয়েছেন আব্দুল জব্বার ও রুনা লায়লা।
জাতীয় চলচ্চিত্র পুরস্কার
