গালপিয়ুরি সমুদ্র সৈকত  একটি সর্বদা জলমগ্ন ডোবা। ১  গালপিয়ুরি শব্দটি এসেছে স্পেনীয় শব্দ "Gulpiyuri" থেকে যার অর্থ 'জল বেষ্টনী'। ২  এটি স্পেনের জনপ্রিয় পর্যটন আকর্ষণগুলোর একটি এবং স্পেনের আঞ্চলিক নেটওয়ার্কের সংরক্ষিত প্রাকৃতিক অঞ্চলগুলোর একটি স্থান। ১  ৩  ২০০১ সালের ২৬ ডিসেম্বর তারিখে গালপিয়ুরিকে সরকারিভাবে প্রাকৃতিক স্মৃতিস্তম্ভ ঘোষণা করা হয়। ৪  মূল সমূদ্র তট হতে সামান্য অভ্যন্তরে তৃণভূমিতে অবস্থিত এই সৈকতটিকে পৃথিবীর ক্ষুদ্রতম সমুদ্র সৈকত হিসেবে বিবেচনা করা হয়। ৫  ৬ 
গালপিয়ুরি সমুদ্র সৈকত স্পেনের আস্তুরিয়াস স্বায়ত্বশাসিত অঞ্চলের লেন্স পরিষদের নাভিস গ্রামে কান্তাব্রিয়ান সাগর থেকে ১০০ মিটার দূরে অবস্থিত। ৩  সেইন্ট অ্যান্টোলিন সমুদ্র সৈকতের খুব নিকটে মূল সমুদ্রতট হতে অভ্যন্তরে তৃণভূমির মাঝে এই ক্ষুদ্র সৈকতটি অবস্থিত।। তথ্যসূত্র প্রয়োজন 
এই সমুদ্র সৈকতের দৈর্ঘ্য মাত্র চল্লিশ মিটার। ৭  কান্তাব্রিয়ান সাগরের সাথে সুড়ঙ্গের মাধ্যমে এই ভূমিজ সমুদ্র সৈকতের সাথে সম্পর্ক থাকায় বিস্কেয় সাগর থেকে লবনাক্ত জলের ছোট ছোট উৎপন্ন ঢেউয়ের ফলে গালপিয়ুরিতে পূর্ণ জোয়ার থাকে। ৭  গালপিয়ুরি সমুদ্র সৈকতে সবসময় পূর্ণ জোয়ার থাকে যা এই সৈকতটিকে পৃথিবীর অন্য সব সৈকত থেকে আলাদা করেছে। এই সমুদ্র সৈকতের জল পরিষ্কার যা সাগর থেকে সৈকতে প্রবেশের আগে ভূনিম্নে থাকার পর খানিকটা ঠান্ডা হতে পারে। ২ 
বিস্তৃত দৃশ্য
ভাটার সময়
পূর্ণ জোয়ারের সময়
