Lichen polycarpus
Lobaria polycarpa
Massjukiella polycarpa
Xanthoria polycarpa
Reyniglæða  er fléttutegund af glæðuætt. Reyniglæða tilheyrði áður ættkvísl glæða . Hún var nýlega færð í ættkvíslina Polycauloina en hefur þrátt fyrir endurflokkunina haldið íslenska heiti sínu.
Reyniglæða er á válista Náttúrufræðistofnunar Íslands yfir tegundir í útrýmingarhættu á Íslandi. Hún er þar metin við hættumörk . 1 
Reyniglæða er gul eða gulgrá að ofan en þalið er hvítt eða grátt á neðra borði með brúnum rætlingum. Þalið er yfirleitt lítið um sig og þakið askhirslum í miðjunni. Askhirslurnar eru 1-3 mm í þvermál, flatar eða lítillega íhvolfar, fagurgular með ljósari eða gráleitri þalrönd. 2 
Gró reyniglæðu eru átta í aski, glær, sporbaugótt, tvíhólfa með þykkum millivegg, 11-15 µm x 6-7 µm að stærð. 2 
Reyniglæða vex á trjábolum og er algeng á bolum gamalla trjáa við hús. Hún finnst á þremur svæðum á Íslandi: Við Faxaflóa, þar sem hún er meðal annars algeng á bolum trjáa í görðum í Reykjavík; á Austurlandi, bæði á Egilsstöðum og á Austfjörðum; og í Eyjafirði. 2 
Reyniglæta vex aðallega á reyni og birki en einnig á ösp. 2 
Eins og aðrar tegundir af glæðuætt inniheldur reyniglæðan gula litarefnið parietín. 2 
Þalsvörun reyniglæðu er K+ vínrauð, C-, KC-, P-. 2 
