Gillian Anderson
Ncuti Gatwa
Emma Mackey
Connor Swindells
Kedar Williams-Stirling
Alistair Petrie
Mimi Keene
Aimee Lou Wood
Chaneil Kular
Simone Ashley
James Purefoy
Tanya Reynolds
Patricia Allison
Mikael Persbrandt
Ciara Elwis
Ruby Wasmuth
Fiona Cruickshank
Sex Education eru breskir sjónvarpsþættir sem voru skapaðir af Laurie Nunn fyrir Netflix. Þættirnir gerast í Moordale framhaldsskólanum og fjalla um líf nemenda þar sem þeir takast á við hinar ýmsu hliðar kynlífs og kynþroska. Meðal leikara eru Asa Butterfield, Gillian Anderson, Ncuti Gatwa, Emma Mackey, Connor Swindells, Kedar Williams-Stirling, Aimee Lou Wood, Tanya Reynolds og Patricia Allison. 
Þættirnir voru fyrst frumsýndir 11. janúar 2019 og eru þáttaraðirnar nú orðnar þrjár en áætluð frumsýning á þriðju seríu er 17. september 2021. Þættirnir hafa fengið góða dóma víða og þykja hafa tekist vel á við heit og viðkvæm umræðuefni eins og fóstureyðingar, hefndarklám, drusluskömm og það að koma út úr skápnum. Þar að auki hefur þeim verið hrósað fyrir fjölbreytta persónusköpun bæði þegar litið er til þjóðernis, húðlitar, kynhneigðar og kynvitundar.
Sex Education snýst að mestu leiti um hinn 16 ára gamla Otis Milburn. Otis er frekar vandræðalegur unglingur en er óvenju fróður um kynlíf, þar sem móðir hans er kynlífsráðgjafi. Besti vinur hans er hinn lífsglaði Eric Effiong, samkynhneigður sonur innflytjenda frá Ghana og Nígeríu. Síðan er það „svala“ stelpan Maeve Wiley, sem er afburðarnemandi en kemur frá brotnu heimili. Maeve kemst að því að Otis veit furðulega mikið um kynlíf og leggur til að þau stofni saman kynlífsráðgjafaþjónustu í skólanum til að græða pening. 
Aðrar persónur eru Adam Groff, sonur skólastjórans sem er duglegur að níðast á samnemendum sínum og leggja þá í einelti en undir niðri er Adam að glíma við mikið óöryggi og sjálfsfyrirlitningu; Jackson Marchetti, formaður nemendafélagsins og aðal íþróttastjarnaskólans sem á í erfiðleikum með að uppfylla kröfur og væntingar foreldra sinna; Ruby, Anwar og Olivia eru vinsælustu krakkarnir í skólanum sem tilheyra klíku sem kallast „The Untouchables“; Aimee Gibbs, meðlimur „The Untouchables“ en er leynilega besta vinkona Maeve; Lily Iglehart, sérvitur stelpa sem þráir ekkert heitar en að missa meydóminn. Fleiri persónur koma við sögu eins og mamma Otis, Jean; Jakob Nyman, sænskur pípulagningarmaður, og dóttir hans Ola.
Fyrirmynd greinarinnar var „Sex Education “ á ensku  útgáfu Wikipedia. Sótt Ágúst 2021.
