Vörtubirki eða hengibirki  eða skógviður  er hávaxið evrópskt birkitré með laufskrúði sem slútir niður svipað og á grátvíði. Það er náskylt Mansjúríubjörk . Vörtubirki verður venjulega 15-25 metra hátt með granna krónu og sveigðar greinar með slútandi smágreinum. Börkurinn er hvítur með svörtum flekkjum neðst á stofninum. 
Vörtubirki hefur náð 15 metrum á Akureyri.  1 
Vörtubjörk er notuð í smíði og eldivið 2  á sama hátt og ilmbjörk. Einnig er litað úr henni  3  og hægt er að blanda fræinu í brauð til bragðbætis.  
Vörtubirki er sú birkitegund sem oftast myndar svonefndan masúrvið, sem er erfðagalli sem lætur frumur og árhringi mynda óregluleg mynstur svo að það líkist logum eða bylgjum. 4 
Masúrmyndun er algengust í afbrigðinu Betula pendula var. carelica, þar sem masúrmyndun erfist í 60–70% af öllum afkvæmum. 5 
Einnig getur masúrviður myndast í ilmbjörk, 6  en hefur ekki fundist í öðrum birkitegundum. Masúr kemur fyrir í allnokkrum öðrum lauftrjám, svo sem: reyni, elri, ösp, álm og hlyn, og jafnvel í barrtrjám: fura, þinur og Sequoia sempervirens.
Af hengibjörk eru nokkrar sortir. Nokkrar slíkar nefndar hér:
