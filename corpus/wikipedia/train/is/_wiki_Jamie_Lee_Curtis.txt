Jamie Lee Curtis  er bandarísk leikkona og barnabókahöfundur sem er þekktust fyrir hlutverk sín í Halloween myndunum, A Fish Called Wanda og True Lies.
Curtis er fædd og uppalin í Los Angeles, Kaliforníu og er af dönskum og ungverskum-gyðinga uppruna.  1   2  
Foreldrar hennar eru leikararnir Janet Leigh og Tony Curtis. Curtis hefur verið gift leikaranum Christopher Guest síðan 1984 og saman eiga þau tvö börn sem þau ættleiddu. 
Curtis stundaði nám í félagsráðgjöf við Háskólann við Pacific í Stockton, Kaliforníu árið 1976. Hætti hún eftir aðeins eina önn til þess að koma leiklistarferli sínum á framfæri. 
Curtis er bloggari fyrir Huffington Post vefsíðuna. 3 
Þann 3. september 1998 var Curtis heiðruð með stjörnu á Hollywood Walk of Fame, stjarnan er staðsett við 6600 Hollywood Blvd.
Í mars 2012, kom Curtis fram ásamt Martin Sheen og Brad Pitt í uppfærslu Dustin Lance Black á leikritinu 8 sem fjallar um hjónabönd samkynhneigða. Sýningin var haldin við Wilshire Ebell Theatre og var sýnd á Youtube til að safna fjárframlögum fyrir samtökin American Foundation for Equal Rights.  4  5 
Curtis var heiðursgestur á fjáröflunarsamkomu árið 2003 fyrir Women in Recovery, Inc. samtökin sem hjálpa konum í neyð. Hefur hún einnig unnið mikið fyrir Children Affected by AIDS Foundation þar sem hún hefur verið kynnir á Dream Halloween samkomunni í Los Angeles sem haldin er í október á hverju ári.
Curtis hefur skrifað tíu barnabækur sem hún hefur unnið í samstarfi við listamanninn Laura Cornell. Bækurnar eru gefnar út af HarperCollins. 6  7 
Fyrsta sjónvarpshlutverk Curtis var árið 1977 í þættinum Quincy M.E.. Hefur hún síðan þá komið fram í þáttum á borð við Columbo, Charlie´s Angels, Buck Rogers in the 25th Century og The Drew Carey Show. 
Frá 1977-1978 lék Curtis í þættinum Operation Petticoat þar sem hún lék Lt. Barbara Duran. Árið 1989 var Curtis boðið eitt af aðalhlutverkunum í Anything But Love þar sem hún lék Hannah Miller til ársins 1992. Curtis var með stórt gestahlutverk í NCIS árið 2012, þar sem hún lék Dr. Samantha Ryan. 
Fyrsta kvikmyndahlutverk Curtis var árið 1978 í hryllingsmyndinni Halloween þar sem hún lék Laurie Strode. Myndin varð mjög vinsæl og fékk Curtis titilinn öskurdrottningin. Eftir myndina kom hún fram í hryllingsmyndunum The Fog, Prom Night og Terror Train. 
Árið 1981 endurtók Curtis hlutverkið sem Laurie Strode í Halloween II og talaði svo inn á þriðju myndina Halloween III: Season of the Witch sem kom út árið 1982.Curtis endurtók hlutverk sitt aftur árið 1998 sem Laurie Strode í fjórða sinn í myndinni Halloween H20: 20 Years Later og aftur árið 2002 í Halloween: Resurrection.
Hefur Curtis einnig leikið í kvikmyndum á borð við Perfect, Un homme amoureux, A Fish Called Wanda þar sem hún lék á móti John Cleese og Kevin Kline, Forever Young, True Lies, House Arrest, The Tailor of Panama og Freaky Friday.
Academy of Science of Fiction, Fantasy and Horror Films verðlaunin
American Comedy verðlaunin
BAFTA verðlaunin
Blockbuster Entertainment verðlaunin
Cognac Festival du Film Policier verðlaunin
DVD Exclusive verðlaunin
Genie verðlaunin
Golden Globes verðlaunin
Hasty Pudding Theatricals verðlaunin
MTV Movie verðlaunin
Mystfest verðlaunin
Óskarsverðlaunin
People´s Coice verðlaunin
Primetime Emmy verðlaunin
Satellite verðlaunin
Screen Actors Guild verðlaunin
