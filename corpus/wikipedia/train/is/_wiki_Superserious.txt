Kristinn Þór Óskarsson
Haukur Jóhannesson
Heiða Dóra Jónsdóttir
Superserious er íslensk indie-hljómsveit frá Garðabæ. Hljómsveitin samanstendur af söngvaranum, lagasmiðnum og gítarleikaranum Daníeli Jóni Jónssyni, gítarleikaranum Hauki Jóhannessyni, bassaleikaranum Kristni Þór Óskarssyni, trommaranum Helga Einarssyni og söngkonunni og textasmiðnum Heiðu Dóru Jónsdóttur. 
Hljómsveitin var stofnuð snemma árið 2021, en strákarnir kynntust í Garðaskóla, með undantekningunni á Daníeli og Heiðu sem eru systkini.
Daníel bjó í London, Englandi frá 2016-2019, þar sem flest fyrstu laganna voru samin. Stuttu eftir heimkomu til Íslands, var hljómsveitin stofnuð af þeim Daníeli, Kristinni og Hauki. Innan við ári seinna hafði hljómsveitin skrifað undir samning við Alda Music .
Fyrsta EP plata sveitarinnar, ,,Let's Get Serious", kom út í október 2021 1  og innihélt smáskífur sem náðu fyrsta sæti á vinsældarlistum útvarpsstöðvanna.
Í október 2022 gaf hljómsveitin út fyrstu smáskífu væntanlegrar LP plötu sinnar, en það er lagið ,,Bye Bye Honey" 2 . Sú plata er væntanleg seint árið 2023 eða snemma árs 2024 og var að mestu tekin upp í Malmö, Svíþjóð af Arnari Guðjónssyni og Kristni Þór Óskarssyni, sumarið 2022.
Superserious kom fram á Iceland Airwaves hátíðinni 2022 og fengu lof frá David Fricke, sem starfaði sem ritstjóri Rolling Stone tímaritsins til fjölda ára. Það sama ár vann hljomsveitin verðlaun sem besti nýliði Airwaves hátíðarinnar.
Hljómsveitin hefur fengið þrjár tilnefningar til Hlustandaverðlaunanna á Íslandi árin 2022 og 2023 og komu fram á SPOT tónlistarhátíðinni í maí 2023.
Lagið ,,Ducktales" er væntanlegt 2. júní.
