Sanna Mirella Marin  er finnskur stjórnmálamaður og fyrrverandi forsætisráðherra Finnlands. Hún hefur setið á finnska þinginu fyrir Jafnaðarmannaflokkinn frá árinu 2015 og var samgöngu- og samskiptaráðherra Finnlands frá 6. júní til 10. desember árið 2019. 1 
Marin fæddist í Helsinki og bjó í Espoo og Pirkkala áður en hún flutti til Tampere. 2  Hún útskrifaðist úr Háskólanum í Tampere með gráðu í opinberri stjórnsýslu árið 2012. 1  3 
Árið 2012 var Marin kjörin í borgarstjórn Tampere með 826 atkvæðum. 4  Hún var forseti borgarstjórnarinnar frá 2013 til 2017 og var endurkjörin í borgarstjórnina árið 2017 með 5.783 atkvæðum. 5  Hún er einnig meðlimur í stjórnarráði héraðsins Pirkanmaa. 1 
Marin var kjörin varaforseti Jafnaðarmannaflokksins árið 2014. 1  Árið 2015 var hún kjörin á finnska þingið fyrir Pirkanmaa-kjördæmi með 10.911 atkvæðum. 6  Hún var endurkjörin fjórum árum síðar með 19.088 atkvæðum. 7  Þann 6. júní árið 2019 var hún skipuð samgöngu- og samskiptaráðherra í ríkisstjórn Antti Rinne.
Eftir að Rinne neyddist til að segja af sér sem forsætisráðherra í desember 2019 kusu meðlimir Jafnaðarmannaflokksins Marin til þess að taka við embættinu í hans stað. Hún tók við embætti forsætisráðherra þann 10. desember 2019 og varð yngsti forsætisráðherra í sögu landsins. 8  9 
Marin leiddi Jafnaðarmannaflokkinn í þingkosningum í apríl 2023 en í þeim lenti flokkurinn í þriðja sæti á eftir Samstöðuflokknum og Sönnum Finnum. Marin sagði af sér formennsku í Jafnaðarflokknum í kjölfar kosninganna. 10 
Marin er barn samkynja foreldra. 11  Hún á eitt barn með manni sínum, Markus Räikkönen. 12 
