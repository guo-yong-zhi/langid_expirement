
Grenivík er þorp sem stendur við austanverðan Eyjafjörð og er nyrsta byggð þeim megin fjarðar. Íbúar voru 301 talsins árið 2019. Þorpið er hluti af Grýtubakkahreppi. Grenivík stendur undir fjallinu Kaldbak sem er 1173 m hár. 
Þengilhöfði er 260 m hátt fjall suður af Grenivík.
Á landsnámsöld segir að Þormóður Þorleifsson hafi numið Grenivík.  1 
Þorp tók að myndast á Grenivík upp úr aldamótum 1900. Kirkja var byggð á Grenivík árin 1885-1886 en árið 1927 var Grenivíkurprestakall sameinað Laufásprestakalli. Árið 1964 var hafið að byggja höfn í þorpinu.
Á Grenivík er sundlaug, tjaldsvæði, líkamsræktarsalur og golfvöllur. Fyrirtækin Gjögur og Darri eru fiskvinnslufyrirtæki í þorpinu. Einnig má nefna Sparisjóð Höfðhverfinga, Vélsmiðjuna Vík og lyfjafyrirtækið Pharmarctica. Matvöruverslunin Jónsabúð er í bænum. Heilsugæsla er við Túngötu.
Íþróttafélagið Magni er virkt í knattspyrnu og spilaði í næstefstu deild sumarið 2020.
Sveitarstjóri árið 2018 var Þröstur Friðfinnsson.
Grenivík.is
