Konrad Gesner  var svissneskur náttúrufræðingur og bókasafnsfræðingur. Fimm binda verk hans Historiae animalium eða Rannsóknir á dýrum  er talið marka upphaf dýrafræðinnar á nýöld. Dulfrævinga-ættkvíslin Gesneria er nefnd í höfuðið á honum. Árið 1546 gaf hann út bókina Bibliotheca Universalis, alþjóðlega bókaskrá yfir öll útgefin verk eftir gríska, latneska og hebreska höfunda sem Gesner komst á snoðir um.
