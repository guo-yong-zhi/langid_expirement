James Patrick Stuart  er ensk-bandarískur leikari sem er þekktastur fyrir hlutverk sín í All My Children og fyrir að tala inn á The Penguins of Madagascar.
Stuart er fæddur í Encino, Kaliforníu og er af enskum uppruna. Fjórtán ára gamall þá tók Stuart leiklistarnámskeið við Moulten Playhouse í Kaliforníu . 1  Stundaði hann nám við San Francisco State háskólann í leiklistardeildinni en hætti árið 1988 þegar leiklistin dró hann til Hollywood. 2  Einnig stundaði hann leiklist við Stella Adler´s Conservatory í New York-borg og hjá Arthur Mendoza. 3 
Stuart hefur verið giftur Jocelyn síðan árið 2000 og saman eiga þau tvö börn.
Stuart hefur komið fram í leikritum á borð við The Normal Heart, Just Thinking, Francis & the President og Wonderland. 4 
Fyrsta sjónvarpshlutverk Stuart var árið 1980 í sjónvarpsþættinum Galactica 1980 þar sem hann lék Dr. Zee. á árunum 1990-1995 lék Stuart í sápuóperunni All My Children þar sem hann fór með hlutverk Will Cortlandt. Síðan þá hefur hann komið fram sem gestaleikari í þáttum á borð við Seinfeld, Frasier, Spin City, JAG, Nip/Tuck, Ghost Whisperer, American Dad, CSI: Miami og Hot in Cleveland.
Stuart hefur leikið stór gestahlutverk í þáttum á borð við CSI: Crime Scene Investigation, The Closer, Supernatural, 90210 og Andy Richter Controls the Universe.
Stuart hefur í mörg ár talað inn á bæði sjónvarpsþætti á borð við Wolverine and the X-Men og The Penguins of Madagascar og inn á tölvuleiki á borð við Call of Duty, Kingdom Hearts og Company of Heroes.
Fyrsta kvikmyndahlutverk Stuart var árið 1990 í Pretty Woman. Hefur hann síðan þá komið fram í kvikmyndum á borð við The Disappearance of Garcia Lorca, Gods and Generals, Cruel World, The Who Came Back og Imagaine That.
 
Daytime Emmy-verðlaunin
