Sveinn skytta er skáldsaga eftir danska rithöfundinn Carit Etlar. Bókin kom út á frummálinu árið 1853 undir titlinum Gøngehøvdingen og fjallar um sagnapersónuna Svend Poulsen Gønge. Sagan gerist um miðja sautjándu öld í stríði milli Danmerkur og Svíþjóðar 1657-58  þegar Svíar hafa ráðist inn í Danmörku með ofurefli liðs og varnir Danmerkur eru í molum og fátækir almúgamenn undir forustu Sveins skyttu herja á innrásarliðið.
Teiknarinn  Poul Steffensen  myndskreytti söguna um 1890.  
Sagan um Svein skyttu var framhaldssaga í Nýjum kvöldvökum árið 1950-1952. Halldór Þorsteinsson og Helgi Valtýrsson þýddu. Bókin var  síðar gefin út af Iðunni í bókaflokknum Sígildar sögur Iðunnar.
