Daníel Ágúst Daníelsson  var íslenskur læknir og ljóðaþýðandi, fæddur að Hóli í Önundarfirði. Daníel nam læknisfræði í Bandaríkjunum en tók Cand. med. próf frá HI 1935. Hann var héraðslæknir Hesteyrarlæknishéraði 1938 – 1939 og starfandi læknir á Siglufirði 1939 – 1944, gerðist síðan héraðslæknir á Dalvík 1944 – 1972 og bjó í Árgerði. Daníel þýddi Sonnettur William Shakespeares, 154 talsins, og Andalúsíuljóð arabískra skálda. Hann ritaði einnig merkan formála og eftirmála að bókinni. Margar ljóðaþýðingar hans birtust í tímaritum á borð við Ganglera og Tímarit Máls og menningar.
Kona Daníels var Dýrleif Friðriksdóttir. 
