Juneau er höfuðstaður Alaska fylkis Bandaríkjanna og hluti af Juneau Borough sveitarfélaginu. Borgin og sveitarfélagið höfðu u.þ.b. 32.000 íbúa árið 2014. Borgin er nefnd eftir gullgrafaranum Joe Juneau.
Kanadísku landamærin eru rétt austur af borginni, þ.e. Breska Kólumbía.
Engir vegir tengja Juneau við aðra hluta Alaska og meginland Norður-Ameríku. Bílferjur eru hins vegar til staðar sem og flugsamgöngur.
Fiskveiðar og ferðaþjónusta eru mikilvægar atvinnugreinar. Skemmtiferðaskip eru algeng sjón á sumrin.
