Vitsmunaflótti, atgervisflótti, menntamannaflótti eða vitsmunaleki er hugtak sem lýsir brottflutningi einstaklinga sem búa yfir sérstökum hæfileikum, menntun eða þekkingu. Vitsmunaflótti getur verið kostnaðarsamur fyrir ríki því þeir einstaklingar sem flytjast á brott búa yfir menntun sem í mörgum tilfellum er styrkt eða kostuð að miklu leyti af ríkisstjórn viðkomandi ríkis. 
Hugtakið var fyrst notað eftir seinni heimstyrjöld til þess að lýsa flótta vísindamanna og tæknifræðinga frá Evrópu til Norður-Ameríku  1 . Vitsmunaflótti getur orsakast af ýmsum þáttum. Fyrirbæri eins og átök í samfélaginu, skortur á atvinnutækifærum eða slæmt efnahagsástand eru allt þættir sem geta valdið vitsmunaflótta.
Vitsmunaflótti er algengur í þróunarlöndum og sér í lagi í fyrrverandi nýlendum í Afríku  2  eða meðal eyþjóða í Karíbahafinu  3 .
