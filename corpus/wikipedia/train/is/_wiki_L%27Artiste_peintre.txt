L'Artiste peintre  eftir belgíska teiknarann Morris og höfundinn Bob de Groot er 71. bókin í bókaflokknum um Lukku Láka. Bókin kom út árið 2001 og hefur ekki verið gefin út á íslensku.
Listmálarinn Frederic Remington er á ferð um Villta Vestrið. Yfirvöld fá Lukku Láka til að fylgja honum þar sem ýmsar hættur geta steðjað að á leiðinni. Æðsti draumur Remington er að finna indíánagoðsögnina Hiawatha og fá að mála af honum mynd. Á krá einni lendir Remington í útistöðum við hinn hefnigjarna Curly. Lukku Láki afvopnar bandíttann, en í kjölfar þess veitir Curly þeim kumpánum eftirför til að ná sér niðri á þeim. Eftir viðkomu í róstusömum bæ, Hound Dog City, halda Lukku Láki og Remington út í óbyggðirnar til að finna Hiawatha, en Curly er enn á hælum þeirra.
