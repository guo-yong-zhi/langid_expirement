Ísland þúsund ár er leikin íslensk heimildarkvikmynd frá árinu 1997. Leikstjóri hennar er Erlendur Sveinsson en kvikmyndataka var í höndum Sigurðar Sverris Pálssonar. Kvikmyndin fjallar um sjósókn fyrri alda og gefur innsýn í lífsbaráttu íslenskra sjómanna á árabátatímanum þegar farið var í útróðra á opnum bátum. Kvikmyndin er sjálfstætt afsprengi heimildamyndarinnar Verstöðin Ísland frá 1991 og notar myndefni úr upphafsatriði þeirrar myndar. Í myndinni er sagt frá einum róðri sjö manna á sexæringi undir lok nítjándu aldar.   
Leikmyndin úr myndinni, endurgerð verstöð í Ósvör við Bolungarvík er vinsæll ferðamannastaður.
