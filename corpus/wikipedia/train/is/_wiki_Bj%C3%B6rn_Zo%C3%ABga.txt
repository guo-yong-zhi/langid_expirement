Björn Zoëga  er bæklunarskurðlæknir, fyrrverandi forstjóri Landspítalans, og núverandi forstjóri Karólínska sjúkra­húss­ins í Svíþjóð.
Björn er fæddur 26. apríl 1964 í Reykjavík. Ættarnafnið Zoëga má rekja til Danans Jóhannesar Zoëga sem fluttist til landsins 1787. 1  Björn útskrifaðist frá Menntaskólanum í Reykjavík 1984. Hann lærði læknisfræði við Háskóla Íslands og útskrifaðist þaðan 1990. Hann fékk doktorsgráðu frá Gautaborgarháskóla í Svíþjóð 1998. 2  
Björn sat í stjórn Heimdallar, félags ungra sjálfstæðismanna í Reykjavík, 1990 til 1991 og spilaði um tíma körfuknattleik með íþróttafélaginu Val.  
Hann lærði bæklunarskurðlækningar við Sahlgrenska háskjólasjúkrahúsið í Gautaborg í Svíþjóð og fékk sérfræðingsleyfi 1996. Hann var yfirlæknir hryggjarskurðdeildar bæklunardeildar á Sahlgrenska frá 1999 til 2002. 3   
Hann var yfirlæknir skurðstofu Landspítalans í Fossvogi frá 2002 4  og sviðstjóri skurðlækningasviðs spítalans frá 2005. 
Björn var ráðinn framkvæmdastjóri lækninga á Landspítalanum 2009 til 2013. 5  Áður hafði hann leyst af sem fram­kvæmda­stjóri lækn­inga frá 2007. 3  
Hann var forstjóri Landspítalans frá 2010 til 2013. 5  Áður hafði hann leyst af sem forstjóri frá apríl til október 2008. 3  Björn var formaður Knattspyrnufélagsins Vals 2014-15. 6   
Frá 2016 hefur hann starfað fyrir sænsku heilbrigðissamsteypuna GHP, sem rekur spítala og heilsugæslustöðvar á Norðurlöndunum og í Sameinuðu arabísku furstadæmunum. Hann var forstjóri hryggjarskurðdeilda þeirra í Stokkhólmi og Gautaborg. Frá 2017 - 2019 var hann aðalframkvæmdastjóri lækningasviðs GHP  7  en í upphafi árs 2019 var tilkynnt um ráðningu Björns í stöðu forstjóra Karólínska sjúkra­húss­ins í Svíþjóð og tók hann við því starfi um vorið. 8 
