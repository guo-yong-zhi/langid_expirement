Alfreð Flóki Nielsen  var íslenskur myndlistarmaður. Hann sérhæfði sig í teikningu og var eini íslenski teiknarinn á sínum tíma. Myndir hans hafa vakið mikla athygli, þær eru myrkar, erótískar og grófar. Myndir hans hafa oftar en ekki valdið mikilli hneykslun meðal almennings. En margir heillast af  listargáfu Flóka og sjá fegurðina í myndum hans. Alfreð Flóki var íslenskt séní sem dó langt fyrir aldur fram.
Hann fæddist á Óðinsgötu í Reykjavík. Foreldrar hans voru Guðrún Guðmundsdóttir Nielsen og Alfreð Nielsen. Guðrún var dóttir Ingibjargar og Guðmundar Helgasonar frá Reykjum. Alfreð Nielsen var danskur í föðurætt, faðir hans hét Niels Christian Nielsen og vann hjá Det forenede Dampskibselskab DFDS, móðir hans hét Guðlaug Ólafsdóttir. Foreldrar Ingibjargar fluttust að Hlíð í Reykjavík árið 1917. Þau fluttu þaðan á Óðinsgötu 4 þar sem Guðmundur hafði reist stórhýsi og þar ólst Alfreð Flóki upp fyrstu tólf árin sín. Þaðan flutti Alfreð Flóki og fjölskyldan hans á Bárugötu 18. 1  
Alfreð Flóki fæddist fyrir tímann, móðir hans var sex mánuði á sjúkrahúsinu með blauta lungnabólgu og því tók Ingibjörg móðuramma Flóka  að annast hann á meðan. Upp frá því svaf hann alltaf inni hjá ömmu sinni á Óðinsgötunni, hann kallaði ömmu sína alltaf mömmu en móður sína kallaði hann Tótu. 2 
Flóki gekk í Austurbæjar- og Miðbæjarskóla, hann teiknaði mikið á næturnar og las. Amma hans samdi við skólakerfið um að hann mætti mæta seinna í skólann svo hann gæti sofið út. 3 
Flóki vann aðeins á þrem almennum vinnustöðum á sinni ævi og í stuttan tíma hverju sinni. Fyrsta vinna hans var hjá unglingavinnunni, Tóta lét hann hætta í vinnunni, fannst vinnan of erfið fyrir hann. Aðra vinnuna fékk hann árið 1952 þegar Flóki var 13 ára, þá var hann fenginn til að mála húsmódel fyrir Iðnsýninguna í Reykjavík. Honum fannst það skelfilegt púl. Þriðja vinnan og sú síðasta var Flóki verkstjóri hjá Sameinaða gufuskipafélaginu og fól það í sér að vakta pakkhúsið. Flóki var aldrei neinn vinnumaður í sér, það var aðs myndlistin sem komst að. 4 
Jóhann Briem listmálari og teiknikennari kenndi Flóka í Gaggó-Vest. Hann hafði hvað mest áhrif á Flóka og var valdur þess hvaða braut Flóki hélt. 5  Flóki gekk í Myndlista og handíðaskólann og fór strax sínar eigin leiðir. Það var fljótt sagt um Flóka að hann væri enginn málari heldur frekar teiknari og grafíker. 6  Flóki fór svo út til Danmerkur þegar hann var 19 ára gamall að læra í Konunglega listaháskólanum í Kaupmannahöfn og stundaði hann mesta málaradeildirnar þar. 7 
Alfreð Flóki kynntist Bríet Héðinsdóttur. Þau hittust í febrúar 1959. Ástarsamband þeirra byrjaði eftir áramót 1960. Samband þeirra lauk sumarið 1961. 8  Flóki og Jette Marid Andersen voru elskendur Ingibjörg Alfreðsdóttir varð svo unnusta hans á hans eldri árum. 9   Alfreð Flóki kynntist Anette Bauder Jensen árið 1963, þau giftur sig svo 6. júlí 1963 í Reykjavík. Þau eignuðust saman soninn Axel Darra Flókason 4. júlí 1964 og er hann eina barnið hans Flóka. Þau skildu svo að lokum eftir sjö ára hjónaband. Flóki var mikið fyrir sopann en það varð honum þó ekki að falli. Þann 18. júní 1987 dó Alfreð Flóki snögglega aðeins 48 ára að aldri. Banamein hans var arfgeng heilablæðing. 10 
Flóki var undrabarn í myndlistinni. Fyrsta teikningin hans varð til í Landsveitinni þar sem hann fór í sveit þegar hann var lítill, hann teiknaði svo allar götur síðan. 3  Fyrstu myndlistarsýninguna sína hélt Flóki þegar hann var aðeins 19 ára gamall. Nær allar myndirnar seldust.
Alfreð Flóki notaði penna ýmsar tegundir af litakrít, bleki og kolkrít í myndirnar sínar. 11  Flóki hallaðist að 19. aldar symbolistum og súrealistum. Myndir Flóka eru myrkar og dularfullar, fegurð þeirra óhugnaleg. Hvatir og kynórar Flóka birtast í myndum hans sem hafa hneyklsað fólk. Fólk túlkar þó myndir hans á mismunandi hátt. 12  Danski gagnrýnandinn Virtus Schade segir myndir Flóka ekki klámfengnar heldur þær séu æxlun og fæðing. 13  Margt sem kemur fram í myndum hans er sprottið úr undirvitundinni. Kvenlegar konur og óhugnalegir menn einkenna myndir Flóka. Fólk kann að meta myndir eftir Flóka. Sýningar með myndum eftir hann eru vel sóttar og eftirspurn eftir myndum hans er stöðugt að aukast. Myndir hans hafa einnig vakið mikla athygli erlendis. 14 
Myndefnið er aðalega flugur, alsberar konur.
