Sól að morgni er plata með íslenska tónlistarmanninum Bubba Morthens og hljómsveitinni Stríð og Friður. Þetta var önnur plata Bubba með Stríð og frið og fyrsta breiðskífan síðan Trúir þú á engla sem Bubbi stjórnaði upptökum á sjálfur. Miðað við fyrstu plötu Bubba með Stríði og friði þá var friðurinn að einhverju leyti ekki heill. Pétur Hallgrímsson, sem var með Guðmundi Péturssyni á gítar á fyrstu plötunni, var upptekinn við annað. Sól að morgni var líka önnur platan í "fjölskyldu þríleik" Bubba sem hann byrjaði á með Lífið er ljúft árið 1993. Sól að morgni kom út 7. október 2002 og var heldur vel tekið. Skarphéðinn Guðmundsson, gagnrýnandi Morgunblaðsins á þessum tíma, sagði að plötunni mætti skipa með bestu plötum Bubba ogspurning hvort tíminn mun ekki hreinlega leiða í ljós að hún sé hans allra besta.Þess má geta að lokalagið á plötunni, Kveðja, hefur verið notað í riflega 1000 minningagreinum. Sól að morgni sló í gegn, að minnsta kosti miðað við Nýbúann, en hún seldist í um 10.000 eintökum.
