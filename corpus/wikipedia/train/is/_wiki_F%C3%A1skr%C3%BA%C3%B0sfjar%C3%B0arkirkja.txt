Fáskrúðsfjarðarkirkja er kirkja sem byggð var í Búðahreppi á Fáskrúðsfirði en árið 1913 ákváðu íbúar hreppsins að stofna nýjan söfnuð og byggja kirkju. Rögnvaldur Ólafsson arkitekt, þáverandi húsameistari ríkisins teiknaði kirkjuna, sem er dæmigerð krosskirkja.  Hún var vígð á uppstigningadag árið 1915. Árið 1998 var reist safnaðarheimili við austurenda hennar.  Þar er skrifstofa sóknarprests, salur til fundahalda auk geymslulofts. Altaristafla kirkjunnar  er máluð af Guðmundi Einarssyni frá Miðdal. Í kirkjunni er pípuorgel frá 1989, smíðað af Björgvin Tómassyni.  Skírnarfonturinn er skorinn út af Wilhelm Beckmann 1942.  Minnisvarði um látna sjómenn er á lóð kirkjunnar.
Fáskrúðsfjarðarsókn og Kolfreyjustaðarsókn hafa verið sameinaðar og nefnist í dag Kolfreyjustaðarprestakall.
