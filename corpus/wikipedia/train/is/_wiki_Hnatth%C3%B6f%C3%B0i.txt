Hnatthöfði  var uppnefni á stuðningsmönnum enska þingsins í Ensku borgarastyrjöldinni. Þeir voru líka kallaðir þingsinnar . Nafnið var dregið af því að sumir púritanar  klipptu hár sitt stutt í andstöðu við hirðtískuna þar sem slöngulokkar voru ríkjandi. Stuðningsmenn konungs voru kallaðir ýmist konungssinnar  eða kavalerar . Hnatthöfðar studdu upphaflega þingbundna konungsstjórn en undir lok borgarastyrjaldarinnar var Karl 1. konungur orðinn svo óvinsæll að lýðveldissinnar eins og Oliver Cromwell gátu afnumið konungsvaldið alveg og komið Enska samveldinu á fót.
Púrítanar og öldungakirkjumenn í Englandi voru nær undantekningarlaust hnatthöfðar  en margir hnatthöfðar vildu þó halda ensku biskupakirkjunni eins og margir kavalerar. Pólitískir flokkar hnatthöfða voru meðal annars grafararnir , jöfnunarsinnar  og menn fimmta ríkisins. 
Orðið var notað fram á síðari hluta 17. aldar þegar annað niðrandi heiti, Viggi, var fundið upp yfir andstæðinga einveldis. 
