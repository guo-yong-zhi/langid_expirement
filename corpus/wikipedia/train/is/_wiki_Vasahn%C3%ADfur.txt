Vasahnífur  er haft um hníf sem er með blað sem er fest með nagla við skaftið og hægt er að fella fram og leggst þá blaðið í rifu á skaftinu. Slíkir hnífar, þegar þeir eru samanfelldir, meiða ekki og því auðvelt að hafa þá í vasa sér. Vasahnífar eru mikið notaðir af veiðimönnum, hermönnum og útilegufólki. Vasahnífar hafa stundum í hálfkæringi verið nefndir skaftfellingar sökum þess að þeir falla í skaftið, en nafngiftin hefur ekkert að gera með fólk frá Skaftafelli. 
