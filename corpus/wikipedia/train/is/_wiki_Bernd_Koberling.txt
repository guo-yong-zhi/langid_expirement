Bernd Koberling  er þýskur listmálari, einn af „nýju villingunum“ , sem Þjóðverjar kalla svo.
Hann starfaði fyrst sem kokkur 1955-1958, stundaði nám í Hochschule für Bildende Künste í Berlín 1958-1960. Námsdvöl á Englandi 1961-1963. Var styrkþegi Villa Massimo í Róm 1969-1970, og dvaldist síðan í Köln til 1974. Á árunum 1976-1981 var hann gestafyrirlesari í listaháskólum í Hamborg, Düsseldorf og Berlín. Hann var prófessor í Hochschule für bildende Künste í Hamborg 1981-1988, og frá 1988 í Hochschule der Künste í Berlín. Hefur flutt fyrirlestra um vatnslitamálun í Listaháskóla Íslands.
Árið 1961 varð hann félagi í Vision-hópnum, ásamt málaranum Karl Horst Hödicke. 
Bernd Koberling býr og starfar í Berlín, en er yfirleitt á sumrin í Loðmundarfirði. 
Árið 1959 hóf Bernd Koberling að ferðast um norðurslóðir á sumrin, fyrst um sænska hluta Lapplands og Norður-Noreg. Stundaði hann m.a. lax- og silungsveiðar, en náttúrufar og þjóðlíf þessara héraða veitti honum einnig innblástur í list sinni. Í Þýskalandi kynntist hann listamanninum Dieter Roth, sem giftur var íslenskri konu, og fór með honum til Íslands, m.a. til Loðmundarfjarðar. Hann heillaðist svo af staðnum, að hann hefur verið þar á hverju sumri frá 1977. Þar málar hann aðallega vatnslitamyndir. Í Berlín hefur hann málað stærri myndir í svipuðum stíl, á sérmeðhöndlaðar álplötur, með aðferð sem hann hefur sjálfur þróað. 
Á síðustu árum hefur hann myndskreytt nokkrar bækur íslenskra skálda:
Bernd Koberling hefur haldið fjölda einkasýninga, m.a. hér á landi.
Einnig tekið þátt í fjölda samsýninga, m.a. í Skaftfelli, menningarmiðstöðinni á Seyðisfirði. 
Verk hans eru meðal annars í eftirtöldum listasöfnum:
