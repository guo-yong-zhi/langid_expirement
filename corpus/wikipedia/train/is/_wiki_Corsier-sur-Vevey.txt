Corsier-sur-Vevey er sveitarfélag í umdæminu Riviera-Pays-d'Enhaut í kantónunni Vaud í Sviss. Það inniheldur þorpið Corsier-sur-Vevey og smáþorpið Les Monts-de-Corsier. Hluti vínræktarhéraðsins Lavaux er innan sveitarfélagsins. Íbúar eru rúmlega 3000 talsins. 
Tveir þekktir breskir leikarar, Charlie Chaplin og James Mason, eru báðir grafnir í kirkjugarði Corsier-sur-Vevey.
