Vestmannaeyjaflugvöllur er tveggja brauta flugvöllur á Heimaey, austan við Ofanleiti. Hann er fyrsti flugvöllurinn sem Íslendingar byggðu sjálfir án aðkomu annarra ríkja. 2  Air Iceland Connect er með áætlunarflug á milli Reykjavíkur og Vestmannaeyja 3 , en fyrir 2021 flaug Flugfélagið Ernir þessa leið. 
Framkvæmdir við lagningu vallarins hófust 11. nóvember 1945 þegar varðskipið Ægir kom með stórvirkar vinnuvélar. Næsta sumar var byrjað að flytja rauðamöl úr Helgafelli í yfirborð brautarinnar. Fyrsta landflugvélin lenti um sumarið 14. ágúst 1946 og flugbrautin var opnuð 13. nóvember sama árs. Áætlunarflug á flugvellinum hófst á vegum Loftleiða 12. október 1946 til Reykjavíkur. 4  
1971 hófust framkvæmdir við norður-suður braut flugvallarins.
