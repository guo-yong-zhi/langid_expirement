Erieskurður er skipaskurður í New York fylki. Skurðurinn er vatnaleið frá New York City við Atlantshafið að Vötnunum miklu.  Skurðurinn var upprunalega 584 km og liggur frá Hudsonfljóti við Albany að Buffalo við Erie-vatn. Lokið var við skurðinn árið 1825 og var hann þá annar stærsti skipaskurður í heimi. Erieskurðurinn hafði mikil áhrif á uppgang og velmegun í New York City og  Bandaríkjunum.
