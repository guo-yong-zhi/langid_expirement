Cerastium macrocarpum Schur 1   Cerastium caespitosum subsp. fontanum  Schinz & R. Keller 1   Cerastium fontanum subsp. alpinum  Janch. 1   Cerastium fontanum subsp. fontanum 1   Cerastium fontanum subsp. macrocarpum  Jalas 1   Cerastium vulgatum subsp. macrocarpum  B. Kotula 1   Cerastium triviale var. alpinum Mert. & W. D. J. Koch 1 
Vegarfi  er fjölær blómplanta af hjartagrasaætt. Hann finnst víða á Íslandi.
Vegarfi er tvíær 1  fjölær jurt með uppsveigða og stundum greinda stöngla og oft marga blaðsprota 2  Hann er frekar lágvaxinn, 10-30 cm á hæð og blómstrar í maí til júní. 3 
Blómin eru hvít, fimmdeild, 5-8 mm í þvermál oft 5-10 saman í knippi. 2  Bikarblöðin eru græn, oddmjó og hærð en krónublöðin eru hvít, álíka löng eða aðeins lengri en bikarblöðin og með skerðingu í endann svo þau eru tvíflipótt. 2  Blóm vegarfa hafa 10 fræfla og eina frævu sem er oftast með fimm stílum. 2  Aldinið er gyllt tannhýði, oftast um tvöfalt lengra en bikarinn, sem opnast í endann með 10 tönnum. 2 
Laublöð vegarfa vaxa gagnstæð og aflöng, 10-20 mm löng og hærð báðum megin og á blaðröndinni. 2 .
Vegarfi líkist nokkuð músareyra en krónublöð hans eru hlutfallslega styttri en krónublöð músareyrasins sé miðað við bikarblöðin. 2  Einnig er hann oftast minna loðinn en músareyrað. 3 
Vegarfi er algengur um allt land en síður algengur á hálendinu. Hann vex í mólendi, graslendi, giljum, skriðum og stundum í hálfdeigu landi eða votlendi. 2  Vegarfi vex líka í flögum og vegköntum. 3 
Hæstu skráðu vaxtarstaðir vegarfa á Íslandi eru við Marteinsflæðu og við Ásbjarnarvötn. Báðir fundarstaðir eru í 770 metra hæð yfir sjávarmáli. 2 
Vegarfi er hýsill fyrir sveppina fræhyrnuryð , fræhyrnublaðmyglu  4  og blaðmyglusveppinn Peronospora paula. 5 
Á Íslandi vex sveppurinn grasmúrgróungur  á dauðum vefjum ýmissa plöntutegunda, 6  meðal annars á vegarfa. 5 
