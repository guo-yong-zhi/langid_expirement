Sigurður Ólafsson syngur Sjómannavalsinn er 78-snúninga hljómplata gefin út af Íslenzkum tónum árið 1953. Á henni syngur Sigurður Ólafsson lögin Sjómannavals og Stjörnunótt. Hljómsveitina skipa Bjarni Böðvarsson, Aage Lorange og Einar B. Waage. Platan er hljóðrituð í mono. Upptaka: Ríkisútvarpið. Pressun: AS Nera í Osló. 
Lögin Sjómannavals og Stjörnunótt voru send inn í danslagakeppni SKT árið 1953 og fengu bæði verðlaun í flokki gömlu dansanna. Stjörnunótt fékk 3. verðlaun en Sjómannavals vann keppnina og varð eitt vinsælasta íslenska lag síðustu aldar. Til marks um vinsældirnar hefur valsinn fengið ákveðinn greini í huga þjóðarinnar og heitir nú Sjómannavals-„inn” í stað hins hógværa heitis sem það bar upphaflega.  
Hið magnaða ljóð Kristjáns frá Djúpalæk við lag Svavars Benediktssonar:
