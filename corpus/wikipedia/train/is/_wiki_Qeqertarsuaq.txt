Qeqertarsuaq eða Godhavn eins og bærinn heitir á dönsku  er um 850  manna þorp á suðurströnd Bjarneyjar  sem á grænlensku heitir sömuleiðis Qeqertarsuaq, og er á Vestur-Grænlandi. Grænlenska nafnið þýðir stór eyja. Bjarney er einnig stærst eyja við Grænlandi, um 9700 km2. Qeqertarsuaq er hluti af sveitarfélaginu Avannaata.
Diskó-flói hefur verið ein helsta veiðistöð á Grænlandi frá því að menn fóru að flytjast þangað. Elstu fornminjar á Diskó-eyju eru um 5000 ára gamlar og þar hefur fundist mikið af minjum frá hinum ýmsu tímum búsetu Inuíta og forvera þeirra. Grænlendingar hinir fornu höfðu eflaust oft viðkomu á Diskó-eyju enda er hún í miðri Norðursetu. Líklegt er að sú Bjarney sem nefnd er í fornum heimildum hafi einmitt verið Diskó-eyja. 
Þorpið Qeqertarsuaq var stofnað 1773 af hvalveiðimanninum Svend Sandgreen og kallaði hann staðinn Godhavn enda er hér mjög góð höfn frá náttúrunnar hendi. Höfðu evrópskir hvalveiðimenn aðstöðu hér fram á 19. öld. Hvalveiðar eru nú lítið stundaðar enda fátt orðið um hvali. Þorpsbúar lifa aðallega á fiskveiði og fiskverkun auk selveiða. 
