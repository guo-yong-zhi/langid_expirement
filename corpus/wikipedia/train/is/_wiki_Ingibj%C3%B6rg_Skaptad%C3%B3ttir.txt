Ingibjörg Skaptadóttir  var íslenskur ritstjóri og kennari á Seyðisfirði. Hún stofnaði tímaritið Framsókn ásamt móður sinni árið 1895 og ritstýrði því til 1899, en Framsókn var fyrsta blaðið á Íslandi sem fjallaði um réttindi og stöðu kvenna.  
Foreldrar Ingibjargar voru hjónin Skapti Jósefsson  ritstjóri Norðlings á Akureyri og Austra á Seyðisfirði og Sigríður Þorsteinsdóttir  ritstjóri Framsóknar og húsfreyja. Ingibjörg fæddist í Kaupmannahöfn þar sem faðir hennar var í námi en fluttist tveggja ára gömul til Íslands ásamt móður sinni. 
Ingibjörg ólst upp á Akureyri en nam síðar tónlist og tungumál í Kaupmannahöfn og skrifaði bókina Kaupstaðaferðir sem kom út árið 1888. Áður en Ingibjörg stofnaði Framsókn hafði hún skrifað greinar í tímarit föður síns og var því vön ritstörfum. Hún lét sig ýmis framfaramál varða og var t.d. einn af stofnendum og fyrsti formaður kvenfélagsins Kvikk á Seyðisfirði. 1  
