Augusta Ada King, greifynja af Lovelace  var breskur stærðfræðingur og rithöfundur sem er einkum þekkt fyrir vinnu sína við greiningarvél Charles Babbage. Hún varð fyrst til að sjá að slíkar vélar hefðu notkunarmöguleika umfram reikniaðgerðir og í riti sinu skrifaði hún fyrsta reikniritið sem ætlað var slíkri vél. Því er oft talað um að Ada hafi verið fyrsti forritarinn 1  2 . 
Reikniritið sem Ada skrifaði átti að reikna út röð Bernoulli-talna en vél Babbages var aldrei gerð.
Ada var eina skilgetna barn skáldsins Byrons lávarðar og eiginkonu hans Anne Isabella "Annabella" Milbanke, lafði Wentworth. Byron lávarður skildi við konu sína mánuði eftir að Ada fæddist og fluttist frá Englandi fjórum mánuðum síðan. Hann lést af veikindum sínum í Gríska sjálfstæðisstríðinu þegar Ada var aðeins átta ára gömul. Annabella, móðir Ödu, var hæfileikaríkur stærðfræðingur og kenndi Ödu stærðfræði og rökfræði til að varna því að hún þróaði með sér geðveiki sem hún taldi föður Ödu þjást af.
Ada lýsti sinni nálgun sem skáldvísindum og sjálfri sér sem greinanda og frumspekingi. Á unglingsárunum varð hún vinur Charles Babbage en þau tengdust í gegnum áhuga hennar á stærðfræði. Á árunum 1842 og 1843 þýddi hún grein eftir ítalskan hernaðarsérfræðing, Luigi Menabrea, um greiningarvél Babbages og bætti við ítarlegum athugasemdum frá sjálfri sér. Ada Lovelace og Charles Babbage unnu saman og hittust einnig á opinberum vettvangi en ekki var um ástarsamband að ræða, eins og stundum hefur verið talið. 
Forritunarmálið Ada er nefnt eftir henni.
