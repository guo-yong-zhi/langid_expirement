Þrakía  var í fornöld heiti á ríki sem náði yfir mestan hluta þess sem nú er Búlgaría, norðausturhluti Grikklands og hluti Evrópuhluta Tyrklands auk austurhluta bæði núverandi Serbíu og Makedóníu. Þrakverjar tóku snemma upp siði nágranna sinna Grikkja, en voru álitnir barbarar af hinum síðarnefndu þar sem þeir töluðu ekki grísku sem móðurmál.
Í dag er Þrakía heiti á landsvæði sem nær yfir suðurhluta Búlgaríu , norðausturhluta Grikklands  og Evrópuhluta Tyrklands . 
