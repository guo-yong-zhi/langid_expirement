Betula lenta f. uber er sjaldgæft tilbrigði  af sætbjörk í birkiætt. Það finnst eingöngu í Smyth County í Virginíu. Þegar því var fyrst lýst 1918  var það talið tilbrigði af Betula lenta, en svo sett sem tegund 1945. 1  2  Þar sem það er stakar plöntur í sætbjarkarskógum og einungis 1,2% af afkvæmum þeirra koma upp með kringlótt blöð sem er aðaleinkenni "tegundarinnar" hefur hún aftur verið sett sem tilbrigði af B. lenta. 1  2  Sumir höfundar vilja líta á það sem afbrigði . 3 
Eftir fyrsta fund tilbrigðisisins 1914 fannst það ekki aftur um alllangt skeið og var talið útdautt fram til 1975, þegar nokkrir einstaklingar fundust. 2  Þessi 18 tré og 23 smáplöntur voru í skógi á bakka Cressy Creek í Smyth County í Virginíu. 2  Trén voru formlega skráð sem tegund í útrýmingarhættu og verndunaraðgerðir hafnar. 3  Smáplöntum var fjölgað í gróðurhúsum og plantað í skóginum. 2  Um 1995 voru 20 stofnar orðnir til og verndunarstaðan var lækkuð í „ógnað“. 2  Trénu var fjölgað til að minnka hættu á að safnarar tækju villt eintök, eða að þau yrðu fyrir skemmdarverkum. 2  Árið 2006 voru taldir 961 einstaklingar. 3  Átta af þeim eru á upphaflega staðnum við árbakkann. 4  Ekki er enn vitað til þess að þessi björk fjölgi sér með náttúrulegri kynæxlun. 2  
Þetta verður meðalstórt tré, allt að 15 metra hátt. Krónan er þétt. Börkurinn er ilmandi og brúnn eða svartleitur. 3  Blöðin eru kringlótt eða egglaga, með hjartalaga blaðfæti og tenntum jaðri, um 5 cm löng. 3  Reklarnir eru uppréttir,  2,8 cm langir með smáum fræjum . 3  Fræmyndun er miklu meiri sum ár en önnur. 3  Tréð verður um 50 ára gamalt að jafnaði. 3 
