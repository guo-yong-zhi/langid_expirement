2038-vandinn á við um tæknilegar annmarkanir í forritum sem notast við tímaframsetningu POSIX.  Vandamálið gæti orðið til þess að forrit festist í lykkjum , þau gefi rangar niðurstöður o.s.frv.
Tímaframsetningin er í raun talning í sekúndum frá 1. janúar 1970, takmörkunin er sú að form tímaframsetningarinnar einskorðast við formerkta 32 bita tölu .  Þetta þýðir að sekúndurnar eru taldar frá 0 upp í 2.147.483.647  eða til klukkan 03:14:07 UTC þriðjudaginn 19. janúar 2038 ef talið er frá 1. janúar 1970.  Á áðurnefndum degi byrjar forritið svo að telja upp á við frá −2.147.483.648  sekúndum.  Þetta veldur að sjálfsögðu ruglingi í mörgum forritum þar sem tíminn verður neikvæður og mun valda því að forritið heldur að árið sé 1901 .
Lausnin felst í að breyta tímaframsetningunni úr 32 bitum yfir í 64 bita. Samsvarandi takmarkanir eru til staðar á þeirri framsetningu en þeirra verður ekki vart fyrr en eftir 290 milljarða ára. Ekki er litið á það sem aðkallandi vandamál.
