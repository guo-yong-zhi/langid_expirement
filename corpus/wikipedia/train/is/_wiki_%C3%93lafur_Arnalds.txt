Ólafur Arnalds  er íslenskur tónlistarmaður. Tónlistin hans einkennist af strengja- og píanóhljóðum blendnum saman við lúppur og takta í anda raft- og popptónlistar. Árið 2014 hlaut Ólafur BAFTA-verðlaun fyrir tónlistina sem hann gerði fyrir breska dramaþáttinn Broadchurch. Í nóvember árið 2021 var Ólafur tilnefndur til tveggja Grammy-verðlauna fyrir tvö lög af plötunni Some Kind of Peace, sem kom út árið 2020. Ólafur hefur einnig verið tilnefndur til bæði BAFTA og Emmy-verðlauna. 
Árið 2009 stofnaði Ólafur tilraunahljómsveitina Kiasmos með Janus Rasmussen úr Bloodgroup. Fyrsta platan eftir hljómsveitina kom út árið 2014.
