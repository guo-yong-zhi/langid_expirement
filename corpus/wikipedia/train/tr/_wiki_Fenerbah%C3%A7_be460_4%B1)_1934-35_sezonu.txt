Fenerbahçe  1934-35 sezonunda İstanbul Ligi'nde 8. kez şampiyon oldu.
Sarı-lacivertliler İstanbul şampiyonu olarak katıldıkları Türkiye Futbol Şampiyonası'nda da birinci olarak ulusal düzeydeki ikinci şampiyonluklarını kazandılar.
Sarı Kanaryalar İstanbul Şildi yarı finalinde ise Beşiktaş'a kaybettiler.
1934-35 sezonunun son maçında Galatasaray Fenerbahçe'yi yenince iki takım ligi aynı puanla tamamladı. O sezon itibarıyla averaj kuralı geçerli olmadığı için iki takım 8 Mart'ta bir final maçı oynadılar. 120 dakika süren mücadelede gol sesi çıkmayınca, 15 Mart'ta bir final daha oynandı. 105. dakikada attığı golle maçı 1-0 kazanan Fenerbahçe tarihindeki sekizinci İstanbul şampiyonluğuna ulaştı.
Fenerbahçe,  İsviçre Millî küme şampiyonu FC Servette’i 5-2 yenerken, 59, 65 inci dakikalar arası 4 gol attı. Şazi Tezcan hakemliğinde; Naci Bastoncu, Ali Rıza Tansu, Şaban Topkanlı ve Niyazi Sel’in 6 dakika içinde son derece güzel ve fırtına gibi bir oyunla attıkları bu gollerin yarattığı coşku ve heyecan tarif olunamaz. Bu maç Fenerbahçe’nin 80 yıllık futbol faaliyetinde İsviçrelilerle yaptığı yegâne karşılaşmadır ve birçok anılara da neden olmuştur. Örneğin; takviyeli Galatasaray takımı büyük Avrupa turnesinde 2. maçında 2 Eylül 1921 günü, Cenevrede ’e 10-0 yenilmişti. Maçtan sonra G.S. lı yönetici Tahir Yahya ile Ogün 6 gol atan Servette santrforu meşhur Jean Bar arasında şu görüşme geçti:
- Tahir Yahya : Futbolumuzu nasıl buldunuz?
- Jean Bar: Avrupa’da daha kaç maç yapacaksınız ?..
- Tahir Yahya : On iki kadar !..
- Jean Bar : Eh… Türkiye’ye dönene kadar futbol konusunda az çok bir bilgiye sahip olabileceksiniz !..
Bu ağır röportaj Galatasaray’lı yöneticileri haklı olarak üzmüş ve sinirlendirmişti. 16 Haziran 1935 günü Tahir Yahya kefkep, Fenerbahçe maçından hemen sonra, Servette antrenörü Jean Bar’ı Fenerbahçe stadının soyunma odasında yakaladı. Ona, 14 yıl önce Cenevre'de Chermilles stadında geçen görüşmelerini hatırlattıktan sonra, sözlerini şöyle bitirdi:
- Eh !.. Ümit ederim ki, İsviçre’ye dönerayak, Türk futbolu hakkında yeterince bilgi edinmişsinizdir !..
- Haklısınız!..sürprizle karşılaştık. Mükemmel, gerçekten çok mükemmel Fenerbahçe!.. 8 .
