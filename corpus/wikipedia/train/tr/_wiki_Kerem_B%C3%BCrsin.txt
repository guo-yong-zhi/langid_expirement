Kerem Bürsin , Türk oyuncudur. 1 
Hollywood-Türk yapımlarında İngilizce, Türkçe çift dille oyunculuk yapmaktadır. 2  3 
Bürsin 2013-2014 yılları arasında Kanal D'de yayınlanan "Güneşi Beklerken" adlı dizide aynı ismi paylaştığı "Kerem Sayer" ve son bölümlerde ortaya çıkan yüzü deforme ikizi "Güneş Sayer" rolleriyle tanınmıştır. 1  Çağan Irmak filmi Unutursam Fısılda'da müzisyen Erhan'ı canlandırdı. 4  Şeref Meselesi dizisinde "Yiğit Kılıç" karakterini canlandırmıştır ve aynı karakterle "Ulan İstanbul" dizisinde konuk oyuncu olmuştur. Yapımcı Roger Corman'ın Sharktopus ve Palace of the Damned televizyon filmlerinde, bazı bağımsız filmlerde ve kısa filmlerde rol aldı.
Bürsin, İskoçya , Endonezya , Birleşik Arap Emirlikleri , Türkiye , Malezya , ABD  gibi ülkelerde yaşadı. 5  6  1999'da 12 yaşındayken ailesiyle birlikte ABD'ye yerleşti. 3 
Üniversite eğitimini oyunculuk üzerine alarak Emerson College'ın pazarlama iletişimi bölümünden mezun oldu. 5  7  ABD genelindeki liseler arası tiyatro yarışmasında en iyi erkek oyuncu seçildi. 9 Eylül 2013'te yayınlanan sosyal mesajlaşma uygulaması Line'ın reklam filminde rol almıştır. Ayrıca 8  Güneşi Beklerken dizisindeki rol arkadaşı Hande Doğandemir ile birlikte Lipton reklamında oynadı ve Ocak 2015'te ise Mavi Jeans'in reklam yüzü oldu. Markanın diğer bir yüzü Serenay Sarıkaya ile birlikte Türkiye'nin ilk snapchat röportajını gerçekleştirdiler ve daha sonrasında beraber reklam filminde #1jean1tişört etiketi ile rol aldılar. İkili reklamda Maroon5'ın This Love şarkısını seslendirdi. Çiftin ikinci reklam filmleri 2015 Eylül'de #yepyenibirjean etiketi ile gerçekleşti. 2016'da Serenay Sarıkaya ile birlikte üçüncü reklam filminde #yaşasınmavi etiketi ile rol aldılar. 2016 Ağustos'ta Kerem Bürsin'in Mavi Jeans markasıyla anlaşması son bulmuştur.
Bürsin, 2020-2021 yılları arasında FOX'ta yayımlanan Sen Çal Kapımı dizisinde Serkan Bolat karakterini üstlenerek Hande Erçel ile birlikte başrolü paylaştı. 9 
