
İlk modern Olimpiyat Oyunları olan 1896 Yaz Olimpiyatları, 6-15 Nisan tarihleri arasında Yunanistan'ın başkenti Atina'da düzenlendi. Oyunlarda verilen madalyalar Uluslararası Olimpiyat Komitesi  tarafından kaydedildi.
IOC verilerine göre oyunlarda, karma takımlar dahil 14 ülkeden 241 sporcu, 9 spordaki 43 etkinlikte yarıştı. 2  a  10 ülkeyi temsil eden sporcuların yanı sıra farklı ülke sporcularından oluşan karma takımlar da madalya kazandı. 11 altın, 7 gümüş ve 2 bronz madalya kazanan Amerika Birleşik Devletleri, madalya sıralamasının en üstünde yer aldı. Toplamda 47 madalya toplayan ev sahibi Yunanistan, en çok madalya kazanan ülke olsa da bir altın madalya farkla Amerika Birleşik Devletleri'nden sonra ikinci sıraya yerleşti. 3 
Erken dönem Olimpiyat Oyunları'nda, takım halinde düzenlenen etkinliklerde mücadele etmek için farklı ülke sporcularından oluşan takımlar da kurulmaktaydı. 4  Daha sonraları Uluslararası Olimpiyat Komitesi bu takımları "karma takımlar"  olarak tanımlar ve bu takımlarda yarışarak madalya kazanan sporcular, ülkeleri adına değil de bu takım adına madalya kazanmış olarak listeler. Mısır'ın İskenderiye şehrinde yaşayan Dionisios Kasdaglis, Uluslararası Olimpiyat Komitesi tarafından önceleri tek erkekler müsabakalarında Yunanistan, çift erkekler müsabakalarında ise Yunan Dimitrios Petrokokkinos ile birlikte yarışmasına karşın karma takımlar altında listeleniyorken günümüzde Yunanistan adına listelenir. 5  6 
Olimpiyatlardaki yarışmalar sonucunda birincilere gümüş madalya, zeytin dalı ve diploma; ikincilere bronz madalya, defne dalı ve diploma verilirken üçüncülere herhangi bir ödül verilmiyordu. 7  1904 Yaz Olimpiyatları'yla birlikte yarışmalarda ilk üç sırayı elde eden sporculara sırasıyla altın, gümüş ve bronz madalya verilmeye başlandı. IOC ise bu değişim öncesindeki oyunlarda da ilk üç sırayı elde eden sporcuları sırasıyla altın, gümüş ve bronz madalya almış olarak kabul etti. 3  Öte yandan yarışmalarda aynı sonucu elde ederek üçüncü olan sporcular, aynı madalyayı almış gibi gösterildi. Bronz madalya; atletizmdeki 100 metre müsabakalarında Amerikalı Frank Lane ve Macar Alajos Szokolyi ile sırıkla atlama müsabakalarında Yunan Evangelos Damaskos ve İoannis Teodoropulos, tenisteki tekler müsabakalarında Yunan Konstandinos Paspatis ve Macar Momcsilló Tapavicza, eskrimdeki flöre müsabakalarında ise Athanasios Vuros ve Periklis Pierrakos-Mavromihalis arasında paylaştırıldı. Ek olarak bazı yarışmalarda üçüncü olmadığından bu etkinliklerde bronz madalyaya yer verilmedi. 7  3 
Sıralama, kazanılan altın madalya sayısına göre yapılmıştır. Aynı sayıda altın madalya kazanan ülkeler arasında sırasıyla gümüş veya bronz madalyası fazla olan ülkeler, diğerinin üstünde yer alır. Tüm madalya sayılarının eşit olduğu durumlarda ise başarı bakımından aynı sırada yer alan ülkeler, alfabetik olarak listelenir. 3 
      Ev sahibi ülke 
