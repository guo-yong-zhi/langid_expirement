Gönül Ezgilerimiz 3, 24 Haziran 2002 tarihinde yayınlanan İsmail Özden, Özcan Türe ve Erensoy Akkaya birlikte çıkardığı Türk halk müziği tarzındaki düet albümüdür. Albüm DMC etiketiyle yayınlanmıştır. İsmail Özden'in önderliğin daha önce Gönül Ezgilerimiz  ve Gönül Ezgilerimiz 2  adıyla iki albüm yayınlandı. Aralık 2001 tarihinde albümün kayıtlarına başlandı. Yaklaşık dört ay süren kayıtlar sonrasında albüm kayıtları Nisan 2002 tarihinde tamamlandı. 1 
Haziran ayında yayınlanan albümde on iki parça yer aldı. "365 Günüm", "Amman Ha Amman" ve "Seher Vakti" gibi parçalar albümün ön plana çıkan eserleri oldu. Oldukça beğenilen albüm, Türk halk müziği tarzında 2000'li yıllarda yayınlanan önemli proje albümlerden birisidir. Albüm yayınlandıktan sekiz yıl sonra Gönül Ezgilerimiz 4 adlı devam albümü yayınlandı. Fakat bu albümde önceki albümlerdeki isimler yer almadı. Gönül Ezgilerimiz 3 albümü ayrıca Özcan Türe'nin ilk profesyonel albümüdür. 2 
1988 yılında İsmail Özden ilk olarak Servet Sarak ve Yüksel Yıldız ile birlikte Kırkların Cemi adlı albümle profesyonel kariyerine başladı. 1990'lı yıllarla beraber birçok solo albüm yayınladı ve proje albümde yer aldı. 1997 yılında Erdal Erzincan ve Tolga Sağ ile birlikte yayınladığı Türküler Sevdamız proje albümle büyük başarı yakaladılar. 3  1990'lı yılların klasik albümleri arasına giren albüm ayrıca Türk halk müziği içinde önemli yere sahiptir. Bu albümden sonra İsmail Özden, Haziran 1998 tarihinde Atilla Meriç ve Servet Sarak ile birlikte Gönül Ezgilerimiz adlı kendi proje albümünü yayınladı. 1999 yılında aynı ekiple Gönül Ezgilerimiz 2 albümünü yayınladı. Albüm büyük beğeni topladı. Üç yıl aranın ardından Özcan Türe ve Erensoy Akkaya ile birlikte Gönül Ezgilerimiz 3 albümünü yayınladı. On iki parça bulunan albüm büyük ilgi gördü. Albümde İsmail Özden, İsmail Şencan, Aşık Meluli, Aşık Emrah, Sıtkı Baba, Erkan Yoksuli, Âşık Veli, Adıgüzel Göksu ve Muhlis Akarsu gibi sanatçıların eserlerine yer verildi.
İsmail Özden albümde "Böyle Güldüğüme", "365 Günüm Yandı", "Gel Gönül" ve "Ayırdılar Yaranımdan" eserlerini seslendirdi. Erensoy Akkaya "Hata Bende", "Geçip De Karşıma", "Dağlarda Mor Menekşeler" ve "Kalmadı Sabrım Kararım" adlı eserleri seslendirdi. Özcan Türe ise "Bir Kuş Gibi" ve "Keşkem Bu Ellere" adlı eserleri seslendirdi. Albümdeki "Amman Ha Amman" ve "Seher Vakti" adlı parçalar koro halinde okundu. "365 Günüm", "Amman Ha Amman" ve "Seher Vakti" gibi parçalar albümün ön plana çıkan eserleri oldu. Özcan Türe'nin ilk profesyonel albümü  ve ayrıca müzik kariyerinin de başladığı albümdür. Gönül Ezgilerimiz albüm serisinin en çok ses getiren albümü olmuştur. 4 
