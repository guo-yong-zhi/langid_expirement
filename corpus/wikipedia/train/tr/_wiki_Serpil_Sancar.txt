
Serpil Sancar,  feminist siyaset bilimci, akademisyen, yazar .
Akademik çalışmalarını Ankara Üniversitesi Siyasal Bilgiler Fakültesi’nde siyaset bilimi ve kadın çalışmaları alanlarında sürdürdü. 1993'te Ankara Üniversitesi Kadın Sorunları Araştırma ve Uygulama Merkezi'ni  kurdu. Fakültenin kuruluşunun 155. yılında dekan seçilerek o güne kadar Ankara Üniversitesi Siyasal Bilgiler Fakültesi dekanlığı görevine gelen ilk  kadın oldu; dekanlık görevini 2016 yılına kadar sürdürdü.
1954 yılında Ankara'da doğdu. 1971- 1975 yılları arasına Ankara Üniversitesi Siyasal Bilgiler Fakültesi'nde öğrenim gördü. 1975 yılında İktisat ve Maliye bölümünden mezun oldu.  2  1981-1983 yılları arasında yüksek lisansını tamamladı.  1   
1987'den itibaren Siyasal Bilgiler Fakültesi'nde araştırma görevlisi olarak çalışmaya başladı. 1989 yılında aynı üniversitenin Siyaset Bilimi bölümünden "Din, Kadın ve Siyaset: İran Devrimi Örneği” teziyle doktora unvanına sahip oldu.  
1993'te toplumsal cinsiyet eşitliği konusunda ve kadına yönelik ayrımcılığa ve şiddete karşı akademik alanda bilgi üretmek üzere  Ankara Üniversitesi bünyesinde, Türkiye'de bu alandaki ilk araştırma merkezlerinden biri olan Kadın Sorunları Araştırma ve Uygulama Merkezi'nin  kurucuları arasında yer aldı. 3  Aynı yıl geçici olarak Başbakanlık Kadının Statüsü ve Sorunları Genel Müdürlüğüne atandı. 1   
Siyaset kuramı, toplumsal araştırmalarda epistemoloji ve metodoloji sorunları, feminist kuramlar, siyaset sosyolojisi, Türkiye’nin cinsiyet rejimi, siyasal hareket olarak kadın hareketi  üzerine çalışmaları yaptı. 1997 yılında doçent, 2003 yılında profesör ünvanı aldı. 
2009 yılında yayımlanan, "Erkeklik:İmkansız İktidar/ Ailede, Piyasada ve Sokakta Erkekler" kitabında Türkiye'de  değişik sosyal kesimlerden, farklı yaşam deneyimlerine sahip erkeklerle yapılan yüz yüze görüşmelerden hareketle, farklı erkekliklerin nasıl inşa edildiğinin inceledi. 2011 yılında kurulan Cinsiyet Eşitisizliği İzleme Derneği'nin kurucu başkanı olarak görev yaptı. 4  
Ankara Üniversitesi Kadın Çalışmaları Yüksek Lisans Programı’nda verdiği bir dersten hareketle kaleme aldığı 5  "Türk Modernleşmesinin Cinsiyeti: Erkekler Devlet, Kadınlar Aile Kurar"  adlı kitabı,  feminist yazında önemli bir yere sahip oldu. 6  7 
2012'de George Washington Üniversitesi'nde konuk öğretim üyesi olarak Türkiye ve Ortadoğu ülkelerinde karşılaştırmalı kadın haraketleri  üzerine çalışmalar yürüttü. 
2014-2016 arasında  Ankara Üniversitesi Siyasal Bilgiler Fakültesi dekanı olarak görev aldı. 8  9   Fakültenin ilk kadın dekanıdır. 10  11  
Sancar, 2019'da 12  emekli olana kadar Ankara Üniversitesi Kadın Sorunları Araştırma ve Uygulama Merkezi'nde  müdürlük görevini sürdürdü 3 .
