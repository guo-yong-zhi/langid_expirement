
Süper Lig şampiyonluğu kazanan teknik direktörler listesi, TFF'nin en üst düzey lig organizasyonu olan Süper Lig'de şampiyonluk kazanan teknik direktörlerin sezonlara göre yapılmış listesidir. 1959'dan bu yana geçen 53 sezonda 33 farklı teknik adam şampiyonluk yaşamıştır. Süper Lig ismiyle 53 sezon oynanmasına rağmen şampiyonluk sayısı sezon sayısından iki fazladır. En çok şampiyon olan isim ise sekiz şampiyonlukla Fatih Terim'dir. 1 
Mustafa Denizli, üç farklı takımı şampiyonluğa taşımayı başarmış tek direktördür. Denizli, 1987-88 sezonunda Galatasaray'ı, 2000-01 sezonunda Fenerbahçe'yi, 2008-09 sezonunda ise Beşiktaş'ı şampiyon yapmıştır. 2  Bu başarıyı iki farklı takımda yaşayanlar ise Christoph Daum, 3  Tomislav Kaloperović, 3  4  Branko Stanković 3  5  Mircea Lucescu ve Okan Buruk'tur. 4  5 
Üst üste en fazla şampiyon olan teknik direktör dört kezle Fatih Terim'dir. 1996-2000 yılları arasında bu başarıyı yaşamıştır. 4  Brian Birch ve Gordon Milne ise üç sezon üst üste şampiyonluk yaşamıştır. Birch 1971-1973 yıllarında Galatasaray'ı, Milne ise 1990-1992 yılları arasında Beşiktaş'ı şampiyon yapmıştır. 4  5  İki sezon üst üste şampiyonluk yaşayan teknik direktörler ise Gündüz Kılıç, 4  Ljubiša Spajić, 5  Didi, 3  Ahmet Suat Özyazıcı, 6  Mircea Lucescu, 4  5  Christoph Daum, 3  Fatih Terim ve Şenol Güneş'tir. Mircea Lucescu bu isimler arasında iki farklı takımla üst üste şampiyonluk yaşayan tek isimdir. 2001-02 sezonunda Galatasaray'ı, 2002-03 sezonunda ise Beşiktaş'ı şampiyonluğa ulaştırmıştır.
Hem futbolcuyken hem teknik direktörken şampiyonluk yaşamayı başaran altı isim bulunmaktadır. Bu isimler Ertuğrul Sağlam, Aykut Kocaman, Hamza Hamzaoğlu, Şenol Güneş,Okan Buruk, Sergen Yalçın`dır. Ertuğrul Sağlam 1994-95 sezonunda Beşiktaş'ta futbolcuyken, 2009-10 sezonunda Bursaspor'da teknik direktörken şampiyonluk yaşamıştır. 7  Aykut Kocaman, 1988-89 ve 1995-96 sezonlarında Fenerbahçe'de futbolcuyken, 2010-11 sezonunda yine Fenerbahçe'de teknik direktörken şampiyonluk görmüştür. 8  Hamza Hamzaoğlu, 1992-93 ve 1993-94 sezonlarında Galatasaray'da futbolcuyken, 2014-15 sezonunda ise Galatasaray'da teknik direktörken zirvede yer almıştır. 9  Futbolculuğunda Trabzonspor'la altı kez  zirvede yer alan Şenol Güneş ise 2015-16 ve 2016-17'de Beşiktaş'ın başında şampiyon olmuştur. Okan Buruk, 1992-93, 1993-94, 1996-97, 1997-98, 1998-99, 1999-2000, 2007-08 sezonlarında 7 kez Galatasaray ile futbolcu iken ve 2019-20 sezonunda Başakşehir ile ve 2022-23 sezonunda Galatasaray ile teknik direktör olarak şampiyon olmuştur.
