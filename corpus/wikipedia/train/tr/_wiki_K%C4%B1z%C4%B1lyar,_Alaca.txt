Kızılyar, Çorum ilinin Alaca ilçesine bağlı bir köydür. 
Alaca ilçe merkezine 15 km uzaklıkta 15 hanelik bir köy olan Kızılyar, 2011'de Koçhisar Barajı sular altına kalmıştır.
Alaca Belediyesinin verilerine göre köye ilk yerleşenler, 1877 yılında Kars’tan gelmişti. 3  Kızılyar ismi, 1928 yılından beri mevcuttur. 4  Bu ad, Kızılyar isimli bir mevkiden gelir. 3  Köylüler hayvancılık ile uğraşmışlardır.
Köy arazisi Koçhisar Barajı yapımı nedeniyle 2001de istimlak edilmiş; köylüler 2010 yılına kadar köyde yaşamaya devam etmiştir. 2010 yılı Aralık ayında Koçhisar Barajı’nda su tutulması sebebiyle köyü boşaltıldı ve köy sular altında kaldı. Köy sakinleri Alaca ilçe merkezine göç etti. 
Koçhisar Barajı'na 500 metre ötede Çamlar Tepe Mevkiindeki arazide Kızılyar Köyü için yeni yerleşim yeri tahsis edilip köy yeniden bu yeni mevkide inşa edilmeye başlandıysa da barajın kullanma amacının içme suyu olarak değişmesi üzerine Su Kirliliği Kontrolü Yönetmeliği gereği söz konusu mevkide iskan imkanı ortadan kalktı. Böylece bu yeni yerleşim alanında inşaatlar durduruldu ve uzun süre yeni bir yer tahsis edilemedi. 5  
Yeni bir yer belirlendikten sonra 2018'de köyün taşınması için 63 dönümlük arazi kamulaştırılmıştır. 6 
Köyün ilk merkezi Çorum il merkezine 65 km, Alaca ilçe merkezine 15 km uzaklıkta idi . 7  2011'de Koçhisar Barajı suları altında kaldı.
