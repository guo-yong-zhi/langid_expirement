2010 Dünya Artistik Patinaj Şampiyonası Uluslararası Paten Birliği'nin  onayladığı başarılı patencilerin Dünya Şampiyonu unvanı için yarıştığı yıllık artistik patinaj müsabakasının 2009-2010 sezonunda yapılanıdır. Kadınlar, Erkekler, Çiftler ve Buz dansı kategorilerinde madalyalar dağıtılır.
22 - 28 Mart 2010 tarihleri arasında Torino, İtalya'da Palavela'da yapılmıştır. 1 
Dünya şampiyonasına ISU üyesi ülkelerden patenciler katılır. Yarışacak tüm patenciler 1 Temmuz 2009 tarihinden önce 15 yaşına girmelidir. Her ülkenin her kategoriye bir patenci/takım gönderme hakkı vardır. Ancak bazı ülkelere geçen yıl yapılan yarışmada elde ettikleri sonuçlara göre bazı kategorilerde 2 ya da 3 kişi/takım temsil hakkı verilir. Aşağıda yer alan ülkeler 2009 Dünya Artistik Patinaj Şampiyonası'nda elde ettiklere sonuçlara göre belirtilen kategorilerde bu yarışmaya daha fazla katılımcı ile katılma hakkı kazanmıştır. 3 
