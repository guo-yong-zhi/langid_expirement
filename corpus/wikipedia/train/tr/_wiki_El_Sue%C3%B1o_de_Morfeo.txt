El Sueño de Morfeo , üç üyeden oluşan İspanyol müzik grubu. Grubun üyeleri Raquel del Rosario, David Feito ve Juan Luis Suárez'dir. 2013 Eurovision Şarkı Yarışması'nda İspanya'yı temsil etmiş ve 8 puanla yirmibeşinci olmuşlardır.
Grubun müzik tarzı, kelt, folk rock ve indie pop müziğin birleşimi olarak tanımlanabilir. Grup, ilk olarak Asturias'ta Xemá ismiyle kurulmuş ve 2002 yılında çıkan ilk albümlerini bu isim ile yayınlamıştır. El Sueño de Morfeo ismiyle yayınlandıkları ilk albümleri ise ancak 2005 yılında yayınlanmıştır. Grubun ilk teklisi "Nunca volverá", İspanya müzik listelerinde büyük bir başarıya sahip oldu ve bunu, grubun "Ojos de cielo" isimli ikinci teklisinin başarısı izledi. "Los Serrano" isimli televizyon dizisinin müziklerini yapan grup, bu sayede ülke çapında tanınır oldu.
Üçüncü stüdyo albümleri "Nos vemos en el camino", 2006 yılında kaydedildi ve 2007 yılının Nisan ayında yayınlandı. İki yıl sonra, 2009 yılının Haziran ayında grup, "Cosas que nos hacen sentir bien" isimli dördüncü stüdyo albümünü de yayınladı. Beşinci stüdyo albümleri "Buscamos sonrisas" ise 2012 Şubat'ında, "Depende de ti" isimli, grubun 2011 yılının Kasım ayının ortalarında yayınladığı, albümün ilk teklisini izledi.
Grup, RTVE tarafından gerçekleştirilen bir iç seçim sonucunda Malmö, İsveç'te gerçekleştirilecek 2013 Eurovision Şarkı Yarışması'nda İspanya'nın temsilcisi olarak belirlendi. 1  26 Şubat 2013 tarihinde ise İspanya Ulusal seçim ile grubun seslendirecek şarkının "Contigo hasta el final" olduğunu seçmişlerdir.
Yardımcı üyeler
