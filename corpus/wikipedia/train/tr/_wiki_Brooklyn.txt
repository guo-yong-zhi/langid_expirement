Brooklyn  , New York'un beş bölgesinden biridir. 2020 itibarıyla tahminî 2.648.403 nüfusuyla şehrin en kalabalık bölgesidir. 1  Adını Hollanda'daki Breukelen köyünden alan Brooklyn, batıda Long Island'ın en doğusunda yer alan Queens ilçesi ile komşudur. Brooklyn, Manhattan ilçesine East River'daki birçok köprü ve tünel ile, Staten Island'a ise Verrazzano-Narrows Köprüsü ile bağlanır. 1896'dan beri Brooklyn ile Kings County eş anlamlı olarak kullanılmaktadır. Brooklyn ABD'deki en kalabalık ilçe ve nüfus yoğunluğu en yüksek ikinci ilçedir. 2 
New York City'nin en büyük ikinci ilçesi olan Kings County, 180 km2lik kara ve 67 km2lik su alanı, New York eyaletinin karasal alan olarak dördüncü, toplam alan olarak üçüncü en küçük ilçesidir. 3  2,5 milyonluk nüfusuyla ABD'deki en kalabalık ilçedir.
Brooklyn adı, Hollanda kolonizasyonu döneminden kalma "bataklık" anlamındaki Breuckelen kelimesinden gelmektedir. 4  1646 yılında resmen kurulan şehrin adı, yazılı kaynaklarda ilk kez 1663 yılında yer almıştır. 5  Hollandalı kolonistler, şehrin ismini Breukelen, Hollanda'dan esinlenerek koymuşlardır. 6  7  Geçtiğimiz iki bin yıl boyunca Hollanda'daki köyün adı Bracola, Broccke, Brocckede, Broiclede, Brocklandia, Broekclen, Broikelen, Breuckelen ve son olarak Breukelen olarak kullanılmıştır. 8 
New Amsterdam'da  yer alan Breuckelen ismi birçok farklı şekilde yazılmıştır. Yazımlar arasında Breucklyn, Breuckland, Brucklyn, Broucklyn, Brookland, Brockland, Brocklin ve Brookline/Brook-line yer almaktadır. Çok sayıda farklı yazım olması, şehrin ismi hakkında tartışmalara sebep olmuş, bazı dil bilimciler şehrin breuckelen isminin "engebeli topraklar"  anlamından geldiğini savunmuştur. 9  Şehrin yazımının son hâli olan Brooklyn, orijinal isme en bağlantılı olandır. 10  11 
Brooklyn, 71 milkare  kara  ve 26 milkare  su  olmak üzere 97 milkare  alanı kaplar; ilçe, New York ilçeleri arasında yüzölçüm bakımından ikinci en büyük ilçedir. Ancak Brooklyn ile komşu Kings İlçesi, kara alanı olarak New York Eyaletinin dördüncü en küçük ve toplam alan olarak üçüncü en küçük ilçesidir. 3  Brooklyn, Long Island'ın güneybatı ucunu ve ilçenin batı sınırındaki adanın batı ucunu oluşturur.
Brooklyn'in su sınırları geniş ve çeşitlidir ve bu sınırları Jamaika Körfezini, Atlantik Okyanusunu, Brooklyn'i New York ‘daki Staten Island ilçesinden ayıran ve Verrazano-Narrows Köprüsünün geçtiği Narrows’u, Brooklyn'i New Jersey eyaletindeki Bayonne ve Jersey City‘den ayıran Yukarı New York Körfezi’ni ve Brooklyn'i New York'taki Manhattan ilçesinden ayıran Brooklyn-Battery Tüneli, Brooklyn Köprüsü, Manhattan Köprüsü, Williamsburg Köprüsü ile geçilen East River’ı ve New York metrosunun sayısız güzergahını kapsar. Brooklyn'in doğusunda Brooklyn'in Doğu New York mahalle sınırından yaklaşık iki mil uzaklıkta ilçenin Jamaika mahallesinde John F. Kennedy Uluslararası Havaalanı'nı içeren Queens ilçesi vardır.
