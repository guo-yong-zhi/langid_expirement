"Te Amo", Barbadoslu şarkıcı Rihanna'nın, lezbiyenlik temalı şarkısı. Mikkel S. Eriksen, Tor Erik Hermansen, James Fauntleroy II ve Robyn "Rihanna" Fenty tarafından Rihanna'nın dördüncü stüdyo albümü Rated R  için yazılan şarkının prodüktörlüğünü Stargate üstlendi. Rihanna'nın, bir kadının arzularının hedefi olmakla mücadelesini anlattığı şarkı, albümün son single'ı olarak Kuzey Amerika harici ülkelerde yayınlandı.
"Te Amo" eleştirmenler tarafından oldukça olumlu karşılandı. Şarkı Belçika, Çek Cumhuriyeti, Fransa, İsviçre, İtalya ve Polonya listelerinde ilk ona girmeyi başardı. İngiltere'de ana listede 14. sırada kalan şarkı, R&B listesinde beş numaraya kadar yükseldi. Şarkının video klibinin çekimleri 29-30 Nisan 2010'da Fransa'da yapıldı. 1  Yönetmenliğini Anthony Mandler'ın üstlendiği 2  klipte Fransız model Laetitia Casta, Rihanna'nın lezbiyen aşığını oynadı. 3  Rihanna, şarkıyı 22 Mayıs 2010'da BBC Radio 1'ın Big Weekend festivalinde canlı seslendirdi. 4 
