İletişimsel bellek, Alman bilim insanları Kültürbilimci Jan Assmann ve Aleida Assmann tarafından kişisel tecrübelerin sözlü gelenek içerisinde aktarılması ile ortaya çıkan bir hafıza çeşididir.
İletişimsel bellek ve kültürel bellek birlikte kolektif belleği meydana getirirler. İletişimsel bellek sözlü geleneğe dayandığı için yalnızca 3 jenerasyonu kapsadığı düşünülür. Assman'a göre bu 3 jenerasyon aşağı yukarı 80 yıla denk gelmektedir. İletişimsel bellek onu taşıyan bireyler ölmesi ile kaybolmaya başlar. Assman'ın kullanımına göre 80 yıllık bu süre sonunda "yapısal bir Amnezi" meydana gelir. 1  Gündelik dile ve dolayısıyla da toplumsal gruplara bağlı olan iletişimsel bellekte anlatılar, değiştirilebilirliği yüksek ancak canlı anlatılar olma özelliğine sahiptirler. İletişimsel belleğin bir diğer önemli özelliği kültürel bellekten farklı olarak dilde form kaygılarının olmamasıdır.
