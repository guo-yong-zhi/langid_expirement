26 Mayıs 1946 Yerel Seçimleri'nde Mardin Belediyesi ile 9 ilçenin belediye başkanlarının belirlenmesi için belediye meclis üyelerinin seçimi yapılmıştır. Mardin il genelinde 15.623 seçmenden 12.088'i oylarını CHP adaylarına vermiş ve katılım oranı %77'yi bulmuştur. 1  Mardin Belediye Başkanlığı'na 1 Haziran 1946'da eski başkan Abdülkadir Kalav tekrar seçilmiştir. 2  Ancak Kalav'ın 2 ay sonra milletvekili seçilmesi üzerine yeniden toplanan belediye meclisi, Mehmet Saraçoğlu'nu başkanlığa seçmiştir. 3 
