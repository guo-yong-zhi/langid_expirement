Seren Şirince , Türk oyuncu.
Seren Şirince Almanya'nın Kaiserslautern bölgesinde dünyaya geldi, ardından ailesiyle birlikte İzmir'e yerleşti. Tiyatroya ufak yaşlarda; İzmir'de Han Tiyatrosunda Rüçhan Gürel'in eğitimleriyle başlamış ve daha sonra üniversite eğitimi devam ederken gelen teklif neticesinde 2012 yılında Araf Zamanı ve 2013 yılında Aşk Emek İster adındaki dizilerde oynamıştır. 2014 yılında Tiyatro kariyerine Talimhane Tiyatrosunda Göl Kıyısı oyunu ile birlikte başlamıştır, oyunda kendisine Meltem Cumbul ve Yiğit Özşener gibi isimler eşlik etmiştir. Aynı yıl Eti Benim O reklamında yer aldı. 2015 yılında, yaz dizisi olarak başlayan İlişki Durumu: Karışık adlı dizide Ayşegül karakterini canlandırmaya başladı ve asıl tanınırlığını bu dizi ile elde etti. İlişki Durumu: Karışık dizisinin devamı niteliğinde olan İlişki Durumu: Evli adlı dizide tekrar Ayşegül karakterini canlandırarak ekranlara geri döndü. Son olarak 2019 yılında This Is Us dizisinden uyarlama olan Bir Aile Hikayesi adlı dizide ve Bir Banka Soygunu Komedisi adlı tiyatro oyununda Caprice karakteriyle yer aldı. 1 
Seren Şirince 25 Ağustos 2019 tarihinde İngiliz Tobias Sutter ile evlendi 2  ve İngiltere'ye yerleşti. 3 
