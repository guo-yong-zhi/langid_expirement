Pirofobi, ateş korkusuna verilen isimdir. Bu fobi, belki de insanlığın ateşi keşfetmesinden bu yana süregelmiş, eski ve ilkel bir fobidir. 1  İnsanın ateşe karşı anlaşılabilir tepkisi ile ilgili olarak, hayvanların ateş korkusu pirofobik olarak kabul edilemez çünkü genel tehlikesinin ötesinde ateşin amacını anlamadıkları düşünülmektedir.
Pirofobikler ateşe veya dumana tanık olduklarında , yakınlarda bir ateş olduğundan şüphelendiklerinde veya yangınları görselleştirdiklerinde, akut stres, hızlı kalp atışı, nefes darlığı, göğüste sıkışma, terleme, mide bulantısı, titreme, ağız kuruluğu, tuvalete gitme ihtiyacı, baş dönmesi ve/veya bayılma gibi tipik psikolojik ve fizyolojik korku ve panik belirtileri sergilerler. Pirofobik bir birey ayrıca ateşten ve ateşin mevcut olabileceği durumlardan  kaçınmaya çalışabilir. Pirofobinin şiddeti, uygunsuz olarak görülen bir durum olmasından, bir kişinin günlük işleyişini ağır şekilde rahatsız etmeye kadar değişebilir. 2 
Pirofobinin en yaygın nedeni, yangının  can güvenliği için potansiyel bir tehdit oluşturmasıdır. Bununla birlikte, yoğun bir şekilde pirofobik olan bireyler şömine, şenlik ateşi veya yanan mum gibi küçük ölçüde, kontrollü bir ateşe bile yaklaşamaz veya tahammül edemezler. Çoğu durumda, ateşle ilgili kötü bir çocukluk deneyimi pirofobiyi tetiklemiş olabilmektedir.
Maruz bırakma tedavisi, pirofobiyi tedavi etmenin en yaygın yoludur. Bu yöntem, hastalara yanan bir sigaradan soba veya ızgara alevine kadar artan ölçüde ateş gösterilmesini içerir.
Başka bir tedavi yöntemi, hastanın bir terapiste bu korkunun nedenini anlattığı konuşma terapisidir. Bu tedavi hastanın kontrollü ateşten daha az korkmasını sağlayarak hastayı sakinleştirebilir.
Bu bireyler, korkuya neden olan deneyimlerini paylaşmak için diğer pirofobik bireylerle iletişime girerek pirofobiyi rahatlatabilir. Alternatif olarak, pirofobi hipnoz kullanılarak da tedavi edilebilir.
İlaçlar da pirofobiyi tedavi etmek için kullanılabilir ancak yan etkileri olduğu için bu yöntem sık tavsiye edilmez.
