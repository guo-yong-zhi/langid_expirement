Baba Bizi Eversene, yönetmenlik koltuğunda Oksal Pekmezoğlu'nun oturduğu, yapımcılığını Hürrem Erman'ın üstlendiği ve senaryosunu Ahmet Üstel'in yazdığı 1975 yapımı müzikal komedi filmi. Filmin orijinal müziklerini Barış Manço ve Kurtalan Ekspres grubu besteledi. Ayrıca Barış Manço'nun oynadığı ilk ve tek filmdir. 1  2 
Mahir , patron yardımcısı ve satış temsilcisi olarak çalıştığı ilaç fabrikasının sahibi Fazıl Bey'in  kızı Sevim  ile yıllar önce bir aşk yaşamışlar; fakat Fazıl Bey buna karşı çıkarak kızı Sevim'i, Mahir'i unutması için İngiltere'ye göndermiştir. Yıllar sonra Sevim Türkiye'ye geri döner ve Mahir ile kaldığı yerden aşk yaşamaya devam eder. Fazıl Bey, Mahir ile Sevim'in evlenme isteğine karşı çıkar. Bu arada, Fazıl Bey'in oğlu ve Sevim'in erkek kardeşi olan Erol  ile birlikte olan Şermin , doğurduğu bebeği Erol'a bırakır. Erol, bu bebeğin kendisine ait olduğu yalanına inanarak paniğe kapılır. Mahir ile evlenmenin yollarını arayan Sevim, Erol ve Mahir'le anlaşarak, bebeğin kendilerine ait olduğunu söylerler ve Fazıl Bey'in bebek sayesinde kendilerini evlendireceğini düşünürler. Bundan sonra da komik olaylar gelişmeye başlar.
Film İstanbul ve İzmir'de çekildi. Mahir ve Leman'ın taşındığı ve tamburi Sami Bey'e ait olan köşk Üsküdar'ın Altunizade semtinde bulunmaktadır. Günümüzde klinik olarak kullanılan yapı aralarında Bizim Aile gibi birçok Yeşilçam filminin çekim mekanı olarak kullanıldı. Mahir ve Sevim'in gezi sahneleri İzmir'in Kordon boyu ve İzmir Enternasyonal Fuarı bölgesinde çekildi. Fazıl Bey ve ailesinin ikamet ettiği ev Bakırköy'ün Yeşilyurt mahallesinde yer alırken, araç kovalama sahneleri ise aynı ilçenin Ataköy semtinde gerçekleştirildi.
