Arap Hristiyanlar  Hristiyanlık dinine mensup etnik Araplar 1 , Arap vatandaşları veya anadili Arapça olan kişilerdir. Birçok modern Arap Hristiyan Yemen'in Kahlani Qahtani olarak adlandırılan  İslam öncesi kavimlerin soyundan gelir.
Çoğunlukla Hatay'da yaşayan Antakya Rumları, Türkiye'deki Arapça konuşan ve böylece Arap Hristiyan olarak kabul edilen topluluklardan biridir. Antakya ayrıca Antakya Rum Ortodoks Patrikhanesi'nin tarihi merkezidir.
Günümüzde yüz binlerce Arap Hristiyan, Orta Doğu'nun dışında diaspora olarak yaşar. Arjantin, Avustralya, Brezilya, Kanada, Kolombiya, Küba, Şili,  Dominik Cumhuriyeti, Meksika, Amerika Birleşik Devletleri ve Venezuela Arap Hristiyan diasporasının yoğun olduğu ülkelerdir. Ayrıca Avrupa'da özellikle de Birleşik Krallık, Fransa  ve İspanya  ile düşük yoğunluğun olduğu Almanya, Hollanda, İrlanda, İtalya ve Yunanistan Arap Hristiyanların yaşadığı yerlerdir. Bunların içinde Avrupa ve Amerika kıtalarında 400.000 Arap Hristiyan'ın Filistin diasporası içinde yaşadığı tahmin edilmektedir.
