1920 Maraşspor, Kahramanmaraş Belediyesi'ne bağlı son olarak Bölgesel Amatör Lig'de mücadele etmiş eski bir spor kulübüdür. Kulübün renkleri belediye kulüplerinin klasik renkleri olan mavi-beyazdır. Futbol tarihi boyunca Kahramanmaraş'ın 5. profesyonel takımı olma unvanına sahiptir. 1984'ten bu yana profesyonelliğini sürdüren Kahramanmaraşspor A.Ş. yanında, daha önceleri Afşinspor, Elbistanspor ve Pazarcık Aksuspor profesyonel olma başarısı göstermişlerdi.
Profesyonelliğe yükseldikten sonra iki sezon üst üste 3. Lig'de başarı yakalayan Kahramanmaraş Büyükşehir Belediyespor play-off oynama hakkına rağmen bir üst lige yükselememiştir.
Uzun yıllardır Kahramanmaraş amatör liglerinde mücadele eden Kahramanmaraş Büyükşehir Belediyespor birçok kez Amatör Lig'e katılmıştır. Ancak buradan terfi etme başarısı elde edememiştir. 2010-11 Sezonunda başlatılan TFF Bölgesel Amatör Liglerinde kıl payı şampiyonluğu kaçıran mavi-beyazlı kulüp, 2011-12 sezonunda mücadele ettiği 4. gruptan rahat bir şekilde şampiyon olarak play-off oynamaya hak kazanmıştır. 20 Maçtan sadece ikisinde berabere kalmış, birinde ise mağlubiyete uğramıştır. 3. Lig'e yükselme maçında 2. Grup şampiyonu Yeni Diyarbakırspor ile 29 Nisan 2012 Şanlıurfa GAP Stadyumu'nda tecrübeli teknik sorumlu Fethi Çokkeser yönetiminde karşılaşan Kahramanmaraş Belediyespor rakibini 4-0 yenerek profesyonelliğe adım atmıştır. 2011-12 Sezonu itibarıyla 3. Lig'de mücadele edecektir.
Bu başarının ardından başta yönetimde ve teknik heyette revizyona giden kulüp, eski FIFA kokartlı hakemlerinden Bünyamin Gezer'i sportif danışmanlığa atadı. Hollanda ve Almanya'da genç futbolcuları izlemeye giden tecrübeli teknik sorumlu Fethi Çokkeser ise Erol Azgın'ın teknik direktörlüğe getirilmesiyle altyapı sorumluluğuna atanmıştı.
Kahramanmaraş Büyükşehir Belediyespor'un 26 Mart 2016 tarihinde yapılan kongrede takımın ismi 1920 Maraşspor olarak değiştirildi. 1 
2012-2016
2010-2012, 2016-2020
1976-2010
Kulübün adına "büyükşehir" ibaresi gelmeden önce kullandığı logo
Kulübün 2014-2015 yılları arasında kullandığı logo
Kulübün 2015-2016 yılları arasında kullandığı logo
