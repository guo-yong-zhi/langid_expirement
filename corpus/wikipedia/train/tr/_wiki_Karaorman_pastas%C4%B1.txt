Karaorman Pastası, Almanya'da 1930'lardan beri yapılan ve zaman içerisinde dünya çapında bir şöhrete kavuşan kremalı geleneksel Alman pastasıdır. Standart malzemeleri; vişne likörüyle ıslatılmış çikolata bisküvileri, vişne, krema ve rendelenmiş çikolata parçacıklarıdır. Kökeni tam olarak bilinmemekle birlikte Almanya'nın Kara Orman bölgesinden çıktığı düşünülmektedir.
Pastanın ismiyle ilgili Kara Orman yöresinde üç alternatif teori vardır. İlkine göre pasta kalıbı çikolatalı olduğundan ve üstünde çikolata parçacıkları bulunduğundan kara bir ormanı anımsatır ve bu yüzden bu isim verilmiştir. İkincisine göre pastanın içinde vişne likörü  bulunmasından ve bu içeceğin Kara Orman'a ait olmasından dolayı pastaya bu ad verilmiştir. Üçüncü teoriye göre pastanın eski adı olan Schwarzwaldtorte'nin Schweiz  kelimesinden türemiş ve oraya ait olduğudur.
