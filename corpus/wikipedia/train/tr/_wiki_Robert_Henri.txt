Robert Henry , Ashcan okulunun kurucularından, öğretmen ve gerçekçi Amerikan ressam. Kentsel gerçekçiliğin 20. yüzyılın başlarında en önemli temsilcilerinde olan ressam ayrıca The Eight adlı ressamlar topluluğunun da kurucusudur.
Bir kumarbaz'ın oğlu olan Robert Henry Cozad 1865 yılında Nebraska'nın Cozad adlı kasabasında dünyaya gelmiştir. Babası bir cinayet vakasına karıştıktan sonra hapise girmemek için ailesiyle birlikte Atlantic City'ye kaçmış ve soyadlarını değiştirmiştir. Robert, Henri soyadını almıştır. 1886 yılında Pennsylvania Güzel Sanatlar Akademisi'ne yazılmıştır. 1886-1900 yılları arasında dönüşümlü olarak Paris ve Philadelphia'da yaşamıştır. 1  Philadelphia'daiken 1892 yılında Kadınlar için tasarım dersleri veren bir okulda ders vermeye başlamıştır. Bu dönemde sanat üzerine fikirleri Philadelphia'da faaliyet gösteren gazetelerde çalışan John Sloan, Everett Shinn, George Luks ve William J. Glackens gibi genç ressamları etkilemeye başlamıştır. 3  Fransa ziyaretlerinde Edouard Manet, Frans Hals ve Diego Velázquez gibi ressamların çalışmalarından etkilenmiştir.
1900 yılında New York'a taşınmış ve 1902 yılından 1908 yılına kadar New York Sanat okulunda eğitim vermiştir. Zamanla, resminde geleneksel akademik resim ve empresyonizmi reddetmeye başlamış ve kentsel gerçekçilik akımından esinlenen eserler vermeye başlamıştır. 1906 yılında National Academy of Design'da dersler vermeye başlamış aynı yılın yaz döneminde de İspanya'ya gitmiştir.
1907 yılında Academy Henri ve ressam çevresinin eserlerini sergilemeyi red edince, 1908 yılında Machbeth galerisinde ünlü The Eight sergisini düzenlemiştir. 1910 yılında ilk bağımsız ressamlar ve heykeltıraşlar sergisini düzenlemiştir. 1915 yılından 1927 yılına kadar sanat öğrencileri birliğinde dersler vermiştir. 1929 yılında 64 yaşındayken ölmüştür. 4  Yaşadığı ev Robert Henri Müzesi'ne dönüştürülmüştür.
The Eight topluluğu birlikte yalnızca bir kez ortak sergi düzenlemiştirler. 20. yüzyıl Amerikan resminde ana akımlardan biri olan kentsel gerçekçiliğin oluşumunda önemli rol oynamıştırlar. Özgün The Eight Robert Henri, Everett Shinn, John Sloan, Arthur B. Davies, Ernest Lawson, Maurice Prendergast, George Luks ve William J. Glackens adlı ressamlardan oluşmaktaydı. Daha sonra George Bellows da bu gruba dahil olmuştur. Bu grubun resim sanatını günlük yaşama yaklaştırma daki kararlılığı Amerikan sanatında etkili olmuştur. 5 
Topluluk Amerikan sanatla ilgili akademisyenlere ve Avrupa estetiğine itaat eden Amerikan estetiğine tepki olarak doğmuştur. Luks, Sloan, Glackens ve Shinn gazetelerde çizer olarak çalışmışlar, diğer dörtlü ise New York'un hareketli halini, gecekondularını, doğal yaşamını ve sıradan insanları idealize etmeden olduğu gibi resimlerinde yansıtmaya çalışmışlardır. Grubun bazı üyeleri Édouard Manet, Gustave Courbet ve Düsseldorf Ekolü'nden etkilenmiş öte yandan Prendergast Fransız Nabi grubunun stilini benimsemiş, Davies ve Lawson günlük yaşamdan ziyade daha fazla şiirsel konularla ve tarzda kendilerini ifade etmişlerdir. 5 
Stillerindeki farklılıklarına rağmen, National Academy of Design'a olan tepkisellikleri neticesinde sekiz ressam 1908 yılında birlikte bir sergi düzenlemişlerdir. 5  Bu sergi daha geniş bir topluluk olan Ashcan okulunun temelini atmıştır.
Aschan okulu Robert Henri tarafından kurulmuştur. Henry Pennsylvania Güzel Sanatlar Akademisi nde okuduğu dönemde gerçekçi ressam Thomas Anshutz'dan eğitim almış ve diğer PAFA öğretmeni Thomas Eakins'ten oldukça etkilenmiştir. 1892 yılının başlarında William Glackens, George Luks, Everett Shinn ve John Sloan'ın hocası olmuş daha sonra bu dörtlüyle birlikte birçok yerel gazetede çalışmış ve sanatsal çalışmalar yürütmüştür. 1896 ve 1904 yılları arasında hepsi New York'a taşınmıştır. Bu dörtlü ve Henri New York'ta daha sonra Ashcan okulu olarak adlandırılacak ekölün ilk kuşağını oluşturmuşlardır. İkinci kuşağı Henri'nin öğrencileri oluşturmuştur. Bu öğrencilerin içerisinden en tanınmış olanı George Bellows 'dur. Ashcan organize bir okul  olmamasına ve ressamları farklı stiller kullanıp farklı temaları eserlerine konu etmiş olmalarına rağmen, hepsinin ortak paydası kent gerçekçiliğidir. Tüm üyeleri Henri'nin savunduğu yaşam için sanat fikrini, sanat için sanat fikrine karşı gelişen, benimsemişlerdir. 6 
Gustav Waldeck Portresi, 1896 - Saint Louis Sanat Müzesi
Woman in Manteau, 1898  - Brooklyn Müzesi
Dancer, 1910
Dutch Girl, 1910 
Figure in Motion, 1913
Tam Gan, 1914. Albright-Knox Sanat Galerisi
The Beach Hat, 1914, The Detroit Sanat Enstitüsü
Gertrude Vanderbilt Whitney 1916, Whitney Amerikan Sanat Müzesi
Fay Bainter portresi, 1918
Mata Moana, 1920
