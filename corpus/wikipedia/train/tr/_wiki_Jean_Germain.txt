Jean Germain  Fransız siyasetçi.
Tours Üniversitesi'nden  mezun olmuş ve hukuk alanında doktora yapmıştır.
Kamu hukuku alanında akademisyen olmuş ve kamu maliye ile anayasa hukuku dersleri vermiştir. Tours François-Rabelais Üniversitesi'nin önce rektör yardımcısı ardından 1988-1993 yıllarında ise rektörü olmuştur. André Laignel'in kabine direktörü olmuş ve ardından Ocak 1993'ten emekli olduğu Eylül 2010'a dek milli eğitim başmüfettişliği makamında bulunmuştur.
1982-1985 yıllarında André Laignel Indre genel konseyi başkanı iken, 1988-1993 yıllarında ise mesleki formasyon ardından da fiziki planlama bakanı iken kabine direktörü olmuştur.
François Hollande Sosyalist Parti birinci sekreteri iken, birinci sekreter nezdinde eğitim ve üniversitelerden sorumlu delege olarak parti yönetiminde yer almıştır.
Sosyalist Parti'nin cumhurbaşkanlığı önseçimlerinde 2006 yılında Ségolène Royal'i, 2011 yılında ise François Hollande'ı desteklemiştir.
2011 senato seçimlerinde Indre senatörü seçilmiş ve ölünceye dek bu görevde kalmıştır. Senato Fransa-Lübnan dostluk grubu başkanlığı ve maliye komisyonu başkan yardımcılığı görevlerinde bulunmuştur.
1998-2011 yıllarında Merkez bölgesel konseyi başkan yardımcısı, 1995-2014 yıllarında ise Tours belediye başkanı olmuştur.
Belediye başkanlığı döneminde yaşanan Çinli evlilikler davası üzerine ilk duruşmanın başlayacağı gün intihar etmiştir.
