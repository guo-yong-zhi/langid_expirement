Christopher Gist  Amerikalı kâşif ve askeri kılavuz.
1750'de Ohio Kumpanyası'nın görevlisi olarak Ohio Vadisini keşfetmek üzere Kuzey Karolina'daki evinden ayrıldı. Sonbaharda Maryland'in batısından yola çıkarak Ohio Irmağının, Scioto Irmağının ağzına kadar olan bölümünü keşfetti. Dönüş yolculuğu sırasında Kentucky bölgesinden geçti. 1752-1753 kışında Ohio-Kentucky bölgesinin öteki kesimlerini keşfetti. Bu bölgeyi gezen ilk İngiliz kolonicisi oldu.
O sırada Maryland'in batısında bulunan Gist Kasım 1753'te, Pensilvanya'nın batısındaki Fransızlara karşı sefere çıkan Binbaşı George Washington'ın Virginia milis kuvvetlerine katıldı. Ertesi yıl General Edward Braddock'ın Duquesne Kalesi'ne karşı giriştiği başarısız seferde kılavuzluk etti. Daha sonra sınır bölgesini korumak üzere kılavuzlardan bir birlik örgütleyerek yönetti. Gist yaşamının son yıllarını Güney'deki Çeroki kabileleri arasında geçirdi. Yazılarında, sınır bölgelerindeki koşullar, Yerlilerin yaşamı, Fransız ve Yerli Svaşı'nın  başlangıcındaki harekâtlar üzerine birinci elden çok başarılı gözlemler yer alır.
