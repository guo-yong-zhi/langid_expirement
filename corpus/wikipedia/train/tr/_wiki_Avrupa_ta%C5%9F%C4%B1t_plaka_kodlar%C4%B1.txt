DoğrulukGörüldü
Avrupa taşıt plaka kodları metal veya plastik olabilen ve motorlu taşıtlarla römorklara resmî tanımlamaları için takılan taşıt plakaları ve bunların kodlarıdır. Bu söz konusu kayıt tanımlayıcı, ilgili otoritenin veri tabanına göre oluşturulan sayısal veya alfasayısal kodlardır. Avrupa’daki ülkelerin çoğu, Avrupa Birliği taşıt plaka tarzına benzer şekilde, taşıt plakalarında ortak bir biçim uyarlaması yapmıştır. Karayolu Trafiği Hakkındaki Viyana Sözleşmesi’nin hükümlerini karşılayan bu plaka biçimi, devlet sınırı aşan taşıtların arkalarında kayıtlı oldukları kendi ülkelerine ait ayırt edici kod işareti taşıma zorunluluğunu belirtir. Bu işaret, plakadan ayrı olarak kullanılabilen oval bir yapıştırma olabileceği gibi, taşıt plakası içine de yerleştirilebilir. Söz konusu ayırt edici işaret taşıt plakalarına eklemlenirse, taşıtın ön taşıt plakasında da görünmesi gerekir ve bayrak, millî devlet amblemi veya bölgesel ekonomik entegrasyon kurum amblemi ile beraber düzenlenebilir. 1 
Ortak AB biçimi, en soldaki mavi bölümde AB yıldız çemberi ve ülke kodu içeriğiyle Düzenleme Kurulu  2411/98 numaralı düzenlemesiyle 3 Kasım 1998 tarihinde sunulmuştur 2  ve 11 Kasım 1998 tarihinde de uygulamaya koyulmuştur. Bu plaka modeli İrlanda  3 , Portekiz  4  ve Almanya  5  olmak üzere üç AB üyesi ülkenin daha önce kullandığı plaka modelleri temelinde oluşturulmuştur. Lüksemburg 1988 yılından beri taşıt plakalarında Avrupa bayrağını bulundurmaktadır.
Amblem ve işaretli ortak AB biçimi 
Viyana Sözleşmesi’ne denk şekilde millî amblemli Norveç plaka uygulaması
Ortak AB biçimine uygun AB yıldızları bulunmayan, millî amblemsiz Türkiye plaka uygulaması
