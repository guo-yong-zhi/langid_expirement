Cisr eş Şuğur  Suriye'nin kuzeybatısında yer alan, Türkiye sınırının 20 km güneyinde, İdlib'e bağlı bir ilçedir. Zengin alüvyonlu Ğab Vadisi'nde yer alan şehir, El Nuseyriye Dağları'nın doğusunda yer alır. Halep'in 104 km doğusunda yer alır. Önemli Türkmen yerleşim birimleri arasında Vericine, Kesir İde, Heyte, Selhap ile Mended gelir. 2 
Cisr Eş Şuğur, geçmişinde tüccarlar için Lazkiye ile Halep arasında bulunan önemli bir konaklama noktasıydı. Cisr Eş Şuğur'da on bir senedir sürekli yerleşim olmuştur. Bugünkü şehir merkezinin 7 km güneyinde yer alan Karkar'da Antik Yunan döneminden kalma Seleucia ad Belum adında antik bir kent bulunmaktadır. Romalılar döneminde bu kent Niacuba olarak adlandırılmıştı ve aynı dönemde buraya taş bir köprü yapılmıştır.
Kentte Roma Köprüsü dışında, 15. yüzyılda Memlüklüler döneminde yapılmış iki adet köprü de bulunmaktadır. Ayrıca şehir merkezinde Osmanlılar döneminden kalma, 1660-1976 yılları arasında yapılmış ve 1826-1827 yılları arasında restore edilmiş bir kervansaray da halen ayaktadır. 3  4  5 
Suriye'de yaşanan iç savaşta 25 Nisan 2015'te ilçenin merkezi muhalif güçler tarafından ele geçirildi. Bununla birlikte merkezi hükûmet, İdlip'teki kontrolü tamamen kaybetmiştir. 6 
