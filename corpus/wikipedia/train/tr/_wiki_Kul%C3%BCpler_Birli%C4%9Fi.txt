DoğrulukGörüldü
Kulüpler Birliği veya resmî adıyla Türkiye Süper Lig Profesyonel Futbol Kulüpleri Vakfı, 2000 yılında dönemin Gençlerbirliği Başkanı İlhan Cavcav'ın öncülüğü ile Süper Lig'deki takımların birlik ve beraberliklerini sağlamak ve meydana gelen sorunlara ortak bir çözüm bulma gayesiyle kurulan, Süper Lig takımlarının oluşturduğu bir futbol vakfıdır.
İlhan Cavcav, Anadolu takımlarının bütünlüğünü korumak için kurduğu birliği, dönemin Süper Lig'deki Anadolu takımları ile birlikte kurmuştur. Birliğin ilk oluşumunda sadece Anadolu takımları var iken lige havuz sisteminin getirilmesiyle beraber yayıncı kuruluş Lig TV'nin de devreye girmesiyle birlikte Üç Büyükler olarak tabir edilen Beşiktaş, Fenerbahçe ve Galatasaray kulüplerinin de birliğe katılmasıyla beraber Kulüpler Birliği, Süper Lig'deki tüm takımları kapsayan bir vakıf olma statüsüne kavuşmuştur. Takımların çoğunlukla başkanlar düzeyinde katıldığı toplantılara kimi zaman kulüp başkanlarının vekâlet verdiği kulüp yöneticileri de katılmaktadır.
Kulüpler Birliğinin kuruluş gayesi ilk zamanlarında Anadolu takımlarının çıkarlarını korumak ve gözetmek üzerine olmasına karşın son yıllarda tamamen Süper Lig kulüplerinin tamamının menfaatlerini gözetmek, güncel futbol sorunlarını tartışıp gerekirse Süper Lig kulüpleri olarak anlaşıp sorunlara çözüm getirmek veya ortak görüş bildirmek üzerine çalışmalar yapmaktadırlar.
Kaynak: kaynak belirtilmeli 
Kulüpler Birliğine katılma statüsü, her sezon küme düşme ve küme çıkma durumlarına göre değişir. Takımlar Süper Lig'den düştükleri takdirde aynı zamanda Kulüpler Birliğine de veda etmek zorundadırlar. Aynı şekilde birliğe başkanlar düzeyinde katılım olduğu için takım, Süper Lig'de iken bile kulübün başkanı değişirse o kulübün eski başkanı yine kulüpler birliğine veda etmek zorundadır.
2022-23 sezonu itibarıyla
Kulüpler Birliğinin 19 takımı kendi içerisinde oylama yaparak en çok oy alan kulüp başkanını kendi belirledikleri süre zarfı içerisinde vakfın başkanlığına getirirler.
