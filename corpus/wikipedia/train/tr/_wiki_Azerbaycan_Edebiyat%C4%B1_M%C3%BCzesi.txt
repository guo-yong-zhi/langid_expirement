Nizami Gencevi onuruna Azerbaycan Edebiyatı Müzesi , Bakü’de 12. yüzyıl şairi Nizami Gencevi’nin 800’üncü doğum yıldönümü münasebetiyle 1939 yılında kurulan, 1945’te ziyarete açılan edebiyat müzesidir.
Müzenin 30 ana ve 10 ek salonunda yazarların 3 binden fazla el yazması, ender kitapları, resimleri, portreleri, yontuları, minyatürleri, hatıraları ve diğer objeler sergilenir. En önemli obje ise Nizami’nin 1413 yılında yazdığı İskendernâme'dir. 1 
Müze binası 1850’de tek katlı bir kervansaray olarak inşa edilmişti.  1860’larda Meşedi Gasım Bey Hacıbababeyov'un projesi esasında ikinci katı; daha sonra Alexander Nikitin tarafından üçüncü katı inşa edildi ve 1915-1920’de Metropol Otel otel olarak kullanıldı. 2  1918’de kurulan Azerbaycan Demokratik Cumhuriyeti hükûmeti bu binada toplandı.  Ancak cumhuriyet kısa ömürlü oldu ve kısa süre sonra ülke Sovyetler Birliği topraklarına katılınca bina, 1920-1930 arasında sendika binası olarak kullanıldı. 2 
1939’da müzeye dönüştürülmesine kararı verildi ve dördüncü kat eklendi. Müze binasının dış yüzeyine Azerbaycan edebiyatının altı seçkin temsilcisinin heykelleri ve çinilerin üzerine kaydedilmiş isimleri yerleştirildi: Fuzuli, Molla Penah Vâkıf, Mirza Fetali Ahundov, Hurşud Banu Natevan, Celil Mehmedkuluzade ve Cafer Cabbarlı.
