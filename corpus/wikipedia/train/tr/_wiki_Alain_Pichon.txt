Alain Pichon  Fransız Sayıştay üyesi.
Paris Siyasal Bilgiler Enstitüsü'nü bitirmiş, hukuk lisansı yapmıştır. Ulusal İdare Okulu'nu bitirdikten sonra ise 1971 yılında Sayıştay denetçisi olarak göreve başlamıştır.
1976-1981 yılları arasında Senegal Yüksek Mahkemesi'nde görev almıştır. 1981'de Fransa'ya döndüğünde Sayıştay tetkik hakimliğine yükseltilmiş ve dönemin Tarım Bakanı Michel Rocard'ın danışmanları arasında yer almıştır.
1983 yılında Sayıştay genel sekreter yardımcılığı görevine getirilmiş ve 1987-1991 yılları arasında Sayıştay genel sekreteri olmuştur. 1991 yılında kısa bir süre Başbakan Édith Cresson nezdinde yetkili danışman olarak görev üstlenmiştir.
1990'da Sayıştay üyesi olmuş ve bu sıfatla 1994-1998 yılları arasında Akitanya, 1998-2004 yılları arasında ise Provence-Alpes-Côte d'Azur bölgesi hesap dairesi başkanı olarak görev yapmıştır.
Ekim 2004 1  - Kasım 2010 2  yılları arasında Sayıştay 4. daire başkanı olmuştur. 7 Ocak 2010'da Sayıştay Birinci Başkanı Philippe Séguin'in ölmesi üzerine yerine vekaleten bir buçuk ay kadar başkanlık yapmıştır.
