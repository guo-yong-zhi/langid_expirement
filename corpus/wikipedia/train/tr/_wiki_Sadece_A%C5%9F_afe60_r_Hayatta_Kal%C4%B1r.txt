Sadece Âşıklar Hayatta Kalır, 2013 yılında vizyona giren ve Jim Jarmusch tarafından yazılıp yönetilen bir vampir filmi. Başrollerini Tom Hiddleston, Tilda Swinton, Mia Wasikowska, John Hurt ve Anton Yelchin'in paylaştığı film, Cannes Film Festivali'nde Altın Palmiye'ye aday gösterildi.
Depresyonda olan bir müzisyen birkaç yüzyılı aşkındır birbirlerini tanıdıkları sevgilisiyle yeniden bir araya gelir, ancak sevgilisinin kontrol edilemeyen küçük kız kardeşinin beklenmedik gelişiyle huzurları bozulacaktır.
Ağustos 2010'da, film yönetmeni Jarmusch yeni filminin kadrosuna Tilda Swinton, Michael Fassbender, Mia Wasikowska ve John Hurt'ün katıldığını bildirdi. 2011'in Mayıs ayında filmin konusunun "gizli saklı yaşayan vampirlerin aşk hikayesi" olduğunu duyurdu. 6 
Jarmusch, film yayınlanmadan önce birçok kez filmi finanse etme konusunda sıkıntılar yaşadığını belirtti. 7  Filmin Cannes'daki gösteriminde "NRW Filmstiftung" adlı Alman şirketinin filme 7 milyon dolarlık bütçe bağışladığı bildirildi. 8  9  Yapımcı Jeremy Thomas, Jarmusch hakkındaki düşüncelerini "Amerikan bağımsız film yapımcılarının en iyilerinden biri... İnsanlar artık onun gibi gelmiyor" şeklinde bildirdi. 10 
Ocak 2012'de film çekimleri başlamadan önce Fassbender'ın rolü Tom Hiddleston'a verildi. 11  Çekimler Haziran 2012'de başladı ve Detroit, Michigan, ABD; 12  Tangier, Fas; 13  Hamburg 14 -Köln, Almanya gibi çeşitli yerlerde gerçekleşti. 15  Çekimler yedi hafta sürdü. 16 
Sadece Âşıklar Hayatta Kalır eleştirel anlamda oldukça iyi bir sonuç çıkardı. 167 incelemenin değerlendirildiği eleştiri topluluğu sitesi Rotten Tomatoes'da %86'lık bir ortalama yakaladı. Eleştirilerin ortak kanısı kısmına "Sadece Tilda Swinton ve Tom Hiddleston'ın performanslarını görmek için bile izlemeye değer, Sadece Âşıklar Hayatta Kalır yazar-yönetmen Jim Jarmusch'ın vampir türüne sıra dışı bir giriş eklediğini kanıtlar." yazıldı. 17  41 incelemenin değerlendirildiği Metacritic'te 100 üzerinden 79 puan aldı ve "genellikle olumlu yorumlar alan film" statüsüyle listelendi. 18 
