Mark Andreas Sheppard  İngiliz-Amerikan oyuncu ve şarkıcı. Supernatural'daki Cehennem'in iblisi Crowley , Battlestar Galactica'daki avukat Romo Lampkin, Leverage'daki interpol araştırmacısı James Sterling ve Joss Wheadon'ın Firefly dizisindeki küçük rolü ile bilinmektedir.
Oyuncu W. Morgan Sheppard'ın oğludur. 2014 yılının Aralık ayının başlarında Sarah Louise Fudge ile ilişkileri başladı. 20 Ağustos 2015'te nişanlandı. Çiftin kızları Isabella Rose Sheppard, 1 Mart 2016'da dünyaya geldi.
15 yaşında profesyonel müzik kariyerine başladı. Robyn Hitchcock, Television Personalities ve İrlandalı grup Light a Big Fire gibi sanatçılarla turnelere çıkarak ve kayıtlar yaparak yıllarını geçirdi. Light a Big Fire'ın ikinci albümünde bateri çaldı. Bir oturum müzisyeni olarak Avrupa'daki birkaç grupla albümler kaydetti. Son olarak Amerika'ya taşındı.
Sheppard, Amerikan yapımı Cock and Bull Story dizisindeki rolüyle tanındı. 1992 L.A. Drama Critics' Circle ödülü, La Weekly ve Dramalogue ödülleri de dahil olmak üzere çok sayıda ödül kazandı.
