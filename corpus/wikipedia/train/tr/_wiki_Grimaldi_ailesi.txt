Grimaldi ailesi oldukça geniş ve çok kolları olan Cenevizli soylu bir ailedir. Ailenin en önemli kolu günümüzde Monako Prensliğini yönetmektedir.
Grimaldi ailesi 1133 yılında Ceneviz yönetiminde yer alan Otto Canella’ya  dayanmaktadır. Aile, ismini Otto Canella’nın en küçük oğlu Grimaldo Canella’dan  almıştır. Grimaldo Canella’nın oğlu Oberto Grimaldi  de Grimaldilerin Babası olarak tanımlanmaktadır.
Oberto Grimaldi, Corradine Spinola ile evlenmiş ve dört çocuk sahibi olmuştur. Oğullarından Grimaldo Grimaldi  ataları gibi Ceneviz’de politikada etkin olmuştur.
Grimaldi ailesi Yüksek Orta Çağ’da Guelfolar ile Ghibellionlar arasında gerçekleşen politika-din çatışmasına karışmış ve Guealfo’lar tarafında yer alan aile Cenova’dan sürülmüştür. Batıya doğru yol alan aile 1297 yılında bir baskın ile Napoli Krallığı’nın bir kalesi olan Monako’yu ele geçirmiştir. 8 Haziran 1287 yılında dolandırıcı, kulağı kesik anlamına gelen Malizia lakaplı, Antonio Grimaldi’nin oğlu Francesco Grimaldi, Franziskan keşişi kılığında kaleye girmeyi talep etmiş ve kaleye girmesine izin verilmiştir. Bu yolla, Francesko Grimaldi arkasından ailesinin kaleye sızmasını sağlamış ve aile kaleyi zapt etmiştir. Grimaldi ailesinin ilk yöneticisi Francesko Grimaldi’nin büyük kuzeni, Lanfranco Grimaldi’nin oğlu Matteo Grimaldi olmuştur.
29 Temmuz 1298 La Turbie Anlaşması ile Napoli Kralı II. Karl, Grimaldilere karşı haber ve gıda maddelerini boykot hakkı elde eder. İlk zamanlarda bu durum pek etkili olmamış; fakat en sonunda 11 Nisan 1301 yılında Grimaldiler kaleyi Napoli Kralı subaylarına teslim etmek zorunda kalmıştır. Bu durum Grimaldileri 5.900 Pound zarara uğratır.
Rainero Grimaldi sonraki yıllarda III. Philip için paralı asker olarak savaşa katılmış ve 1304 yılında İngiliz-Fransız savaşında donanma kumandanlığından Fransa amiralliğine yükseltilmiştir. Amiral olarak ona, Caygnes yönetimi, Villeneuve de Veuve’de bir şato ve Calabria’da bulunan San Demetrio baronluğu hediye edilmiştir. 12 Eylül 1331 yılında Ghibellionların geri çekilmesi ile Fransa Kralı Monako kalesini Rainero’nun oğlu Carlo’ya vermiştir. 1342 yılı tarihli resmi bir belgede Karl ilk defa Charles, Monaco senyörü, Menton ve Roquebrune olarak nitelendirilmiştir.
Daha sonra aile  Monaco Prensliği’ne hükmetmiştir. 1731 yılında ailenin ana kolu yok olmuştur, fakat Kaspar Grimaldi  tarafından oluşturulan ailenin yan kolu günümüzde da Monaco’nun yönetiminde söz sahibi olarak varlığını sürdürmektedir.
1  Kıtalararası ülke.
2  Topraklarının büyük çoğu Güneybatı Asya'da ama Avrupa ile olan sosyo-politik bağlantıları var.
Bölündükten sonra:
