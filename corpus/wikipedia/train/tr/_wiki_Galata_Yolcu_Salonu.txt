Galata Yolcu Salonu veya Karaköy Yolcu Salonu, 1940 yılında İstanbul'un Galata Rıhtımı’nda hizmete giren, 2017 yılında yıkılan deniz yolcusu karşılama-uğurlama salonu.
İstanbul'un ve Türkiye'nin ilk modern deniz yolcusu uğurlama ve karşılama salonu olma özelliğini taşır. Yapıldığı dönemde Türkiye Cumhuriyeti'nin deniz taşımacılığındaki gelişim hedefini, kabotaj hakkı ve millileştirmeyi sembolize etmesi bakımından da önemli bir yapı idi. 1 
Limanda gemi yolcularının karşılanmasına yönelik ihtiyacın giderilmesi için İstanbul Liman İşletme İdaresi'nin 1935 yılında açtığı yarışma sonucu inşa edildi. Yarışmada mimar Rebii Gorbon'un projesi birinciliğe değer görüldü. 2   Yapı, 2,5 yıl süren inşaat sürecinin sonunda 2 Temmuz 1940'ta hizmete girdi. 2 
2002 yılında  “Kültür ve Tabiat Varlıkları Koruma Kurulu” vasıtasıyla “Korunması gereken kültür varlığı” kapsamında tescil edildi. 16 Şubat 2017 tarihinde Galataport projesi kapsamında yıkıldı. 3 
Yolcu Salonu’nun yıkımı tartışmalara neden olmuş; yıkımına karşı olanlara tarafından "özgün niteliklerini koruyabilmiş bir kültür varlığının kaybı" olarak değerlendirilmiştir. 4 
