Bizim Cebiş Hoca  1969 Azerbaycan Sovyet Sosyalist Cumhuriyeti yapımı bir dram filmi. Yönetmenliğini Hasan Seyidbeyli 4  yapmıştır. 5 
Cebiş Kimya hocasıdır. Olaylar II. Dünya Savaşı'nın en zor dönemlerinde Bakü'de meydana gelmektedir. Cebiş alanında uzman olmasına rağmen öğrenciler savaş zamanı olması nedeniyle okumaya meyilli değillerdir. Cebiş'in ailesi de savaşta olduğu için zor geçinmektedirler. Savaş döneminde sabun bulmak çok zordur. Cebiş sabun yapmayı başaracak ve karısı bu sabunları satarak zengin olmayı aklına koyacaktır. Lakin Cebiş hocalığı her şeyin üstünde tutarak tüccar olmak istemez. Cebiş de savaşa gitmek isteyecek ama gözleri zayıf gördüğü için kabul edilmeyecektir. Filmde tüccar olan Suğra hala, bir Rus kızını sahiplenecektir; bu, Sovyet döneminde tüccarların da iyi kalpli olabileceklerini göstermektedir. Bu sırada mahalleden Namık ve Makedon adlı iki delikanlı bu Rus kızını sevecektir.
Namık'ın babası askere uğurlanırken Cebiş, karısına kalp biçiminde sabunlar hediye edecektir. Cebiş, karısının eve yemek alabilmek için kendi ceketini sattığını öğrenmesi üzerine sabun yapmaya karar verecektir. Namık'ın babasının da hayatını kaybettiği öğrenilir. Geceleyin Cebiş, valiziyle sabunları istasyonda satmaya gider; aynı anda öğrencileri askere gitmektedir.
