Direniş , II. Dünya Savaşı'nda Naziler'in Belarus'u işgalinde Bielski partizanlarının yaşamını konu alan 2008 yapımı ABD dram filmi. Daniel Craig, Liev Schreiber ve Jamie Bell'ın başrollerini paylaştığı filmin yönetmenliğini Edward Zwick üstlenmiştir. Yapımına Eylül 2007'de başlanan film, ABD'de 31 Aralık 2008'de vizyona girmiştir.
Film, işlenen konunun gerçek bir olaya dayandığını belirterek başlar. Polonya'daki Gettolardan kaçabilen ve sağ kurtulan Yahudi Bielski kardeşler; Tuvia , Zus , Asael , and Aron 'dur. Ebeveynleri ölen kardeşler, Białowieża Ormanı'nda ebeveynlerin intikamını almak için söz verip bir direniş oluşturmaya karar verirler. Ormanda saklanan diğer Yahudi kaçaklarla tanışan kardeşler, onları korumaları ve idareleri altına alarak direnişe katarlar. 1200 civarı kişiye ulaşan toplulukla orman içerisinde bir yerleşim merkezi kurarlar. Bir sonraki yıl, orman çevresinde yaşayan ve onlara yiyecek temini yapan insanlar Naziler tarafından cezalandırılmaya başlar. Ormanda sığınan Sovyet partizanlarıyla da karşılaşan kardeşlerden Zus, direnişte Sovyet partizanlarıyla kalmayı tercih ederken Tuvia, Yahudilerin başında kalmayı tercih eder. İki grup arasında ihtiyaçların paylaşılması konusunda bir antlaşma yapılır ve bu antlaşmayla Sovyet partizanları Yahudi sığınmacıları korumayı kabul eder...
22 Ocak 2009'da filmin James Newton Howard tarafından bestelenen müzikleri en iyi film müziği dalında Akademi Ödülleri'ne aday olduğu açıklandı. Ayrıca, filmin müzik albümü aynı yıl en iyi film müziği dalında Altın Küre Ödülleri'ne aday olmuştur. 2 
