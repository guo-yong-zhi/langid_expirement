Michael John Moorcock , İngiliz yazardır.
Michael John Moorcock, sıradan bir orta sınıf ailenin çocuğu olarak 18 Aralık 1939 yılında Londra’da doğdu. II. Dünya Savaşının yıkıntıları arasında büyüdü. Pek parlak bir öğrenci değildi. Daha küçükken bile gazeteci olmak istiyordu. Onlu yaşlarına geldiğinde fanzinler çıkartmaya başladı. Birkaç yıl sonra öykülerini ve yazılarını satmaya başladı. 1956 yılında, sadece on altı yaşındayken, Tarzan Dergisinin  editörü oldu. Ancak bu dergide fazla çalışamadı. Bir çizgi roman olan Tarzan Dergisinde daha fazla yazı bulunmasını istediği için dergiden ayrılmak zorunda kaldı. Ardından Sexton Blake Kütüphanesi  adlı dergide editörlük yaptı.
Bu yıllarda yazarlığın yanı sıra diğer bir tutkusu olan gitar çalmaya da yöneldi. Soho’da kafelerde ve hatta bir genelevde bile çaldı. Fleetwood Mac grubundan Peter Green ile tanışıklığı bu günlere dayanır. Sonraları Paris’de de müzisyenlik yaptı. Avrupa’da bir süre dolaştıktan sonra tekrar İngiltere’ye döndü.
Bu dönemde yazmaya başladığı Elric kitapları ile tanınan bir yazar oldu. 1964 yılında İngiliz bilimkurgu dergisi Yeni Dünyalar  dergisinin editörü oldu. Sıradan sayılabilecek bir bilimkurgu dergisi olan Yeni Dünyalar’ı, altmışların alternatif kültürün bir aracı yaptığı gibi, çağdaş roman anlayışının da önünü açtı. Bu başarısında J.G. Ballard ve Brian Aldiss gibi yazarların hikâyelerini yayınlamasının önemli etkisi oldu.
Yetmişlerde tekrar müzik ile ilgilenmeye başladı. İsmini Dorian Hawkmoon adlı karakterinden alan Hawkwind adlı bir grupta çaldı. Grubun The Black Corridor  adlı albümünde, Moorcock’un aynı adlı kitabından bire bir alıntılar vardır. 1975'te kaydettiği ve Hawkwind grubunun üyelerinin de çaldığı The New Worlds Fair  adlı albümü 1981’de yayınlandı. Ayrıca Black Blade  adlı Blue Oyster Cult albümünün sözlerini yazdı. Bu albüm ismini Melnibone’lu Elric’in kılıcı Fırtınayaratan’dan  almaktaydı. Günümüze kadar Blind Guardian, Summoning, Domine ve Cirith Ungol müzik grupları Moorcock’tan esinlendikleri şarkılar yazmışlardır.
Seksenlerden sonra Moorcock daha “saygın” sayılabilecek Londra Ana  ve Bizans Dayanıyor  gibi kitaplar yazdı. Tarzındaki değişmeye rağmen yeni kitaplarında eski karakterlerine sürekli göndermeler yaptı. Bu karakterler hakkında yeni hikâyeler de yazdı.
Moorcock yazmış olduğu fantezi hikâyelerinde, yaratmış olduğu Ebedi Şampiyon  ve çoklu evrenler  kavramlarını sıkça kullanmıştır. Kimlikleri değişen, ancak aynı özü paylaşan Ebedi Şampiyonlar sadece iyilik ve kötülük arasındaki denge için değil, aynı zamanda düzen ve kaos arasındaki dengeyi sağlamak için de birçok paralel boyut ve gerçeklikten oluşan çoklu evrenlerde mücadele ederler. Kullanılan bu iyi-kötü ve yasa-kaos kavramları “Zindanlar ve Ejderhalar”  kitaplarında yönelim  için kullanılmıştır. Kimlikleri değişen bu kahramanların yolları çeşitli hikâyelerde kesişir. Ebedi Şampiyonların muhtemelen en ünlüsü, altmışlı yılların sonunda yazmaya başladığı Melniboné’li Elric’tir. Elric sıra dışı bir anti-kahraman olarak dikkat çeker. Hükümdarı olduğu, yüzyıllardır insan diyarlarına hükmeden efsanevi imparatorluğun, sevdiği kadın için yağmalanıp yıkılmasına göz yummuş bir imparatordur. Sevdiğini kurtarabilmek için kaosun hizmetkarı bir iblis ile anlaşma yapar ve kana susamış kılıç “Fırtınayaratan’ı” kuşanır. Kılıç ile albino, ortak bir yaşam sürerler. Elric kılıç için kıyım yaratırken, kılıç da ona yoksun olduğu gücü sağlar. Diğer fantezi hikâyelerindeki kahramanların aksine iyilik için savaşmaz. Burnunun dikine gider, işine geleni yapar. Elric’in hemen hemen yapmış olduğu kahramanca ya da kahramanca sayılabilecek işler, tamamen şartları onu o noktaya getirmesi ile olur. Belki de buna çoklu evrenlerdeki bir Ebedi Şampiyon olması neden olur. Onu çoğu zaman şartlar zorlar. Birçok boyutun kesişimindeki ortak bir noktada yer alan efsanevi şehir Tanelorn için savaşması da benzer bir şekilde gelişir. Aşağıda biraz daha ayrıntılı değineceğim gibi Moorcock’un yarattığı karakterlerin kahramanlıklarını şartlar belirler.
Köln Dükü Dorian Hawkmoon başka bir Ebedi Şampiyon olarak karşımıza çıkar. Günümüzden yaklaşık bin yıl sonra geçen hikâyede, büyük savaşlar ve yıkımdan sonra geride kalan dünya anlatılır. Hikâyelerdeki kötü adamlar olan Grenbretan yani Büyük Britanya, Moorcok’un İngiltere ve birçok ülke için yaptığı eleştirileri bünyesinde barındırır. Yazarın da daha sonra açıkça belirteceği gibi kitaplardaki göndermeler bilinçli olarak gayet net ve belirgin olarak yapılmıştır. Elric gibi şartların kurbanı olan Dorian Hawkmoon kaos ve düzen, iyilik ve kötülük arasındaki mücadelede yerini alır.
Moorcock ayrıca yıllar içerisinde İsa Mesih’e göndermelerde bulunmaktan geri kalmaz. James Colvin adı altında yazdığı hikâyeler ve sevilen karakteri Jerry Cornelius’un baş harleri JC İsa Mesih  ile örtüşür.
Moorcock politik görüşlerini açıklamaktan çekinmez. Kendini açıkça “Kraliyet karşıtı” olarak tanımlar. Konu bilimkurgu ve fantezi olunca, tutucu politik düşüncelerini eserleri ile insanlara empoze ettiklerini düşündüğü yazarları sert ve kendine has bir üslup ile eleştirmekten geri kalmaz. Cthulhu öykülerinin yaratıcısı H.P Lovecraft’ı kadın ve Yahudi düşmanı, ırkçı; I. Asimov ve A.C. Clarke ile bilimkurgunun en önemli yazarlarından biri olarak kabul edilen Robert Heinlein’ı militarist, sağcı olarak niteler ve yazıklarını Adolf Hitler’in Kavgam  isimli eseri ile eşleştirir; kapitalizm, rasyonel bencillik ve bireycilik üzerine çalışmaları olan, Rusya doğumlu Amerikalı yazar ve düşünür Ayn Rand’ı “kuduz bir işçi sendikası ve sol karşıtı” olarak eleştirir. J.R.R. Tolkien’in yazdıklarını, hikâyelerdeki mutlu, kırsal İngiltere manzaralarından dolayı A.A. Milne tarafından yazılan Winnie the Pooh öyküsüne benzetirken, Tolkien için “orta sınıf, hristiyan yobaz” kelimelerini kullanır. Bu yazarların öykülerinde çalışan sınıfı kontrol edilmesi, doğru kişiler tarafından yönetilmesi gereken bir yaratık gibi göstererek herkes için dinsel ve otoriter bir düzen içerisinde tek bir doğruyu savunmalarını, her türlü düzen karşıtlığını “kötülük” olarak nitelemelerini ve savaşın tek yol olduğunu savunmalarını eleştirir.
Yazarlar hakkındaki birçok eleştirisinin yanı sıra H.G Wells, Joanna Russ, Philip K. Dick, John Sladek, Thomas M.Disch, gibi yazarları ise yazdıkları eserleri ve duruşları için över.
Bugünlerde Moorcok dostları Mervyn ve Maeye Peake hakkındaki biyografi üzerine çalışmaktadır. Son kitabı The Metatemporal Detective’in 2007 yılında basılması planlanmaktadır. güncellenmeli 
1967 yılında yazmış olduğu İşte O Adam  ile Nebula ödülü kazanan Moorcock, bu kitapta zamanda geriye giderek aslında zeka engelli olan Nasıralı İsa’nın yerine geçerek İsa Mesih olan zaman gezgini Karl Glauger’i anlatır. Glauger organik bir zaman makinesi ile geçmişe, Roma hakimiyetindeki Kudüs ve eşrafına yolculuk yapar. Kullandığı zaman makinesinin bir rahim biçimindedir. Bu onun yeniden doğuşunu simgeler. Ne kadar kaçarsa kaçsın, direnirse dirensin sonunda İsa Mesih rolünde çarmıha gerilir. Belki de mevcut Hristiyan inancı ile dindar hatta dinsiz sayılabilecek biri olan Glauger İsa’nın şahadetini taklit eder. Moorcock’un İşte O Adam’ın Türkçe baskısının önsözünde yazdığı gibi, onun karakterlerinin kahramanlıkları zorlu şartlar ve baskı nedeni ile ortaya çıkar.
· 1967 Nebula Ödülü : Behold the Man 
· 1972 August Derleth Fantezi Ödülü : The Knight of the Swords
· 1973 August Derleth Fantezi Ödülü : The King of the Swords
· 1974 Britanya Fantezi Ödülü : The Jade Man's Eyes
· 1975 August Derleth Fantezi Ödülü : The Sword and the Stallion
· 1976 August Derleth Fantezi Ödülü : The Hollow Lands
· 1977 Guardian Kurmaca Yazın Ödülü : The Condition of Muzak
· 1977 Dünya Fantezi Ödülü  : The Sailor on the Seas of Fate 
· 1978 John W. Campbell Anısal Ödülü: Gloriana
· 1979 Dünya Fantezi Ödülü : Gloriana
· 1982 Dünya Fantezi Ödülü  : The Warhound and the World's Pain
· 1993 Britanya Fantezi Ödülü 
· 1993 Bram Stoker Ödülü  : Colour
· 2000 Dünya Fantezi Ödülü 
· 2002 Bilimkurgu Yazarları Onur Ödülü
· 2004 Prix Utopiales Ömür Boyu Başarı Ödülü
· 2004 Bram Stoker Ömür Boyu Başarı Ödülü
The Stealer of Souls - 1963
Stormbringer - 1965 
Elric of Melniboné - 1972 
The Sailor On The Seas Of Fate – 1976 
Weird Of The White Wolf - 1977 
Vanishing Tower - 1970 
Bane Of The Black Sword – 1977 
Stormbringer – 1977 
The Jewel In The Skull – 1967 
The Mad God’s Amulet – 1968 
The Sword Of Dawn – 1968 
The Runestaff – 1969 
The Jewel In The Skull – 1967 
The Mad God’s Amulet – 1968 
Behold the Man -1966  
The Black Corridor  
The Ice Schooner 
The Warlord of the Air 
The Dancers at the End of Time  
Legends from the End of Time  
Gloriana 
My Experiences in the Third World War  
Mother London  
King of the City  
The Final Programme  
A Cure for Cancer  
The English Assassin  
The Condition of Muzak  
The Adventures of Una Persson and Catherine Cornelius in the 20th Century  
The Lives and Times of Jerry Cornelius  
The Entropy Tango  
The Alchemist's Question  
Firing the Cathedral  
The War Hound and the World's Pain  
The Brothel in Rosenstrasse  
The City in the Autumn Stars 
Byzantium Endures  
The Laughter of Carthage 
Jerusalem Commands  
The Vengeance of Rome 
Blood  
Fabulous Harbours  
The War Amongst The Angels 
The Dreamthief's Daughter 
The Skrayling Tree 
The White Wolf's Son 
