Halil Altınköprü  Türk müzisyen.
İlk ve orta öğrenimini Siverek'te tamamladıktan sonra yükseköğrenim için Ege Üniversitesi Devlet Türk Müziği Konservatuvarı'na geçti. Bunun ardından Ege Üniversitesi Sosyal Bilimler Enstitüsü'nde Türk Sanat Müziği ana dalında yüksek lisans yaparak öğrenimini tamamladı. Doktora düzeyinde akademik çalışmalarını Bakü Devlet Müzik Akademisi'nde tamamladı. Bu dönemde kurduğu Neva Saz Topluluğu ile yurt içi ve yurt dışında birçok saz eseri konserleri verdi. 2003 yılında ise Alsancak Musiki Derneği'ni kurdu. Kanun enstrümanı üzerine yoğunlaşan Altınköprü 1993 ve 1999 yılları arasında TRT İzmir Radyosu'nda görev aldı. Aynı zamanda sözlü ve sözsüz birçok Türk Sanat Müziği bestesi üzerinde de çalıştı. Bu bestelerinden bir tanesi 2004 yılında Türkiye Radyo ve Televizyon Kurumu'nun düzenlediği bir yarışmada mansiyon ödülü aldı. En büyük çıkışını Türk Beşleri'nden Hasan Ferit Alnar'ın doğum gününün 100. yılında icra ettiği Kanun Konçertosu ile yaptı. İzmir Devlet Senfoni Orkestrası eşliğinde solist olarak çaldığı bu eseri şimdiye kadar yorumlayabilmiş 3. kanun sanatçısı olmayı başardı. Aynı eseri daha sonra Bakü Devlet Müzik Akademisi Oda Orkestrası ve Dokuz Eylül Üniversitesi Buca Güzel Sanatlar Fakültesi Akademik Orkestrası ile iki kez daha çaldı. Altınköprü şu anda Ege Üniversitesi Devlet Türk Müziği Konservatuvarı'nda öğretim görevlisi olarak çalışıyor.
