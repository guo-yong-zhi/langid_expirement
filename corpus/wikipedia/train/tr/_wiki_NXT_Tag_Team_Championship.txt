NXT Tag Team Championship , günümüzde WWE'nin NXT markasındaki takımların hedefi olan bir profesyonel güreş şampiyonluk kemeridir. Kemer, Raw markasındaki WWE Raw Tag Team Championship  ve SmackDown markasındaki WWE SmackDown Tag Team Championship  ile beraber, WWE'deki takımlara özel olan üç kemerden biridir. Şu anki şampiyonlar, bu kemerleri ilk kez alan MSK'dır .
23 Ocak 2013 tarihinde tanıtılan kemer, o zamanlar WWE'nin gelişim yeri olan NXT'de erkek güreşçilerin oluşturduğu takımlar için oluşturulan ilk ve tek şampiyonluk kemeridir. Kemerin ilk sahibi British Ambition  olmuştur. NXT, ilerleyen yıllarda gelişti ve 2019 yılının Eylül ayında USA Network kanalına taşındığı sırada, WWE'nin üçüncü ana markası oldu.
2012 yılının Haziran ayında WWE; NXT'nin Florida Championship Wrestling'in  yerine geçtiğini, yeni gelişim bölgesi olacağını açıkladı. Kemerin ilk sahiplerinin belirleneceği sekiz takımlı turnuva, NXT'nin 23 Ocak 2013 tarihli bölümünde özel konuk Shawn Michaels tarafından açıklandı. 1  NXT'nin 13 Şubat 2013 tarihli bölümünde British Ambition , turnuvanın finalinde The Wyatt Family'i  mağlup ederek kemerin ilk sahibi oldu. 2  Ancak daha ilk kemer koruma maçında, Grey'in sakatlanmasıyla birlikte maça Grey'in yerine Bo Dallas çıktı, kemeri The Wyatt Family'e kaybettiler. 3  Maça çıkmış olsa da Dallas şampiyon olarak sayılmamaktadır. 17 Temmuz'da Adrian Neville ve Corey Graves, Wyatt Family'i kemer maçında mağlup etti. Bu sonuçla Neville, kemeri birden fazla alan ilk güreşçi oldu. 4  5  The Ascension  takımı, 364 günle  kemeri elinde en fazla tutan takım oldu. The Revival  takımı, TakeOver: The End'de American Alpha'yı  yendi ve kemeri kazandı. The Revival, böylelikle kemeri birden fazla alan ilk takım oldu.
1 Nisan 2017 tarihinde yapılan WrestleMania Axxess'ta NXT Genel Müdürü William Regal, yeni NXT kemerlerini sundu. Yeni kemerler aynı gece NXT TakeOver: Orlando'da maçların galiplerine verildi. 8 
NXT'nin 2019 yılının Eylül ayında USA Network kanalına taşınmasıyla birlikte, kemer WWE'nin üst seviye durumunda takım kemerlerinden biri haline geldi, böylece WWE Raw Tag Team Championship  ve WWE SmackDown Tag Team Championship  ile aynı seviyeye geldi.
Bu güne kadar kemeri 20 farklı takım ve kişisel olarak 41 farklı kişi kazanmış, 23 kez kemer değişimi yaşanmış ve 1 kez kemer boşa çıkartılmıştır. Kemerin ilk sahipleri British Ambition  takımıdır. The Undisputed Era takımı, kemeri 3 kez alarak bu kemere en çok sahip olan takım olmuştur. The Ascension , kemeri aldıktan sonra 364 gün boyunca kemeri koruyarak en uzun süre kemeri koruyan takım olurken, Moustache Mountain  kemeri aldıktan 2 gün sonra kemeri kaybederek en kısa süre kemeri koruyan takım olmuştur. Kemeri alırken 21 yaşında olan Tyler Bate en genç şampiyon olurken, 42 yaşında olan Bobby Fish ise en yaşlı şampiyon olmuştur.
Kemerin şu anki sahipleri, bu kemerleri ilk kez alan MSK'dır . TakeOver: Stand & Deliver'ın birinci gecesinde Grizzled Young Veterans'ı  ve Legado Del Fantasma'yı 'yı üçlü tehdit takım maçında yenerek boştaki kemeri kazanmıştır.
