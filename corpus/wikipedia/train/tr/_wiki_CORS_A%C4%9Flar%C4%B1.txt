CORS Ağları, Gerçek Zamanlı Ulusal Sabit GNSS Ağları 1  veya Sürekli Çalışan Referans İstasyonları ), genellikle internet üzerinden gerçek zamanlı düzeltme verileri sağlayan küresel konumlandırma ağıdır. 2  Bu ağlar yapı ve çalışma sistemleri gereği sürekli aktiftir.
Çalışma prensibi elektronik ölçüm cihazlarının GNSS uydularından aldıkları ham veri üzerinde anlık hesaplamalar yaparak gerçek zamanlı düzeltme verilerini geri yollamasına dayalıdır. Bu düzeltme verileri sayesinde GNSS yapıları ile belirlenen santimetre hassasiyet düzeyindeki konum belirleme işlemi milimetre düzeyine kadar daha hassas bir konum belirleme işlemine dönmektedir.
1992 yılında Ulusal Jeodezi Araştırma Kurumu tarafından deniz taşıtlarının konumlandırılması maksadıyla CORS ağı kurulmaya başlandı. 1996 yılında Amerika Birleşik Devleti'nde yaklaşık 50 istasyon hizmet veriyordu ve konumsal hassasiyetleri 3 cm yatay ve 5 cm dikey olarak belirlenmişti. 2020 itibarıyla Amerika Birleşik Devleti'nde çevrimiçi olarak yaklaşık 2000'den fazla Sürekli İşletim Referans İstasyonu bulunmaktadır. 3  Türkiye'de genel olarak istasyon hizmetini sağlayan TUSAGA-AKTİF projesi, Tapu ve Kadastro Genel Müdürlüğü ile Harita Genel Müdürlüğü ortak çalışma yürütmektedir. Şu an Türkiye'de ve KKTC genelinde 158 adet CORS GNSS sabit istasyonu bulunmaktadır. 4  TUSAGA-Aktif  adıyla hizmet veren CORS sisteminde doğrulama bilgilerine ulaşabilmek için herhangi bir operatörün internete bağlı bir sim kartına ihtiyaç duyulmaktadır. 5  Sistem abonelik ücreti karşılığında hizmet vermektedir.
CORS teknolojisi daha çok harita ölçüm cihazlarında kullanılmaktadır. GNSS / GPS yapılı cihazlarda yaygın olarak kullanılan bu teknoloji; GNSS teknolojisini kullanan cihazların almış oldukları koordinat bilgilerini GSM altyapısını kullanarak internet üzerinden CORS sabit istasyonlarına bağlanır. Bu bağlanma sonrası cihaz tarafından yollanılan ham veriyi kendi referans bilgisine göre düzeltmesi ile sağlanır ve tekrar GNSS teknolojisini kullanan elektronik cihaza veriler düzeltilmiş halde geri yollanır. Bu süreçten sonra ölçüm cihazı düzeltilmiş koordinatları kullanarak kullanıcısına daha hassas konum belirleme işlemi sağlamaktadır.
