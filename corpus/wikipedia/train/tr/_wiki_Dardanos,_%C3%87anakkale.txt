Çanakkale'ye 12 kilometre uzaklıkta bir sahil köyü. Eski çağlarda kurulan Antik bir kent. Dardanos'a adını veren kral tarafından kurulmuş. Tümülüsü şu an Çanakkale Onsekiz Mart Üniversitesi yerleşkesinde bulunmaktadır. Hasan Mevsut Şehitliği ve Dardanos Bataryası buradadır.
Antik dönem ismi Dardanos  olan antik kent günümüz İzmir-Çanakkale karayolunun İntepe’den sonra gelen kıyı şeridindeki Hasan Mevsuk Şehitliği'nin bulunduğu höyüğün üzerindedir. Dardanos  antik kenti Troas Bölgesi’nin en erken antik sikke basan şehirlerin birisidir. M.Ö.85’de Pontos kralı Mithridates Eupator ile Romalı komutan Lucius Cornelius Sulla burada Dardanos barışını yapmışlardır.
1959 yılında Dardanos Tümülüs’ünde ortaya çıkarılan zengin buluntular Çanakkale tarihinin Troia’dan sonra en önemli keşiflerinden birisidir.
