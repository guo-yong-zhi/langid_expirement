Saygın Ersin, , Fantastik ve polisiye romanlarıyla tanınan yazar.
5 Şubat 1975’te Manisa’da öğretmen bir anne ve babanın çocuğu olarak dünyaya geldi. Orta öğreniminin ardından Orta Doğu Teknik Üniversitesi ’nde yüksek öğrenimine başladı ve bu üniversitenin Sosyoloji Bölümü’nden mezun oldu. Kısa bir gazetecilik deneyiminin ardından yazı hayatına başladı. Yedi Kartal Efsaneleri’nin ilk iki kitabı olan ‘Zülfikar’ın Hükmü’ ve ‘Erbain Fırtınası’ isimli romanlarının ardından, kısa polisiye hikâyelerden oluşan ‘Emekli Polisler Lokali’ isimli kitabı yayımlandı. Orkun Uçar ile birlikte ‘Derin İmparatorluk’u kaleme aldı. Ayrıca ‘Gökkanat’ isimli bir çizgi romanın senaryo yazarlığını yaptı. TRT ekranlarında yayımlanan ‘Ayrılık’ isimli televizyon dizisinde hikâye yazarı olarak görev aldı. ‘Eksik Sayfalar’ isimli sinema filminin senaryo ekibinde ise projenin ‘fikir babası’ olarak yer aldı.
Orkun Uçar ile ortak çalışmasının ürünü olan "Derin İmparatorluk" yayımlanmıştır. 1 
Yazarın son olarak Nisan 2016'da "Pir-i Lezzet" isimli kitabı yayımlanmıştır.
