Heyecan Başaran , Türk tiyatro ve sinema oyuncusu.
1927'de Ankara'da doğdu ve 1951 yılına kadar bu şehirde kaldı 1 . 1933'te altı yaşındayken Kerem ile Aslı operetinde aldığı küçük rolle tiyatroya başladı. Babasının teşvikiyle çok küçük yaşlarda MKE Ankaragücü Gençlik Spor Kulübü Temsil Şubesi 'nce düzenlenen gösterilerde sahneye çıkan Heyecan Başaran, ilerleyen dönemde sanat eğitimi ile yeteneğini pekiştirdi. Ankara Devlet Konservatuvarı Tiyatro Bölümü'nden 1950 yılında mezun oldu. Öğrencilik dönemi boyunca tatbik sahnesinde çeşitli piyeslerde ilk oyunculuk deneyimlerini gerçekleştirdi. Ardından, Ankara Devlet Tiyatrosu'nda profesyonel oyunculuğa başladı. Schiller'in Hile ve Sevgi adlı tiyatro eserinde, Lady Milford'un ikinci hizmetçisi rolüyle profesyonel oyunculuk kariyerine ilk adımı attı. Bunun ardından, John Steinbeck'in ünlü eseri Fareler ve İnsanlar adlı romanından uyarlanan tiyatro oyununda başrolü aldı. Arthur Miller'in Satıcının Ölümü adlı oyununda yine başrol oynadıktan sonra Ankara'dan ayrılarak 1951 yılında İstanbul'a yerleşti. Muhsin Ertuğrul yönetimindeki Küçük Sahne'de tiyatroya devam etti ve ilk olarak Yarış adlı komedi oyununda eski revü yıldızı Mabel rolü ile İstanbul seyircisi önüne çıktı. Burada şöhretini tam anlamıyla zirveye çıkardı. Daha sonraki yıllarda çok sayıda tiyatro oyununda başrollerde yer aldı. Kanlı Düğün, Karışık İş, Karakolda, Siyah Beyaz bunlardan birkaçıdır. Heyecan Başaran, aynı dönemde sinemaya da birkaç film ile katıldı. Profesyonel anlamda ilk sinema deneyimi, 1952 yazında art arda çevrilen Yavuz Sultan Selim Ağlıyor ve Soygun filmi oldu. Yine aynı yılın sonlarına doğru çevrilen ve ilk renkli Türk filmi olan Muhsin Ertuğrul'un yönettiği Halıcı Kız 'da rol aldıktan sonra, Küçük Sahne'deki oyunculuğuna bir yıl kadar daha devam etti. Bir süre sonra, Konyalı Lokantaları 'nın sahibi olan Nurettin Doğanbey ile evlenen Heyecan Başaran'ın bu evlilikten iki çocuğu oldu. 1954'ten sonra, 27 yaşındayken sinema ve tiyatroyu bıraktı. Heyecan Başaran, kendisi gibi tiyatro ve sinema sanatçısı olan Uğur Başaran'ın ablasıdır. 1  3 
