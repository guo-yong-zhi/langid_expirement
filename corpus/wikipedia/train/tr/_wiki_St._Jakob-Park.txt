St. Jakob-Park, FC Basel'in oynadığı stadyumdur. Lakabı Joggeli olan stadyumun Euro 2008 öncesindeki kapasitesi 39.000 kişilikti. 1  Ama St. Jakob-Park'ın kapasitesi, Euro 2008 için 42.500 e çıkarıldı. 2  Stadyum A, B, C ve D olarak dört bloka ayrılır ve her bir blok, tamamen stadyum tarafındadır. St. Jakob-Park oldukça yeni bir stadyumdur. Yapımına 13 Aralık 1998 tarihinde başlayan stadyumda ilk maç, 15 Mart 2001 tarihinde oynandı. Genossenschaft S.J.P şirketi, stadyumun resmî olarak sahibidir. Stadyumun inşaatının maliyeti yaklaşık 220 milyon İsviçre Frangı'dır. Stadyumun üç farklı katında 32 mağaza vardır. Ayrıca Restaurant UNO ve Hattrick Sports Bar adında iki tane de bar-restoranı bulunmaktadır. Stadyum, iki farklı katta toplamda 680 araçlık otoparka sahiptir. Stadyuma otobüs, tramvay ve tren  ile ulaşılabilir. Stadyum UEFA tarafından 4 yıldız ile ödüllendirildi ve bu ödül, bu kapasitedeki bir stadyum için en yüksek değerdir. 2006 yılında bu stadyumda oynanan, FC Basel ve FC Zürich arasında oynanan maçtan sonra bazı olaylar çıktı. St.Jakob-Park, Euro 2008'de 6 maça ev sahipliği yapmıştır.
