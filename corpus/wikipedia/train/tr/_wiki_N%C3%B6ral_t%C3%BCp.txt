Nöral tüp, omurgalıların da dahil olduğu kordalı embriyolarının gelişmekte olan beyin ve omuriliklerinin öncüsünü oluşturan merkezi sinir sistemi organıdır.
Nörülasyon ve  nöral tüpün oluşumu, nöral plağın oluşması ve nöral tabakanın katlanmasından meydana gelir. 1  İnsanlarda, nöral tüp katlanması genellikle gebeliğin dördüncü haftasında meydana gelir. Tüpün ektodermal duvarı, sinir sisteminin temelini oluşturur. Tüpün merkezi nöral kanaldır.
Tüpün oluşumu embriyonun orta katmanı  içerisinde notokord adlı yapının oluşması ile başlar. Bu koruyucu yapının üzerinde, dış katmanda ise nöral tübün ilk adımları atılır. Bu öncül yapılar, embriyolojik gelişimin ilerleyen kısımlarında gelişirek katmanların içe doğru bükülüp tüp benzeri yapılar oluşturmasını sağlar. Sonuç olarak dış katmanda nöral tüp oluşumu gözlenir ve beyin, bu tüpün ucundaki bir tomurcuk olarak oluşur ve sonrasında giderek büyür. 2 
Nöral tabakanın hiç katlanmadan düz bir tabaka olarak kalması myeloşizis adı verilen bir gelişim bozukluğuna neden olur. Nöral dokunun katlanmasına rağmen karşılıklı kenarların birleşememesi sonucun da myelomeningosel, meningosel, lipomyelomeningosel gibi diğer gelişim bozuklukları gözlemlenebilir. 1 
