Santissimo Rosario Kilisesi, Türkiye'nin İzmir şehrinde yer alan bir Katolik kilisesidir.
1857'de kilisenin bulunduğu arsa İtalyanlar tarafından satın alındı ve 1859'da arsaya Aziz Petrus ve Aziz Pavlus'a adanan bir kilise inşa edildi. 1  2  İleriki yıllarda kilisenin küçük olması nedeniyle daha büyüğünün inşa edilmesine karar verildi. 1  2  Fransız mimar Raymond Charles Péré tarafından çizilen proje, ücrette anlaşılamaması nedeniyle uygulanmadı. 2  İtalyan mühendis Luigi Rossetti'nin projesini hazırladığı yeni kilisenin inşaatı 4 Ekim 1903'te başladı. 1  2  Cemaatin de katkılarıyla 120.000 frank bedelle tamamlanan kilise, 1904'te ibadete açıldı. 1  2  Meryem'in kutsal kabul edilen tespihine adanan kilise, Dominikan Tarikatı tarafından kullanılmaktadır. 1  2  1922 İzmir Yangını'ndan etkilenmeyen kilise, 1923'te şehirdeki tek etkin kiliseydi. 2  1947 ve 1969'da kilisede onarım yapıldı. 2  1 Şubat 1974'te meydana gelen depremde kilisenin çan kulesi yıkıldı. 2  1975'te onarılan kuleye betonarme bir kat eklendi. 2 
Neoklasik ve Romanesk mimarinin izlerini taşıyan Santissimo Rosario Kilisesi, dikdörtgen planlı bir kilisedir. 1  2  Kilisenin ana girişi batıdadır. 2  Güneydoğu köşesinde kare planlı ve 25 metre yüksekliğinde bir çan kulesi vardır. 1  İkisi transept olmak üzere üç nefi olan kilisenin doğusunda bir apsis bulunmaktadır. 2  Kesme taş ve kaba yonu taş kullanılarak inşa edilen kilisenin sütunları mermerdir. 2 
