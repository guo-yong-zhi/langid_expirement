Flurbiprofen, fenilalkanoik asit türevi güçlü bir steroid olmayan antienflamatuar ilaçtır. Türkiye'de Majezik , Maxaljin ve Maximus ticari adı ile, Dünya'da Ansaid  ve Froben olarak satılmaktadır. Bazı boğaz pastillerinde de bulunmaktadır.
Etken maddenin R-enantiyomeri  metastatik prostat kanseri ve Alzheimer hastalığında kullanılmak üzere klinik deneme aşamasındadır. ne zaman? 
Flurbiprofen, analjezik, antipiretik ve antienflamatuar etkilere sahip fenilalkanoik asit türevi güçlü bir nonsteroidal antienflamatuar ilaçtır. Antienflamatuar etkilerinin görülebilmesi için analjezik etki amacıyla kullanılan dozlardan daha yüksek dozlarda verilmesi gerekir. Analjezik etkisi siklooksijenaz enzimini bloke ederek prostaglandin sentezini inhibe etmesine bağlıdır. Aynı zamanda lökosit migrasyonunu da inhibe eder. Diğer benzer ilaçlar gibi bu da Tromboksan A2 yapımını engelleyerek geçici antiagregan etkiler gösterir. In vitro trombin ve kollajene karşı trombosit yanıtını inhibe eder. Adenozin difosfat ve adrenalinin yaptığı trombosit agregasyonunu ikinci fazda durdurur. Flurbiprofenin ilgi çeken bir özelliği plazma denge derişiminin oldukça altında bile etkili olduğunun gösterilmiş olmasıdır. Flurbiprofen kullanımına bağlı olarak gözlenen yan etkilerin insidansı oldukça düşüktür. Çoğu hafif ve geçici yan etkilerdir. Sağlıklı deneklerde renal fonksiyon üzerine çok az etkilidir. Flurbiprofen ya da diğer nonsteroidal antienflamatuar ilaçlar gastrik prostaglandin sentezinin inhibisyonuna bağlı olarak gastrik ve duodenal ülserlerin oluşmasına yol açabilirler.
Flurbiprofen, oral yolla alındıktan sonra hızlı bir şekilde gastrointestinal sistemden absorbsiyona uğrar ve yaklaşık 1.5 saat içinde kan doruk seviyelerine ulaşır.
Gıda ile birlikte alınması ilacın biyoyararlanımını değiştirmez. Eliminasyon yarıömrü yaklaşık 6 saati bulur. %99'dan fazla oranda plazma proteinlerine bağlanmaktadır. Karaciğerde CYP2C9 enzimi ile metabolize edilir. %20'si serbest ya da konjuge formda,yaklaşık %50'si ise hidroksillenmniş metabolitleri halinde idrarla atılır.
Tavsiye edilen günlük doz; bölünmüş dozlar halinde 150–200 mg'dır. Semptomların şiddetine göre günlük doz toplam 300 mg'a çıkarılabilir. Adet sancılarında, semptomların başlangıcında 100 mg, bunu takiben 4-6 saatte bir  50 mg-100 mg. Maksimum günlük doz 300 mg'dır.Çocuklarda etkinliği ve güvenliği kanıtlanmadığı için 15 yaşın altındaki çocuklarda kullanılmamalıdır.
Flurbiprofenin spesifik bir antidotu yoktur, doz aşımı sırasında genellikle solunum depresyonu,uyuşukluk, bulantı,epigastrik ağrı, baş ağrısı, baş dönmesi olabilmektedir.Kusturma ya da lavaj yoluyla müdahale edilir.Gerektiğinde destekleyici tedavi uygulanır.
Romatoid artrit, osteoartrit, ankilozan spondilit, bursit, tendinit, yumuşak doku yaralanmalrı ve dismenorede endikedi
Kronik olarak nonsteroidal antienflamatuvar ilaçlarla tedavi edilen hastalarda, önemli gastrointestinal yan etkilerin görülebileceği düşünülerek hastalar dikkatle takip edilmelidir. Diğer nonsteroidal antienflamatuvar ilaçlarda olduğu gibi Flurbiprofen de renal ve hepatik fonksiyon bozukluğu bulunan; geçmişte böbrek veya karaciğer hastalığı geçirmiş kişilerde dikkatle kullanılmalıdır. Flurbiprofen, kardiyak dekompansasyonu, hipertansiyon ve benzeri hastalıkları bulunan kişilerde sıvı retansiyonu ve ödem görülme ihtimaline karşı dikkatle kullanılmalıdır. Yapılan çalışmalarda 12 aydan fazla sürede günde 200 mg'lık dozda alınan Flurbiprofen'in kanama süresini uzatmadığı bildirilmiş olmasına rağmen, özellikle anormal kanama potansiyeli bulunan hastalarda dikkatli olunmalıdır. Hayvanlar üzerinde yapılan çalışmalarda Flurbiprofen'in teratojenik etkisinin bulunmadığı gösterilmiş olmasına rağmen insanlar üzerindeki çalışmaların yetersizliğinden dolayı Flurbiprofen'in hamilelerde kullanılması tavsiye edilmez. Prostaglandin inhibitörü ilaçların yeni doğanlar üzerindeki olası yan etkileri nedeniyle Flurbiprofen'in laktasyonda kullanılması tavsiye edilmez.
Flurbiprofenin çocuklarda etkinliği ve güvenilirliği ile ilgili henüz yeterli bulgu yoktur. Bu yüzden çocuklarda kullanılması tavsiye edilmez.
Flurbiprofenin gebelik kategorisi C fakat 3. trimesterde  D'dir.
Flurbiprofenin araç ve makine kullanımı üzerine etkileri araştırılmamıştır fakat farmakodinamik profili göz önüne alınarak bir etki oluşturması beklenmez.
Flurbiprofen tedavisi ile seyrek olarak görülen yan etkiler hafif şiddette, doza bağlı ve geçicidirler. Dispepsi, mide bulantısı, kusma, abdominal ağrı, gaz şikayetleri, diyare, konstipasyon, ürtiker, baş dönmesi, sinirlilik, kulak çınlaması, bulanık görme, rinit, vücut ağırlığı değişimleri (sıvı retansiyonu),Solunum yetmezliği, Hipertansiyon (taşikardi.
Oftalmik yan etkiler : Korneal yara iyileşmesinde yavaşlama,gözde hfif batma, kaşıntı, yanma ve irritasyon
Flurbiprofen furosemid gibi diüretiklerin etkisini azaltabilir. Flurbiprofen'in diğer nonsteroidal antienflamatuvar ilaçlar gibi kanama parametrelerini etkileyebileceği düşünülerek antikoagülan ilaç kullanan hastalarda dikkatle uygulanmalıdır. Flurbiprofen ve aspirinin birlikte uygulanması durumunda Flurbiprofen'in serum konsantrasyonunda yaklaşık %50 düşüş olduğu bildirilmiştir: Bu nedenle bu iki ilacın bir arada kullanılması tavsiye edilmez.
Flurbiprofen; lityum,metotreksat,kardiak glikozidlerin serum düzeylerini yükseltebilir.
Flurbiprofen, anjiyotensin dönüştürücü enzim  inhibitörleri, siklosporin ve diüretiklerle birlikte kullanıldığında nefrotoksisite riski artabilir.
Flurbiprofen, anjiyotenzin dönüştürücü enzim inhibitörleri, beta blokerler, diüretikler gibi antihipertansiflerin etkisini azaltabilir.
Flurbiprofen, fenitoin ve sülfonilüre gibi antidiabetiklerin etkilerini artırabilir.
Flurbiprofen, diğer nonsteroidal antienflamatuar ilaçlarla, kortikosteroidler, alkol, bifosfonatlar ve oksipentifilinle birlikte eşzamanlı alındığında gastrik kanama ve gastrik mukozada irritasyon riski katlanır.
Antiagregan aktiviteye sahip şu bitkilerle birlikte alınması bu etkinliği artırabilir: Kebere otu, hayıt meyvası, çuhaçiçeği, gümüşdüğme, sarımsak, zencefil, ginkgo, at kestanesi, yeşil çay, ginseng, kızıl yonca
Asetik asit türevleri: ·  Aseklofenak ·  Asemetasin ·  Alklofenak ·  Bromfenak ·  Bumadizon ·  Bufeksamak ·  Diklofenak ·  Difenpiramid ·  Etodolak ·  Fentiazak ·  İndometazin ·  Ketorolak ·  Lonazolak ·  Oksametasin ·  Proglumetasin ·  Sulindak ·  Tolmetin ·  Zomepirak ·  
'Oksikam sınıfı: ·  Ampiroksikam ·  Droksikam ·  Lornoksikam ·  Meloksikam ·  Piroksikam ·  Tenoksikam ·  
Propiyonik asit türevleri: ·  Alminoprofen ·  Benoksaprofen ·  Deksibuprofen ·  Deksketoprofen ·  Fenbufen ·  Fenoprofen ·  Flunoksaprofen ·  Flurbiprofen ·  İbuprofen ·  Ibuproksam ·  Indoprofen ·  Ketoprofen ·  Naproksen ·  Oksaprozin ·  Pirprofen ·  Suprofen ·  Tiaprofenik asit ·  
Fenamat sınıfı: ·  Flufenamik asit ·  Meklofenamik asit ·  Mefenamik asit ·  Tolfenamik asit ·  
Koksib sınıfı: ·  Selekoksib ·  Etorilkoksib ·  Lumirakoksib ·  Parekoksib ·  Rofekoksib ·  Valdekoksib ·  
Altın preparatları: ·  Sodyum aurotiyomalat ·  Sodyum aurotiyosülfat ·  Auranofin ·  Aurotiyoglukoz ·  Aurotioprol ·  
Kodein ·  Morfin ·  Afyon ·  Laudanum  · Paregorik
Asetildihidrokodein ·  Benzilmorfin ·   Dezomorfin ·  Dihidrokodein ·  Dihidromorfin ·  Etilmorfin  ·  Diamorfin ·  Hidrokodon ·  Hidromorfinol  ·  Hidromorfon ·   Nikokodein  ·  Nikodikodein  ·  Nikomorfin    ·  Oxycodone  ·  Oksimorfon ·  Tebakon
Alfaprodin  ·  Anileridin · Buprenorfin ·  Butorfanol ·  Dekstromoramid ·  Dekstropropoksipfen  ·  Dezosin ·  Fentanil ·  Ketobemidon ·   Levorfanol ·  Metadon ·  Meptazinol ·  Nalbufin ·   Pentazocine ·  Propoxyphene  ·  Propiram  ·   Pethidine ·  Fenazosin ·  Piminodin ·  Piritramid ·  Tapentadol  ·  Tilidin ·   Tramadol
Fenoprofen  ·  Flurbiprofen ·   İbuprofen ·  Ketoprofen  ·  Naproksen  ·  Oksaprozin
Meloksikam ·  Piroksikam · 
Diklofenak  ·   İndometazin  ·  Ketorolak    ·  Sulindak  ·  Tolmetin
Selekoksib   ·  Rofekoksib
Meklofenamat  ·   Mefenamik asit 
Aspirin  ·  Benorilat ·  Diflunisal ·  Etenzamid ·  Magnezyum Salisilat ·  Salisin ·  Salisilamid ·  Salsalat ·  Trisalat
Nabumeton
