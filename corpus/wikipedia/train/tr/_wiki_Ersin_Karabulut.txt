Ersin Karabulut , Türk çizgi romancı, mizah yazarı.
Penguen dergisine çizmeye başladığı ve kurucularından olduğu Uykusuz'da sürdürdüğü çizgi öykü tarzındaki Sandık İçi isimli köşesi ile popüler oldu. Çizgi romanlarını Türkiye'de ve yurtdışında kitaplaştırdı. Çizgili Tişört ve Yeratı Öyküleri, önemli çizgi romanlarındandır.
3 Haziran 1981'de İstanbul'da doğdu. Öğretmen bir anne babanın çocuğudur; kendinden dört yaş büyük bir ablası vardır. Çizgi romana ilgisi çocukluk yıllarına başladı. 1  Bayrampaşa ilköğretim okulunu ve Vatan Anadolu Lisesi'ni bitirdi. 2  İlk karikatürü 16 yaşında iken, Pişmiş Kelle dergisinde yayımlandı. 3  Aynı dergide bir süre köşeleri de yayınlandı.
Yükseköğrenim için Mimar Sinan Üniversitesi Güzel Sanatlar Fakültesi Grafik bölümüne girdi. İkinci sınıfta Lombak dergisinde ve daha sonra da Penguen dergisinde çizmeye başladı. Lombak'ta çizdiği Yeraltı Öyküleri başlıklı çizgi romanları ile tanınmaya başladı ancak asıl popülerliği Penguen'de çizmeye başladığı çizgi öykü tarzındaki Sandık İçi isimli köşesi sayesinde kazandı. Bu köşede kendi hayatından kesitlerle hayata bakışını, kendi doğrularını ve insanlar arası etkileşimleri işledi. İlk kitabı, 2005'te Sandık İçi adıyla yayımlandı. 2 
2007 Ağustosunda, Yiğit Özgür ve Memo Tembelçizer gibi bir grup çizerle birlikte, yeni bir dergi çıkartmak üzere, Penguen'den ayrıldı; 5 Eylül 2007' de Uykusuz adlı dergiyi çıkarmaya başladı. Sandık İçi köşesinin Uykusuz'da sürdürdü. Sandık içi köşesinin yerine arada bir, Sevgili Günlük, Amatör, Yeraltı Öyküleri gibi farklı öyküler de çizdi ve çizimlerin kitaplaştırmaya devam etti.  Sevgili Günlük , Sandık İçi serisinin devamı olan Sandık İçi 2  ve Amatör  adlı kitapları yayımladı.
2016'da bir gerilim çizgi romanı olan Çizgili Tişört yayımlandı.  Karabulut'un Çizgili Tişört ile çizgi romana yeni bir soluk getirdiği ifade edilmiştir. 2  25 bölümlük [Çizgili Tişört köşesinden sonra bir süre daha Uykusuz'da Sandık İçi isimli köşeyi çizmeye devam etti.  Sandık İçi 3, 2017'de yayımlandı.
Yeraltı Öyküleri başlığı altında yayınlanan çizimleri Fransa'da Fluide Glaical dergisinde yayınlandı. Bu eserlerinin derlenmesi ile oluşturulan Contes Ordinaires D’une Societe Resignee  ve Jusqu’ici Tout Allait Bien  isimli iki Fransızca albümü mevcuttur. 4  "Yeraltı Öyküleri", Türkçe olarak aynı adla 2021 yılında yayımlandı. 4 
