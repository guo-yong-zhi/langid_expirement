İsveç odun meşalesi dikine oturtulup yarılmış tek bir kısa tumruğun parçaları arasında veya bağlanmış dikine odunlar demetinin ortasındaki boşluğa yakılan ateştir.
Dikine duran parçalar hem baca hem de ileri aşamada yakıt işlevi görür. Bunların en yüksek aynı boyda olanları tencere veya çaydanlığın güvenlice üstüne oturtulmasına yani sacayak işlevi görmeye uygundur.
Dikine parçalar genellikle aralarında ateş ve havaya yer olacak şekilde birbirinden azıcık ayrık tutulurlar. Birbirine sıkışık tutulurlarsa, ortası boş, bunlardan birinin dibi ya da dibinin bir kısmı diğerlerinden biraz yüksek olacak şekilde bağlanır veya şekillendirilir ki altından ateşe hava girebilsin ve gerektiğinde ateş bir tek o yandan görülebilsin.
Ateş en alttan biraz yukarıya yakılır ki parçaları birlikte tutan bağ, yarılmamış bölüm, ya da en alttaki yassı düzey en son yansın, böylece baca ve sacayak işlevi olabildiğince uzun sürsün ve ateş sadece istenilen yönlerden görülebilsin.
İsveç odun meşalesinin diğer dinlenme yeri ateşlerine göre avantajları çok küçük ayak izi, üzerinde pişirme kabına uygun olması, kolay ateşlenebilmesi, bir tek testere ve belki bir balta gerektirmesi, ışığının yerden biraz yüksekte bu yüzden istenildiğinde istenilen yönlerden kolay görülebilir olması ve yakıtı etkili - kullanılışlı bir şekilde tüketmesidir.
