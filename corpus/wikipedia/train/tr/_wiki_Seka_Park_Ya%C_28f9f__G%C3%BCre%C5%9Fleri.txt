Seka Park Yağlı Güreşleri ya da Seka Park Altın Kemer Yağlı Güreşleri, her yıl Kocaeli'nin İzmit ilçesinde bulunan Seka Park'ta düzenlenen geleneksel bir Türk yağlı güreş turnuvasıdır.
Kocaeli Büyükşehir Belediyesinin Kocaeli'ne marka değeri kazandırmak amacıyla başlattığı çeşitli spor organizasyonlarından biridir. 2009 yılından itibaren her yıl yağlı güreş dünyasına katkı sunmuş bir güreşçinin anısı ya da onuruna düzenlenmektedir. 1 2016-2020 arası 4 sene çeşitli nedenlerle düzenlenememiştir. 2023 yılında kurulan Türkiye Yağlı Güreş Ligine dahil olmuştur. İlk kez düzenlenen Yağlı Güreş Ligi kapsamında düzenlenen 7 güreşten biri olmuştur. Güreş tarihinde 9 farklı başpehlivan çıkmıştır. 3 kez ile en fazla kazanan Ali Gürbüz, 4 kez ile en fazla kürsüye çıkanlar Ali Gürbüz ve Recep Kara'dır.
