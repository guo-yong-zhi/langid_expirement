Satanist Tapınak, orijinal İngilizce ismi ile The Satanic Temple, Amerika Birleşik Devletleri merkezli nonteistik dini bir kuruluştur. Şeytan da dahil olmak üzere herhangi doğaüstü  varlığa inanmayan grup 2013 yılında, "bütün insanlar arasında iyilik ve karşılıklı anlayışı teşvik etmek, tiranca otoriteyi reddetmek, pratik sağduyu ve adalet duygusunu savunmak ve insan bilinci doğrultusunda bireysel iradeyle belirlenmiş asil amaçlar için uğraş vermek" amacıyla kuruldu. 1 
Grup Şeytan'ı  bir ilah olarak görmek yerine, İbranicedeki  orijinal anlamı olan "muhalif" ve "karşı çıkan" manasında kullanmaktadır. Satanist Tapınak, ABD'de laiklik ve din ve devlet işlerinin birbirinden ayrılması ilkesinin korunması için çeşitli çalışmalar yürütmektedir. Kuruluşun tarihi ve aktiviteleri Hail Satan? adlı 2019 yapımı belgeselde konu alınmaktadır. Hail Satan? adlı belgesele göre grubun sözcüsü olan Lucien Greaves ve Tapınak'ın takipçileri, insanları kan bağışı yapmaya, evsizler için çorap toplamaya, kamuya açık plajları temizlemeye yöneltmekte ve okul dışı etkinlikler düzenleyerek çocuklara Tapınak'ın düşüncelerini anlatmaktadır. 1 
Açılışı 2015'te Detroit'de yapılan Baphomet Heykeli'nin TST tarafından Oklahoma ve Arkansas eyalet binalarına konulmuş On Emir heykelleri neden gösterilerek ülkede dinlerin eşitliği ilkesinin korunması amacıyla eyalet binalarına eklenmesi talep edilmiş, heykel bölgede belli bir süre sergilenmiştir. Chilling Adventures of Sabrina adlı dizide de benzer bir heykelin var olması üzerine TST Netflix'e telif hakkı davası açmıştır. 2  3 
Satanist Tapınak, 1960'larda Anton Szandor LaVey tarafından kurulmuş Şeytan Kilisesi'nden farklıdır. 1 
