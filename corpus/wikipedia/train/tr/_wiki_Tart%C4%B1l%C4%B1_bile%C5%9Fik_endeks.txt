Tartılı bileşik endeks, birden fazla maddenin fiyatlarındaki veya miktarlarındaki oransal değişimi maddelerin önem derecelerini de dikkate alarak gösteren endekstir. Hesaplanmalarında tartı olarak istenen değerler kullanılabilirse de, genellikle fiyat endeksleri için miktarlar, miktar indeksleri için de fiyatlar tartı olarak kullanılır. Laspeyres, Paasche, Edgewort-Marshall ve Fisher yöntemleri ile farklı şekillerde hesaplanabilirler.
