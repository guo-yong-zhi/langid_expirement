2010 Güzelyurt seli, 19 Ocak 2010 günü yaşanan ve KKTC idaresinde bulunan Güzelyurt, Bostancı ile Akçay'ı etkileyen bir sel. Selde maddi zarar meydana gelmiş, can kaybı yaşanmamıştır. Selin meydana geliş sebepleri üzerine güneydeki baraj kapaklarının açılması 1  gibi pek çok varsayım ortaya atılmıştır.
18 Ocak günü, Güzelyurt yöresine aşırı miktarda yağış düştü. Gün boyunca bölge yağıştan fazla etkilenmedi. Akşam saatlerinde ise Trodos Dağlarından gelen sular şehri bastı. 2  18 Ocak gününü 19 Ocak gününe bağlayan gece, BRT ile telefon bağlantısı yapan Güzelyurt Belediye Başkanı Mahmut Özçınar, kasabada bir sel yaşanmakta olduğunu belirtti ve acil yardım çağrısı yaptı. 3  KKTC Cumhuriyet Meclisi eski başkanı Fatma Ekenoğlu da evini su bastığını belirtti. 3 
Sel nedeniyle ağaçlar söküldü ve yollar çöktü. Sular beş metreye kadar yükseldi. Ağıllar yıkıldı ve hayvanlar telef oldu. 4 
Adanın güney kesiminde bulunan Astromerit köyü de selden etkilendi. 1 
Dönemin cumhurbaşkanı Mehmet Ali Talat, dönemin başbakanı Derviş Eroğlu, Türkiye'nin Lefkoşa büyükelçisi Şakir Fakılı, bakanlar ve milletvekilleri 19 Ocak günü bölgeyi ziyaret etti. 4 
Selden zarar görenlere yardım için "Güzelyurt Seninleyiz" adlı bir yardım kampanyası düzenlendi.
