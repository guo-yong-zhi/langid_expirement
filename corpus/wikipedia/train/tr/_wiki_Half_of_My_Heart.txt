
"Half of My Heart", Amerikalı rock müzik şarkıcısı John Mayer ve Amerikalı country pop şarkıcısı Taylor Swift'in şarkısıdır. Şarkı Mayer'in 2009 yılında yayınlanan Battle Studies albümünde yer alır. "Half of My Heart" 2010 yılında albümün üçüncü teklisi  olarak yayınlandı.
"Half of My Heart" Billboard dergisinin Hot Adult Top 40 Tracks listesine 8 Mayıs 2010'da yirmi dokuz numaradan girdi. Şarkı Mayer'in bu listede yer alan on dördüncü şarkısı oldu. Ayrıca, şarkı Mayer'in Battle Studies adlı albümünün yayınlanmasıyla beraber Billboard Hot 100 listesine yirmi beş numaradan girmeyi başardı. Şarkı iki hafta içerisinde listeden çıktı ancak şarkının tekli  olarak yayınlanmasının ardından 88 numaradan listeye tekrar girdi ve 34 numaraya kadar ulaştı.
