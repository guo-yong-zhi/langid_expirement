Giovanni Domenico Cassini  aynı zamanda Jean-Dominique Cassini olarak da bilinen İtalyan matematikçi, astronom ve mühendis. Cassini Perinaldo, Savoy Dükalığında doğdu. Mühendislik ve astronomi alanındaki çalışmalarıyla bilinir. Satürn'ün 4 uydusunu ve halkalarını keşfetmiştir. Giovanni Domenico Cassini ayrıca Fransa'nın topoğrafya haritasının çıkarılması projesinde çalışmıştır. 1997 yılında Satürn'e fırlatılan uzay sondasına Cassini'nin adı verilmiştir. Bu uzay sondası Satürn'e giden dördüncü, yörüngeye oturan ilk sonda olmuştur.
1669 yılına kadar İtalya'da yaşayan Cassini, 1669'da Fransa'ya taşındı ve 1673 yılında Fransa vatandaşı oldu.
