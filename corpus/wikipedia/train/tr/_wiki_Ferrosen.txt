DoğrulukGörüldü
Ferrosen, demir ve iki adet siklopentadienil grubunun oluşturduğu bileşiktir. Bunlar metalosen sınıfında bulunan organo metalik bileşiklerdir. Nikelosen, kobaltosen gibi benzer metalosenler de bulunmaktadır. Burada önemli olan metal atomudur. Buna bağlı olarak da bileşiklerin adı da değişmektedir. Bu tür organometalik bileşiklere sandviç bileşikleri de denmektedir.
Ferrosen'in IUPAC adı bisiron şeklindedir.
Ferrosen bileşiklerinde demir, +2 yükseltgenme basamağında bulunur. Demire bağlanan siklopentadienil grupları - yüklü anyonlar olduğundan bileşiğe her biri 6 elektron kadar katkı yapar. Demir katyonu da ortama 6 elektron sağladığından toplam elektron sayısı 18 olur. Bunun sonucunda da, yani bileşiğin 18 elektron kuralına uyması sonucu bu bileşik en kararlı metalosen olur. Siklopentadienil grupları demire bağlanırken π orbitallerini kullanır. Sonuçta demirle aralarında elektron ortaklaşmasına bağlı kovalent bağlar oluşur.
