DoğrulukGörüldü
Rap , "kafiyeli ve ritmik bir şekilde sokak dili konuşmayı" 3  içerir ve müzikal benzeri tarzlarda yapılabilmektedir. 3  Rap'in bileşenleri "içerik" , "akış"  ve "sunum"dan  oluşmaktadır. 2  Rap, spoken word'den farklıdır çünkü genellikle müzik eşliğinde icra edilir. 4  Rap, hip hop müziğinin temel bileşenlerinden biridir ve özellikle bu türle ilişkilendirilir ancak rap'in kökenleri hip hop kültüründen öncesine dayanmaktadır. 5  Modern rap'in en eski örnekleri, Batı Afrika griot geleneğine dayanmaktadır. 6  Rap'in "Rhytm And Poem"  veya "Rhytmic African Poetry"  sözcüklerinin kısaltması olduğu görüşü yaygın olsa da aslında rap kelimesi, İngilizce sözlük anlamı olarak "ağır eleştiri" anlamına gelmektedir.
Rap, sözlerin müziğin tempo ve ritmine uyarlanarak söylendiği bir yapıdadır. Rap yıllar boyunca değişim geçirmiştir ve rap içinde çeşitli alt türler oluşmuştur. Bunlara örnek olarak Gangsta, G-funk, Hardcore, Party ve Pesimist rap gibi örnekler gösterilebilir.
Kökeni 1970'lerde özellikle Afrika kökenli insanların yaşadığı Amerika'nın kenar mahallelerine, bir diğer deyişle gettolara dayanmaktadır. 1940'lı yıllarda ABD'de bazı Afrika kökenli blues ve jazz şarkıcılarının şarkılarında rap türüne  rastlanıldığı 7 , bununla birlikte Isaac Hayes'in 1970 tarihli To Be Continued adlı albümündeki Monologue: Ike's Rap I adlı parçasında rap içeren bir kayıt için ilk defa rap sözcüğünün kullanıldığı görülmektedir. 8 
Rap çoğunlukla orta, hızlı ve bazen de Gangsta tarzı yavaş bir ritim ile söylenir. Bu şekilde müziğin temposuna uygun olarak kafiyeli kelimelerden oluşan sözler söylemek de MC'lik olarak adlandırılmaktadır. MC'nin açılımı olarak Master of Ceremonies , Microphone Control ya da Mic Check  gibi terimler söylenebilir. Rap terimi 1979 yılında keşfedilen iki kayıt sayesinde hip hop ile özdeşleşmiştir. Bunlardan ilki King Tim III'nin Personality Jock'u hip hop'un bilinen ilk kaydı olarak tarihe geçmiştir.
