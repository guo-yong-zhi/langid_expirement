Fethi Açıkel  Türk siyasetçi ve akademisyen.
1991 yılında Ankara Üniversitesi Siyasal Bilgiler Fakültesi Uluslararası İlişkiler Bölümü'nde Lisans, 1995 yılında ODTÜ Sosyoloji Bölümü'nde Yüksek Lisans ve 2000 yılında İngiltere'de Essex Üniversitesi'nde Doktora derecesini tamamlamıştır. 2002-2003 yıllarında Post-doktora araştırmacısı olarak London School of Economics 'de bulunmuştur. 1 
2006 yılında doçent, 2012 yılında profesör olmuştur. Ankara Üniversitesi Siyasal Bilgiler Fakültesi Siyaset Bilimi ve Kamu Yönetimi Bölümü, Karşılaştırmalı Siyaset Anabilim Dalı Başkanı olarak görev yürütmüştür. Karşılaştırmalı Siyaset, Sosyal Demokrasi, Siyasal İdeolojiler, Milliyetçilik ve Yurttaşlık, Siyasal Seçkinler ve Türkiye Siyaseti alanlarında çalışmaktadır. 2 
2010-2015 yılları arasında Cumhuriyet Halk Partisi Bilim, Yönetim ve Kültür Platformu'nda  Başkan Yardımcısı olarak görev almıştır. 12 Şubat 2018 itibarıyla CHP Ar-Ge-Bilim Yönetim ve Kültür Platformu'ndan sorumlu genel başkan yardımcısıdır. 3  27. dönem İstanbul milletvekilidir. 4  Evli ve iki çocuk babasıdır.  1 Haziran 2023 tarihinde yapılan MYK toplantısında genel başkan Kemal Kılıçdaroğlu'na istifasını sundu ve MYK'dan istifa etti.
CHP Bilim Platformu tarafından hazırlanan Politika Notlarıyla, Türkiye'nin temel sorunlarına bilimsel çözüm önerileri geliştirmektedir. 5 
