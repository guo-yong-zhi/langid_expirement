Meizu MX4 Pro; Çinli üretici Meizu tarafından tasarlanmış ve üretilmiş, Meizu'nun modifiyeli Android işletim sistemi Flyme OS ile çalışan bir akıllı telefondur. Meizu MX4'ün daha güçlü bir versiyonu olan cihaz, MX serisinden önceki bir phablet modelidir. Cihaz, 19 Kasım 2015'te Beijing'te tanıtılmıştır.
Meizu MX4'ün iki modeli bulunacağına dair söylentiler, MX4'ün lansmanından önce ortaya çıkmıştır. Sızan bilgiler, bu özellikleri doğrulamış ve daha gelişmiş modelin MX4 Pro olarak adlandırılacağı izlenimini yaratmıştır. 1 
Meizu başkan yardımcısı Li Nan, Meizu'nun Meizu MX4 Pro'yu kasımda satışa çıkaracağını sosyal medyada doğrulamıştır. Ayrıca bu gönderi, cihazda 2K ekran bulunacağına dair önceki özellikleri doğrulamıştır. 2 
31 Ekim 2015'te, satışa çıkacak bir Meizu cihazının ABD'deki FCC'ye  denk olan Çin telekomünikasyon otoritesi TENAA tarafından sertifikalandırılmıştır. Bu sertifikaya göre cihazda 3100 mAh kapasitede bir batarya bulunacaktı. Ayrıca, cihazın ekranının 2K çözünürlükte olacağı doğrulanmıştır. 3 
Yeni cihaz için Beijing'te yapılacak lansman etkinliği resmi olarak 19 Kasım 2015 için planlanmıştır. 4 
MX4 Pro, 30 Haziran 2015'te Beijing'de duyurulduğu gibi satışa çıkarılmıştır. MX4 için ön siparişler, 30 Haziran 2015'teki lansman etkinliğinden sonra başlamıştır. Cihazın lansmanından sonraki iki hafta içinde 6.7 milyondan fazla cihaz ön siparişi verilmiştir. 5 
Meizu MX4 Pro, Android KitKat tabanlı özelleştirilmiş bir işletim sistemi olan Flyme OS'un güncellenmiş bir sürümüyle satışa çıkarılmıştır. Flyme OS; alternatif, düz bir tasarım ve gelişmiş tek elle kullanım sunar.
Meizu MX4 Pro'da 4 tane ARM Cortex-A15 ve 4 tane ARM Cortex-A7 çekirdeği bulunan 8 çekirdekli işlemci, Mali-T628 MP6 grafik işlemcisi ve 3 GB RAM bulunan Samsung Exynos 5430 yongada sistemi bulunur. MX4 Pro, AnTuTu testinde 54.863 puan alır ve bu nedenle Meizu MX4'ten yaklaşık olarak %8 daha hızlıdır. 6  7 
MX4 Pro için 4 tane renk seçeneği  bulunur ve 16, 32 veya 64 GB dahili depolamayla gelir.
149.9 x 74.7 x 7.6 mm  ölçülerinde ve 149 gram ağırlığında olan Meizu MX4 Pro, biraz daha büyüktür ve biraz daha ağırdır. Kenarları yuvarlatılmış dikdörtgen şeklinde olan cihazda slate form faktörü ve ön tarafta merkezde yer alan bir fiziksel düğme bulunur.
Android işletim sistemini kullanan diğer akıllı telefonların çoğunun aksine MX4 Pro'da kapasitif düğmeler veya ekran üstü düğmeler bulunmaz. Bu düğmelerin işlevi, fiziksel düğmeyle yapılan hareketlere dayanan bir teknoloji olan mBack kullanılarak sağlanmıştır. MX4 Pro'da, bu düğmenin işlevi mTouch adında bir parmak izi okuyucuyla daha da geliştirilmiştir. MX4 Pro, bu iki teknolojinin kullanıldığı ilk Meizu telefonudur.
MX4 Pro'da 1536x2560 2K çözünürlükte 5.5 inç çoklu dokunmatik kapasitif ekran bulunur. Cihazın ekranının piksel yoğunluğu 546 ppi'dir.
Cihazda; dokunmatik ekran ve öndeki düğmeye ek olarak sağ tarafta ses/yakınlaştırma kontrol düğmeleri ile güç/kilit düğmesi, üst tarafta 3.5 mm TRS ses girişi ve alt tarafta şarj ile veri bağlantısı için microUSB  girişi bulunur.
Meizu MX4 Pro'nun toplamda iki kamerası bulunur. LED flaşla desteklenen arka kamerada; 20.7 MP çözünürlük, f/2.2 diyafram açıklığı, 5 katmanlı lens ve lazer destekli PDAF  özellikleri bulunur. Cihazın ön kamerasında; 5 MP çözünürlük, f/2.0 diyafram açıklığı ve 4 katmanlı lens özellikleri bulunur.
MX4 Pro, genellikle olumlu eleştiriler almıştır.
Android Authority, MX4 Pro'ya 10 üzerinden 8.5 puan vermiş ve cihazın QuadHD ekranını, iyi performansını, keyif veren ses kalitesini ve ortalama üstü kamerasını övmüştür. 8 
Android Headlines da cihazı incelemiş ve cihazla ilgili "üretim kalitesi harika, yazılım oldukça iyi ayarlanmış ve Meizu olduğunu çok belli eden eşsiz bir stile sahip, ve genel olarak MX4 Pro yılın en iyi telefonlarından birisi" sonucuna varmıştır. Ayrıca Android Headlines, cihazın akıcı işletim sistemini ve çok çeşitli kamera seçeneklerini övmüştür. 9 
PhoneArena, MX4'e 10 üzerinden 9 puan vermiş ve cihazın yüksek performansını ve harika ses kalitesini övmüştür. 10 
