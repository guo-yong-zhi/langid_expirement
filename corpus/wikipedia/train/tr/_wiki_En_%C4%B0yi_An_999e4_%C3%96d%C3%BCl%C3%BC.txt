
En İyi Animasyon Video Oyunu Annie Ödülü , ASIFA-Hollywood tarafından dağıtılan Annie Ödülleri kapsamında 2005'ten 2014'e kadar her yıl, animasyona olan katkılarından ötürü bir video oyununa verilen ödüldür. 1972'de June Foray tarafından verilmeye başlanan Annie Ödülleri'nin kapsamı 1992'de, animasyonu bir bütün olarak ele alacak şekilde genişletildi. En İyi Animasyon Video Oyunu kategorisi, 2005'te oluşturuldu ve 2009 dışında her yıl sahiplerini buldu. Aday olabilmek için, oyunun bir sonraki Annie Ödülleri töreninden önceki yıl piyasaya sürülmüş olması ve oyunun geliştiricilerinin, oyunun oynanışını ve grafiklerini gösteren beş dakikalık bir DVD'yi ASIFA-Hollywood Yönetim Kurulu tarafından atanan bir komiteye göndermesi gerekmekteydi. 2 
Ödül, toplamda dokuz video oyununa takdim edildi. En çok adaylık elde eden şirket olan THQ, yedi farklı oyunla aday gösterildi ve Ratatouille ile bir kez ödülün sahibi oldu. Ödüle aday olmuş oyunlardan yedisi uzun metrajlı filmlerden, a  üçü animasyon dizilerinden uyarlanmıştı. b 
