3. Komando Tugayı, Türk Kara Kuvvetleri'ndeki komando tugaylarından biridir. 7. Kolordu komutası altında olup karargâhı Siirt'tedir. Terörle mücadele kapsamında etkin birliklerden biri olarak hâlen Güneydoğu Anadolu Bölgesi'nde ve Kuzey Irak'ta düzenlenen harekâtlarda etkin görev yapmaktadır. Zeytin Dalı Harekâtı'na katılmışlardır. 2  2022 yılında gerçekleştirilen Pençe-Kilit Operasyonu'na katılmıştır. 3 
Doğan-Okçular-Eruh-Bağgöze-Doğanca olmak üzere tugay dışında beş üs bölgesi mevcuttur. 2010 yılı itibarıyla yarı profesyonel bir yapıya kavuştu. Bünyesinde hâlen erbaş/er barındırır.
2007 yılında Şırnak'taki operasyonlara katılan Siirt’teki 3. Komando Tugayı’na bağlı askerleri taşıyan bir askeri aracın geçişi sırasında PKK mensuplarının uzaktan kumandayla yola döşedikleri mayını patlatması sonucu 3'ü uzman çavuş, 3'ü er olmak üzere toplam 6 asker hayatını kaybetmiş, 10'u da yaralanmıştır. 4  Bu saldırının faili olarak aranan PKK'lılar ise 2022 yılında Pençe-Kilit Operasyonu kapsamında öldürülmüştür. 5  6 
2017 yılında 3. Komando Tugay Komutanlığı'na PKK tarafından roketatarlı saldırı düzenlenmiş, roketin boş araziye düşmesi sonucu can kaybı yaşanmamıştır. 7  8 
