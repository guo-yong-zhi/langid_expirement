DoğrulukGörüldü
Dabbe, yapımcılığını, yönetmenliğini ve senaristliğini Hasan Karacadağ'ın üstlendiği Türk yapımı bir korku filmidir. 1  Film, Kur'an'da Neml Suresi'nde geçen, din alimlerinin ne olduğu hakkında ortak bir zeminde buluşamadığı Dabbe'tül Arz'ı konu ediniyor ve onu internet ağı olarak yorumluyor. 3  Film, Türkiye sinemalarında 539 bin 381 kişi tarafından izlenmiştir. 2  2001 yılında çekilen ve bir japon filmi olan yönetmenliğini ve senaryosunu Kiyoshi Kurosawa'nın yaptığı Kairo filminden uyarlanmıştır ayrıca Kairo filminin 2006 yılında vizyona giren ve başrollerinde Kristen Bell ve Ian Somerhalder'in yer aldığı ABD yapımı Pulse isminde bir uyralama filmi daha vardır.
Henüz 2006 yılına girilmemişken, Amerika Birleşik Devletleri'nde sıra dışı intihar olayları baş göstermektedir. Türkiye'de bunlara benzer ilk vaka İzmir ilinin Selçuk ilçesinde meydana gelir. İnternet ile arası diğer insanlara oranla daha iyi olan Tarık, ortada hiçbir sebep yokken feci bir şekilde canına kıymıştır. Tarık'ın yakın arkadaşları Sema, Hande ve Cem komiser Süleyman tarafından sorgulanır ama bir sonuç alınmaz. İlerleyen günlerde Cem'e Tarık'ın adresinden bir elektronik posta gelir. Bir ölünün yaşayanlarla iletişim kurması mümkün müdür? Peki ya başka boyuttan varlıkların birer virüs gibi internet üzerinden bulaşıyor olması? Dabbe'tül Arz ortaya çıkıp, gerçekler hayalle karıştığında imkânsız diye bir şey de kalmayacaktır.
