Kamerun millî futbol takımı, Kamerun'u uluslararası arenada temsil eden futbol takımıdır. FIFA Dünya Kupası'nda çeyrek final oynamayı başaran ilk Afrika takımı olma özelliği ile tarihe geçmiştir.
Final turunda Fas'ı deplasmanda 2-0, kendi sahasında da 2-1 yenerek tarihinde ilk kez katıldığı 1982 FIFA Dünya Kupası'nda ilk turda elenmesine rağmen, gruptaki üç maçında da sahadan beraberlikle ayrılan Kamerun, aynı konumdaki İtalya'nın sadece bir gol eksiğiyle gerisinde kaldığı için Dünya Kupası'na veda etti. Zor da olsa bu gruptan çıkmayı başaran İtalya, daha sonrasında şampiyonluğa ulaşırken; grubun lideri Polonya, dünya üçüncüsü oldu.
Sekiz yıl sonra, Tunus'u içeride ve dışarıda yenerek 1990 FIFA Dünya Kupası'nda yeniden boy gösteren Kamerun, turnuvanın açılış maçında son şampiyon Arjantin'i 1-0 mağlup etti. Romanya'yı da sonradan oyuna giren Roger Milla'nın iki golü ile yenen Kamerun, son Avrupa ikincisi Sovyetler Birliği'nden 4 yese de, grup maçlarını lider olarak tamamlayarak 2. Tura yükseldi. Kamerun, 2. turda Kolombiya'yı uzatmalarda yine Milla'nın iki golüyle geçtikten sonra, çeyrek finalde İngiltere'ye uzatmalarda 3-2'lik skorla mağlup oldu. Ancak yine de elde edilen bu başarı Afrika futbolu için bir ilkti, çünkü Kamerun çeyrek final gören ilk Afrika takımı olmuştu. 1994, 1998 ve 2002'de Dünya Kupası'na ilk turda veda eden Kamerun, 2003 FIFA Konfederasyonlar Kupası'nda final oynama başarısını gösterdi.
2006 FIFA Dünya Kupası'na katılma fırsatını son anda kaçıran Kamerun, 2008 yılında Afrika Uluslar Kupası'nı finalde Mısır'a mağlup olarak 2. sırada tamamladı. 2010 FIFA Dünya Kupası elemelerinde grup maçlarına ilk iki maçında sadece bir puan alarak kötü bir başlangıç yapan Kamerun, Paul Le Guen'in takımın başına geçmesinin ardından geri kalan dört maçından galibiyetle ayrılarak 6 maçta 13 puanla Güney Afrika 2010 vizesini almayı başardı. 2010 FIFA Dünya Kupası'nda 3 maçını da kaybeden Kamerun, grup sonuncusu olarak turnuvaya ilk turda veda etti.
     Şampiyon       İkincilik       Üçüncülük       Dördüncülük
Aşağıdaki 26 oyuncu, 2022 FIFA Dünya Kupası kadrosuna seçildi.
Panama ile oynanan maçın ardından 18 Kasım 2022 itibarıyla.
