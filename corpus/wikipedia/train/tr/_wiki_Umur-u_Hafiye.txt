Umur-u Hafiye Osmanlı Devleti'nde İkinci Abdülhamid döneminde faaliyet göstermiş olan bir istihbarat teşkilatıdır.
Resmi olarak Zaptiye Teşkilatı'na bağlı olan kuruluş, fiili açıdan direkt İkinci Abdülhamid'e bağlı olarak çalışmaktaydı. Çeşitli birim ve kademelere ayrılan teşkilatın birinci seviyedeki birimleri padişaha yönelik tehdit teşkil eden kişi ve oluşumlar hakkında bilgi toplamakla görevlendirilmişti. İkinci seviyedeki birimler birinci seviyeden gelen bilgi ve jurnallerin tasniflenip raporlanmasıyla görevlendirilmişti. Üçüncü seviye birimler ise raporlanan jurnallerin padişaha iletilmesini sağlamaktaydı.
