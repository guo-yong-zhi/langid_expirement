
M2 Yarı paletli Kamyon ABD tarafından üretilen ve Amerikan Ordusu tarafından II. Dünya Savaşı sırasında olarak kullanılan Zırhlı savaş aracıydı.
Bu yarı paletli kamyon Amerikan Ordusu Ordonat bölümü tarafından Citroën-Kégresse aracı temel alınarak tasarlandı. White Motor Company tarafından üretimini yaptıkları M3 Keşif Aracının şasi ve gövdesi kullanıldı..
1938 yılında White Motor Company T9 yarı paletli araca ait Timpken arka düzeneği M3 Keşif Aracına monte ederek T7 Yarı paletli arabayı üretti. Bu araç acı bir şekilde güçsüzdü ve ileride Amerikan Ordusuna bağlı topçu birliklerinde top traktörü olarak hizmet verdi. Daha sonra motoru daha da geliştirilen araca T14 adı verildi. 1940 yılında standart hale getirilen araca M2 yarı paletli kamyon adı verilerek, keşif ve nakliye aracı olarak ordu hizmetine girdi. Geçici olarak serviste kalan aracın sadece çok özel modelleri görevlerde kullanıldı.
1942 ve 1943 yılları arasında M2 ve  M3 yarı paletli kamyonlarının sürüş, motor ve arka kasa özellikleri geliştirildi.
Toplamda 13,500 adet M2 üretildi. İleride Lend-lease programı çerçevesinde, International Harvester Company tarafından üretilen ve M2nin benzeri olan M9 modelinden 3,500 adet daha üretildi.
İlk  M2ler Amerikan Ordusu tarafından 1941 tarihinde Filipinler, Kuzey Afrika ve Avrupa cephelerinde kullanıldı. Pasifik te ise Amerikan Deniz Kuvvetlerine bağlı birliklerin servisinde kullanıldı. 800 adet M2 ve M9 yarı paletli araç SSCB ye gönderildi. Birçok araç lend-lease çerçevesince Güney Amerika ülkelerine dağıtıldı. Bu araçlar yapılan değişiklikler ile uzun süre hizmet verdi. Arjantin Ordusu 2006 yılında elindeki  M9 araçlarını emekli etti.
