Mali bayrağı, Mali devletinin resmi bayrağı. Günümüzde kullanılan hâli ile 1 Mart 1961 tarihinde göndere çekilerek kullanılmaya başlanmıştır.
Bayrak, uzun yıllar sömürgesi olduğu Fransa'nın dikey üç şeritli bayrağından esinlenerek oluşturulmuştur. Birçok Afrika ülkesinin bayrağında da görmenin mümkün olduğu Pan-Afrika renkleri olan yeşil, sarı ve kırmızıdan meydana gelmektedir. Bayrağı üç eşit parçaya bölen renklerden göndere çekilen tarafta bulunan yeşil ülkenin doğasını sembolize ederken, sarı ülkede var olan zengin yeraltı madenlerini ve saflığı, kırmızı ise bağımsızlık mücadelesi sırasında akıtılan kanı ifade etmektedir.
Mali'de 1959 ile 1960 yılları arasında kendisi gibi eski Fransa sömürgesi bölgesi olan Senegal ile birlikte oluşturduğu Mali Federasyonu döneminde, günümüzdeki bayrağa benzer bir bayrak kullanılmış, sarı şeridin ortasında Kanaga adı verilen siyah çizgi adam maskesi gösterilmiştir.
Mali bayrağı ile Gine bayrağı birbirine benzerlik göstermekte olup, her iki bayrak arasındaki fark yeşil ile kırmızının yer değiştirmesidir.
Ulusal bayrağın renk kodları aşağıda belirtildiği gibidir.
Mansa Musa'nın kullandığı Mali İmparatorluğu bayrağı
Massina İmparatorluğu bayrağı
Wassoulou İmparatorluğu bayrağı
Fransız Sudanı bayrağı 
Fransız Sudanı bayrağı 
Mali Federasyonu bayrağı 
Afrika Devletler Birliği bayrağı 
Günümüzde Mali'nin kuzeyinde ilan edilen ama hiçbir ülke tarafından kabul görmeyen Azavad devleti, bağımsızlık mücadelesi veren MNLA'nın bayrağından da esinlenerek yeni bir bayrak oluşturmuş, bağımsızlığının simgesi yapmıştır.
Bu bayrakta da görülen Pan-Afrika renklerinin haricinde aynı düşmana karşı bağımsızlık için savaş verdiği düşünülen Filistin'i temsilen Filistin bayrağında da var olan siyah renk kullanılmıştır. 1 
