Markos Boçaris , Suliyot lideri ve Yunan Bağımsızlık Savaşı önderlerinden Yunan asker. 1  2   Boçaris, Yunanistan'ın en saygı duyulan ulusal kahramanları arasındadır. Ölümünden sonra general unvanını aldı.
Markos Boçaris, 1788 yılında Epir'in Suli bölgesinde, Suliyotlar'ın önde gelen klanlarından birinde doğdu. 3  1813 yılında Tepedelenli Ali Paşa'nın emriyle Narda'da öldürülen Kiços Boçaris'in ikinci oğluydu. 4 
1803'te Suli'nin Tepedelenli Ali Paşa tarafından ele geçirilmesinden sonra, Boçaris ve Suliyotlar İyon Adaları'na geçti ve burada 11 yıl Fransız ordusunun Arnavut Alayı'nda subay olarak görev yaptı. 5  1815'te Epir'e döndü. 6 
1820'de diğer Suliyotlar ve amcası Notis Boçaris ile birlikte Epir'e geri döndü ve Yanya Kuşatması'nda Tepedelenli Ali Paşa ve Osmanlı ordusuna karşı savaştı, ancak kısa süre sonra Suliyotlar eski bölgeleri olan Suli'yi geri alma vaadi karşılığında taraf değiştirerek Ali Paşa'nın birlikleriyle birlikte Osmanlı ordusuyla savaştı.
Boçaris, yaklaşık 300-350 adamla padişah kampının karşısındaki Satoveca Dağı'nda belirdi ve Aralık 1820'de saldırdı. Varyades kalesi ele geçirildi ve Boçaris burada tahkim edildi. Oradan, Kompsades'te bir konvoya saldırdı, ardından binlerce Arnavut kuvvetini yenerek Pente Pigadia'nın yerini aldı. Ardından Osmanlı yönetimi ile müzakereler başladı ve Hristoforos Perrevos'un Epir'e gelip Suliyotlar'a Filiki Eterya'nın varlığı ve yaklaşan bağımsızlık savaşı hakkında bilgi verdiği Mart 1821'e kadar devam etti. 7 
1821'de Boçaris, Osmanlı İmparatorluğu'na karşı yapılan ayaklanmaya katıldı. Boçaris ile Kiços Cavelas, Notis Boçaris, Lampros Veikos ve Yotis Danglis dahil olmak üzere diğer Suliyot liderleri, gruplarına yalnızca Suliyot akrabalarını aldı. 2  Yunan Bağımsızlık Savaşı patlak verdiğinde, Batı Yunanistan'daki savaşta partizan bir lider olarak cesareti, azmi ve becerisiyle öne çıktı ve Mesolongi'nin ilk kuşatması sırasındaki savunmasında göze çarpıyordu.
Cesaretini ve mükemmel stratejik zekasını tanıyan Yunan hükûmeti, kendisini Batı Yunanistan'ın generali olark atadı. Bu durum diğer rütbesiz Yunan komutanların geri kalanını kızdırdı, bu yüzden Boçaris, rütbeleri önemsemediğini sadece ülkesinin iyiliği için umursadığını göstermek için askeri diplomasını yırtarak karşılık verdi. 8 
21 Ağustos 1823 gecesi, Buşatlı Mustafa Paşa'nın ordusunun öncülüğünü oluşturan ve kuşatanları takviye etmek için ilerleyen yaklaşık 4.000 askere karşı 350 Suliyot tarafından Karpenisi'ye yapılan saldırıya öncülük etti. Boçaris'in adamları düşman kampını pusuya düşürdü ve ciddi kayıplar verdi, ancak Boçaris başından vurularak öldürüldü. 9 
Boçaris, Mesolongi'de gömüldü. Osmanlılar şehri ele geçirdikten sonra, 1826'da mezarı tahrip edildi. 10 
