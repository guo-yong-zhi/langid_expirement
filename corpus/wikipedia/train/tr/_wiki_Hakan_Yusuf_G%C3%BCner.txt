Hakan Yusuf Güner, , Türk vali, bürokrat.
Ankara Üniversitesi Siyasal Bilgiler Fakültesi'nden 1987 yılında mezun oldu. Hayrat, Tekman ve Kurşunlu'da yardımcı kaymakam, Ergani, Termal ve Nizip'te kaymakam olarak görev yaptıktan sonra, Şırnak ve Bursa'da vali yardımcılığı yaptı. Uludağ Üniversitesi'nin İktisadi ve İdari Bilimler Fakültesi'nin kamu yönetimi bölümünde kentleşme ve afet öncesi önlemler konusunda yüksek lisans yapmıştır.
2009 yılında Kırıkkale'ye, 2012 yılında da Tunceli'ye, 2014 yılında da Afyonkarahisar'a vali olarak atandı. 1  1 Haziran 2016 tarihinde ise merkez valiliğine tayin edilerek Ankara'ya döndü. 2  Evli ve 2 çocuk babasıdır.
