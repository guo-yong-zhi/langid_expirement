Yoncalı, Trabzon ilinin Araklı ilçesine bağlı bir mahalledir.
Yerleşimin eski adı Zavzaka ve Zevzaka olarak adlandırılmaktadır. 1530 tarihli 387 Numaralı Muhâsebe-i Vilâyet-i Karaman ve Rûm Defteri’nde o dönemki Sürmene nahiyesine bağlı köyler arasında yerleşimden Zavzaka adıyla bahsedilmektedir. 3  1834 yılı Sürmene Nüfus Defterinde "Zevzaka" adıyla yer almıştır. 4  
Türkiye Cumhuriyeti'nin kuruluşunda sonra 1935 yılı nüfus sayımında Zavzoka 5  adıyla yer alırken diğer yıllardaki nüfus sayımlarında Zavzaka olarak kaydedilmiştir. Yerleşim uzun yıllar Sürmene ilçesinin köyüyken, 1953 yılında Sürmene'den ayrılarak ilçe olan Araklı'ya bağlanmıştır. Yerleşimin Zavzaka olan adı da 1959 yılında, "yabancı kökten geldiği ve iltibasa yol açtığı" gerekçesiyle 7267 sayılı kanunla Yoncalı olarak değiştirilmiş ve 1960 yılı nüfus sayımından itibaren yeni adıyla kayıtlarda yer almaya başlamıştır. 6 
Trabzon il merkezine 38 km, Araklı ilçe merkezine ise 8 km uzaklıktadır. 2 
