Zeynel Abidin Bin Ali , Tunuslu siyasetçidir. 1987-2011 yılları arasında Tunus'un devlet başkanlığını yaptı.
Tunus'ta Muhammed Bouazizi adlı gencin kendini ateşe vermesiyle başlayan protesto, tüm ülkeye yayıldı. Bu, daha sonra Arap Baharı denilen hareketin de başlangıcı olacaktı. 2010 Aralık - 2011 Ocak ayları boyunca süren ayaklanmaların yol açtığı politik istikrarsızlık sonucu 14 Ocak 2011 tarihinde görevinden istifa ederek ülkeyi terk etti. Bazı akrabaları tutuklandı.
17 Şubat 2011'de Bin Ali'nin felç geçirdiği ve süresiz olarak hastanede tedavi gördüğü bildirildi. Al Jazeera, Suudi bir kaynağın Bin Ali'nin ciddi felç komplikasyonları yaşadığını ve durumunun kritik olduğunu doğruladığını bildirdi. Bilgiler Suudi hükûmeti tarafından hiçbir zaman doğrulanmadı veya reddedilmedi. Ancak 17 Haziran 2011'de Bin Ali'nin avukatı Jean-Yves Leborgne, Bin Ali'nin "içinde olduğu söylenen durumda olmadığını" ve "müvekkiliyle 'normal şartlar' altında bir görüşme yapıldığını" belirtti.
Bin Ali 19 Eylül 2019'da 83 yaşında Cidde, Suudi Arabistan'da bir hastanede prostat kanseri nedeniyle öldü. 1  2  3  4 
