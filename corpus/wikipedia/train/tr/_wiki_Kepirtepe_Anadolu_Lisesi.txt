1938 Kepirtepe Köy Enstitüsü
1954 "Kepirtepe İlköğretmen Okulu"
1974 "Kepirtepe Öğretmen Lisesi"
1990 Kepirtepe Anadolu Öğretmen Lisesi
Kepirtepe Anadolu Lisesi, 1938 yılından beri öğretim yapan, Türkiye'nin en eski liselerinden biridir. Miili Eğitim Bakanlığı tarafından tarihi yüz lise arasında gösterilmiştir. 2  Eskiden Köy enstitüsü olarak hizmet veren 21 tarihi okuldan biridir.
Kırklareli'nin Lüleburgaz ilçe merkezinin 3 km güneyinde İstanbul asfaltı üzerine kurulmuş olan bir okuldur. 3  Türkiye Cumhuriyeti Millî Eğitim Bakanlığının yaptığı LGS sonucunda tercih yapıp bu liseyi kazanan kız ve erkek öğrenciler bu liseye gitmeye hak kazanırlar. Kepirtepe Anadolu Lisesinde günümüzde 500 civarı lise öğrenci okumaktadır. Öğrencilerin 250'ye yakın bölümü yatılıdır. Erkek yatılı bölümü vardır. Öğretim kadrosu bir müdür, bir müdür başyardımcısı, 2 müdür yardımcısı ve 35 öğretmenden oluşmaktadır. 3 
14 Ekim 1938 de Edirne Karaağaç İstasyonunda "Köy Öğretmen okulu ve Eğitmen Kursu" adı ile başlayan eğitim Kuruluşu, 1937 yılında Edirne Karaağaç istasyonunda asker kışlası olarak kullanılan binada "Eğitmen Kursu" açılmıştı. Bu kursun amacı askerliğini çavuş olarak yapmış gençleri bir kurstan geçirerek köy çocuklarının eğitiminde çalıştırmaktı. Bir yıllık denemeden sonra aynı binada ilkokul mezunu köy çocuklarını öğretmen olarak yetiştirmek üzere "Köy Öğretmen Okulu" açıldı, Köy Öğretmen Okullarının hazırlık sınıflarına da üç yıllık eğitmenli okul mezunları alınır ve ilkokulu öğretmen okulunda tamamlamaları sağlanırdı.
Bir yıl burada kalan okul 1939 yılında tüm eşyaları ile Alpullu'ya taşındı. Bugün lise olarak hizmet veren binada bir süre kaldı. Aynı yıl yazında da Lüleburgaz Emrullahefendi İlkokuluna taşındı. Okul için yer aranıyordu. Nihayet İstanbul asfaltı kenarında Lüleburgaz'a beş kilometre mesafede o zaman çorak bir toprak olan yer seçildi. Öğretmen, öğrenci ve ustalar çorak toprağa ilk kazmayı vurarak kendi binalarını yapmaya koyuldular. 4  Ana binanın ilk katı yapıldıktan sonra buraya taşınıldı, idare binaları çadırlara, derslikler birinci kata, yatakhaneler bodrum katına yerleştirildi ve bu haliyle ikinci grup 182 kişilik öğrencilerini aldı. Binaların yapımına öğrenci eliyle devam edildi aydınlatma lüks lambalarıyla sağlanıyordu. Su ihtiyacı Lüleburgaz'dan varillerle taşınıp depoya aktarılarak kullanılıyordu. Yere, paralel döşenmiş iki ağacın üstüne aralıklarla döşenmiş tahtalardan Tren hattı gibi yollar yapılır, yemekhane yatakhane ve dersliklere bu yollar üzerinden gidilirdi.1941 yılı ilkbaharında İkinci Dünya Harbi nedeniyle okul Ankara Hasanoğlan Köy Enstitüsü'ne taşındı. 5  Aralık ayında Kepirtepe'ye dönüldü. 6  
O günlerin heyecanını 1943-1944 mezunlarının 25. mezuniyet toplantısında Haydar Sonçağ şöyle anlatıyordu: "1943 yılında büyük bir yatakhane binasına başlamıştık. Bizim için büyük bir bina. Kış bastığı zaman çatısı çatılmış fakat kiremiti döşenmemişti. Bayrama da bir iki gün vardı. Hepimiz bayram için köylerimize gitmek istiyorduk. Bir gün müdürümüz bizleri topladı. Bu binanın kiremitini örmemiz gerektiğini söyledi. Hava soğuk. Dışarıda çalışmak mümkün değil, yeni öğrenciler gelmiş yatacak yer yok. Nasıl olur bu iş? Dışarısı donduruyor. Olur işte, oldu da. Kazanlar kuruldu. Sular kaynatıldı. Çay bardakları hazırlandı. Boş gelirken ellerimize sıcak su dolu bardaklar verilecek, kiremit almaya gelinceye kadar eller ısınacak. Bina üstünde kiremit dizenlere de güğümlerle sıcak su taşınacak, eli üşüyen sıcak su bardağı ile ellerini ısıtacak yine işe devam edecek... Öğleye kadar bu iş bitmezse bayram izni yok. İş biterse öğleden sonra herkes izinli. Bitirdik binanın kiremit işini, öğleden sonra izne gittik. Böyle çalışırdık biz. Uzun bir öykümüz vardır bizim. Yazmakla anlatmak çok zor. Böyle meydana getirdik Kepir'i biz. Bunu bizim gibi anlayanların sayısı azdır. Yurt yapmanın, kalkınmanın, tekniğin, emeğin ne olduğunu böyle öğrendik biz şimdi beyaz badanalı, kırmızı kiremitli, yemyeşil ağaçlar arasında şipşirin bir köyü andıran Kepirtepe böyle meydana geldi. Ey Kepir, yeşil Kepir, dertli kepir, sevinçli Kepir uygarlık ışığının merkezi Kepir. Bize verdiğin feyz, bize verdiğin bilgi sayesinde, yurt yüzeyine yayılmış çiçekleriniziz biz. Senin yanık toprağını, yemyeşil ağaçlarını, insana heyecan veren, can katan havanı 25 yılda unutmadık, ölünceye kadar da unutmayacağız. Bizleri ana gibi kucakladın, bağrında besledin, acılarımıza ortak oldun, seni daima ziyaret edeceğiz. Bizlerin kabesi olacaksın. Bu günlerimizi sizlere borçluyuz. Sizleri unutmuyoruz. Unutmayacağız da. Eserlerinizle ne kadar övünseniz azdır Öğrencileriniz tümünün yüzleri ak, alınları açık. Sizlere binlerce şükran borçluyuz."
1954 yılında 6234 sayılı kanunla köy enstitüleriyle öğretmen okulları "İlk öğretmen Okulları" adı altında birleştirildi ve öğretim süresi 6 yıl oldu. Enstitüden kalma kümes hayvancılığı, tarım dersleri vb.. etkinlikler ilköğretmen okulları devrinde ve daha sonraki yıllarda da devam etti. 7  14 Haziran 1973’te, tüm öğretmenlerin yüksek öğrenim görmesi esas kabul edildiğinden, 1974–1975 öğretim yılından itibaren tüm ilköğretmen okulları gibi Kepirtepe de öğretmen lisesi oldu ve 1977’ye kadar Kepirtepe Öğretmen Lisesi olarak eğitim veren okulun bünyesinde, 1977- 1978 öğretim yılında sınıf öğretmeni yetiştiren 2 yıllık Kepirtepe Eğitim Enstitüsü açıldı. Enstitü, 1978–79 öğretim yılında bir bölümü hızlandırılmış eğitim gören öğrencileri ilkokul öğretmeni olarak mezun etti. Eğitim enstitüsü 1979 yılında kapatıldı. 7 13 ocak 1990 tarihinde Kepirtepe Anadolu Öğretmen Lisesi adını aldı.
2014 yılında ise okul Kepirtepe Anadolu Öğretmen Lisesinden Kepirtepe Anadolu Lisesine dönüştürüldü.
Bir ana tanırım Kepir’dir adı
Çelikten tunçtandır göğsü kanadı
En ıssız köylerde anılı adı
Can verdi kuruyan cılız kollara
Yaslanıp bozkırın yanık bağrına
Gücünden hız verdi, Kepir yarına
Kavuştu çift motor sedalarına
Gövdeye can geldi, cılız kollara
Adımız andımız Kepirliyiz biz
Ülkümüz köy yolu, geri dönmeyiz 8 
Kepirli’yiz Kepirli aydın Kepirli
Uygarlık yolunda haydi ileri
Yurt ufuklarında destanımız var
Ata’dan Yücel’den Tonguç’tan beri
Masmavi gök altında ey Kepir ana
Bizlere yurt oldun bastın bağrına
Can verdin köylere güzel yurduma
Ata’dan Yücel’den Tonguç’tan beri 9 
Kurdelemin uçları ipekten
Kurdelemi seviyorum yürekten
Aman aman kurdelem yoruldum
Dalgalı saçlarına vuruldum
Kurdelem var yeşilden yeşilden
Tel kopardım peşinden peşinden
Aman aman kurdelem yoruldum
Dalgalı saçlarına vuruldum
Kim ayrılır eşinden eşinden
Ben ayrılmam eşimden eşimden
Aman aman kurdelem yoruldum
Dalgalı saçlarına vuruldum 10  11  12 
1990 yılından beri Kepirtepe mezunlarının her yıl bir araya gelerek düzenlediği etkinliktir. 13  Günümüzde Kepirtepe Anadolu Lisesi ve Kepirtepeliler Eğitim Vakfı ortaklığında düzenlenmektedir. 31. Kepirtepeliler günü 19 Mayıs 2021 tarihinde düzenlenmiştir. 14 
Bir Köy Enstitülü https://web.archive.org/web/20140327234617/http://ibrahimtunali.net/
