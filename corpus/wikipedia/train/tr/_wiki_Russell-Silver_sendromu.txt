Russell-Silver sendromu , genel gelişme geriliğinin neden olduğu boy kısalığı ile yüz ve vücut asimetrisi saptanan; genetik kökeni karmaşık olan, ancak 5 fenotipinden 4’ünün otosomal dominant yolla aktarıldığı belirlenen bir sendromdur. 1  2  Temel nedenin 11p15  distal kromozomunun yetersiz metilasyonu  ise olduğu gösterilmiş; aynı kromozomun hipermetilasyonunun ise Beckwith-Wiedemann sendromuna yol açabileceği ileri sürülmüştür. 3  4 
Gövde asimetriktir; benzer bulgu kol ve bacak uzunluklarında da saptanır. Kranyum boyutları normal olduğu halde beden küçük olduğu için hidrosefalus izlenimi alınır . Alın bombesi geniş ve yüksektir. Kulaklar iridir. 5  6  7  Bebeklerdeki gözakı  maviliği dışında saptanan göz bulgularının rastlanma sıklığı azdır. 8 
Yüz üçgen biçiminde ve küçüktür; yaş ilerledikçe belirginleşen bir asimetri belirlenir. Dudak bileşkeleri  aşağı dönüktür. Ağız açıklığı büyüktür . Çukur damak, yarık damak ve yarık küçükdil  vardır. Her iki çene de küçüktür . Dişler küçüktür  ve sayıları azdır . Dişlerin yüzeylerinde mine defektleri  görülür. Çiğneme düzlemi bozulmuştur . 5  6  7 
Kalpte atrial ve ventriküler septal  defektler vardır. Erkek çocuklarında hipospadias saptanır. Deride sütlükahve renginde  pigmentasyon alanları bulunur. El serçe parmaklarında kıvrıklık, ayak parmaklarında sindaktili  görülür; tabanlarda ve avuçlarda deri kalındır .  Tırnaklar küçüktür ve yapıları bozuktur.   İskelet sistemindeki kemik gelişimi ve psikomotor gelişim yetersizdir.  Hipoglisemi atakları vardır; bazı hastalarda büyüme hormonu eksikliği saptanmıştır. 5  6  7  9 
Tümör riski yüksektir; Wilms tümörü, kraniyofaringioma, hepatosellüler karsinom ve seminoma bu hastalarda görülen başlıca tümörlerdir. 3  10 
