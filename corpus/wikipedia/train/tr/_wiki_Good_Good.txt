"Good Good", Amerikalı şarkıcı Ashanti'nin dördüncü stüdyo albümü The Declaration'ın ikinci teklisidir.
Şarkının sözleri Ashanti ve Nelly tarafından yazılmış ve prodüksiyonu Jermaine Dupri tarafından yapılmıştır. Şarkıda bir Elton John hiti olan "Bennie and the Jets" ve Michael Jackson ile Paul McCartney iş birliği "Thriller" örnekleri kullanılmıştır. Bu şarkı, Ashanti'nin Hot R&B/Hip-Hop Songs listesindeki yirmi ikinci şarkısıdır.
Şarkının remixinde Young Focus vokalleri yer almaktadır.
"Good Good"'un videoklibini Melina Matsoukas yönetmiştir. Videoda Ashanti'nin sevgilisi Nelly de oyuncu olarak yer almaktadır. Videonun premieri Yahoo! Music'te ve BET kanalında 17 Temmuz 2008'de yapılmıştır. 1 
Videoklip, 106 & Park listesine 9 numaradan giriş yapmış ve sonraki gün 7 numaraya çıkmıştır. Sonraki günlerde video, listede 5 numaraya ulaşmıştır. "Good Good" resmi videosu paylaşım sitesi YouTube'da ilk iki haftada 1,000,000 kez izlenmiştir. Ayrıca video, iTunes R&B listesinde 4 numara olmuştur.
