Converse, 20. yüzyılın başlarında kurulan bir Amerikan ayakkabı üreticisidir. Converse 2003 yılından itibaren Nike'ın yan kuruluşudur.
30'lu yaşlarının sonunda, 1908 yılında, daha önceden de ayak giyimi şirketleri kurmuş olan Marquis M. Converse, Malden, Massachusetts'ta  Converse Kauçuk Ayakkabı Şirketi'ni  açtı. Şirket bir kauçuk ayakkabı üreticisi olarak çalışmış, kadınlar, erkekler ve çocuklar için dondurulmuş kauçuktan ayakkabılar üretmiştir. 1910'da, Converse günde 4,000 ayakkabı üretiyordu. Bu durum, 1915 yılında tenis için atletik ayakkabılar üretmeye başlanıncaya kadar devam etmiştir. Şirketin dönüm noktası, 1917'de Converse All-Star basketbol ayakkabıları üretilince gerçekleşti. Bu atılım, sporun 25 yıllık olduğu göz önünde alındığında büyük bir yenilik olarak sayılabilir. Sonra, 1921 yılında, Chuck Taylor adlı bir basketbol oyuncusu Converse'e ayaklarının çok ağrıdığı gerekçesiyle şikayette bulundu. Converse de ona bir iş verdi. Bir satıcı ve büyükelçi olarak çalıştı ve ayakkabılaı Birleşik Devletler'in dört bir yanında tanıttı. 1923 yılında da, All Star damgasına Taylor'ın da imzası eklendi. 1969 yılındaki ölümünden önce yorulmak nedir bilmeden işine devam etti. Converse aynı zamanda tamamı Afro Amerikan oyunculardan oluşan ilk basketbol takımı New York Renaissance'a  da ayakkabı üretmiştir.
1941 yılında ABD 2. Dünya Savaşı'na girince, Converse çizme, bot, ceket, kauçuk ayakkabı ve pilotlarla süvari bölüğündekiler için özel giysiler üretimine hız verdi. 1950'li ve 60'lı yıllardan 1970'lere dek, Nike, Adidas, Reebok gibi yeni çeşit ve modelleri satışa sunan güçlü rakipler karşısında diğer pek çok firma gibi Converse de pazar payının büyük bir kısmını kaybetti. NBA oyuncularının uzun yıllar boyunca severek giyecekleri basketbol ayakkabılarını üretmeye başlamasıyla, Converse'in toparlanması da gecikmedi. Şirket o yıl sonradan el değiştirince, ABD'deki son fabrika da kapandı. Sonrasında, ABD'de Amerikan marketleri için ayakkabı üretimi fazla uzun sürmedi ama Çin, Endonezya, Vietnam'ın da dahil olduğu pek çok Asya ülkesi, ABD'de kaybedilen pazar payının geri kazanılmasını sağladı.
9 Temmuz 2003 tarihinde, şirket, Nike'ın rekabete dayanamayıp gerçekleştirdiği 305 milyon dolarlık bir alım teklifini kabul etmiştir.
Converse Ayakkabı Şirketi, üretime kauçuk ayakkabı şirketi olarak başlamıştır. Sonra, şirket oldukça popüler olan bir tenis ayakkabısı modeli üretmiştir. 1917 yılında ise, All-Star üretimine başlanmış, Chuck Taylor'ın imzası da eklenince "Chuck Taylor" All Star basketbol ayakkabıları dünya çapında ün kazanmıştır. 1966 yılında, Converse temel siyah-beyaz Chuck Taylor All Star basketbol ayakkabısı modelinin farklı renklerde üretimine de başlamıştır. Joshua Mueller, Guinness Rekorlar Kitabı'na en geniş Chuck Taylor All Star modeli koleksiyonuyla girmiştir.
1986 yılında, Converse "The Weapon" adlı basketbol ayakkabısını piyasaya sürmüştür. The Weapon'ın üretimine pek çok farklı renkte ve takımların kendi renklerinde olmak üzere devam edilmiştir. Modelin yüksek ve alçak tabanlı çeşitleri de üretilmiştir. Converse The Weapon'ı 2002 yılında tekrar üretmiş ve 2003'te de "The Loaded Weapon" adlı yeni bir model çıkarmıştır.
