Radyo Tatlıses, İstanbul merkezli ulusal çapta yayın yapan bir radyo istasyonudur. 1 
1994 yılında ünlü sanatçı İbrahim Tatlıses tarafından kuruldu, 2005 Aralık ayında Sadettin Saran'ın sahibi olduğu Saran Medya tarafından satın alındı. Bir süre daha Radyo Tatlıses olarak yayın yaptıktan sonra Radyo Müzik adıyla yayınlarına devam etmiştir. 
İbrahim Tatlıses tarafından 2020 Şubat ayı itibari ile Radyo Vatan'a ait frekans ve yayın haklarının alınmasıyla birlikte tekrar yayına başlamış RTÜK resmi adı ile Tatlıses Radyo program logosunu kullanma hakkını elde etmiştir. Radyo Tatlıses adıyla yayınlarına devam etmektedir.
Yayın merkezini bir dönem İzmir'e taşımış sonrasında tekrar İstanbul'dan yayın yapmaya başlamıştır. Radyo Tatlıses internet üzerinden ve Türkiye genelinde farklı karasal frekanslardan yayın yapmıştır. 2 
2021 yılı itibarıyla İstanbul dışındaki karasal yayınlarını sonlandırmıştır. Bir dönem sadece İstanbul'da 103.8 frekansından yayın yapmış 2022 yılında sadece internet üzerinden yayına devam etmektedir.
