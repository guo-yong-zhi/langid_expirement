Kazete,  İzmir merkezli  bağımsız kadın yayın organı.
"Özgür Kadının Sesi" sloganıyla 7 Ekim 1997'de iki ayda bir çıkan bağımsız bir alternatif kadın gazetesi olarak yayımlanmaya başladı. 1  On yıl sonra aylık gazete haline gelen Kazete 2 ; günümüzde yayın hayatına dijital olarak devam etmektedir. 3 
Türkiye'de kadın hareketi açısından alternatif medya işlevi üstlenen ilk yayın organlarından birisidir 4  5  ve  bu alanda ülkenin en eski ve yayınına kesintisiz ara vermeden devam eden en uzun süreli kadın hakları gazetesidir. Kadınların renk, dil, din, ırk, engelli ve etnik durumlarına bakılmaksızın yaşamın her alanında eşit temsilini savunduğunu ifade eder.
Kadın Hakları üzerine yayın yapan ilk alternatif bağımsız kadın gazetesi olarak 7 Ekim 1997'de gazeteci Berrin Güray Dilekçi'nin girişimiyle yayımlanmaya başladı.  Dilekçi, İzmir'in Bornova ilçesinde şiddete maruz kalan kadınların başvurduğu bir kadın danışma merkezinin belediye tarafından kapatılması üzerine kadınların sesini duyurmak üzere gazeteyi çıkarmaya karar verdiğini belirtmiştir. 4  Haberlerin iletilmesinde ve dağıtılmasında farklı illerdeki kadın dernekleri destek vermiştir. 4 
Kazete, tabloid boyda 4 sayfası renkli 24 sayfa olarak ofset basılmakta idi. Başlangıçta üç bin adet basılan Kazete, 2000 yılından itibaren internet üzerinden de yayımlanmaya başladı ve daha geniş bir okur kitlesine ulaştı. Basılı yayını ilk on yıl iki ayda bir iken, on yılın sonunda aylık gazete haline geldi. 2 . 2008 yılında dağıtım sorunları yaşayınca abonelik sistemi ile dağıtılmaya başladı. 6 
29 Mayıs 2012'de kürtaj yasağına karşı yürüttüğü yayınları nedeniyle internet sitesi bir hacker grubu tarafından hacklendi, arsivi büyük ölçüde silindi. 6  7  8 
Kazete, 2017 yılında  basılı yayınını durdurdu; abonelerine son kez  "Cumhuriyeti Unutturmayacağız" manşetiyle basılı olarak dağıtıldı 3  Yayın hayatını kesintisiz olarak dijital ortamda sürdürmektedir.
Kazete'nin İmtiyaz Sahibi ve Sorumlu Yazı İşleri Müdürü Berrin Gürçay Dilekçi; Haber Yayın Koordinatörü Ceren Dilekçi'dir. Danışma Kurulunda Feride Acar, Yakın Ertürk,  Huriye Kuruoğlu, Serpil Sancar, Kadriye Bakırcı, Selma Acuner, Hülya Gülbahar, Av. Sema Kendirci, Ayşen Erdoğan, İlknur Üstün ve Sevilay T. Dökmeci yer alır.
