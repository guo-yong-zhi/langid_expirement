* Yalnızca lig maçları ve gollerini içerir.Güncelleme: 04.37, 24 Ağustos 2013 
Serkan Boydak ,  Türk eski genç millî kaleci.
Kariyerine 1999'da doğduğu yerin takımı olan Karşıyaka'da başlayan Serkan Boydak, 2001 yılında Sidespor'a transfer olmuştur. 2003 yılında ise Beşiktaş'a imza atmıştır. Üç yıl boyunca Beşiktaş'ta amatör olarak oynayan Serkan ilk profesyonel sözleşmesini yine bu takımda 2006'da imzalamıştır. Profesyonelliğe geçtikten 6 gün sonra 29 Ağustos 2006 tarihinde ise Türk Telekom'a transfer olmuştur. 1. Lig elibinde bir sezon oynadıktan sonra ise Gaziantep Büyükşehir Belediyespor'a imza atmıştır. Ancak yalnızca 4 gün takımda kaldıktan sonra bir yıllığına Artvin Hopaspor'a kiralık verilmiştir. Sezon sonunda Gaziantep Büyükşehir Belediyespor ile sözleşmesini karşılıklı olarak feshettikten sonra 2. Lig ekibi Adıyamanspor'un sözleşme teklini kabul etmiştir. 1 Eylül 2009'da ise Samsunspor'a bedelsiz olarak transfer olmuştur. İlk sezonunda ikinci kaleci olduğu yeni takımında ilk forma giydiği karşılaşma ise 18 Ekim 2009 tarihinde Bucaspor karşılaşması olmuştur. 1  Serkan, Samsunspor'un 3-0 yenildiği maçta yediği hatalı goller sonrasında taraftarlardan tepki almıştır. 2  3  Sezon sonlandığında ise daha fazla forma şansı bulmak için takımdan ayrılacağını söylemesine rağmen takımda kalmıştır. 4  2010-11 sezonunda Samsunspor'un Kılıçarslan Kopuz'u transfer etmesinin ardından ise üçüncü kaleci konumuna düşmüştür. 2011-12 sezonu başındaysa Samsunspor'dan ayrılmıştır. 5  Samsunspor'dan sonra 2011-12 sezonu ortasında Beypazarı Şekerspor'a imza atan futbolcu burada yarım sezon oynamış ve sözleşmesini feshetmiştir. 2013-14 sezonu başındaysa Bölgesel Amatör Lig takımı Manisa Belediyespor ile sözleşme imzalamıştır. 6 
Serkan Boydak, ilk olarak Beşiktaş altyapısında iken millî olma şansını yakalamıştır. 14 Aralık 2005'teki özel maçta İtalya 19 yaş altı millî futbol takımı karşısında ilk karşılaşmasına çıkan Serkan 90 dakika boyunca Türkiye kalesini korumuştur. 7  Türk Telekomspor'da oynadığı dönemde de millî olmaya devam eden file bekçisi ilk resmî millî kadroya ise 19 Mayıs 2006'da çağrılmıştır. 8   EURO'06 Grup Eleme karşılaşmasında Gürcistan karşısında da kadroda yer alan Serkan'ın son millî seçilişi ise 23 Temmuz 2006'da olmuştur. 9  İskoçya karşısında forma giymeyen Serkan bir daha millî takıma dahil olamamıştır.
