Maskeli Beşler: Kıbrıs, 2008 çıkışlı Türk komedi filmidir. Başlıca rollerinde Mehmet Ali Erbil, Şafak Sezer, Peker Açıkalın, Deniz Akkaya, Seray Sever, Hakan Ural, Melih Ekener, Cengiz Küçükayvaz ve Atilla Sarıhan yer almaktadır. Kuzey Kıbrıs Türk Cumhuriyeti ve Türkiye'de yapılan çekimler beş hafta sürmüştür.
Sevimli ve sakar hırsızlar çetesi Maskeli Beşler, şanssız geçirdiği dönemlerden sonra suç işlemeye tövbe etmiş, ticaretle uğraşmaktadır.
Ancak suç dünyasının önemli isimlerinden Rocky Selim , kendilerine reddedilmesi güç bir teklifle gelir: Kıbrıs’ta bir kumarhaneyi soyacaklardır. Bir araya gelen ekip Kıbrıs’a hareket eder. Operasyon için yaptıkları planlar ve soygun çabaları çeteyi birbirinden komik sürprizlerle karşı karşıya getirecektir.
