* Yalnızca lig maçları ve gollerini içerir.Güncelleme: 19 Aralık 2016
Metin Sevinç  Türk futbolcudur. Orduspor 1967 forması giymektedir.
Futbola, 2006'da İstanbulspor'da başladı. Bu takımın U-15 kadrosunda forma şansı buldu. 2009'da Beşiktaş JK altyapısına geçti. İlk sezonunda U-16 takımı ile Türkiye finallerine kaldı. Çeyrek final maçında oyuna girdikten 6 dakika sonra kırmızı kart görerek, yarı finalde forma giyemedi. Beşiktaş, Denizlispor'u 1-0 yenerek Türkiye şampiyonu olurken, Sevinç de yedek kulübesindeydi. Bir sene sonraysa U-17 takımı ile Türkiye şampiyonu olarak, final maçında sahaya ilk 11'de çıktı. U-17 sezonu bittikten sonra U-18 ve Beşiktaş A2'de de forma şansı buldu. 2011-12 sezonunda da hem U-18 hem de A2 takımıyla Türkiye finallerine kalsa da bu sefer şampiyonluk yaşayamadı.
2012'de Beşiktaş'tan Kasımpaşa SK'ya transfer olup, Kasımpaşa A2'de forma giymeye başladı. Takımın en önemli oyuncularından biri oldu. Türkiye finallerine çıkan takım ile yarı final yaşadı. 2013-14 sezonunda da A2 takımında forma giymeye devam etti.
Eylül 2013'te A takım ile antrenmanlara çıkan futbolcu ile 5 senelik sözleşme imzalandı. 2 Kasım 2013'te Kayseri Erciyesspor ile oynanan Süper Lig maçında 79. dakikada Adem Büyük'ün yerine alınarak, kariyerinin ilk profesyonel maçına çıktı.
Şubat 2013'te düzenlenen La Manga turnuvasında Türkiye U-19 takımının kadrosuna dahil edildi. Turnuvada iki maçta forma giyen futbolcu, İsveç'i 1-0 yendikleri maçta tek golü kaydeden isimdi. Aynı yılın Haziran ayında oynanan Akdeniz Oyunları için Türkiye U-19 takımı kadrosuna dahil edildi. Akdeniz Oyunları'nda hepsi sonradan oyuna dahil olmak üzere üç kez forma giydi. Fas ile oynanan final maçında devre arasında oyuna dahil oldu. Ancak Türkiye, final maçını penaltılarla kaybederek gümüş madalya kazandı.
