Kadir Özbek,  Türk hâkim. 1 
Aslen Sivaslıdır. Ankara Üniversitesi Hukuk Fakültesi'nden 1970 yılında mezun olmuştur. 2  1974'te mesleğe Hakim olarak Diyadin'de başlamış çeşitli hakimlik görevlerinin ardından Ankara Ticaret Mahkemesi Başkanlığı, Ankara Adli Yargı Adalet Komisyonu Başkanlığı görevlerinde bulunmuş, 8 Mayıs 2001 tarihinde Yargıtay üyeliğine seçilmiştir. 3  Yargıtay 13. Hukuk Dairesi üyesi olarak görevini sürdürmekte iken 13 Ekim 2006 tarihinde HSYK asıl üyeliğine seçilmiş 4  ve 2 Aralık 2006 tarihinde göreve başlamış, 9 Mayıs 2008 tarihinde Başkanvekilliğine seçilmiş, 5  11 Ekim 2010 tarihinde hem başkanvekilliği hem de asıl üyelik görevlerinden istifa etmiş 6  ve 10 Mart 2011 tarihinde kendi isteği ile Yargıtay üyeliğinden emekli olup CHP'den milletvekili aday adayı olmuş 7  ancak listelerde yer bulamamıştır. 8  Kadir Özbek evli ve iki çocuk babasıdır. YARSAV üyesidir. 9 
