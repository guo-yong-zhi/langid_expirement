Visual kei  1980'lerde başlayan bir Japon rock/metal akımıdır. Oshare Kei, Angura Kei, Nagoya Kei gibi alt türleri mevcuttur.
Visual Kei akımının tam olarak nasıl başladığı bilinmemekle beraber, popülerleşmesi ve belirli standartlara oturması X Japan grubuyla olmuştur. Bu açıdan resmi olmamakla birlikte akıma dahil olarak kabul edilen en eski grup X Japan'dır.
Luna Sea, Kuroyume, Zi:kill, Shazna, ve Baiser gibi gruplar Visual Kei'nin "patlamasına" yardımcı olmuşlardır.
Visual Kei, genel anlayış olarak glam rockla benzerlik gösterir. Sahne performansı, grubun kıyafetleri ve çeşitli ekipmanın görünüşü müziğin kendisi kadar önemlidir. Grup üyeleri şaşırtıcı makyajlar, sıra dışı saç şekilleri ve parlak kıyafetlerden yararlanır, fantastik ve anime tabanlı kostümler görülmüştür, pek çok müzisyen "dişil" hatta "androgyn" görünmeyi tercih eder. Tam anlamıyla Visual Kei olan grupları Japonya dışından takip etmek zordur.
