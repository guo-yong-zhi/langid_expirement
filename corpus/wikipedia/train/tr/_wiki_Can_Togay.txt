Can Togay , Türk kökenli Macar film yönetmeni, senarist, oyuncu ve şair.
Siyasi sığınmacı olarak Budapeşte'de bulunan TKP'li Gün Benderli ve Necil Togay çiftinin oğlu olarak dünyaya gelmiş ve çocukluğu Doğu Almanya'da geçmiştir. 1  Péter Halász'ın tiyatro topluluğuna 1969 yılında katılan Togay, 1973-1978 yılları arasında Eötvös Loránd Üniversitesinde İngilizce ve Almanca eğitim aldı. Mezuniyetinin ardından 1980'e kadar iki yıl Sorbonne Nouvelle Üniversitesinde Jean-Marie Zemb'den Almanca-Fransızca karşılaştırmalı dil bilimi eğitimi alan Togay, 1980-1984 yılları arasında ise Tiyatro ve Film Sanatları Üniversitesinde Zoltán Fábri'nin öğrencisi olmuştur.
1992 yılında yönetmiş olduğu A nyaraló Cannes Film Festivali'nde gösterildi.
1993 yılında Erden Kıral'ın yönettiği Mavi Sürgün adlı filmde başrol oynadı. 1994'te Yavuz Özkan'ın Bir Sonbahar Hikayesi filmindeki rolüyle Ankara Uluslararası Film Festivali, ÇASOD ve İskenderiye Uluslararası Film Festivali tarafından "En İyi Erkek Oyuncu" ödülüne layık görüldü.
2005 yılında açıldığında büyük ses getiren Tuna Kıyısındaki Ayakkabılar adlı Holokost anıtını Togay düşünmüş ve Gyula Pauer ile birlikte tasarlamıştır. 1  2 
