Dyan Cannon , Amerikalı film ve televizyon oyuncusu, yönetmen, senarist, editör ve film yapımcısı. Üç kez Akademi  adaylığı vardır.
Cannon 1937 yılında Washington eyaletinde doğdu. Rusya göçmeni bir Yahudi olan annesi Claire  ev kadını, babası Ben Friesen ise sigorta satıcısıydı. 2  Cannon annesinden Yahudilik inancını almıştır. Babası ise Baptist Protestan mezhebindendir. 3  West Seattle lisesinde okudu. Küçük kardeşi David Friesen, bass çalan bir caz müzisyenidir.
Cannon 1960 yılında The Rise and Fall of Legs Diamond filmiyle sinema sektörüne adım attı. 1950'li yılların sonlarından itibaren televizyonda görünmeye başladı. 1959 yılında Bat Masterson dizisinin "Lady Luck" adlı bölümde Mary Lowery rolünü ve "The Price of Paradise" dizisinde Diane Jansen rolünü canlandırdı. Aynı yıl Steve McQueen'in başrolünü oynadığı CBS yapımı Wanted Dead or Alive dizisinin "Vanishing Act" adlı 54. bölümünde Nicole McCready rolündeydi. Yine CBS yapımı Don Durant'ın oynadığı westwern dizisi Johnny Ringoda yer aldı. Ardından ABC yapımı Stoney Burke adlı bir başka western macera dizisinde Jack Lord ile oynadı. 1961 yılında en:Hawaiian EyeHawaiian Eye dizisine Diane Cannon rolüyle konuk oldu, Tracey Steele, Robert Conrad ve Connie Stevens ile birlikte oynadı. 4 
1963 yılında Cannon, ğı oynadığı How to Succeed in Business Without Really Trying adlı Broadway Müzikalinde Rosemary rolünü canlandırdı.
1964 yapımı CBS dizisi The Reporter′ın "The Man Behind the Man" bölümünde  Franchot Tone ile birlikte yer alarak Mona Elliott'ı canlandırdı, Harry Guardino ile başrolleri paylaştı. 77 Sunset Strip dizisinde, Gunsmoke adlı western dizisinde, The Untouchables dizisinde, 1960'ta Broadcast syndication dizisi Two Faces West′te "Kasabanın Şerifi" karakterini ve 1962'de Ripcord dizisinin "Helikopter Yarışı" bölümünde Ripcord Inc. sekreteri ve resepsiyon görevlisi Marion Hines karakterini canlandırarak yer aldı.
Cannon'un sinemadaki ilk büyük rolü, 1969'da Akademi Ödülü ve Altın Küre'ye aday gösterilen Bob & Carol & Ted & Alice filmiyde geldi. 1971'de beş filmde rol aldı: The Love Machine, Doctors' Wives, Sean Connery ile The Anderson Tapes, The Burglars ve En İyi Kadın Oyuncu dalında Altın Küre'ye aday gösterildiği Such Good Friends. Cannon, 1973 yılında başrollerini Burt Reynolds ile paylaştığı Shamus filminde, ardından The Last of Sheila ve ertesi yıl eleştirmenlerden takdir gören Child Under a Leaf filminde başarılı bir performans gösterdi.
Cannon'un yazıp, yönettiği ve yapımcılığını üstlendiği Number One filmiyle 1976 yılında Live Action kategorisinde En İyi Kısa Film Akademi ödülüne aday gösterilen ilk kadın oyuncu oldu. Filmin konusu, ergenlik çağındaki cinsel merak idi. Cannon, 1978 yılında Pembe Panter'in İntikamı adlı filmde rol aldı. Aynı yıl yer aldığı Heaven Can Wait filmindeki rolüyle hem bir kez daha Akademi Ödülüne aday oldu hem de En İyi Yardımcı Kadın Oyuncu dalında Altın Küre ödülünü kazandı.
1976 yılında Saturday Night Live programının ilk sezonununda sunuculuk yaptı. 1979 yılında The Muppet Show programının 4. sezonuna konuk oldu. 5 
1980'lerde Willie Nelson ile Honeysuckle Rose filminde, 1982 yılında Al Pacino ile Yazar! Yazar! filminde, aynı yıl Michael Caine ve Christopher Reeve ile Deathtrap filminde, 1988 yılında Caddyshack II filminde ve birkaç TV filminde daha oynadı.
1990'lı yıllarda, popüler televizyon şovları Diagnosis: Murder ve The Practice'te, ayrıca Ally McBeal dizisinde yarı düzenli olarak yer aldı. 1997 yılında That Darn Cat, 8 Heads in a Duffel Bag ve Walter Matthau ve Jack Lemmon ile birlikte Out to Sea filmlerinde oynadı. 2005 yılında Boynton Beach Club filminde eşlerini kaybetmiş ve yaşlanan Floridianlarla ilgili bir filmde rol aldı.
Cannon aynı zamanda şarkıcılık ve şarkı sözü yazarlığı da yapmıştır.
22 Temmuz 1965 tarihinde kendisinden 33 yaş büyük olan ünlü oyuncu Cary Grant ile evlendi. Jennifer Grant adlı bir kızları oldu. 26 Şubat 1966 doğumlu Jennifer Grant de oyunculuk mesleğini seçti. Evliliklerinin henüz 18. ayında Ocak 1967'de Dyan Cannon, emekliye ayrılmış olan Cary Grant'ı terk etti. Cannon mahkemede kocasının ona tokat attığını, odaya kilitlediğini ve uyuşturucu madde kullandığını iddia etti. 6  Sonunda 21 Mart 1968 tarihinde boşandılar. 7  1972 yılında verdiği bir röportajında primer terapi gördüğünü açıkladı. 8  Cannon 1985 yılında ikinci evliliğini gayrimenkul yatırımcısı Stanley Fimberg ile gerçekleştirdi. Bu evlilik de 1991 yılında boşanma ile sona erdi.
Los Angeles Lakers basketbol takımının önde gelen hayranlarından olan Cannon 30 yıldan fazladır Lakers maçlarını takip etmektedir.
