Cannibal Corpse 1988'de New York'ta kurulan Death Metal tarzında müzik yapan Amerikalı grup.
Death Metal bünyesinde var olan grind tadındaki şarkılarıyla dikkatleri çektiler. Vokalde Chris Barnes, gitarlarda Bob Rusay, Jack Owen, basta Alex Webster ve davulda Paul Mazurkiewicz'den oluşan bir kadrosu vardı. 1989'da 5 şarkılık bir demo oluşturdular, bunun ardından Metal Blade ile anlaşan grup Eaten Back To life albümünü 1990'da çıkarttılar. Sırasıyla Butchened at Birth, Tomb of the Mutilated isimli albümleri çıkaran grup 1993'teki EP'leri Hammer Smashed Face ile ünlendi. Bu EP de ayrıca Black Sabbath'ın Zero The Hero isimli şarkısı da yer almaktaydı, 1994'te The Bledding albümü çalışmaları sırasında Bob Rusay gruptan ayrıldı ve yerine Rob Barret geçti.
1995'te grubun çizgisinden hoşlanmayan Chris Barnes gruptan ayrılıp Six Feet Under'ı kurdu. Yerine George Fisher geldi. Grup ilk günden beri gidişat bakımından sürdürdüğü grind core havasını, death sounduna bırakmıştır. Şarkı sözleri genelde çok kompleks şeyler olmasa da ölüm ve yaşam arasındaki ikilem psikolojik sorunlar ve birçok muhafazakâr kesimi rahatsız edecek şeylerdir. Vokalin vahşi sesi de grubun önemli özelliklerinden birisidir.
