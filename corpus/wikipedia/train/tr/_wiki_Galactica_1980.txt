1980'de yapımcılığını Glen A. Larson'un yaptığı ve Lorne Greene başrolde oynadığı ABD askerî bilimkurgu televizyon dizisi. Battlestar Galactica dizisinin 1978'deki serisinin devamı niteliğindedir.
ABC TV televizyon kanalı, Galactica’nın sadık bir izleyici kitlesi olduğu gerçeğini bir kenara attığı için yayınlanma kuşağında daha az izlenmeye başladığını ve reklam gelirlerinin azaldığını fark etti.Battlestar Galactica iptal edildikten 1 yıl sonra ABC diziyi tekrar geri getirmeye karar verdi. Ancak eskisi kadar büyük bütçeler yatırlamayacaktı. İlk başta sadece dizinin anlamlı bir sona ulaşması amacıyla tv filmi olarak düşünülmüştü ama daha sonra yeni bir konuyla devam edilebilineceğine karar verdi. Konusu yolda doğan yeni nesil, dünyayı bulmayı başarması ancak Saylonları da peşlerinde sürüklemeleri Dünya teknolojisinin onlara yardım edebilecek güçte olmaması üzerineydi. Böylece çoğunluğu dünyada geçecek bölümlerde özel efekte daha az ihtiyaç duyulacaktı. Üstelik konu gereği karakterler değişeceği için daha ucuz bir oyuncu kadrosu kurulabilinecekti.
Strateji değiştiren ABC TV, Galactica’yı tekrar nasıl geri getirebileceğinin planlarını yapmaya başladı. 18 Mayıs 1979’da, yapımcı Glen Larson’a dizinin devamını içeren 2 saatlik bir yapım yapmasını teklif etti. Buna göre, Galactica dünyayı bulacaktı.
Bundan 6 ay sonra, “Galactica:1980” isimli devam niteliğinde olan dizi ABC TV de gösterildi.
Yaşlanmış ve sakal bıyık bırakmış bir Komutan Adama, teğmenlikten albaylığa terfi etmiş olan Boomer, orijinal serilerden kalan oyunculardı. Yeni birtakım karakterler ilave edildi. Galactica ve donanmanın nihayet dünyayı buluşu ile birlikte bölümlerin birçoğunda dünyada geçen maceralar konu edilmiştir.
Galactica 1980’nin bütçesi orijinal serilerdekine göre gayet düşük, prodüksiyon değer yargıları düşmüştür. Ayrıca orijinal serilerdeki birçok oyuncu kontratlarını yenilememiştir. Yüzbaşı Apollo’yu oynayan Richard Hatch “ Orijinal serilerdeki gösterilen aynı enerji ve sadakati göstermeyip, bu işi ucuzlatacaklar.” şeklinde bir açıklama yapmıştır.
Starbuck’ı oynayan Dirk Benedict sadece “Return of Starbuck” isimli bir bölümle konuk oyuncu olarak geri dönmüştür. Galactica 1980’nin yayınlanan 10. bölümü sonrasında dizi, devamı çekilen “The Day They Kidnapped Cleopatra” esnasında, iptal edilmiştir.
