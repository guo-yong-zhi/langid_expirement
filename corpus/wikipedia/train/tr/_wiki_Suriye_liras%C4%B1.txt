Suriye lirası , Suriye'de kullanılan para birimidir. Bir lira, yüz kuruştan  oluşmaktadır. Ancak günümüzde Suriye lirasında kuruşlar tedavülde kullanılmamaktadır. Suriye Lirası'nın uluslararası kısaltılışı SYP'dir. Suriye Lirası'nın üzerinde ihracat kısıtlamaları vardır.
5 Aralık 2005 tarihinde, Suriye Ticaret Bankası tarafından verilen satış oranı ABD Doları'na 48,4 SYP idi. 2000'li yılların başında bir dolara yaklaşık 50 liralık bir oran olağandı, ancak döviz kuru ciddi dalgalanmalara maruz kaldı. 2011 yılında iç savaşın başlamasından bu yana, paranın döviz kuru önemli ölçüde kötüleşti, Mart 2011'de 1 ABD doları için 47 SYP'den Temmuz 2017'de 1 ABD doları için 515 SYP'ye geriledi.
Madeni paralar:
Kağıt paralar:
Osmanlı egemenliği altında Suriye'de Türk lirası para birimi olarak kullanıldı. Osmanlı Devleti'nin çöküşünden sonra, Suriye manda yönetimine girdi ve diğer Fransız ve İngiliz mandalarıyla birlikte  Mısır Lirası ülkede para birimi olarak kullanılmaya başlandı.
Suriye Lirası  ilk kez 1919 yılında çıkartıldı ve 20 Suriye Lirası, 1 Fransız Frankına sabitlendi. Suriye Bankası Lübnan'ın ve Suriye'nin resmi bankası olma özelliğini taşıdığından ismini Suriye ve Lübnan Bankası olarak değiştirdi. 1924'ten itibaren banka Suriye-Lübnan para birimini bastı. 1939 yılında Suriye ve Lübnan para birimleri ayrıldı.
1941 yılında Suriye Lirasının Fransız Frankına sabitlenmesinden vazgeçilerek, 8.83125 Suriye Lirası=1 İngiliz Sterlini olacak şekilde İngiliz Sterlinine sabitlendi. Bu karar Suriye'nin İngiliz ve Fransız güçleri tarafından işgal edilmesinden kaynaklı alınmıştır. İngiliz Sterlinine sabitlenme oranı frank ile sterlin arasındaki savaştan önceki kur temel alınarak şekillendirilmiştir. 1947 yılında Suriye lirasının Amerikan dolarıyla sabitlenmesine karar verildi.
1958 yılında, Suriye banknotundan Fransızca dili kaldırıldı ve İngilizce ile değiştirildi. Banknotlar 1, 5, 10, 25, 50, 100 ve 500 liralık olarak tedavül edildi. 1966 yılında, 25, 50 ve 100 liralık banknotların tasarımı değiştirildi. 1997 ve 1998 yılında, 50, 100, 200, 500 ve 1000 liralık kupürler tanıtıldı. 2009 yılında, 50, 100 ve 200 liralık banknotlar tamamen yeni bir tasarım ile değiştirildi. 2014 yılında yeni bir 500 liralık banknot tedavüle girdi.
ABD'nin Sezar Yasası'na ilişkin yaptırımlarının uygulanması üzerine, İdlib Valiliği'ndeki hükûmet karşıtı yerel yönetimler, hızla düşen Suriye lirası yerine Türk lirasını benimsedi. 1  Türk lirası, Afrin ve Cerablus gibi Suriye'nin Türk müdahalesi altındaki diğer bölgelerinde Suriye lirasının yerini aldı. 2 
27 Temmuz 2010 tarihinde, Suriye Merkez Bankası 50-, 100- ve 200 lira banknotların yeni bir dizisini yayınladı. Notlar Avusturyalı banknot tasarımcı Robert Kalina tarafından dizayn edildi. 1 Ağustos 2014 tarihinde, Suriye Merkez Bankası yeni 500 lirayı yayınladı. 30 Haziran 2015 tarihinde, Suriye Merkez bankası yeni 1.000 lirayı yayınladı. Yeni liranın banknotunun arka tarafında Roma mozaik resim görüntüleri yer almaktadır. Cumhurbaşkanı Beşar Esad'ın portresi, 2017 yılında 2000 liralık banknota eklendi. Ocak 2021'de 5.000 yeni lira yayınlandı.
