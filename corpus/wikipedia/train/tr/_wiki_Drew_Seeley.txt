Andrew Michael Edgar Seeley 1  bilinen adıyla Drew Seeley, Kanadalı-Amerikalı oyuncu, şarkıcı, söz yazarı ve dansçıdır. The Walt Disney Company için yaptığı şarkılarla ün kazanmıştır. Çocukluğundan ergenlik dönemine kadar Ontario'da dans etti ardından Florida'ya taşındı.
Seeley, Toronto'da büyüdü. Müziğe dansa ve performans sergilemeyi seven bir çocuktu. Küçük yaşında, Nu Ground adlı bir erkek grubunun parçasıydı. Hal Prince'in yarattığı Showboat filminde rol aldı ve bir yıl boyunca kadroda kaldı. 2005 yılında Seeley, tanınmış bir yapımcı olan Ray Cham ile çalışmaya başladı ve birlikte Creative Arts Primetime Emmy kategorisinde olan, En İyi Orijinal Müzik ve Sözler dalında aday olmuş  "Get'cha Head in the Game"i yazdılar.
2005 yılında Seeley, tanınmış yapımcı Ray Cham ile çalışmaya başladı ve birlikte Disney'in dört platin plaklı filmi 'High School Musical' filmi için müzik yapmaya başladılar. ''Get'cha Head in the Game'' en bilinir eserlerinden biri haline geldi. Bu şarkı ikiliye En İyi Orijinal Müzik ve Şarkı Sözleri kategorisinde Emmy ödülü kazandırdı. Ayrıca Zac Efron'la birlikte, filmde Troy Bolton rolü için seçmelere katılan tek isim olmuştur. Filmde Zac Efron asıl rolü kapmış olsa da, filmdeki Troy'un şarkı söylediği sahnelerde Drew'in sesi kullanılmış ve sesi Zac Efron'un sesiyle harmanlanmıştır. 2  Ayrıca Seeley, High School Musical: The Concert'ın Kuzey Amerika ve Latin Amerika turlarında Broadway müzikali Hairspray'in 2007 film uyarlamasının çekimleriyle ilgili bir zamanlama çakışması nedeniyle tura katılamayan Zac Efron'un yerini doldurdu. Tur 60.000 kişilik bir arenayı doldurdu.  'High School Musical on Stage!' turu dünya genelinde çok konuşulan bir tur olmayı başardı.
Seeley'in Disney ile ilişkisi devam etti ve Disneymania 5, Disneymania 6, Disney Channel Holiday, Radio Disney Jams, Vol 9 ve Byou gibi pek çok Disney projesinde yer aldı. Drew'in yazıp bestelediği ve İspanyol asıllı Meksikalı şarkıcı Belinda ile 'Cheetah Girls 2' için seslendirdiği 'Dance with Me' düeti Disney Channel'da ve Radio Disney'de çalındı. 3  Şarkı ayrıca platin ödülü almıştır. 4  Drew daha sonra Belinda'nın ''Ni Freud ni tu mama'' isimli video klibinde yer almıştır. 2008 yılında Alvin ve Sincaplar CD'si ''Shake Your Groove Thing'' şarkısının güncel bir halini söyledi. Valerie Bertinelli'nin ile birlikte Hallmark Channel Movie Claire'de vokal yaptı. Aynı yıl, 'Fly Kidz' isimli filmin hem müziklerini, hem sözlerini hem de soundtrack albümünün prodüktörlüğünü üstlendi. Disney Channel orijinal filmi olan ''Jump In!'' filminin müziklerini yaptı ve seslendirdi.
Aynı yıl Selena Gomez ve Jane Lynch ile birlikte Another Cinderella Story filminde başrol oyuncusu oldu. Filmde pop yıldızı Joey Parker'ı canlandırmıştır. 5  Drew filmde dört şarkı yazıp seslendirmiştir ve bunlardan ''New Classic'' büyük bir hit oldu. Şarkıyı hem tek başına single olarak çıkardı hem de Selena Gomez ile bir düet yaparak tekrar piyasaya sürdü. İki versiyonda kliplenmiştir. Seeley ayrıca Disney Channel Orijinal Filmi olan 'Stuck in the Suburbs'da bir otel çalışanı rolünde yer aldı.
2009 yazında Disney Broadway Müzikali The Little Mermaid'de Prens Eric olarak rol aldı  6  ve bir korku filmi olan The Shortcut filminin çekimlerine başladı. Haziran 2010'da Hallmark Channel televizyon filmi Freshman Father'da rol aldı. 7 
Seeley'nin albümü The Resolution 5 Nisan 2011'de yayınlandı. Albümü desteklemek için Drew, sadece kendi söylediği şarkılarla ulusal bir turneye çıktı. Disney ile bağını koparmayıp Disney Channel dizisi Shake It Up için bir şarkı hazırladı. Şarkı için Adam Hicks ile bir düet yaptı ve şarkı "Dance for Life'' ismiyle yayınlandı. Şarkının sözü ve bestesi Drew Seeley'e aittir. Şarkı "Vatalihoosit It Up" bölümünde prömiyer yaptı ve dans ekibi Jabbawockeez tarafından gerçekleştirilen bir dans performansıyla tarafından desteklendi. Şarkı, dizinin soundtrack albümü olan ''Shake It Up: Break It Down'' isimli albümde yer aldı. Seeley'nin şarkısı "It's Always Been You", 2011 Hallmark Channel filmi Crown for Christmas'ın teması olarak kullanıldı. 8 
12 Haziran 2011'de Seeley'nin CW'nin hit gençlik dizisi 90210'a katıldığı bildirildi, ancak Entertainment Weekly daha sonra programıyla bir çelişki nedeniyle rolden ayrıldığını bildirdi. Mart 2012'de, Seeley'nin Lucas Grabeel ve Adrian Slade ile birlikte başrolde oynadığı ''I Kissed a Vampire'' yayınlandı. 9  Haziran 2012'de "Talhotblond" adlı Lifetime filminde genç "Tommy" karakterini canlandırdı. Seeley ayrıca "Beautiful" ve son olarak "Into The Fire" adlı şarkıları için müzik videoları yayınladı. Drew, üçüncü Shake It Up soundtrack albümü ''Shake It Up: I Love Dance'' için "I Do" adlı bir şarkı kaydetti. Walmart'a özel sürümlerde bonus parça olarak yer aldı. Şarkı ayrıca Shake It Up 3. sezon bölümü "I Do It Up" da yer aldı.
2013'te Seeley, ''Elixir'' isimli bir prodüksyonda yer aldığını açıkladı ancak adı Lovestruck: The Musical on ABC Family olarak değiştirildi. Seeley, "Genç Ryan" rolünü oynadı. Bu yapımda, Chelsea Kane , Jane Seymour , Sara Paxton , Tom Wopat  ve Alexander DiPersia  rollerini üstlenmişlerdir. Aynı yıl Usher'ın "DJ's Got Us Fallin' in Love" şarkısını yeniden seslendirdi.
Seeley, yeni filmle birlikte ABC Family'nin bahar promosyon kampanyasının tema şarkısı olan "Here & Now" isimli parçayı yazdı ve seslendirdi. Şarkı, Seeley'nin Nisan 2013'te yayınlanan dans-pop EP'sinde yer aldı. 10  2014'te Seeley, Jersey Boys'un ABD turu için  "Bob Gaudio" olarak sahne aldı.
Seeley, oyuncu/komedyen Amy Paffrath ile evlidir. Çiftin 2019 yılında bir kızları doğmuştur. 11 
2006 - ~DS~
2010 - The Resolution - Act 1
2011 - The Resolution - Act 2
2011 - The Resolution - Act 3
2018 - Downtime
