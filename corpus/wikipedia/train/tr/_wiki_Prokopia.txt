Prokopia , Bizans İmparatoru I. Mihail'nin imparatoriçe eşidir. I. Nikiforos'un kızıdır. Annesinin ismi bilinmemektedir. Tek kardeşi Stavrakios'tur.
Ege Denizi filosu amirali Theophylaktos Rangabe'in oğlu Mihail Rangabe ile geç 8. yüzyılda evlenmiştir.
802 yılında, iktidarda bulunan İrini, Patrici ve saray hadımları ittifakı ile tahttan indirildi. Maliye bakanı  pozisyonunda olup ve Prokopia'nın babası olan Nikiforos, bu ittifakın lideriydi. 31 Ekim 802 tarihinde, Nikiforos kendini imparator ilan etti ve böylece Prokopia imparatorluk ailesi üyesi oldu. Kocası yüksek bir saray derecesi olan kouropalates unvanını aldı.
26 Temmuz 811 tarihinde Nikeforos Pliska Muharebesi'nde Krum'a karşı savaşırken öldürülmüştür. Bizans ordusunun çoğunluğu imparator ile beraber yok edilmiştir, savaş Bizans tarihinin en kötü mağlubiyetlerinden biri olarak kabul edilir. Kurtulmayı başarabilen çok az kişiden biri olan Stavrakios imparator oldu.
Stavrakios, savaş alanından yara almadan kurtulmamıştı. Sol tarafını felç eden boynuna yakın bir kılıç yarası vardı. İmparatorluk muhafızları onu Hadrianapolis şehrine götürdüler fakat yaraları tamamen hiçbir zaman kapanmadı. Stavrakios'un durumu, ardılını öncelikli hale getirdi, sarayda iki hizip ortaya çıktı. Bir grup imparatorun karısı Theofano etrafında toplandı. Diğer grup ise kocası I. Mihail'i tahta geçirmek isteyen, imparatorun kızkardeşi Prokopia etrafında toplandı.
Prokopia, başlangıçta isteklerini yaptırmak konusunda kardeşini ikna edemedi. İmparator açıkça Theofano'yı tercih ediyordu. Mihail ve Prokopia sarayda Stavrakios'u tehdit edecek yeterli desteği topladılar. Bu durumda İmparator yeterli direnç gösteremedi ve eniştesini ardılı ilan edip aynı zamanda tahttan feragat etti. Stavrakios Manastır hayatı yaşamaya başladı. Prokopia yeni imparatoriçe eşi oldu.
2 Ekim 811 tarihinde, I. Mihail tahta geçti ve Prokopia imparatoriçe eşi oldu. Kocasının kısa hükümdarlığında, saraya etkili şekilde sahip olduğu söylenir. 1  Seferlerinde kocasını izlemek konusunda ısrar etmiş ancak birliklerin onun varlığından hoşlanmadığı rapor edilmiştir.
Mihail iktidarını kurmak gayreti ile orduya, bürokrasiye ve kiliseye cömertçe para dağıttı. Ayrıca Şarlman ile müzakereleri yeniden başlayıp, rakip imparatoru basileus  olarak tanıdı. Fakat Han Krum ile savaşlar devam etti ve bu imparatorluk çiftinin sonunu getirdi.
22 Haziran 813 tarihinde, Mihail, Versinikia savaşını kaybetti. Bizans ordusu önemli ölçüde Bulgarlardan büyük olmasına rağmen bu avantajı kullanamadı. Mihail savaş alanından ilk geri çekilenler arasındaydı ve diğer birlikler onu izledi. Krum, Doğu Trakya'yı ele geçirip, Konstantinopolis'i uygun hedef haline getirdi. Mihail ve Prokopia'nın her türlü desteği kazanmak için yaptıkları askeri mağlubiyetinde gölgesinde başarılı olmadı.
11 Temmuz 813 tarihinde, Mihail, General Ermeni Leon lehine tahttan çekildi. Vakanüvis Günah Çıkartıcı Theofanis'in Vakainamelerini devam ettirilmesi ile ortaya çıkan Oi meta Theofanin adlı Vakainame, Prokopia'nın bir fayda sağlamayacağı için tahttan çekilmeye muhalefet ettiğini kaydeder. Feragattan kısa bir süre sonra Prokopia da manastır yaşamına başlamıştır. Ölüm yılı bilinmemektedir.
I. Mihail ile Prokopia'nın en az beş çocukları olmuştur:
