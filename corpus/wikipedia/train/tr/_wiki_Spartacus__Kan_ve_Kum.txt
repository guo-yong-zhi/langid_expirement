Spartacus: Kan ve Kum , tarihsel bir olayı konu alan Amerikan yapımı dizidir. Dizi tarihsel bir karakter olan Trak asker Spartaküs'ün köle olmasını ve bir gladyatöre dönüşümünü anlatmaktadır. Dizinin kaynağı Howard Fast'ın aynı isimde yazdığı kitaptır. Hikâye MÖ 73-71 yıllarında Roma Cumhuriyeti'nde geçmektedir. İlk bölüm 22 Ocak 2010 tarihinde yayınlanmıştır. 1  İlk sezonsa 13 bölümde tamamlanmıştır. 2 
Dizinin ikinci sezon çekimleri ise Spartacus karakterini canlandıran Andy Whitfield'da bir çeşit lenfoma teşhis edilmesi sebebiyle belirsiz bir süre için ertelenmiştir. 3  Daha sonraları kanseri yenen 4  Whitfield'ın yeni sezon çekimlerine başladığı açıklanmış ancak hastalığının nüksetmesi üzerine diziden çıkarılmıştır. 5  Sonrasında ise Whitfield'ın rolü için Liam McIntyre ile anlaşılmıştır. 6 
Dizinin ikinci sezonunun gecikmesi nedeniyle Starz bir açıklamayla altı bölümlük kısa bir ara sezon yayınlayacağını duyurmuştur. Bu ara sezon prequel olacaktır yani dizinin ana karakterlerinin geçmişleri konu edilecektir. Altı bölümlük bu sezonun ismi ise Spartacus: Gods of the Arena olmuştur. 7  Kanal, bu açıklamadan kısa bir süre sonra ara sezonun fragmanını yayınlamıştır. 8  5 Şubat 2011 tarihinde ise bu ara sezonun son bölümü yayınlanmıştır.
Trak bir asker olan Spartacus sürekli baskısı altında kaldıkları Roma Cumhuriyeti ile birlikte Getaelar'a karşı savaşmak için Roma ordusuna katılır. İlk çarpışmadan sonra Spartacus doğuya doğru çekilen Getae ordusunu takip etmek yerine Karadeniz'e gitme emri veren Gaius Claudius Glaber'a karşı gelir ve köyüne gitmeye karar verir. Köyüne yaklaştığında Getaelar'ın orayı mahvettiğini görür ancak karısı kurtulmuştur. Geceyi bir mağarada karısıyla geçiren Spartacus'ü sabah Roma ordusu bulur. Glaber, Spartacus'ü köle olarak alır ve karısını da Suriyeli bir tüccara satar. Spartacus daha sonra Ludus'a  girer ve karısını bulmak için savaşmaya başlar.
Orijinal kanalı Starz olan dizi 25 Ocak 2010'dan bu yana Kanada'da TMN kanalında yayınlanmaktadır. 9  Mart 2010'da İtalyan kanalı RTL 5'te ve Hollanda da, 10  2010 Yaz Sezonu'nda ise İngiliz Bravo ve Avustralyalı Seven Network'te yayınlanmaya başlamıştır. 11  Polonya'da HBO Polonya kanalında 19 Haziran 2010'dan itibaren, 12  Macaristan'da ise HBO'nun Macar kanalı HBO Macaristan'da 1 Haziran 2010 tarihinden itibaren gösterime başlamıştır. 13  Latin Amerika'da ise Moviecity Pack tarafından 14  2010 Temmuz'unda yayınlanmaya başlamıştır. İrlanda'da ise TV3 yayın haklarını elinde tutmaktadır. 15 
Türkiye'de ise 15 Eylül'den itibaren e2'de, 16  19 Eylül'den itibaren ise CNBC-e'de yayınlanmaya başlamıştır. 17 
Bir medya eleştiri sitesi olan Metacritic editörleri diziye 100 üzerinde 54, sitenin kullanıcıları ise 10 üzerinden 8,2 puan vermiştir. 18  Entertainment Weekly'den Ken Tucker ise B+ vererek diziyi puanlamıştır. 19  Ayrıca Barry Garron Hollywood Reporter'da dizi hakkında olumlu görüşler içeren bir yazı yazmıştır.
