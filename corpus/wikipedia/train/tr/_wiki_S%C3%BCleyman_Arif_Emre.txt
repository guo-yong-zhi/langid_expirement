Süleyman Ârif Emre , Türk siyasetçi ve şair.
Liseyi Ankara Gazi Lisesi'nde okudu. 1944 yılında Ankara Üniversitesi Hukuk Fakültesi'ni bitirdi. 2  Serbest avukatlık, Ankara Defterdarlığı, Diyanet İşleri Başkanlığı, 2. Dönem Adıyaman, 4., 5., XX. ve XXI. Dönem İstanbul Milletvekilliği ile Devlet Bakanlığı yaptı. Millî Selâmet Partisi'nin kurucu genel başkanı, Milli Nizam Partisi'nin kurucu üyesiydi. Evli ve 4 çocuk babasıydı. 3 
Türkiye siyasi hayatının yaklaşık son elli yılına tanıklık eden, 1956 yılında Hürriyet Partisi'nde siyasete başlayıp 1961'de Yeni Türkiye Partisi'nde devam eden Ârif Emre; asıl çalışmasını Milli Görüş Hareketi'nin temellerini atmakla yaptı. 12 Eylül 1980'den sonra tutuklanıp Mamak Sıkıyönetim Mahkemesi'nce yargılandı. Beraat etti. Erbakan liderliğinde kurulan Millî Nizam Partisi'nin programını hazırlayan, bu partinin kapatılmasından sonra Millî Selâmet Partisi'ni kurup başkanlığını deruhte eden, daha sonra sırasıyla Refah Partisi, Fazilet Partisi ve Saadet Partisi yönetiminde görev alan, beş dönem milletvekilliği yapan Süleyman Ârif Emre, Siyasette Otuzbeş Yıl kitabıyla, hatıralarını belgeleyip yayımlamıştır. Tüm şiirlerini Suların Şarkısı isimli kitabında toplamıştır. 4  Diğer bir kitabı da Namazın Hayati Özellikleri adını taşır. 5 
Millî Gazete'de günlük yazıları yayımlandı. Türk siyasetçi Süleyman Ârif Emre 21 Temmuz 2019'da İstanbul'da 96 yaşında yaşama veda etti. 6 
Bekir Sıtkı Erdoğan, Aşkın Aşkı’na yazdığı “Dostça” başlıklı takdim yazısından 7 
