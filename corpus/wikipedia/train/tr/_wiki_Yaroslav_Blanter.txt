Yaroslav Mihayloviç Blanter , ekstraktif metalurji ve yoğun madde fiziği alanında uzmanlaşmış Rus fizikçidir. 2011'den beri Delft Teknoloji Üniversitesi'nde profesör olarak görev yapmaktadır. 1  2  3  4 
19 Kasım 1967 tarihinde Moskova'da doğdu. 1984 yılında Moskova'daki II. fizik-matematik okulundan mezun oldu. 5 
1990 yılında Moskova Çelik ve Alaşımları Enstitüsü'nün fizikokimyasal bölümünden ekstraktif metalurji alanında uzmanlaşarak mezun oldu. 6 
1992 yılına kadar aynı enstitüde yüksek lisans dersleri aldı. Aynı yıl tezinin savunmasını gerçekleştirerek kandidat unvanını aldı. Tezin konusu, topolojik geçişte elektronik sistemlerin kinetik özelliklerinde kuantum etkilerinin gelişimi ile ilgiliydi. 7 
1990'dan 1994'e kadar istatistiksel fizik, normal ve süper iletken metaller teorisi, klasik ve kuantum mekaniği dersleri verdi. 1989'dan 1993'e kadar Moskova 43. Okulu'nda matematik öğretmenliği yaptı. 8 
1995 yılında Alexander von Humboldt Vakfı tarafından desteklenen Karlsruhe'de bulunan Yoğun Madde Teorisi Enstitüsü'nde bir görev aldı. 1996'dan 2000'e kadar Cenevre Üniversitesi'nde görev yaptı. 2000'den 2007'ye kadar ise Delft Teknik Üniversitesi'nde doçent olarak çalıştı. 2007 yılında bu üniversitede kıdemli doçent unvanını elde etti. 2  2002'de Hollanda'da düzenlenen NATO İleri Araştırma Çalıştayı "Mezoskopik Fizikte Kuantum Gürültüsü" organizasyon komitesinin üç üyesinden biriydi. 9   Bu hususlara ek olarak Wikimedia projelerine de katkıda bulunmaktadır.
Blanter, çeşitli bilimsel dergilerde 100'den fazla eser yayımladı. H endeksi 22'dir. 10  En çok atıfta bulunulan eserler aşağıda listelenmiştir. kaynak belirtilmeli 
