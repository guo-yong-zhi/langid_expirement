Brandy Rayana Norwood , bilinen adıyla Brandy, Amerikalı pop şarkıcısı, söz yazarı, prodüktör, manken, oyuncu ve film prodüktörü. McComb, Missisippi'de dünyaya gelmiştir. Bir müzik grubunun üyesi iken Chris Stokes tarafından keşfedilen Brandy Norwood, kendi adını taşıyan ilk stüdyo albümü 1994 yılında, 15 yaşındayken çıkartmıştır.
Grammy ödülü kazanan ve Monica ile düet olan "The Boy Is Mine" şarkısının ve 1998 yılında çıkan Never Say Never albümünün büyük başarılarının ardından en başarılı R&B kadın vokalistlerden biri haline gelmiştir. RIAA sıralamalarına göre Norwood, dördüncü stüdyo albümünün ABD'de 10,5 milyon ve dünya çapında 25 milyon adet kopya satmasıyla Amerikan müzik tarihindeki en çok satan kadın sanatçılardan biri haline gelmiştir. 1  2  3  Ayrıca Norwood, bir müzik sanatçısı olarak yüzden fazla ödül kazanmıştır. 2 
Müzik başarılarının yanı sıra Brandy, birçok filmde ve başta Moesha  adlı sitcom olmak üzere birçok televizyon yapımında rol almıştır. Ayrıca 1998'de rol aldığı I Still Know What You Did Last Summer ve 1997 yılında başrolünde oynadığı Cinderella ve Double Platinum müzikalleri, televizyonların en çok izlenen programlarındandır. 2 
