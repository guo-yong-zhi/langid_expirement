DoğrulukGörüldü
Süleyman Atanısev , Türk tiyatro oyuncusudur.
1979 yılında sınavla girdiği, Bursa Devlet Tiyatrosu Feraizci Mehmet Şakir Bey gençlik kursundan yıllar boyunca tiyatro eğitim aldı. Bu kursta aldığı eğitimin yanı sıra Bursa Devlet Tiyatrosu’nun bazı oyunlarında oyuncu olarak görev aldı. 1990 yılına kadar, özellikle çocuk oyunları olmak üzere, Bursa Devlet Tiyatrosu'nun birçok oyununda çalıştı. 1990 yılında Eskişehir Anadolu Üniversitesi Devlet Konservatuvarı Tiyatro Bölümü'nü kazandı. 1994 yılında mezun oldu ve akabinde aynı bölümden mezun olan on iki arkadaşı ile birlikte Eskişehir Tiyatora Kumpanyası 'nı kurdular. 1997 yılında Devlet Tiyatroları Genel Müdürlüğü'nün açtığı sınavı kazandı ve stajyer sanatçı olarak, Van Devlet Tiyatrosu'na atandı ve Van Devlet Tiyatrosu'nun kuruluş çalışmalarına katıldı. Birçok oyunda rol aldı. Bazı oyunların yönetmenliğini üstlendi. Bu arada Van'da, Van Bölge Tiyatrosu adlı  kuruluşunda da yer aldı. Genel Sanat Yönetmenliğini üstlendi. Dersler verdi. 2004 ve 2006 yıllarında, iki kez, Van Devlet Tiyatrosu Müdürlüğü yaptı. 1998 yılında ilki gerçekleştirilen Van Akdamar Çocuk ve Gençlik Tiyatroları Şenliği'nin kurucu üyeliğini yaptı. 2011 yılında İstanbul Devlet Tiyatrosu'na tayin oldu. Oyunculuk hayatına İstanbul Devlet Tiyatrosu'nda devam etmektedir. Oyuncunun menajerliğini Mandalina Casting'in kurucuları Canda Karikutal ve oyuncu Temmuz Karikutal yapmaktadır.
