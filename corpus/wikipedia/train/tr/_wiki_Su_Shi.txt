Su Shi veya sanat adı ile Dongpo , Song Hanedanı döneminde yaşamış Çinli şair, ressam, akademisyen, bilim insanı ve devlet adamıdır. Song döneminin önemli kişilerinden biri olan Su Shi, Sima Guang ve diğerleri ile birlikte Wang Anshi liderliğindeki "Yeni Politika" reformlarına karşı önemli bir şahsiyetti.
Su Shi, en bilinen şiirleri, sözleri, nesirleri ve denemelerinden bazılarının yazarı olmasıyla klasik Çin edebiyatındaki en başarılı figürlerden biri olarak kabul edilir. Su Shi, bir denemeci olarak ünlüydü ve nesir yazıları, XI. yüzyıl Çin seyahat edebiyatı veya çağdaş Çin demir endüstrisi hakkında ayrıntılı bilgiler gibi konuların anlaşılmasına net bir şekilde katkıda bulunmaktadır. Şiirinin Çin, Japonya ve yakın çevresindeki diğer bölgelerde uzun bir popüler ve etkili geçmişi vardır. Sanat açısından, Su Shi, XI. yüzyılın önde gelen kişiliği olarak kabul edilmektedir. Hangzhou mutfağında öne çıkan bir yemek olan Dongpo domuzuna adı kendi onuruna verildi. 2 
