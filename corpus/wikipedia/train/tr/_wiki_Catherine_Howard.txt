Catherine Howard  İngiltere Kraliçesi ve VIII. Henry'nin 5. eşi. Lord Edmund Howard ve Joyce Culpeper'in kızıdır. VIII. Henry'nin 2. eşi Anne Boleyn'in kuzenidir. 28 Temmuz 1540 ile 13 Şubat 1542 yılları arasında İngiltere Kraliçesi oldu. Hakkında ihanet dedikoduları çıkınca yargılandı ve idam edildi.
Catherine Lord Edward Howard ve eşi Joyce Culpepper'in kızı, Thomas Howard'ın yeğeniydi. VIII. Henry'nin ikinci eşiAnne Boleyn'in ise kuzeniydi. Saraya Clevesli Anne'in nedimesi olarak girdi. Annesi o çok küçükken ölünce bakımını üvey büyükannesi üstlendi. 14 yaşına kadar onun yanında kaldı. 15 yaşındayken amcasının etkisiyle Clevesli Anne'e nedime oldu. Kral Clevesli Anne'den boşanınca aralarındaki 38 yaş farkına rağmen evlendiler.
VIII. Henry, Clevesli Anne ile boşandıktan sonra - Anne Boleyn'e benzeyen- Catherine ile evlendi. Daha sonraki iki yılında kraliçenin kuzeni Thomas Culpepper ile ilişkisi olduğuna dair dedikodular çıktı. Kardeşi Anne Boleyn ile olan ensest ilişkisi olduğu iddiaları nedeniyle idam edilen George Boleyn'in eşi Jane Parker'ın gözetmenliği altında kuzeni ile buluştuğu konuşulmaya başlandı. Dedikoduların doğrulanmasının ardından duruşma bile yapılmadan Catherine,daha önceden ilişki yaşadıkları ve Catherine'nin kraliçe olduktan sonra şantajlarına dayanamayıp saray görevlisi olarak aldığı ve sonradan aralarında ilişki çıktığı iddiasının doğrulanmasıyla Francis Dereham ile birlikte Jane Parker ve Thomas Culpepper da idam edilmiştir.
