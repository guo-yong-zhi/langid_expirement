Kafkas çıvgını , ötleğengiller  ya da Phylloscopidae familyasına ait kuş türü.
Kafkas bölgelerinde  ve Himalaya dağları etrafında  olmak üzere iki alt türü vardır. Bu alt türler eskiden bayağı çıvgın  türünün bir alt türü olarak sınıflandırılıyordu.
Boyu 10-11.5 cm dir. Tepe ve sırtı kahverengi, gri, alt tarafı kirli beyazdır. Yeşil tonları olmayan, açık renk bir kanat çizgisi bulunabilen bir türdür. Yalnız uçuş tüylerinin yanında zeytin yeşili tonlar bulunur. Çok belirgin kaş çizgileri vardır,gagası ve ayakları siyahtır.
Genellikle ladin ağaçlarının bulunduğu dağlık yerlerde görülür, kış zamanı daha alçak bölgelere inerler.
Hirihai'nin gözlemlerine göre Kafkas çıvgınını Mayıs aylarında Gelinkaya civarındaki dere boylarında diğer ötücülerle beraber gözlemlemek çok olasıdır.
Türkiye'de Doğu Anadolu Bölgesi ve Karadeniz Bölgesi'nde nadir olarak görülür, en yoğun oldukları yer Kafkaslar'dır.
En çok sineklerle beslenir. Bunun yanında, yemişler de yediği besinler arasındadır.
Kış mevsiminde soğuktan korunmak için alçak bölgelere göç ederler.
Türkiye'de 2600 m üzerinde üreyen çıvgınların çoğu Kafkas çıvgınıdır.
Ötüşü çıvgınınkine benzer ancak daha hızlı bir tempoda ve daha kısa hecelidir.
