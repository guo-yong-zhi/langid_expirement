
UEFA tarafından 1995-2008 yılları arasında düzenlenen UEFA Intertoto Kupası, UEFA Şampiyonlar Ligi veya UEFA Kupası'na katılma hakkı kazanamayan UEFA üyesi ülkelerin kulüpleri için, UEFA Kupası'na katılmak için alternatif bir yol sunma amacı taşımaktaydı. 1  2  1995'teki ilk turnuvayı kazanan Strasbourg ve Bordeaux, 1995-96 UEFA Kupası'na katılma hakkı elde ettiler. İlk sezon iki şampiyon çıkarken, 1996 sezonuyla birlikte üçer şampiyon çıkmaya başladı. 2005'te düzenlenen turnuva üç takımın şampiyon olduğu son turnuva oldu. 2006 sezonundan itibaren turnuvayı kazanan sayısı teke düşürüldü. 3  2006 yılında yapılan düzenlemeyle beraber Intertoto Kupası'ndaki ilk on bir takım, UEFA Kupası'na ikinci ön eleme turundan itibaren katılmaya başladı. 4  Turnuvaya katılan takımlar, bir maçı kendi evinde olmak üzere toplam iki maç yapmaktaydı. 1 
Hamburger, Villarreal, Schalke 04 ve Stuttgart, ikişer defa şampiyonluğu ulaşarak bu anlamda turnuvanın en başarılı takımları oldular. Schalke ve Villarreal aynı zamanda, 2003 ve 2004 yıllarında olmak üzere üst üste iki sezon şampiyonluk kazanmıştı. 7 farklı ülkeden kulüp turnuvayı kazanırken yaşarken ülkeler bazında 12 şampiyonlukla Fransız kulüpler, turnuvanın en çok kazananları konumundadır.
