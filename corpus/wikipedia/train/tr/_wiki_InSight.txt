InSight görevi logosu
InSight , Mars gezegeninin derin iç kısımlarını incelemek için tasarlanmış robotik bir iniş aracıydı. 1  12  13  Lockheed Martin Space tarafından üretildi, NASA'nın Jet İtki Laboratuvarı  tarafından yönetildi ve bilimsel araçlarının çoğu Avrupa ajansları tarafından üretildi. Görev, 5 Mayıs 2018 tarihinde saat 11:05:01 UTC'de bir Atlas V-401 fırlatma aracıyla başlatıldı 14  ve 26 Kasım 2018 tarihinde saat 19:52:59 UTC'de 15  16  14  17  Mars'taki Elysium Planitia'ya başarıyla iniş gerçekleştirildi. 18  InSight, Mars'ta 1440 sol  boyunca faaliyetini sürdürdü.
InSight'ın hedefleri, sismik aktiviteyi ölçmek ve gezegenin iç kısmının doğru 3D modellerini sağlamak için Mars yüzeyine "Seismic Experiment for Interior Structure"  adı verilen bir sismograf yerleştirmekti. Ayrıca, Mars'ın erken jeolojik evrimini incelemek için "Heat Flow and Physical Properties Package"  adı verilen bir ısı algılayıcısı kullanarak iç ısı transferi ölçüldü. 19  Bu, Güneş Sistemi'nin karasal gezegenlerinin  ve Dünya'nın uydusu Ay'ın nasıl oluştuğuna ve geliştiğine dair yeni bir anlayış sağlamayı amaçlıyordu.
İniş aracının Mart 2016'da fırlatılması planlanmıştı. 13  20  Ancak fırlatmadan önce, SEIS olarak bilinen ve CNES tarafından sağlanan sismograftaki kalıcı bir vakum sızıntısı, NASA'nın planlanan fırlatmayı Mayıs 2018'e ertelemesine neden oldu. 21  InSight ertelendiğinde, uzay aracının geri kalanı Lockheed Martin'e iade edildi. Bekleme sırasında sismografta oluşan sorun çözüldü, fakat 675 milyon dolar tutarındaki maliyet 830 milyon dolara çıktı. 22  23  2008 yılında Mars'a başarılı bir şekilde iniş yapan Phoenix uzay aracındaki teknolojinin yeniden kullanılmasıyla görevdeki riskler ve görevin maliyeti azaldı. 24 
NASA, güneş panellerinde biriken aşırı tozun aracın yeniden şarj olmasını engellediğinden, Temmuz 2022'de sismik olayları tespit etmek için InSight'ı düşük güç moduna almayı ve Aralık 2022'de sona eren operasyonel dönem boyunca iniş aracını izlemeye devam etmeyi planladıklarını belirtti. 25  26  20 Aralık 2022'de, InSight iniş aracının 15 Aralık 2022 tarihinde Dünya ile iletişimini kaybettiği duyuruldu. 21 Aralık 2022'de görevin sona erdiği açıklandı. 6  7 
InSight, Kaliforniya'ya taşınmak üzere Aralık 2015'te Boeing C-17 Globemaster III'e yüklenirken
InSight'ın iniş yapması planlanan yer
