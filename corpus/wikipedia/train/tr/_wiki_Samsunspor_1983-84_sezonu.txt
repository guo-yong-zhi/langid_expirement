Samsunspor 1983-84 sezonu, kırmızı beyazlı ekibin profesyonel liglerdeki on dokuzuncu, 2. Futbol Ligi'ndeki dokuzuncu sezonu, kuruluşunun on dokuzuncu yılıdır. Resmî kuruluşunun on dokuzuncu yılında 2. Futbol Ligi ve Federasyon Kupası'nda mücadele eden kulüp kupada 2. turda elenmiş, ligi ise C Grubu 3.sü olarak tamamlamıştır. Takım, sezona Nuri Asan yönetiminde başlamış, 14. haftada Fethi Demircan takımın başına geçmiştir. Sezonun en çok gol atan oyuncusu 12 golle Tanju Çolak olmuştur.
