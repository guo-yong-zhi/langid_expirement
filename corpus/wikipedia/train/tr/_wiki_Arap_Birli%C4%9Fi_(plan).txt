Arap Birliği, Arap devletlerinin siyasi birliği için önerilen bir kavramdır. Bu terim ilk olarak, Britanya İmparatorluğu'nun, savaşta olduğu Osmanlı İmparatorluğu'na karşı isyan karşılığında Araplara birleşik bağımsız bir devlet sözü vermesiyle kullanıldı. Fakat plan Sykes-Picot Anlaşmasının ardından hiçbir zaman meyve vermedi. Buna rağmen, Arap dünyasındaki birçok kişi bir pan-Arap devleti kurulması çağrısında bulundu. Mısır Cumhurbaşkanı Cemal Abdünnasır, Mısır'ı diğer Arap ülkeleriyle  birleştirmek için birkaç başarısız girişimde bulundu. Hafız Esed, Ahmed Hasan el-Bekir, I. Faysal, Muammer Kaddafi, Saddam Hüseyin, Cafer Numeyri ve Enver Sedat gibi diğer Arap liderleri tarafından da benzer girişimlerde bulunuldu.
2004'te Kahire'deki Arap Birliği zirvesinde, Yemen Cumhurbaşkanı Ali Abdullah Salih, Arap Birliğinin yerine dünya meselelerini ele alabilecek daha güçlü bir siyasi ve coğrafi yapıya sahip bir Arap Birliği kurulmasını önerdi. Ancak teklif Birlik gündemine ulaşamadı.
