 Hussitler koalisyonu
 Haçlılar
Vítkov Tepesi Muharebesi, Hussit savaşları kapsamında değerlendirilmekte olup, Kutsal Roma İmparatoru Sigismund'un güçlerini Jan Žižka komutasındaki Hussit güçleriyle karşı karşıya getiren bir muharebedir. Prag kırsalında bulunan Vítkov Tepesi'nde meydana gelen savaş, Sigismund'un babası IV. Karl tarafından kurulan bir üzüm bağının içinde cereyan etmiş ve kesin bir Hussit zaferiyle sona ermiştir.
1 Mart 1420'de Papa V. Martinus, İmparator Sigismund komutasında olmak üzere tüm Doğu prenslerini Jan Hus, John Wycliffe ve bunlarla birlikte kafir olarak ilan edilen diğer Hussit takipçilerine karşı bir Haçlı Seferi düzenlemelerini emrettiği bir papalık bildirisi yayımladı. 15 Mart 1420'de Wrocław kentinde İmparator Sigismund, bir Hussit olan ve 1418'deki Wrocław Ayaklanması'nın lideri olan Jan Krása'nın idam edilmesini emretti. Ardından 7 Mart'ta papalık elçisi Ferdinand de Palacios konuya ilişkin emirnameyi aynı kentte yayımladı. Bu durum karşısında Hussitlerin Utraquist fraksiyonu imparator ile bir anlaşmaya varamayacaklarını anlayarak Taborit Hussitleriyle ittifak kurdular ve imparatora karşı kendilerini savunmaya karar verdiler.
Papa tarafından görevlendirilen Haçlı ordusu Świdnica'da toplandı. 4 Nisan'da Taborit güçleri Mladá Vožice'deki Katolik güçlerini ortadan kaldırdı. 7 Nisan'da ise Hus'lu Nicholas komutasındaki Taboritler Sedlice kentini ele geçirdi. Ardından Taborit Hussitleri Písek, Rábi Kalesi, Strakonice ve Prachatice'yi ele geçirdiler. Nisan ayı sonlarında Haçlı ordusu Bohemya sınırını geçerek mayıs ayı başlarında Hradec Králové'yi ele geçirdiler. 7 Mayıs'ta ise komutan Čeněk, Hradcany'yi kuşattı.
Peter of Sternberg komutası altında 400 piyade ve şövalye oluşan Haçlı kuvvetleri, Benešov'u Taboritlere karşı savundu. Bu muharebeden sonra Haçlı kuvvetleri yok edildi ve kasaba yakıldı. Janek z Chtěnic ve Pippo Spano  komutasındaki Haçlı kuvvetleri Kutná Hora yakınlarında Taboritlerin kuvvetlerine başarılı olmayan saldırılarda bulundu.
22 Mayıs'ta Taborite güçleri Prag'ı zaptettikten sonra, Taboritlerin öncüsü Jan Žižka, Hradcany ve Vyšehrad'a gönderilen malzemeleri güvence altına almak zorunda olan Haçlıların ikmal yollarını yok etti. Bu sırada Haçlı ordusu Slaný, Louny ve Mělník'i ele geçirdi.
Haçlıların Prag Kuşatması 12 Haziran'da başladı. Bazı tarihçilerin görüşüne göre Haçlı kuvvetleri 100.000 ila 200.000 kadar askerden oluşuyordu. Ancak modern bir tarihçi olan Victor Verney bu sayının muhtemelen sadece 80.000 civarında olduğunu belirtmektedir. 2  Prag surlarının en önemli noktalarından biri olan Vítkov Tepesindeki tahkimatlar, Haçlıların ikmal hatlarını emniyete alarak ahşap malzemelerle yapılarak taş ve kil duvar ve hendeklerle sağlamlaştırılmıştı. Tepenin güney kısmında ayakta duran kule tepenin kuzey kısmındaki sarp bir uçurumla emniyete alınmıştı. Tahkimatların 26 erkek ve üç kadın tarafından savunulduğu söylenmekle birlikte, J. Durdik'e göre bu sayı muhtemelen yaklaşık 60 askerden oluşmaktaydı. 13 Temmuz'da haçlı süvarileri Vltava Nehri'ni geçerek saldırılarına başladı. Ertesi gün, Hussit yardım birlikleri, muharebenin yapıldığı tepenin güney tarafındaki üzüm bağlarından şövalyelere sürpriz bir saldırı düzenledi. 3  Saldırı, haçlıları dik kuzey uçurumundan aşağı inmeye zorladı. Haçlılar arasında panik oluşması, bozguna uğramalarına neden oldu. Geri çekilme sırasında birçok şövalye Vltava'da boğuldu. Žižka'nın kuvvetlerinin çoğu, palangalar ve silahlarla donanmış askerlerden oluşmaktaydı.
Savaş, Hussitler için apaçık bir zafer olarak kabul edilmektedir. Haçlılar savaşta 400-500 kadar şövalye kaybetmiştir. Muharebenin şerefine, Vítkov Tepesi, Jan Žižka'dan sonra Žižkov olarak yeniden adlandırılmıştır. Hussitlerin Vítkov'da kazandığı zaferin bir sonucu olarak, Haçlılar kuşatmayla şehri aç bırakarak teslim alma umudunu yitirirerek dağıldılar. Savaş anısına inşa edilen Ulusal Anıt hala bu tepede bulunmaktadır. 2003 yılında yerel yetkililer muharebenin meydana geldiği üzüm bağını yeniden oluşturmaya çalışmıştır.
İmparator Sigismund ve ona bağlı birlikler savaş sonrasında bir süre Vyšehrad ve Hradcany kalelerini elinde tutmuşsa da kısa süre sonra teslim oldular. Bu sonuçla İmparator Prag'dan çekilmek zorunda kaldı. Haçlılar da daha sonra Kutná Hora'ya çekilerek yerel savaşa başladılar.
