Arda Kanpolat , tiyatro ve sinema oyuncusudur.
Bilkent Üniversitesi Sahne Sanatları Bölümü’nden mezun olduktan sonra, Shakespeare üzerine master yapmak için, 2002 yılında Londra Akademisi, Müzik ve Dramatik Sanatlar Bölümünde öğrenim görmek üzere kaydoldu. Henüz 24 yaşındayken Devlet Tiyatroları kadrosuna giren Arda Kanpolat, Devlet Tiyatrosu tarafından Hamlet rolünü oynamak üzere aldığı davetle Türkiye'ye dönerek oyunda rol aldı. 2004 Mayıs ayında, aldığı bir teklif üzerine Yönetmenliğini Ali Özgentürk'ün yaptığı, başrollerini Oktay Kaynarca ve Hülya Avşar'ın paylaştığı Kalbin Zamanı adlı bir filmin Pera Palas otelindeki çekimleri sırasında, asansör boşluğunda ölü olarak bulundu. Ölümü için ailesinin "Bir kazaydı" 1  açıklamasının yanında, intihar ettiği gibi farklı iddialar da oldu 2 . Ailesi tarafından anısını yaşatmak üzere "Arda Kanpolat Oyunculuk Ödülü" verilmektedir.
