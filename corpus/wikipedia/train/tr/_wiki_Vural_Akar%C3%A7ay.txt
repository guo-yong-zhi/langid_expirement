Prof. Dr. Vural Akarçay  Türk akademisyen ve bürokrat.
İstanbul Yüksek İktisat ve Ticaret Okulu'ndan 1959 yılında mezun olmuş ve 1972 yılında aynı okulda doktorasını tamamlamıştır.
İstanbul Yüksek İktisat ve Ticaret Okulu'nda 1965 yılında kariyerine araştırma görevlisi olarak başlamış, 1977 yılında doçent olmuştur. Okul 1982 yılında Marmara Üniversitesi İktisadi ve İdari Bilimler Fakültesi'ne dönüşmüştür ve 2005 yılında emekli oluncaya dek burada görev yapmıştır. 1982-1988 yıllarında İİBF Dekan Yardımcılığı ve 1983-1988 yıllarında Fakülte Kurulu ve Fakülte Yönetim Kurulu Üyeliği, 1998-2003 yıllarında Marmara Üniversitesi Yönetim Kurulu ile Senato Üyeliği ve Beden Eğitimi ve Spor Yüksekokulu Müdürlüğü görevlerinde bulunmuştur. 2006 yılından itibaren İstanbul Ticaret Üniversitesi'nde öğretim üyeliği yapmaya başlamış, Ticari Bilimler Fakültesi'nde Fakülte Kurulu ve Yönetim Kurulu Üyeliği yapmıştır. 1 
1965-1982 yıllarında İktisadi ve İdari Bilimler Fakültesi Spor Birliği Yönetim Kurulu Üyeliği ve Başkanlığı ve 1982-2000 yılları arasında Marmara Üniversitesi Spor Birliği Başkanlığı yapmıştır.
1989-1993 yılları arasında İstanbul Olimpiyat Oyunları Hazırlık, Düzenleme ve Yönetim Kurulu Üyeliği, 1992 Barcelona Olimpiyat Oyunları'nda yöneticilik yapmıştır. 1993'te Akdeniz Oyunları Kafilesi yöneticisi olmuştur. 2013 yılından itibaren Türkiye Milli Olimpiyat Komitesi Yüksek Danışma ve Disiplin Kurulu Başkan Yardımcısı olarak görev üstlenmiştir.
1990-1992 yıllarında İETT Genel Müdürü olmuş 2 , İstanbul Büyükşehir Belediyesi Başkanı Nurettin Sözen'in 1992-1993 yıllarında danışmanı olarak görev yapmış, 1989-1993 yılları arasında İstanbul Büyükşehir Spor Kulübü Kurucu Üyesi ve Başkanı olmuştur.
