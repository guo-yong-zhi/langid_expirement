Bahattin Çamurali ; Türk kemençe sanatçısı.
27 Nisan 1931 1  yılında Trabzon'un Sürmene ilçesinin Dirlik köyünde dünyaya gelen Çamurali, Karadeniz kemençesi üstadı ve sanatçısıdır. 2  3  6 yaşından beri çevresindeki sanatçılardan heves almış ve 1943'te müziğe başlamıştır. 11 yaşında kemençe çalmaya başlayan Çamurali, 1956 yılında TRT'ye girmiştir. Farklı çalış stiliyle birçok kemençeciye örnek olmuştur. Tonya, Akçaabat, Görele'nin kesik kısa melodik hızlı ritmik riflerinden ziyade ezgisel yönü ağır basan Sürmene'ye özgü kalın bir tarzla kemençe çalmakta idi. Kemençe sanatçısı olarak birçok radyo ve TV programında yer aldı. Çamurali, 27 Nisan 1991 tarihinde İstanbul'da ölmüştür. 4  Cenazesi İstanbul Karacaahmet Mezarlığı'na defnedilmiştir. 5  Derlediği ve bestelediği türküler ve kemençe tekniği açısından tüm zamanların en iyi kemençecilerinden kabul edilmektedir. 6 
Bahattin Çamurali, ayrıca Karadeniz müziği dışında, halk müziği ve sanat müziği melodilerini de kemençeye uyarlamış ve icra etmiştir. Daha önce pek kullanılmayan veya bilinmeyen, çıkarılması zor sesleri yakalamıştır.
Türk halk müziği repertuvarına kazandırdığı birçok Karadeniz türküsü vardır.
