Aragvaja  – upė Brazilijoje; kairysis, didžiausias Tokantinso intakas. Prasideda Mato Groso plynaukštėje, Kajapo kalnuose , 1  Emaso nacionalinio parko prieigose. Teka į šiaurę Brazilijos plokščiakalniu. Sudaro Mato Groso ir Gojaso valstijų ribą, toliau – Mayo Groso–Tokantinso ir Paros–Tokantinso valstijų ribas. Vidurupyje skaidosi į dvi dideles atšakas  ir suformuoja viena didžiausių pasaulyje upinių salų – Bananalą . Žemupyje slenkstėta. Įteka į Tokantinsą netoli San Žoan do Aragvajos miesto. 2 
Didžiausi intakai – Garsasas, Kristalinas, Mortesas , Kajapo, Klaras, Krišas Asu, Formozas . 1 
Laivuojamas vidurupis . Vandens lygis labai svyruoja. 3  XX a. pab. ant upės įrengta keletas hidroelektrinių. Baseine gausu urano, vario, kobalto, cinko, deimantų telkinių. 4  Prie upės sudarytas Aragvajos nacionalinis parkas, Kantauno valstijos parkas, Aragvajos indėnų teritorija. Pagrindiniai miestai prie upės: Bara do Garsasas, Aragasasas, Aragvajana, Aruananas, Šambioa.
Aragvajos pavadinimas indėnų tupių kalba reiškia „arų upė“. Indėnai karažai upę vadina Berohokỹ. 5 
