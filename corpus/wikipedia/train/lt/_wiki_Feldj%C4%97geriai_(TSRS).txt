Feldjėgeriai – feldjėgerių tarnybos pareigūnai Tarybų Sąjungoje, vykdę valstybinių, karinių, diplomatinių kurjerių funkcijas.
1918 m. gegužės 2 d. buvo panaikintas Rusijos feldjėgerių korpusas, o jo pagrindu prie Visos Rusijos vyriausiojo štabo Vadų kadrų valdybos buvo įkurta Išorinių ryšių tarnyba . Pilietinio karo metais DVRA sudėtyje prie armijų ir frontų štabų buvo feldjėgerių pareigybės.
1917 m. lapkritį – 1920 m. gruodį Petrograde, o vėliau ir Maskvoje veikė Karinė dviratininkų komanda  prie Liaudies komisarų tarybos Reikalų valdybos, kuri pristatydavo korespondenciją į valstybines, tarybines, partines ir profsąjungų institucijas. Ši organizacija nepriklausė feldjėgeriams.
1920 m. lapkričio 23 d. Išorinių ryšių tarnyba buvo performuota į DVRA Feldjėgerių korpusą .
1921 m. rugpjūčio 6 d. buvo suformuota Feldjėgerių dalis  prie VČK Reikalų valdybos, o 1922 m. performuota į Feldjėgerių korpusą. Korpusui buvo pavesta pristatyti tarpmiestinę LKT, VKP CK, Visasąjunginės centrinės profsąjungų tarybos, vidaus reikalų, susisiekimo kelių, užsienio reikalų ir gynybos liaudies komisariatų, Valstybinio banko korespondenciją.
1924 m. rugsėjį visos jai analogiškos tarnybos buvo išformuotos, o jų pajėgumai įjungti į VPV – VVPV – VRLK Feldjėgerių korpusą .
1939 m. birželio 17 d. TSRS LKT nutarimu feldjėgerių tarnyba buvo padalinta:
TSRS VRLK feldjėgerių ryšys buvo svarbus Didžiojo Tėvynės karo metais, kai turėjo operatyviai gabenti slaptą dokumentaciją iš Vyriausiosios vadovybės būstinės, Generalinio štabo ir Valstybinio gynybos komiteto į frontų štabus ir atgal. Tam buvo suformuota speciali Skraidomoji grupė .
1947 m. feldjėgerių tarnyba perkelta į naujai suformuotą TSRS Vidaus reikalų ministeriją. TSRS vyriausybės nutarimu jai buvo pavesta papildomai aptarnauti TSRS Ministrų tarybą, gabenti gynybinių ministerijų ir valstybinių komitetų korespondenciją į valstybinės svarbos objektus, o nuo 1958 m. – ir gabenti techninę dokumentaciją bei gaminius, skirtus socialistinėms šalims.
Pokario metais 34 m.  šiai tarnybai vadovavo B. Krasnopevcevas, pradžioje pulkininkas, o vėliau – vidaus tarnybos generolas leitenantas.
1960 m. balandį buvo panaikinta sąjunginė Vidaus reikalų ministerija, todėl feldjėgerių ryšys buvo perduotas TSRS Ryšių ministerijai, tačiau personalas priskirtas sąjunginių respublikų vidaus reikalų ministerijoms. Pradžioje TSRS Ryšių ministerijos vadovybė ketino feldjėgerinį ryšį sujungti su specialiuoju ryšiu, tačiau 1961 m. gegužės 23 d. TSRS Ministrų taryba nutarė feldjėgerinę tarnybą performuoti kaip ministerijos skyrių, kuris 1968 m. tapo Feldjėgerių tarnybos valdyba prie TSRS Ryšių ministerijos , kuriai pavaldūs buvo sąjunginių respublikų, kraštų ir sričių feldjėgerių ryšio padaliniai. Ši valdyba aptarnavo centrinius partinius organus, vyriausybines įstaigas, gynybinės paskirties režiminius objektus, Gynybos ministeriją ir valstybės komitetus prie TSRS Ministrų tarybos.
8-tojo dešimtmečio pabaigoje feldjėgerių maršrutai driekėsi į 32 Europos, Azijos, Afrikos ir Lotynų Amerikos šalis. Pvz., feldjėgerių tarnyba aptarnavo 1980 m. Maskvos olimpiados organizavimo ir vedimo kurjerinį ryšį. Jie net gabeno į laboratorijas dopingų testų mėginius.
1991 m. lapkričio 25 d. iš Feldjėgerių tarnybos padalinių buvo sukurta Rusijos Federacijos Valstybinė feldjėgerių tarnyba.
