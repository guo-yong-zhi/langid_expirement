Interaktyvi reklama – internetinės reklamos forma, kurioje naudojami reklaminės interneto svetainės, aplikacijos socialiniams tinklams, mobiliems telefonams bei planšetėms, reklaminiai skydeliai, naujienlaiškiai, Facebook komunikacijos sprendimai, Google AdWords sistema, analitika ir kitos panašaus tipo paslaugos. Į šią kategoriją taip pat įeina ir integruotos komunikacijos kampanijos už interneto ribų . Esminis požymis – grįžtamasis ryšys  tarp reklamos priemonės ir teikiamos informacijos bei reklamos vartotojo.
Laikoma, kad internetinė reklama pradėta 1994 metais, kada pirmasis komercinis internetinis žurnalas „HotWired“ pardavė pirmuosius savo reklaminius skydelius. Vėliau interaktyvi reklama plito vis sparčiau, siūlomas itin platus paslaugų spektras pamažu vis labiau įsitvirtino reklamos rinkoje. Tokių sistemų kaip Facebook, Twitter, Instagram ir Youtube sukūrimas dar labiau paspartino interaktyvios reklamos rinkos augimą. Šiandien interaktyvi reklama potencialiai yra pagrindinis bet kokio prekinio ženklo komunikacijos ir strategijos dėmuo.
Šiandien pačios sėkmingiausios interaktyvios reklamos agentūros yra tos, kurios sugeba užtikrinti specializuotą internetinės reklamos ir marketingo paslaugų spektrą. Kaip pasaulinės interaktyvios reklamos kompanijos pavyzdžiai labiausiai pasitarnautų: „Brink“, „Extractable“, „Mass Digital“, „Huge“, „Red Interactive Agency“, „Fantasy Interactive“ , „Stink Digital“, „Brooklyn Digital Foundry“ ir kt.
