Liuksemburgo Šveicarija arba Miulertalis  − geografinė sritis rytinėje Liuksemburgo dalyje.
Šis pavadinimas sričiai buvo duotas dėl geografinio panašumo su Šveicarija. Regiono gamta labai panaši į Šveicarijos − čia dominuoja uolų reljefas, tankūs miškai ir daugybė mažų upokšnių. Aukščiausias taškas − 414 metrų virš jūros lygio. 
Liuksemburgo Šveicarija yra pati mažiausia Liuksemburgo sritis, kuri užima tik 7 % šalies teritorijos. Čia yra tik vienas didesnis miestas − Echternachas, kuris yra seniausias Liuksemburgo miestas.
