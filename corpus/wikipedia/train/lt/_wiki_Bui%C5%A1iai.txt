Buišiai – kaimas Šilalės rajono savivaldybėje, 10 km į pietvakarius nuo Kvėdarnos, prie Šilutės ir Šilalės rajonų ribos. Šalia  193  Kvėdarna–Švėkšna–Saugos  plento stovi koplytstulpis ir atminimo akmuo 1940–1990 metais nukentėjusiems Buišių, Šakėnų, Stirbiškės, Bumbuliškių kaimų žmonėms. Šis paminklinis ansamblis pastatytas 1993 metais. taip pat kaime, Nognių sodyboje, stovi kryžius paskutiniams Šilalės krašto partizanams – Petrui Oželiui-Jaunučiui ir Feliksui Urbonui-Algirdui.
