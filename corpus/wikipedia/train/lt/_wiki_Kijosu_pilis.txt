Kijosu pilis  – pilis, kuri Sengoku laikotarpio antroje pusėje buvo Odos Nobunagos būstinė. Ji stovi Kijosu mieste, Aičio prefektūroje, Japonijoje. 1989 m. ji iš dalies buvo restauruota 1  2  švenčiant modernaus Kijosu miesto šimtmetį.
Kijosu pilis pastatyta tarp 1394 ir 1427 m. 3  bei priklausė Šibai Jošišigei iš Šibos klano, Ovario žemės šugo . Baigus statyti pilį Oda Tošisada buvo paskirtas šugodai . Iš pradžių jos paskirtis buvo ginti Orizu pilį, Ovario valdytojo būstinę, kol 1476 m. per mūšį ši buvo sugriauta. Po to valdytojas persikėlė į Kijosu ir miestas suklestėjo.
Veikdamas iš Nagojos pilies, 1555 m. Nobunaga užėmė Kijosu. Po jo mirties jo antrasis sūnus Oda Nobukacu, tapo pilies šeimininku ir 1586 m. ją perstatė 2 .
1610 m. Ovario sostinę Tokugava Iejasu perkėlė į Nagoją. 60 tūkst. gyventojų pilies miestas praktiškai išnyko per vadinamąjį „Kijosu persikėlimą“. Kai kurios Nagojos pilies dalys pastatytos naudojant medžiagas iš Kijosu pilies. Todėl Nagojos pilies Ofukemaru tvirtovės vienas šiaurės vakarų bokštelis vadinamas „Kijosu bokšteliu“ 2 .
Kijosu pilis buvo naudojama iki Edo laikotarpio XVIII a. Tokugava Jošinobu, Iejasu palikuonis, buvo paskutinis pilies šeimininkas.
Originalus kinšači  dabar yra Sofuku-dži šventykloje Gifu mieste Gifu prefektūroje.
Koordinatės: 35°13′01″š. pl. 136°50′38″r. ilg.  /  35.217°š. pl. 136.844°r. ilg.  / 35.217; 136.844
