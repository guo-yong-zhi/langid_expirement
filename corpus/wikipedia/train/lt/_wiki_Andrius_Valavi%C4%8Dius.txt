Andrius Valavičius  – Lietuvos Didžiosios Kunigaikštystės politinis veikėjas.
Tėvas Gardino seniūnas Jonas Valavičius, broliai Vilniaus vyskupas Eustachijus Valavičius, Žemaitijos seniūnas Jeronimas Valavičius ir Gardino seniūnas Paulius Valavičius. Studijavo Vilniaus universitete.
1592-1610 m. Lietuvos Didžiosios Kunigaikštystės vėliavininkas, 1610–1614 m. Žemaičių žemės teismo teisėjas. 1  1601 m. pirmasis Telšių seniūnas. Valdė Tryškius, Platelius, Eigirdžius, 1609 m. įsigijo Tytuvėnus. Tryškiuose 1614 m. gegužės 1 d. parašė Tytuvėnų bernardinų vienuolyno statybos instrukciją. Joje sakoma, kad bažnyčiai ir vienuolynui statyti skiria 10000 auksinų ir dalį jau paruoštų statybinių medžiagų. 1620 m. 1000 auksinų įrengti altoriui ir bažnyčios interjero darbams skyrė Kotryna Valavičienė. Ji 60 kapų lietuviškų grašių skyrė A. Valavičiaus epitafijos marmurinei lentai, o testamentu Tytuvėnų bažnyčiai 1630 metais užrašė dar 300 auksinų. 2 
