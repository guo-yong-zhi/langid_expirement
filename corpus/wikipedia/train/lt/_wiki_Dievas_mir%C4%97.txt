Dievas mirė  – plačiai paplitusi vokiečių filosofo Frydricho Nyčės citata. Pirmą kartą šis teiginys pasirodė jo knygoje „Linksmasis mokslas“. Jis taip pat randamas klasikiniame Nyčės kūrinyje „Štai taip kalbėjo Zaratustra“, pastaroji knyga labiausiai nusipelnė populiarindama šį aforizmą.
„Dievo mirtis“ dažniausiai suprantama ne kaip fizinė jo mirtis, bet kaip teologijos įtakos moralei susilpnėjimas, arba išnykimas. Tokiu būdu žmonija, esą, praranda moralės pagrindą ir tampa nihilistine, niekas nebetiki objektyvia morale. Nyčė teigė, kad dėl to reikia iš naujo įvertinti visas vertybes. Ši transformacija turėtų išsipildyti antžmogyje. Kaip pagrindinį įrankį šiam virsmui, jis matė jėgą valiai . Taip pat ši frazė naudojama krikščioniškojo ateizmo teologijoje.
