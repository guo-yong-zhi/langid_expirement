Alfredas Gytis Tiškus  – Lietuvos inžinierius architektas, dailininkas.
1941–1944 m. mokėsi Raseinių Maironio pradžios mokykloje, 1946–1949 m. Raseinių gimnazijoje, 1949–1953 m. Klaipėdos 1-ojoje vidurinėje mokykloje. 1953–1959 m. studijavo Kauno politechnikos instituto Statybos fakultete. I-ą semestrą studijavo žemės ūkio statybą, vėliau architektūrą, pripažinta inžinieriaus-architekto kvalifikacija.
1959–1961 m. Kretingos rajono architektas, vyr. architektas. 1961–1988 m. Miestų statybos projektavimo instituto Klaipėdos skyriaus architektas, 1962–1965 m. skyriaus viršininkas, projektų vyr. architektas. 1  1966–1967 m. dirbo Taškente . Nuo 1988 m. Vilniaus dailės akademijos Klaipėdos vizualinio dizaino katedros dėstytojas, nuo 1991 m. docentas. 1993–1999 m. AB „Klaipėdos miestprojektas“ architektas. Nuo 1994 m. Klaipėdos miesto savivaldybės projektų ekspertizės tarnybos ekspertas. 1995–1996 m. Lietuvos urbanistikos ekspertų tarybos narys.
Nuo 1962 m. Lietuvos architektų sąjungos narys. Nuo 1994 m. Tėvynės sąjungos narys.
Surengė šešias personalines grafikos ir pastelės parodas.
Palaidotas Joniškės kapinėse.
