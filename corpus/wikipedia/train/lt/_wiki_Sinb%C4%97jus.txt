Sinbėjus  arba Naujasis Taipėjus 1  – didžiausias Taivano miestas, turintis išskirtojo statusą. Gyventojų 3,9 mln. . Išsidėstęs šiaurinėje salos dalyje ir supa šalies sostinę Taipėjų. Pagal plotą tai yra antras didžiausias išskirtojo statusą turintis miestas šalyje, pirmas – Gaosiongas.
Bančiao rajone įsikūrusi miesto savivaldybė, rajonas taip pat yra ir didžiausias komercinis centras.
2010 m. gruodžio 25 d. buvusi Taipėjaus apskritis pertvarkyta į naujai sukurtą Sinbėjaus miestą. 2  3  Dėl to miesto statuso neteko Bančiao, Ludžou, Sančongas, Šulinas, Tučengas, Sidži, Sindianas, Sindžuangas, Jonghė ir Džonghė, jie tapo naujaisiais miesto rajonais.
Miestas išsidėstęs šalies šiaurėje ir aprėpia nemažą dalį salos šiaurinės pakrantės  bei supa Taipėjaus baseiną, kuriame įsikūrusi šalies sostinė Taipėjus. Šiaurės rytuose ribojasi su Dzilongu, pietryčiuose su Jilano apskritimi ir pietvakariuose su Taojuanu. Miesto šiaurėje driekiasi Jangmingšano kalnų grandinė, palei pietrytinį pakraštį – Suešano kalnagūbris. Aukščiausia viršukalnė mieste yra Džudzi kalnas , stūksantis Sandži rajone. Miesto teritorija teka Tamsujus , taip pat Dahanas. Šių upių parkai formuoja natūralų miesto išplanavimą.
Kadangi Sinbėjus susikūrė iš buvusios Taipėjaus apskrities, jame nėra tikrojo miesto centro. Tankiausiai apgyvendinti rajonai, kurie ribojasi su Taipėjumi, tuo tarpu kiti rajonai daugiau pasižymi kaimišku kraštovaizdžiu.
Sinbėjus yra padalintas į 29 rajonus , kurie savo ruožtu skirstomi į 1017 kaimų , o šie dar padalinti į 21 683 apylinkes . 
Rajonai:
Provincijos: Fudzianas | Taivanas
Išskirtieji miestai: Gaosiongas | Sinbėjus | Taidžongas | Tainanas | Taipėjus | Taojuanas
Taivano provincijos miestai: Dziaji | Dzilongas | Sindžu
Fudziano provincijos apskritys: Dzinmenas | Liandziangas
Taivano provincijos apskritys: Dziaji | Džanghua | Hualianas | Jilanas | Junlinas | Miaoli | Nantou | Penghu | Pingdongas | Sindžu | Taidongas
