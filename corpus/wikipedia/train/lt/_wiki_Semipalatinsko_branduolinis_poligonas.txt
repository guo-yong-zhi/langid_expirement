Semipalatinsko branduolinis poligonas (rus. Семипалатинский ядерный полигон – buvęs TSRS branduolinių ginklų bandymo poligonas dabartiniame Kazachstane.
Semipalatinsko branduolinių bandymų poligonas yra į pietvakarius nuo Semipalatinsko, Kazachijos stepėje 100–300 m virš jūros lygio su kalnų grandinėmis iki 1200 m aukščio. Dėl kontinentinio klimato vasaros ir žiemos temperatūros labai svyruoja , vidutiniai metiniai krituliai sudaro nuo 200 iki 300 mm.
JAV dar prieš branduolinį Hirosimos ir Nagasakio bombardavimą jau 1945 m. atliko branduolinio ginklo bandymus Alamogardo poligone Naujosios Meksikos valstijoje. Sovietų Sąjunga analogiškus bandymus pradėjo po ketverių metų . Pagrindiniu bandymų poligonu tapo teritorija netoli Semipalatinsko. Tarp 1949 ir 1989 m. čia daugiausia kariniais tikslais atlikta 500 branduolinio ginklo bandymų.
Pasirinkta bandymų teritorija Kazachijos stepėje apie 800 km į šiaurę nuo Almatos buvo sunkiai prieinama ir laikyta paslaptyje.
Iki 1962 m. šioje 18 000 km² teritorijoje vykdyti sprogdinimai atmosferoje, daugiausia šiaurinėje poligono dalyje. Nuo 1963 m. bandymai vykdyti gręžiniuose ir tuneliuose Balaplano vietovėje Degelio kalnuose.
1991 m. Semipalatinsko branduolinis poligonas buvo uždarytas.
Gręžimo įranga
