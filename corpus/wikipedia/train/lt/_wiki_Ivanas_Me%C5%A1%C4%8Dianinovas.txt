Ivanas Meščianinovas  – rusų kalbininkas, archeologas.
1907 m. baigė Sankt Peterburgo universitetą, 1910 m. – Archeologijos institutą. 1932 m. TSRS mokslų akademijos narys.
1933-1937 m. TSRS mokslų akademijos Antropologijos, archeologijos ir etnografijos instituto direktorius, 1934-1950 m. TSRS mokslų akademijos literatūros ir kalbos skyriaus akademikas sekretorius, 1935-1950 m. dar ir TSRS mokslų akademijos Kalbos ir mąstymo instituto direktorius.
XX a. trečiame – ketvirto dešimtmečio pradžioje vadovavo archeologiniams kasinėjimams Juodosios jūros šiaurinėje pakrantėje ir Užkaukazėje. Suorganizavo TSRS Šiaurės ir Kaukazo rašto neturinčių tautų kalbų tyrimus. Daugiausia tyrė Kaukazo ir Mažosios Azijos mirusias kalbas, jų raidos etapus. Jo lingvistinėms pažiūroms iki 1950 m. didelę įtaką darė Nikolajus Maras. 1 
