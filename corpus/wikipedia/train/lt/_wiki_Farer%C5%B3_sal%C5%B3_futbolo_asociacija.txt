Farerų salų futbolo asociacija  – Farerų futbolo vykdomoji, institucija organizuojanti Formuladeildin, Farerų futbolo taurę, taip pat Farerų vyrų futbolo rinktinę.
Futbolas Fareruose yra žaidžiamas nuo XIX amžiaus antros pusės. Pirmoji lyga įkurta 1942 m., iki 1978 m. ją organizavo Farerų sporto asociacija. 1979 m. sausio 13 d. buvo įkurta Farerų salų futbolo asociacija. Pirmoji moterų lyga įsteigta 1985 m.
1988 m. liepos 2 d. asociacija buvo priimta į FIFA, o nuo 1990 m. balandžio 18 d. yra UEFA narė. Nuo tada Farerai dalyvauja tarptautinėse varžybose.
