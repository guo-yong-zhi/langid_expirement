Michailas Preobraženskis  – architektas, restauratorius, pedagogas, istorikas, profesorius.
Gimė 1854 m. spalio 16 d. Vabalninke mokytojo šeimoje. 1870-1874 m. mokėsi Maskvos dailės, skulptūros ir architektūros mokykloje. 1875 m. pradėjo mokytis Sankt Peterburgo imperatoriškojoje dailės akademijoje. Mokydamasis akademijoje sukūrė įvairių projektų mauzoliejams, stotims ir bibliotekoms, slaugos namams už kuriuos buvo apdovanotas įvairiais sidabro ir aukso medaliais. 1879 m. baigė akademiją aukso medaliu. 1880-1882 m. gyveno ir kūrė Borovske. 1882 m. gavęs finansavimą iš imperatoriškosios dailės akademijos išvyko semtis žinių į Veneciją, Florenciją, Romą, 1884 m. Paryžių, 1885 m. Miunchene ir Vienoje. 1885 m. gavo užsakymą suprojektuoti Rusijos imperijos ambasados darbuotojams skirtą Florencijos Kristaus gimimo ir Nikolajaus Stebukladario cerkvę. 
1887 m. pakviestas dėstyti į imperatoriškąją dailės akademiją. 1888 m. jam skirtas finansavimas tirti medinės architektūros paminklus Kalugos, Maskvos ir Žemutino Naugardo gubernijose. Nuo 1891 m. priklausė cerkvių statybos komisijai. 1893 m. tapo imperatoriškosios dailės akademijos nariu. Nuo 1893 m. valstybinės archeologijos komisijos narys. Nuo 1894 m. dėstė architektūrą imperatoriškojoje dailės akademijoje. 1907 m. paskirtas Tikruoju valstybės patarėju. Iki I pasaulinio karo suprojektavo cerkves Rusijos imperijos ambasadų darbuotojams Buenos Airėse, Nicoje, Sofijoje, Bukarešte, Nikšičiuje. 1919-1922 m. dirbo TSRS švietimo ministerijos architektūros biure. Vėliau iki mirties dirbo TSRS mokslų akademijos architektūros institute. Mirė 1930 m. rugsėjo 25 d. Leningrade, palaidotas Sankt Peterburgo Novodevičių kapinėse.
Talino Aleksandro Nevskio katedra 
Florencijos Kristaus gimimo ir Nikolajaus Stebukladario cerkvė 
Nicos Šv. Nikolajaus Stebukladario cerkvė 
Sofijos Rusų cerkvė 
Bukarešto Šv. Nikolajaus cerkvė 
Sankt Peterburgo Atsimainymo cerkvė 
Sankt Peterburgo moterų vienuolyno mokykla 
Buenos Airių Švč. Trejybės cerkvė 
Nikšičiaus Šv. Vasilijaus soboras 
Piuchtitsos vienuolynas 
Apreiškimo cerkvė Zaborovskių Slobodkoje 
Zaikonospaskio vienuolynas 
