Koordinatės: 55°59′35″ š. pl. 25°53′58″ r. ilg.  /  55.99306°š. pl. 25.89944°r. ilg.  / 55.99306; 25.89944
Subatas  1  – ežeras šiaurės rytų Lietuvoje, Rokiškio rajone, apie 8 km į šiaurės rytus nuo Obelių, ir Latvijoje, Aukštutinės Dauguvos savivaldybėje. Lietuvoje yra 30,7 ha ežero. Ištįsęs šiaurės–pietų kryptimi 2,47 km, plotis iki 0,3 km. Altitudė 121,1 m. Telkšo rininės kilmės duburyje. Krantai statūs, aukšti. Apyežerėje – dirbami laukai, miškeliai, iš pietų prieina Šarkiškio miškas.
Subatas šiaurėje protaka jungiasi su Latvijoje esančiu Subatės ežeru , rytuose išteka Dzirnavupytės upelis į Kriauną. 2 
Netoli ežero vakarinio kranto eina kelias  122  Daugpilis–Kupiškis–Panevėžys . Šiaurinėje pakrantėje įsikūręs Latvijos miestas Subatė, vakarinėje – Pasubatė ir Trumpiškiai .
