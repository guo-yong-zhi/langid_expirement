Morkinė blakutė  – lygiasparnių  pobūrio blakučių  šeimos vabzdys.
Turi dvi poras plėviškų sparnų, kurie yra ilgesni už kūną. Pilvelis segmentuotas. Kūnas 1,7–2 mm ilgio, šviesiai žalios spalvos. Lervos ir suaugėliai minta morkų ir kitų salierinių augalų lapų ir lapkočių sultimis. Dėl to pažeisti lapai nebeauga, o šakniavaisiai tampa kieti, neskanūs, smulkūs. Morkinė blakutė per metus išveda 1 jauniklių kartą. Suaugėliai žiemoja ant spygliuočių medžių, todėl labiau puola arčiau spygliuočių miškų augančias morkas 1 .
