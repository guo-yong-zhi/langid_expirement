Zelandijos grafystė  – istorinė valstybė dabartiniuose pietvakarių Nyderlanduose, viena iš Septyniolikos Provincijų.
Iki 1299 m. Zelandijos regionas buvo tarpinė zona, dėl kurios kovojo Olandijos grafystė ir Flandrijos grafystė. Galiausiai čia įsitvirtino Olandijos grafai, ir Zelandijos grafystės likimas buvo susietas su Olandija.
1428 m. Zelandijos ir Olandijos sostuose įsigalėjo Burgundų dinastija, ir grafystė buvo įjungta į Burgundijos Nyderlandus. Taip vėliau ji virto viena iš Septyniolikos Provincijų.
Per Nyderlandų revoliuciją Zelandija prisijungė prie Jungtinių Nyderlandų provincijų. Taip ji tapo nepriklausomų Nyderlandų dalimi. Jos valstybingumas galutinai panaikintas.
