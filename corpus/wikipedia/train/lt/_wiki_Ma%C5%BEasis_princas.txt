1943 m. autoriaus pieštas angliškojo leidimo viršelis
Mažasis princas  – Prancūzijos rašytojo Antuano de Sent Egziuperi 1943 m. išleista pasaka. Autorius ją parašė gyvendamas JAV, Niujorke. Prancūzijoje ji buvo išleista jau po autoriaus mirties ir Prancūzijos išvadavimo iš Viši režimo. Knyga iliustruota paties autoriaus piešiniais, savo kūrinį rašytojas skyrė savo draugui Leonui Vertui.
„Mažasis princas“ priskiriamas vaikų literatūros klasikai, tačiau adresatas nėra visiškai aiškus – apsakymas gali būti priskiriamas ir suaugusiųjų skaitybai. Knygoje filosofiškai pasakojama apie žmogaus likimą, gyvenimo prasmę, kritikuojama visuomenė, paviršutiniškas suaugusiųjų gyvenimas. Lietuvių kalba knyga pirmą kartą buvo išleista 1959 m. Valstybinės grožinės literatūros leidyklos, vertė Vytautas Kauneckas. 1  1966 m. Lietuvos kino studijoje buvo sukurtas meninis filmas „Mažasis princas“ pagal A. de Sent Egziuperi apsakymą. 2005 m. „Alma littera“ išleido Prano Bieliausko „Mažojo princo“ vertimą į lietuvių kalbą. 1  Nuo 2006 m. Lietuvos nacionaliniame dramos teatre yra rodomas Sauliaus Mykolaičio spektaklis „Mažasis princas“. 2  2017 m. duomenimis „Mažasis princas“ buvo išverstas į 300 pasaulio kalbų, bendras tiražas viršijo 200 milijonų 3  ir tai yra antra pagal vertimų skaičių knyga po Biblijos. 4  Japonijoje yra Mažojo princo muziejus.
