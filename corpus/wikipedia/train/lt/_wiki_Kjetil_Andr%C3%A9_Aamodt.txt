Olimpinių žaidynių: 4×, 2×, 2×Pasaulio čempionatų: 5×, 4×, 3×
Chjetilis Andrė Omotas  – Norvegijos kalnų slidininkas, daugkartinis olimpinis ir pasaulio čempionas, Pasaulio taurės laimėtojas.
Chjetilis Andrė Omotas gimė 1971 m. rugsėjo 2 d. Osle . Jo treneriu buvo tėvas Finas Omotas. Pavyzdžiu buvo švedų kalnų slidininkas Ingmaras Stenmarkas. Besimokydamas Chjetilis gyveno kartu viename kambaryje su Lase Kjusu ir jie laimėjo visus aukso medalius 1990 m. jaunių pasaulio čempionate. Jis debiutavo 1992 m. Albervilio žiemos olimpinėse žaidynėse laimėdamas auksą supermilžine slalome ir bronzą didžiajame slalome. Ch. A. Omotas tapo vienu iš dominuojančių savo meto kalnų slidininkų ir su 8 medaliais olimpinėse žaidynėse  − labiausiai tituluotu kalnų slidininku olimpiadų istorijoje. Be to, jis iškovojo 12 medalių pasaulio čempionatuose, tarp kurių 5 aukso. 1994 m. jis vienintelį kartą nugalėjo Pasaulio taurės bendrojoje įskaitoje, jis yra laimėjęs visų atskirų rungčių etapus ir surinko 13252 pasaulio taurės taškų per savo karjerą. 1  Jam sekėsi tiek greičio, tiek techniškose rungtyse. 2006 m. Turino olimpiadoje jis laimėjo paskutinį aukso medalį slalome supermilžine ir 2007 m. pasitraukė iš sporto, apsigyveno Monake. 2 
