Plytupis – upelis Romainiuose Kaune. Priklauso Nevėžio baseinui. Neturintis valstybinės reikšmės vandens telkinys. Nevėžio kraštovaizdžio draustinyje įteka kairiajame Nevėžio krante, 2,7 km atstumu nuo pastarojo žiočių. Upelio ištakos – urbanizuotoje Romainių dalyje, vaga daugelyje vietų sureguliuota. Ties Romainių dvaro sodyba upelis užtvenktas, susidaręs tvenkinys.
Plytupis žemupyje yra išgraužęs siaurus slėnius stačiais šlaitais, kurie
gausiai apžėlę lapuočiais medžiais. Upelis į Kauno miesto teritoriją pateko 1997 m. išplėtus miesto ribas.
Upėvardis kildinamas nuo žodžio plyta  1 .
