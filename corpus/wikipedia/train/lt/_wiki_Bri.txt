Bri  – minkštas karvės pieno sūris iš Prancūzijos, pavadintas pagal regioną šalies šiaurėje. Sūris pasižymi minkštu geltonu vidumi, o kraštai padengti pelėsiu. Kraštai valgomi ir būna įvairių skonių, priklausomai nuo paruošimo būdo ir naudojamų prieskonių.
Bri skoniu ir išvaizda sūris panašus į kito Prancūzijos regiono sūrį Kamamberą.
Sūris gaminamas į pieną įdedant šliužo fermentą ir masę šildant iki 37 °C laipsnių temperatūros ir sudedant į specialias formas. 20 cm dydžio formose sūrio masė sudedama keliais plonais sluoksniais ir džiovinama apie 18 valandų. Po to sūris išimamas iš formų, pasūdomas, pridedama sūrio ruošimo kultūros grybų ir laikoma 4–5 savaites specialioje aplinkoje.
Jei sūris laikomas ilgiau, iki kelių mėnesių per metus, jis tampa kietesnis, tamsesnis, stipresnio skonio. Toks sūrio variantas prancūziškai vadinamas Brie Noir . Toks sūris prancūzų mėgstamas valgyti pamirkius juodoje kavoje pusryčiams.
Kai kurie bri sūriai būna rūkyti. 1 
Bri sūris yra puikus proteinų šaltinis , taip pat sūryje gausu vitaminų B12 ir B2. 2 
