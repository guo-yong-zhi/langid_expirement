Koordinatės: 55°34′55″ š. pl. 22°17′50″ r. ilg.  /  55.58194°š. pl. 22.29722°r. ilg.  / 55.58194; 22.29722
Viksvės tvenkinys – tvenkinys Lietuvoje, Šilalės rajone, 5,5 km į pietryčius nuo Laukuvos 1 . Sudarytas užtvenkus Rungio upelį  0,1 km nuo jo žiočių. Tvenkinio ilgis iš šiaurės į pietus – 0,7 km, plotis – iki 0,42 km. Altitudė 148,5 m. Rytinis krantas aukštokas, apaugęs miškeliu. Į šiaurę telkšo žuvininkystės ūkio tvenkiniai. Vakarinėje ir pietinėje pakrantėse plyti dirbami laukai, teka Viksvės upė. Į rytus įsikūrusi Bilionių kaimo pietinė dalis.
Tvenkinys priklauso žuvininkystės ūkiui.
