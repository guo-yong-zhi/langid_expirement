Baganas  – miestas centriniame Mianmare, Mandalajaus provincijoje, Iravadžio pakrantėje, 145 km į pietvakarius nuo Mandalajaus. Tai svarbus religinis, istorinis ir kultūrinis šalies centras. Mieste yra daug senovinių šventyklų, stūpų kompleksų.
Bagano miestas įkurtas II a. karaliaus Tamudarito, bet tradiciniu įkūrėju laikomas karalius Anavrata , kuris Baganą pavertė Pagano karalystės  sostine. Miestas tapo religiniu centru ir XI–XIII a. čia kūrėsi šventyklų kompleksai, vienuolynai. Į Baganą vyko vienuoliai, studentai iš Indijos, Tailando, Kambodžos. XIII a. pab. Mianmarą užėmus mongolams, Bagano svarba sunyko.
1975 m. miestas nukentėjo nuo žemės drebėjimo, buvo sugriauta daug architektūros paminklų. 1 
UNESCO Baganą bandė įtraukti į pasaulio paveldo sąrašą, tačiau Mianmaro karinė chunta tam pasipriešino. 2019 m. įrašytas. 2  Kol kas tai yra vienintelis Mianmaro objektas įtrauktas į šį sąrašą.
Anandos šventykla
Tatbjinju šventykla
Daugybė stūpų
Baganas leidžiantis saulei
