Kisieliai arba Putiatinas  – Mažosios Lietuvos gyvenvietė dab. Kaliningrado srities pietinėje dalyje, Oziorsko rajone, nuo 2008 m. birželio 30 d. Krasnojarskojės kaimo gyvenvietės teritorija. 1  2 
Nadruvos žemės kaimo pavadinimas lietuviškos kilmės asmenvardis. 3  1818–1871 m. Prūsijos karalystės Rytų Prūsijos provincijos, 1871–1918 m. Vokietijos imperijos, 1918–1933 m. Veimaro respublikos, 1933–1945 m. Trečiojo reicho Gumbinės apygardos Gumbinės apskrities  4  Kisielkiemio valsčiaus kaimas. 1928 m. su Dackiemiais ir Kisielkiemiu sudarė Dackiemių valsčių. Priklausė Nemerkiemio parapijai. 5  1946 m. balandžio 7 d. – rugsėjo 6 d. Darkiemio rajono , vėliau Oziorsko rajono kaimas, 1947 m. birželio 25 d. – 2008 m. birželio 30 d. Sadovojės apylinkės kaimas.
1898 m. gegužės 20 d. atidaryta vienklasė liaudies mokykla, joje dirbo mokytojai Gustavas Rozenbergeris  ir Eugenijus Tišleris . 6 
