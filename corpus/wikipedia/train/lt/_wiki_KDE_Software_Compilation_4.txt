KDE Software Compilation 4 – KDE aplinkos versija, išleista 2008 m. sausio 11 d.
KDE Software Compilation 4 pristatė didžiulius vidaus atnaujinimus, tokius kaip Qt bibliotekos atnaujinimą į Qt4, dėl kurio gauta greitesnė ir mažiau atminties naudojanti aplinka. Naujas ekrano pultas, pavadintas KDE Plasma, leidžia naudotis ekrano valdikliais, panašiais į SuperKaramba arba Apple Dashboard. KDE SC 4 turi naują multimedijos API, pavadintą Phonon, integruotą aparatinės įrangos darbo karkasą Solid ir naują išvaizdą Oxygen. Dokumentų peržiūrai naudojama Okular naršyklė, o numatyta bylų naršyklė yra Dolphin. Taip pat Qt4 leidžia KDE programas naudoti kitose operacinėse sistemose.
