Koordinatės: 55°21′46″ š. pl. 23°8′46″ r. ilg.  /  55.36278°š. pl. 23.14611°r. ilg.  / 55.36278; 23.14611
Prabaudos tvenkinys – tvenkinys Lietuvoje, Raseinių rajone, 2 km į pietryčius nuo Raseinių miesto centro 1 . Sudarytas užtvenkus Prabaudos upę  5 km nuo jos žiočių. Tvenkinio ilgis iš šiaurės į pietus – 0,55 km, plotis – iki 0,09 km. Altitudė 90,9 m. Krantai aukštoki, apaugę medžiais. Šiaurvakarinėje pakrantėje stūkso miškelis, jame yra Raseinių piliakalnis. Pasroviui už 0,7 km telkšo Paklanių tvenkinys. Rytinėje pakrantėje įsikūrusi Norgėlų gyvenvietė, į vakarus – Mirklių kolektyvinių sodų gyvenvietė. Šiaurine pakrante eina kelias  196  Ariogala–Raseiniai–Kryžkalnis .
