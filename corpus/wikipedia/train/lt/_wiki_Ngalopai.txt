Ngalopai – antra pagal dydį Butano etninė grupė. Kadangi jie kontroliuoja vyriausybę bei kultūrą, paprastai yra vadinami tiesiog butaniečiais.
Seniau jie dar buvo vadinami bhotijais, turint galvoje, kad jie atėjo iš „Bod“ arba kitaip Tibeto. Tačiau šiuo terminu tai pat vadintos ir kitos giminingos tautos Sikime, Nepale, todėl jo buvo atsisakyta. Jie gyvena centrinėje ir vakarinėje Butano dalyse, dauguma kalba dzongkha kalba, kuri labai gimininga tibetiečių kalbai.
Ngalopai užsima žemdirbyste. Praktikuoja lamaizmą  ir stato dideles šventyklas, vadinamas dzongais. Jiems būdingas aprangos kodas, vadinamas driglam namža. Mitybos tradicijos beveik nesiskiria nuo Tibeto virtuvės.
