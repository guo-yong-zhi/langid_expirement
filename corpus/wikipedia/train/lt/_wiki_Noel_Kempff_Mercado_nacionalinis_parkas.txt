Noel Kempff Mercado nacionalinis parkas – nacionalinis parkas Bolivijoje, šiaurės rytinėje Santa Kruso departamento dalyje. Ribojasi su Brazilijos valstybine siena. Nacionalinis parkas buvo įkurtas 1979 m. birželio 28 d. Pradžioje parkas vadinosi „Parque Nacional Huanchaca“, tačiau vėliau, dėl įvairiapusės pagalbos parkui prof. Noel Kempff Mercado garbei, jis buvo pervadintas į „Parque Nacional Noel Kempff Mercado“. Noel Kempff Mercado nacionalinio parko teritorija šiaurės rytų Bolivijoje užima 15 234 km² vienos iš didžiausią biologinę įvairovę turinčios teritorijos pasaulyje. Bolivija, yra viena iš šalių, kuriuose vyrauja didelė klimato, augmenijos ir gyvūnijos įvairovė. Šioje teritorijoje, esančioje prie Brazilijos valstybinės sienos, egzistuoja gyvūnija, būdinga tik tropiniams miškams. Vidutinė temperatūra yra 25–29 °C. Per metus iškrenta apie 1500 mm kritulių.
Yra apskaičiuota, jog parke galima rasti apie 4.000 induočių augalų rūšių. Jame egzistuoja skirtingos bromelijų, pasiflorų, heliconijų, arácėjų ir palmių medžių rūšys. Taip pat yra svarbių medžių rūšių tokių kaip „Mara“. Teritorija apima penkias svarbias ekosistemas, pradedant Amazonės miškais ir baigiant užtvindytomis savanomis.
Parke gyvena daugiau kaip 130 rūšių žinduolių , 640 rūšių paukščių , ir 70 rūšių roplių, įskaitannt ir juodajį kaimaną.
Parke taip pat gyvena 347 vabzdžių rūšys, tarp kurių yra pačių keisčiausių bei rečiausių visame pasaulyje. Kaip bebūtų gaila, vabzdžiai šiame parke dar nėra ištyrinėti. Parke taip pat gyvena įvairiausių rūšių, įvairiaspalviai drugiai.
Pagrindinis tikslas – apsaugoti laukinės gamtos įvairovės kupiną teritoriją, kuri dar nėra apgyvendinta bei užteršta.
Kiti tikslai:
Parkui kylančios grėsmės:
