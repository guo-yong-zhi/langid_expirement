Lapienis žiūrytis  - žiūrytinių šeimos grybų rūšis.
Vaisiakūniai  vidutinio dydžio. Gniužulai 3-10  cm skersmens, raukšlėti, netaisyklingai plokšteliški, skiautiškai klostėti, padžiūvę susitraukia, smegenų pavidalo, vandeningi, rudi, rausvai rudi, violetinio atspalvio. 
Trama drebučių konsistensijos, šviesiai ruda, be ypatingo skonio ir kvapo. 
Sporos 8-12 x 7-9 μm. 
Būdingi požymiai: drebutinis, rudas netaisyklingas susiraizgiusių skiaučių gniužulas. 
Auga ant papuvusių lapuočių, spygliuočių virtuolių, kelmų, stuobrių, stambesnių šakų. Nebijo šalnų. Neretas. Kai kuriose šalyse valgomas, menkavertis, tinka salotoms paįvairinti.
Lietuvos grybų atlasas, Vincentas Urbonas, Kaunas, LUTUTĖ, 2007, ISBN 978-9955-692-59-1, p. 481
