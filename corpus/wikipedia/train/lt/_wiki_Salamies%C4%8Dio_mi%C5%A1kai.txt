Koordinatės: 55°59′54″ š. pl. 24°53′30″ r. ilg.  /  55.99833°š. pl. 24.89167°r. ilg.  / 55.99833; 24.89167
Salamiesčio miškai – miškai šiaurės Lietuvoje, Kupiškio ir Biržų rajonuose, 4 km į šiaurę nuo Salamiesčio, 3 km į šiaurės rytus nuo Vabalninko. Priklauso Kupiškio  ir Biržų  miškų urėdijoms. Apima 46 km² plotą.
Masyvą sudaro ~10 miškų: Salamiesčio, Šaltosios Azijos, Lamokų, Alizavos, Skrostinių, Zasinyčių, Kuprių, Uogbalės, Puznos, Raudonbalės. Būdingas lygus paviršius. Dirvožemiai velėniniai glėjiški ir velėniniai karbonatiniai sujaurėję priemoliai, kai kur – priesmėliai. Miškais teka Lielupės baseino upės – Apaščia , Tatula . Yra pelkių, iš kurių didžiausia – Vileišbalė.
Medynai:
Jaunuolynai sudaro 25 % medynų, pusamžiai medžiai 43 %, pribręstantys 16 %, brandūs 16 %.
Salamiesčio miškuose gyvena briedžiai, stirnos, šernai, elniai, kiškiai, usūriniai šunys, lapės, voverės, opšrūs, bebrai, ondatros, jerubės, slankos.
Zasinyčių miško 89 kvartale stūkso piliakalnis. 1  Yra Buožių geologinis draustinis. Salamiesčio miškuose įsikūrę kaimai: Buožiai, Medinos II, Bartašiškis, Kupriai, Lamokai, Šilai, Vileišiškiai, Galvokai.
