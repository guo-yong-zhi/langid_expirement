Aldona Lukoševičiūtė  – Lietuvos gydytoja kardiologė, habilituota biomedicinos mokslų daktarė.
1954 m. baigė Kauno medicinos institutą. 1968 m. medicinos mokslų daktarė.
1954–1957 m. Kauno medicinos instituto Hospitalinės terapijos katedros klinikinė ordinatorė. 1956–1958 m. Respublikinės Kauno klinikinės ligoninės Vidaus ligų, 1958–1965 m. – Kardiologijos skyriaus vedėja. 1971–2001 m. Kauno medicinos instituto  dėstytoja, 1975–1994 m. Anesteziologijos ir reanimatologijos katedros vedėja, nuo 1978 m. profesorė. 1991–2001 m. Lietuvos mokslų akademijos narė ekspertė.
Pirmą kartą Lietuvoje  sėkmingai panaudojo gaivinimo metodus . Įdiegė fonokardiografiją, transezofaginę elektrokardiografiją, širdies ritmo sutrikimo gydymą antiaritminiais vaistais ir impulsine elektros srove, transezofaginę širdies defibriliaciją. Patobulino ir sėkmingai naudojo transezofaginę širdies stimuliaciją. Paskelbė daugiau kaip 400 mokslinių straipsnių. 1 
