Irfan – ethereal, neoklasikinės, folklorinės muzikos grupė iš Bulgarijos. Grupės pavadinimas kilo iš persiško žodžio irfan, reiškiančio „žinojimą“.
Savo muzikoje Irfan jungia gilų, mistišką moterišką vokalą su vyriškų vokalų choru bei folklorine, daugiausia rytų kraštų, melodija. Būdingi instrumentai – darbuka, dafas, bendyras, udas, sazas, banduka, santūras, dudukas, altas ir kt.
Grupė įkurta 2001 m., ją sudarė įvairių Bulgarijos etninės muzikos grupių  nariai. Pradžioje tai buvo gretutinis muzikos projektas, bet netrukus išaugo į muzikinę grupę. 2003 m. grupė pasirašė sutartį su neofolklorinės muzikos įrašų kompanija „Prikosnovénie“. Irfan muzika pateko į šios grupės kompiliacinį pasaulio muzikos albumą. 2003 m. grupė išleido pirmąjį savo albumą, 2007 m. – antrąjį. 2008 m. Irfan sukūrė garso takelį bulgarų filmui „Didžioji Erezija“ . 2009 m. įrašė 3 dainas bulgarų filmui „Prognozė“.
Irfan dalyvauja įvairiuose ethereal, neofolk festivaliuose, taip pat lankėsi ir festivalyje Mėnuo Juodaragis.
Kalinas Jordanovas
Darina Zlatkova
Vladislava Todorova
