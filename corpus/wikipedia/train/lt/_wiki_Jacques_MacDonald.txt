Žakas Aleksandras Makdonaldas (pranc. Étienne Jacques Joseph Alexandre Macdonald), 1765 m. lapkričio 17 d. – 1840 m. rugsėjo 25 d.) – kunigaikštis, Prancūzijos maršalas (1804 m.), peras, vienas Napoleono I karo vadų, Revoliucijos ir Napoleono karų dalyvis. 1 
Gimė 1769 m. balandžio 11 d. Sedane, šiaurės rytų Prancūzijos Ardėnų departamente. Kilo iš XVII a. pabaigoje Jungtinėje Karalystėje nuverstos ir ištremtos Stiuartų dinastijos šalininko šeimos. 1789 m. prasidėjus Prancūzijos revoliucijai, stojo į Prancūzijos kariuomenę. 1798–1799 m. dalyvavo Italijos kampanijoje. 1799 m. birželio 6-8 d. pralaimėjo Tebijos mūšį prieš A. Suvorovo vadovaujamą Rusijos kariuomenę.
Po 1799 m. lapkričio 9 d. vadinamojo Briumero 18 d. perversmo, kurio metu Napoleonas nuvertė Direktoriją ir įkūrė Konsulatą buvo paskirtas vadovauti kariuomenei Šveicarijoje. 1800 m. paskirtas Prancūzijos ambasadoriumi Danijoje. 1805 m. pateko į Napoleono nemalonę, nes palaikė generolą J. V. M. Moreau, kuris buvo kaltintas Napoleono išdavyste. 1809 m. Ž. A. Makdonaldas grįžo į karinę tarnybą. Pasižymėjo Vagramo mūšyje, už kurį buvo paskirtas Prancūzijos maršalu.
1810–1811 m. tarnavo Ispanijoje. 1812 m. Napoleono žygio į Rusiją metu vadovavo Prancūzijos kariuomenei Latvijos teritorijoje. 1813 m. rugpjūčio 26 d. pralaimėjo generolo G. von Blücherio vadovaujamai Prūsijos ir Rusijos jungtinei kariuomenei Katzbacho mūšyje. Neparėmė Napoleono Šimto dienų laikotarpiu. Nuo 1816 m. iki 1830 m. vadovavo karaliaus asmens sargybai. Mirė Beaulieu-sur-Loire.
Augereau • Bernadotas • Berthieras • Besieres • Brune • Davout • Gouvion Saint-Cyr • 
