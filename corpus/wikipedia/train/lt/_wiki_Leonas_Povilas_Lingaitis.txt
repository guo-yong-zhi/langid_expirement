Leonas Povilas Lingaitis  – Lietuvos inžinierius mechanikas, transporto specialistas, habilituotas technologijos mokslų daktaras.
1964 m. baigė Kauno politechnikos institutą. 1964–1968 m. Kauno radijo gamyklos konstruktorius. Nuo 1971 m. Vilniaus inžinerinio statybos instituto  dėstytojas, 1994–1997 m. ir nuo 2001 m. Geležinkelių transporto katedros vedėjas, 1998–2007 m. Transporto inžinerijos fakulteto dekanas; nuo 1988 m. profesorius. 1988 m. technikos mokslų daktaras. 1  Stažavo 1995 m. Švedijos, 1996 m. Vokietijos, 1997 m. Didžiosios Britanijos, 1998 m. Čekijos, 1999 m. Lenkijos technikos institutuose ir universitetuose. 2013 m. suteiktas profesoriaus emerito vardas. Mirė 2013 m. liepos 19 d., patyręs insultą, palaidotas Vilniaus Antakalnio kapinėse.
Tyrimų sritis – transporto inžinerija: geležinkelio riedmenų techninės eksploatacijos tobulinimas, taupus energetinių išteklių naudojimas transporte, traukinių eismo saugumas ir aplinkosauga, transporto priemonių parko planavimo strategija. 7 išradimų autorius. Parašė per 100 mokslinių darbų. 2 
