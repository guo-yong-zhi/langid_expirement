Cando įvykis – paslaptingas sprogimas, 1994 metų sausio 18 d. įvykęs ties Cando kaimu Ispanijoje. Jis daug kuo primena mažesnio masto Tunguskos meteorito sprogimo variantą. Sprogimas išvartė medžius maždaug šimto metrų spinduliu. Smarkiai įdubo sprogimo vietoje buvusio kalno šlaitas . Žmonės sprogimo metu nenukentėjo.
Stebėtojai matė ryškų maždaug Mėnulio dydžio liepsnos kamuolį aukštai danguje. Šis kamuolys egzistavo beveik visą minutę. Manoma, jog sprogimą sukėlė iš žemės išsiveržusios metano dujos. Metano debesis pakilo aukštai ir ten sprogo uždegtas elektros kibirkščių, kurios susidarė dėl oro – metano ribos įsielektrinimo debesiui greitai kylant. Nors ši hipotezė šiuo metu labiau populiari, esama su ja nesutinkančių ir siūlančių kitokius reiškinio paaiškinimus .
