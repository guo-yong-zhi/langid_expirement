Dmytro Kuleba  – Ukrainos politikas, diplomatas, nuo 2020 m. Ukrainos užsienio reikalų ministras,  1  Ukrainos nacionalinio saugumo ir gynybos tarybos narys . 2 
Kuleba yra jauniausias asmuo einantis aukštas diplomatines pareigas Ukrainos istorijoje. 3  2019–2020 m. ėjo Ukrainos vicepremjero Europos Sąjungos ir Euroatlantinės integracijos klausimais pareigas. 4  2016–2019 m. buvo nuolatinis Ukrainos atstovas Europos Taryboje.
Kuleba gimė rytų Ukrainos Sumų mieste, tuometinėje SSRS. 2003 m. su pagyrimu baigė tarptautinės teisės studijas Kyjivo universiteto tarptautinių santykių institute. 2006 m. įgijo teisės srities daktaro laipsnį. 5  6 
Nuo 2003 m. Kuleba dirbo Ukrainos užsienio reikalų ministerijoje. 2013 m. nesutikdamas su tuometinio Ukrainos prezidento Viktoro Janukovičiaus politiniu kursu, išėjo iš viešojo sektoriaus.
2013–2014 m. aktyviai dalyvavo Euromaidano protestuose.
2014 m. prasidėjus Rusijos–Ukrainos karui Kuleba grįžo į diplomatinę tarnybą Ukrainos užsienio reikalų ministerijoje.
