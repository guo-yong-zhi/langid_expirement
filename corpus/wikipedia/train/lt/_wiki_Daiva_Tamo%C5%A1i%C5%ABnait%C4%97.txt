Daiva Tamošiūnaitė-Budrė  – radijo, TV laidų, renginių vedėja, filmų įgarsintoja.
1983 m. Daiva Tamošiūnaitė baigė Plungės 4-ąją vidurinę mokyklą ir Plungės vaikų muzikos mokyklą. Neįstojusi į Vilniaus universitetą, Medingėnų kaimo  mokykloje dėstė prancūzų kalbą ir muziką. 1984 m. įstojo ir 1988 m. baigė prancūzų kalbą Vilniaus pedagoginiame institute . Studijų metais buvo VPI Kultūros klubo narė, organizavo studentiškus renginius.
Daiva Tamošiūnaitė dirbo VPI Kultūros klubo meno vadove, Vilniaus medicinos mokykloje, vėliau – Vilniaus 27-ojoje vidurinėje mokykloje dėstė prancūzų kalbą. Nutraukusi pedagoginę veiklą, vertėjavo.
Nuo 1993 m. Daiva Tamošiūnaitė dirbo radijo stotyse radiofone „Vilniaus varpas“, „Laisvoji banga“, „Radiocentras“, „RC 2“. Kūrė ir vedė gyvenimo būdo, pokalbių, pramogines muzikines laidas. Nuo 2003 m. LNK kanale kuria  televizijos laidas kaip „Antra pusė“, „Meilės istorijos“, „Istorijos“, „Gyvenimas kaip kinas“, „Tik tarp mūsų“. Taip pat įgarsina filmus ir veda renginius. 1 
2008 m. Lietuvoje pastatytame režisieriaus Mario Martinsono filme „Nereikalingi žmonės“ atliko Laimos vaidmenį.
Nuo 2008 m. Tautos prisikėlimo partijos  narė. 2008 m. spalio 12 d. daugiamandatėje apygardoje pagal Tautos prisikėlimo partijos sąrašą, kuriame buvo įrašyta 74 numeriu, išrinkta į LR Seimą 11 numeriu Seimokadencijai, tačiau Seimo nario mandato atsisakė .
Daiva Tamošiūnaitė ištekėjusi . Vyras Dainius Budrys , ekonomistas, Seimo narys, išrinktas pagal TPP sąrašą; dukra Adelė .
