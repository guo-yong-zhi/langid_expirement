Koordinatės: 55°18′32″ š. pl. 24°42′56″ r. ilg.  /  55.30889°š. pl. 24.71556°r. ilg.  / 55.30889; 24.71556
Poleminas arba Paleminkos ežeras – ežeras Lietuvoje, Ukmergės rajone, 7 km į šiaurės vakarus nuo Ukmergės 1 . Ežero ilgis iš vakarų į rytus – 0,2 km, plotis – iki 0,13 km. Altitudė 81 m. Krantai žemi, pelkėti, apaugę medžiais ir krūmynais. Aplink ežerą plyti dirbami laukai. Vakaruose išteka upelis link Storės upės . Kiek atokiau į šiaurės rytus telkšo Obelių ežeras ir įsikūręs Obelių kaimas.
