Gandvikas – skandinavų mitologijoje tai pavojinga jūra, žinoma kaip 'Gyvačių įlanka' dėl jos vingiuotos formos. Saksonas Gramatikas teigė, kad Gandvikas  yra senas Baltijos jūros pavadinimas. Galbūt legendose kalbama apie Botnijos įlanką.
Yra dvi hipotezės, kur buvo Gandvikas, pagrįstos 1323 m. Nöteborg taikos sutartimi – Arkties vandenyne ar Botnijos įlankoje. Maždaug nuo 1850 m. labiau buvo palaikoma pirmoji hipotezė, kadangi taip buvo galima suprasti, kad Švedija plytėjo iki Arkties vandenyno. Nuo XX a. 3-io dešimtmečio imta vis labiau palaikyti antrąją hipotezę.
Daugelis tyrinėtojų mano, kad senovinis šaltinis Hversu Noregr byggðist  kalba apie Baltąją jūrą, kai vartoja žodį Gandvik. 1 
XVI a. Gerardo Merkatoriaus žemėlapyje Baltoji jūra pažymėta sinus Granvicus. Galbūt Gerardas Merkatorius r raidę įstatė, kad nesuprantamas žodis Gandvik būtų aiškesnis .
