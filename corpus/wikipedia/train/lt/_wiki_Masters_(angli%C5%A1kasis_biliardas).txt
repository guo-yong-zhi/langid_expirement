Masters  – profesionalus angliškojo biliardo turnyras. Nors jis ir nėra reitinguojamas , tačiau laikomas vienu iš pačių prestižiškiausių turnyrų, kurio prizinis fondas yra didžiausias iš visų, išskyrus pasaulio angliškojo biliardo čempionatą. Priklauso Triple Crown  kartu su pasaulio ir Didžiosios Britanijos čempionatais. Daugiausia kartų šį čempionatą yra laimėjęs Ronnie O'Sullivan - 7, taip pat jam yra pavykę daugiausia kartų laimėti Triple Crown - 21. Šiuo metu „Masters“ turnyras vyksta kiekvienais metais, sausio mėnesį Londone. Dabartinis čempionas yra Judd Trump, 2023 m. finale 10-8 įveikęs Marką Viljamsą. 1  Nugalėtojas laimėjo 250 tūkst. svarų. 2  Tai buvo Trumpo 2 Masters ir 4 Triple Crown titulas.
Pirmą kartą turnyras surengtas Londone, 1975 m. Į jį buvo pakviesta 10 žaidėjų. Finalą John Spencer laimėjo prieš Ray Reardon rezultatu 9-8, tuo pačiu gaudamas £2000  čekį. Mačo rezultatui esant lygiam 8-8 ir paskutinėje partijoje rezultatas buvo lygus, todėl buvo išimtas juodas rutulys, kurį įmušus buvo išaiškintas turnyro nugalėtojas.
Vėliau turnyro dalyvių skaičius dažnai keitėsi. Modernioje istorijoje čia gali dalyvauti 16 geriausių žaidėjų pagal reitingą.
2005 m. turnyras pakeitė pavadinimą į Rileys Club Masters, 2006 – į Saga Insurance Masters, kol, galiausiai, 2009 m. pavadinimas buvo grąžintas į tiesiog Masters.
Tik trims žaidėjams šiame turnyre pavyko surinkti maksimalų taškų breiką: Kirk Stevens prieš Jimmy White 1984, Ding Junhui prieš Anthony Hamilton 2007 m. 3  ir Marco Fu prieš Stiuartą Binghamą 2015 m.
Šviesaus atminimo Paulas Hunteris  laimėjo tris Masters čempionatus 2001, 2002 ir 2004 m. Jis vienintelis būdamas 26 metų buvo pasiekęs 3 prestižinius titulus.
2022 m. Džonas Higinsas dalyvavo savo 28 iš eilės Masters turnyre ir pagerino iki tol buvusį rekordą. 4 
