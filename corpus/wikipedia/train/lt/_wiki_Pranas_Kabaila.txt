Pranas Kabaila  – Lietuvos karinis veikėjas, pulkininkas, pedagogas.
Mokėsi Padubysio mokykloje. 1908 m. Ventspilyje išlaikė pradinių mokyklų mokytojo egzaminus, 1910–1914 m. mokytojavo.
1914 m. gruodžio mėn. mobilizuotas į Rusijos kariuomenę, tarnavo karo ligoninėje, sanitariniame traukinyje. 1916 m. baigęs Čiugujevo karo mokyklą, tarnavo įvairiuose daliniuose. 1917 m. rugpjūčio – 1918 m. sausio mėn. tarnavo Atskirajame lietuvių batalione. 1918 m. balandžio mėn. grįžęs į Lietuvą vėl mokytojavo. 1919 m. kovo mėn. mobilizuotas į Lietuvos kariuomene, 1919 m. balandžio – 1920 m. gruodžio mėn. dalyvavo nepriklausomybės kovose su Raudonąja armija, bermontininkais, Lenkijos kariuomenės junginiais. 1924 m. baigė Aukštuosius karininkų kursus. Iki 1930 m. tarnavo pėstininkų daliniuose. 1930–1940 m. Kariuomenės intendantūros dirbtuvių viršininkas. 1933 m. pulkininkas. 1 
TSRS okupavus Lietuvą, 1940 m. liepos mėn. iš kariuomenės atleistas. 1941–1958 m.  mokytojavo.
Sūnūs Algis Kabaila, Vytenis Kabaila.
