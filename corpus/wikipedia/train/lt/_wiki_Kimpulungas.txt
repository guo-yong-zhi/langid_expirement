Kimpulungas  – miestas Rumunijoje, Ardžešo apskrityje, Pietų Karpatų priekalnėse, Tirgulujaus slėnyje, į pietryčius nuo Brašovo. Per miestą eina Brašovo-Piteščio plentas . Mašinų  ir metalo apdirbimo, elektrotechnikos, medienos apdirbimo, statybinių medžiagų gamybos, tekstilės, odos, maisto pramonė. Apylinkėse kasamos rusvosios anglys, klintis, dolomitas. Vystomas turizmas .
Veikia miesto muziejus. Kimpulunge yra 1215 m. įkurtas Negru Vodės vienuolynas, XIV a. bažnyčia, XVII a. kunigaikščių rūmai. Vyksta kasmetiniai folkloro festivaliai 1 .
Kimpulungas buvo viena pirmųjų Transilvanijos saksų gyvenviečių Valakijoje. Šaltiniuose ji minima nuo XII a. Kimpulungas buvo pirmąja Valakijos sostine ir ja išliko iki XIV a. . Pro miestą ėjo svarbus kelias tarp Valakijos ir Transilvanijos .
Miesto pavadinimas rumunų kalba reiškia „ilgas laukas“.
Negru Vodės vienuolynas
Miestas 1910 m.
Katalikų bažnyčia XIX a.
