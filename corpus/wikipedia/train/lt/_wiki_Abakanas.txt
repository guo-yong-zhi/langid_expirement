Abakanas  – miestas Rusijoje 275 km į pietvakarius nuo Krasnojarsko, pietų Sibire, Minusinsko dubumoje, prie Jenisėjaus ir Abakano upių santakos. Miestas – Chakasijos sostinė. 167,3 tūkst. gyventojų . Metalo apdirbimo, lengvoji, maisto pramonė. Prie Abakano kasama akmens anglys ir geležies rūda. Keliai į Kyzylą, Abazą, Krasnojarską. Yra geležinkelių mazgas ir oro uostas, upių prieplauka. Yra Chakasijos universitetas ir bei Chakasų istorijos, kalbos ir literatūros, politechnikos institutai. Mieste veikia dendrariumas ir zoologijos sodas.
Abakanas įkurtas 1675 m. kaip ostrogas.
Iš jo 1823 m.išaugo Ust Abakanskojės  gyvenvietė, 1925 m. pervadintas Chakasku . 1931 m. suteiktos miesto teisės ir dabartinis pavadinimas
XVIII a. pabaigos ir XIX a. į Abakaną iš Lietuvos buvo tremiami 1794 m., 1830–1831 m., 1863 m. sukilimų dalyviai: knygnešiai ir kiti kovotojai prieš carizmą. XX a. 5-6 dešimtmetyje veikė lagerių grupė, kaliniai dirbo akmens anglių kasyklose. Po Stalino mirties iš gretimų mažesnių gyvenviečių buvo atsikėlusių tremtinių iš Lietuvos. 1 
