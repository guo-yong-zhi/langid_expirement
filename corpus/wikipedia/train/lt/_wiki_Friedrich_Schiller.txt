Frydrichas Šileris  – vokiečių poetas, dramaturgas, filosofas, istorikas, vienas žymiausių Vokietijos klasikų, padėjusių pagrindus šiuolaikinei vokiečių literatūrai.
Gimęs karo felčerio šeimoje 1773-1780 m. Karlo Eugenijaus karo akademijoje studijavo teisę, mediciną. Įtakos pažiūroms turėjo prancūzų švietėjai, ypač Žanas Žakas Ruso. 1  1780 m. gavo pulko gydytojo vietą Štutgate, tačiau, kai 1782 m. Manheime buvo pastatyta jo pjesė, hercogas jį pasodino į hauptvachtą ir uždraudė spausdinti, jis išvyko į Drezdeną, nuo 1787 m. gyveno Veimare. 1789 m. paskirtas Jenos universiteto  istorijos ir filosofijos profesoriumi. 1790 m. vedė Šarlotą fon Langefeld, su ja susilaukė dviejų sūnų ir dviejų dukterų.
1788 m. susipažino, o nuo 1794 m. draugavo ir bendradarbiavo su J. V. Gėte. 1795-1797 m. leido žurnalą „Horen“, 1796-1800 m. „Musenalmanach“. 1799 m. apsigyveno Veimare ir įsijungė į miesto teatrinį gyvenimą. Getės ir Šilerio įsteigtas Veimaro teatras tapo žymiausiu Vokietijos teatru. Mirė nuo tuberkuliozės.
Dar akademijoje pradėjo, niekam nematant, kurti eilėraščius. Čia jis parašė ir savo pirmąją dramą „Plėšikai“, kuri 1781 m. su didžiausiu pasisekimu buvo pastatyta Manheimo teatre.
Daugelis jo kūrinių įkvėpė kompozitorius sukurti operas ar baletus. Jo „Odė džiaugsmui“, kuriai muziką parašė Liudvikas van Bethovenas, tapo Europos Sąjungos himnu.
Vikicitatos 