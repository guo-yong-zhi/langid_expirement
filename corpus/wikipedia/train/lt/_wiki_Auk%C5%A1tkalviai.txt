Aukštkalviai – kaimas rytinėje Kretingos rajono savivaldybės dalyje, 2 km į pietvakarius nuo Kūlupėnų.
Didelę kaimo žemių dalį užima aplinkoje dominuojanti aukšta kalva, davusi vardą vietovei. Šaltiniuose pavadinimas rašomas Auszkalnie , Аушткалве , Аушкальне , Awoszkalwi , Aukškalviai , Aukštakalviai .
Kaimas yra abipus kelio Kretinga–Salantai, nuo kurio atsišakoja keliai į Šatilgalį ir Pipirus. Šiaurės vakariniu pakraščiu praeina geležinkelis Klaipėda–Vilnius. Pietiniu pakraščiu teka Skroblupis, o į pietvakarius plyti Aukštkalvių miškas.
Susiformavo XVIII a. kaip Asteikių kaimo užusienis. Pirmąkart paminėtas 1771 m., buvo 8 dūmai. 2 
Nuo XIX a. savarankiškas kaimas, kuriam priskirtas Kretingos dvaro girios pakraštyje atsiradęs Girininkų užusienis. Panaikinus baudžiavą, XIX a. antroje pusėje kaimo žemėse įkurtas Aukštkalvių palivarkas. 3 
1923 m. buvo 2 ūkiai . 4  Lietuvos žemės reformos metu palivarką išparceliavus, atkurtas kaimas.
Sovietmečiu priklausė Kretingos, vėliau – Kūlupėnų tarybiniam ūkiui.
Aplinkinės gyvenvietės
