Keršiškiai – kaimas Šakių rajono savivaldybėje, 3 km nuo Sudargo, Lietuvos-Kaliningrado srities pasienyje, dar vadinamas Švarcais. Atstumas nuo Šakių – 32 km, nuo Jurbarko – 15 km. Sovietmečiu, vykdant beatodairišką melioraciją, visiškai sunyko. Iš buvusio gatvinio 17 sodybų, kuriose gyveno virš 70 žmonių, dabar likusios 2 tik sodybos. Ribojasi su Ramoniškių, Rėžgalių, Sudargo kaimais, Sudargo mišku ir Kaliningrado sritimi. Į pietvakarius nuo plento  184  Kiduliai–Ramoniškiai . Spaudos draudimo laikais jame buvo priglaudžiami ir nuo caro valdininkų slepiami knygnešiai, jų nešamos knygos. Tarpukario laikais garsėjo drąsiais pasienio prekeiviais – kontrabandinių prekių nešėjais.
