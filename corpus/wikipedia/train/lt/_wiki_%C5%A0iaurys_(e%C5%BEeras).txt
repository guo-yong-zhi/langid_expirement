Koordinatės: 55°12′1″ š. pl. 26°16′38″ r. ilg.  /  55.20028°š. pl. 26.27722°r. ilg.  / 55.20028; 26.27722
Šiaurys – ežeras Lietuvoje, Švenčionių rajone, 10,5 km į šiaurės rytus nuo Švenčionių, 1 km į šiaurę nuo Stanislavavo 1 . Ežero ilgis iš šiaurės į pietus – 0,33 km, plotis – iki 0,18 km. Altitudė 205,8 m. Krantai daugiausia aukšti, apaugę medžių ir krūmų juosta. Pakrantėse plyti pievos ir dirbami laukai. Pietuose įteka Mažežerio upelis iš už 80 m telkšančio Vystučio ežero, o šiaurės vakaruose tas pats upelis išteka link už 65 m telkšančio Ilgio ežero .
Šalia įsikūrę Petruškų ir Obeliškės kaimai.
