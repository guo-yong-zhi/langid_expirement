Naujoji perkėla  – perkėla Lietuvos uostamiestyje Klaipėdoje. Adresas: Nemuno g. 8, Klaipėda. Naujosios perkėlos keltas į Smiltynę kelia pėsčiuosius, dviratininkus, įvairias transporto priemones, ir kt. Tam tikri reisai skirti perkelti tik transportą, vežantį pavojingus krovinius . Jeigu tokio transporto nėra – perkeliamas kitas transportas. Kai kurie reisai vykdomi tik Kuršių nerijos gyventojams, vykstantiems savo transporto priemonėmis, kurios yra AB „Smiltynės perkėla" duomenų bazėje ir informavus bendrovės dispečerinę tarnybą ne vėliau kaip prieš 4 valandas. Keltus valdo AB „Smiltynės perkėla“.
Kai buvo statomas Klaipėdos suskystintų gamtinių dujų terminalas , dėl jo sėkmingos veiklos buvo siūloma atsisakyti Naujosios perkėlos transporto ir ją pakeisti tiltu. Esą suintensyvėjus laivybai bei plaukiant prie SGD terminalo dujovežiui , keltai trukdytų laivybai. 1 
