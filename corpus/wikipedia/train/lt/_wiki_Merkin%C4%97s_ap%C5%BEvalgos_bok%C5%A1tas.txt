Merkinės apžvalgos bokštas „Pušų gojelis“ – 26 m aukščio kraštovaizdžio apžvalgos bokštas, įrengtas Merkinėje, dešiniajame Nemuno krante. Iš bokšto matomas Nemuno kraštovaizdžio draustinis, Nemuno ir Merkio santaka, Pastraujo sala, Merkinės tiltas. Šiaurės rytuose matoma dalis Merkinės senamiesčio, Merkinės piliakalnis bei Merkinės piramidė. 1 
Bokštas įrengtas už Europos regioninės plėtros fondo ir Lietuvos Respublikos biudžeto lėšas . 2011 m. lapkričio 23 d. pasirašyta bokšto projektavimo sutartis su UAB „Rekreacinė statyba”. Projekto architektas – Arvydas Gudelis. Darbų sutartis su AB „Montuotojas MF Alytuje“ pasirašyta 2013 m. gruodžio 2 d. Įrengimo darbai pabaigti 2014 m. spalį. Bokštas lankytojams atidarytas 2015 m. vasario 13 d. 1 
Merkinė iš apžvalgos bokšto
Nemunas
