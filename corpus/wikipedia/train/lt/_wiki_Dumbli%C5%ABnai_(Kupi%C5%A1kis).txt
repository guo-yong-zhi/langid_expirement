Dumbliūnai – kaimas centrinėje Kupiškio rajono savivaldybės dalyje, 5 km į pietryčius nuo Antašavos, 7 km į šiaurės vakarus nuo Kupiškio, prie kelio  124  Kupiškis–Vabalninkas–Biržai . Per kaimą teką Didžprūdis, į kurį įteka Dumblys. Dėl dažnos Vanagų pavardės dar vadintas Vanagais.
Kurį laiką žmonės laidoti mažose kaimo kapinaitėse. Jono Vanago tvartas laikomas architektūros paminklu.
Spėjama, jog kaimas atsirado apie XVIII a., žemes prie Didžprūdžio ir Dumblio santakos nupirkus Žemutinės Palėvenės dvaro savininkui Antanui Komarui 2 . 1861–1915 m. priklausė Ukmergės apskrities Subačiaus valsčiui, nuo 1919 m. – Kupiškio valsčiaus Gyvakarų seniūnijai.
1949–1954 m. priklausė „Mūsų rytojaus“ kolūkiui, 1954–1973 m. – „Nemuno“, 1973–1991 m. – Antašavos kolūkiams.
Šaltinis: Kupiškėnų enciklopedija, I t. Vilnius: Vilniaus dailės akademijos leidykla, 2006. T. I: A-J. ISBN 9955-624-62-0.
