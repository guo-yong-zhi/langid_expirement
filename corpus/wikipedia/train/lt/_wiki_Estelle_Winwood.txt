Estelė Vinvud , JAV) – britų aktorė, ilgus metus dirbusi JAV.
Estelė Ruta Gudvin 1883 m. gimė Londono rajone Ly. Jau 5-erių nusprendė tapti aktore. Motinos palaikoma, tačiau tėvui nepritariant mokėsi Londono lyrinės scenos akademijoje, o sulaukusi 20-ies debiutavo profesionaliojoje scenoje Johanesburge. Prieš pradėdama karjerą Londone, Vest Ende, Pirmojo pasaulinio karo metais prisijungė prie Liverpulio repertuaro trupės. 2  3 
1916 m. atvyko į JAV ir debiutavo Brodvėjuje. Iki 4-ojo dešimtmečio pradžios gyveno tarp Londono ir Niujorko, vėliau daugiausia vaidindavo Brodvėjaus spektakliuose, pasirodė tokiose pjesėse, kaip „Sėkminga nelaimė“ , „Maža kelionė“ , „Pavasarinis valymas“ , „Moteriškoji linija“ , „Rimtumo svarba“ , „Kai mes susituokę“ , „Damos pensininkės“ , „Piratas“ , „10 indėniukų“ , „Ponios Vindermer gerbėjas“  ir „Pamišėlė iš Šajo“ . 1 
Ilgą laiką Estelė Vinvud atsisakinėjo vaidinti kine, savo vienintele meile vadindama teatrą. Galiausiai ji nusileido ir debiutavo filme „Nakties angelas“ , tačiau scenos su ja buvo iškirptos dar iki išleidžiant filmą. Oficialusis debiutas kine įvyko vaidinant britų dramoje „Trentų namai“ , o pirmasis žymesnis jos vaidmuo – Merė Viloubi filme „Kokybiška gatvė“ . 5-ajame dešimtmetyje kine nesifilmavo, tačiau 1946 m. pasirodė televiziniame „Nerūpestingos dvasios“  variante. 6-ajame dešimtmetyje ji dažniau vaidindavo televizijoje nei kine. 4 
Paskutinį vaidmenį kine Estelė Vinvud atliko 1976 m. filme „Mirtina žmogžudystė“ . Praėjus trejiems metams, sulaukusi 96-erių ji paskutinį kartą vaidino televizijos seriale – viename iš „Kvinsio“  epizodų; 4  ji oficialiai tapo seniausia JAV dirbančia aktore, vos nepranokusi savo britų kolegės aktorės Etelės Grifis. Estelė Vinvud buvo seniausia JAV kino aktorių gildijos narė. 3 
Estelė Vinvud buvo ištekėjusi keturis kartus: už režisieriaus Gatrio Maklintiko, aktoriaus Arturo Česnio, žemvaldžio Frensio Barlou Bredlio  ir aktoriaus Roberto Hendersono. 3  Pastarasis buvo už ją daug jaunesnis, juodu gyveno atskirai, nors Estelė Vinvud keletą kartų per metus jį aplankydavo, 1977 m. juodu išsiskyrė. Vaikų Estelė Vinvud neturėjo.
Sulaukusi 101 metų, Estelė Vinvud 1984 m. miegodama mirė Los Andželo rajone Vudland Hilse, Kalifornijoje. Palaidota Vestvudo kapinėse. 5 
