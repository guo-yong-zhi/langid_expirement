Lietuvos turto vertintojų asociacija, LTVA – Lietuvos visuomeninė organizacija, vienijanti turto vertinimu besiverčiančius asmenis. Būstinė Vilniuje, K. Sirvydo g. 6.
Įkurta 1994 m. Tikslai – įdiegti kvalifikuotą turto ir verslo vertinimo sistemą, rūpintis turto ir verslo vertinimo specialistų rengimu, kaupti ir teikti informaciją, mokslinę, metodinę ir kitokią pagalbą turto ir verslo vertinimo klausimais. Lietuvos turto vertintojų asociacija analizuoja kitų šalių turto ir verslo vertinimo patirtį, rengia vertintojų mokymo programas, organizuoja vertintojų mokymo ir kvalifikacijos kėlimo kursus ir seminarus, konferencijas, bendradarbiauja su valstybės institucijomis rengiant ir įgyvendinant vertinimo veiklą reglamentuojančius dokumentus, plėtoja ryšius su įvairių organizacijomis.
Valdymo institucijos – visuotinis narių susirinkimas, valdyba , prezidentas . Konkrečių sričių veiklą koordinuoja 6 dalykinės komisijos – Nekilnojamojo turto vertinimo, Kilnojamojo turto vertinimo, Kelių transporto priemonių vertinimo, Verslo, Švietimo, Etikos.
Asociacija nuo 1995 m. yra Tarptautinio vertinimo standartų komiteto ir Tarptautinės matininkų federacijos , nuo 1997 m. Europos vertintojų asociacijų grupės, nuo 2002 m. Europos nekilnojamojo turto profesijų tarybos narė. 2007 m. vienijo daugiau kaip 160 aukštos kvalifikacijos ekonomistų, inžinierių, turto vadybos, teisės ir kt. specialistų. 1 
