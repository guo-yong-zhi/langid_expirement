Umaele – vyriškoji mitologinė etruskų figūra. 1 
Aptiktas etruskų veidrodis, kur Umaele pavaizduotas pasilenkęs ties Urphe  galva. Ant kito veidrodžio  Umaele, panašu, vaizduojamas pranašaujantis iš kepenų . 1  2  Umaele iš kairės sėdi Turmšas, o iš dešinės stovi Alpnu ir Aplu. Umaele kairė koja pakelta. 2 
Esama įvairių prieštaringų bandymų interpretuoti Umaele vardą ir jo tapatybę. Italų etruskologas Adriano Maggiani Umaele laiko Apolonu, teigia esą jis buvęs pavaizduotas su lanku ir strėline; Umaele vardas suprantamas kaip Apolono atributas . Šios mitologinės figūros vardas bandomas sieti ir su senovės graikų kalbos žodžiu homilaos . Galbūt tai atspindi Umaele vaidmenį – aiškinti Urphe pranašystes. 1 
Anot amerikiečių istorikės Nancy Thomson de Grummond, Umaele buvo svarbi mitologinė figūra, siejama su pranašavimais. Aptikti dar du veidrodžiai, vaizduojantys pranašavimo iš kepenų scenas; juose viena pranašautojo koja irgi vaizduojama pakelta. Iš to sprendžiama, jog tokia poza – apeiginis motyvas. 2 
