Genomas – organizmo genetinė medžiaga, užkoduota DNR . Ląstelei dalijantis , kiekviena dukterinių ląstelių įprastai gauna identišką genomo kopiją. Mutacijos, kurių metu genomo seka  pasikeičia, ląstelės gyvenimo ciklo mastu nėra dažnas reiškinys.
Į genomą įeina baltymus koduojantys genai, tik RNR koduojančios sekos , įvairios reguliuojančios sekos ir nemažai sekų, kurios arba neturi aiškios funkcijos, arba ji nežinoma. Genome aptinkama ir nebeveikiančių, evoliucijoje prarastų genų liekanų . Pavyzdžiui, žmogus tebeturi nebeveikiančio vitamino C sintezės geno liekanas. 1  Eukariotuose dauguma genomo DNR saugoma ląstelės branduolyje, tačiau DNR bei genus turi taip pat ir mitochondrijos bei chloroplastai.
Žmogaus genomas, arba, kitaip tariant, DNR, koduoja milijardą  bitų informacijos. 2 
