Sniper Ghost Warrior 3 – artėjantis atviro pasaulio taktinis pirmojo asmens šaudyklinis žaidimas, kuriamas studijos „CI Games“. Tai jau trečiasis „Sniper Ghost Warrior“ serijos produktas, kuris bus išleistas 2017 m. balandžio 25 d. Microsoft Windows, PlayStation 4 ir Xbox One platformoms.
Žaidimo veiksmas suksis aplink šių dienų Gruzijos valstybę, kurią krečia visuotiniai neramumai, o jos gyventojai ruošiasi pradėti civilinį karą. Dėl to į šalį siunčiamas gerai apmokytas amerikiečių karinio jūrų laivyno kapitonas Džonatanas Nortas, privalėsiantis išsiaiškinti visą konfliktų suirutę bei rasti ir pažaboti įvykių kaltininkus.
