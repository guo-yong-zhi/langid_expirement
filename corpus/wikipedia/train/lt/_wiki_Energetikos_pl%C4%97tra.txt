Energetikos plėtra – pastanga, kurios tikslas – aprūpinti pirminiais energijos šaltiniais visuomenę, sudaryti antrinių energijos formų paklausą, nustatyti teisingas kainas atsižvelgus į oro ir vandens taršą, sušvelninti klimato pokyčius pasitelkus atsinaujinančius energijos išteklius.
Technologiškai pažengusios visuomenės tapo vis labiau priklausomos nuo išorinių energijos šaltinių, skirtų visuomenės poreikiams tenkinti – tolimoms kelionėms, prabangių paslaugų tiekimui bei prekių gamybai. Ši energija leidžia išgalintiems žmonėms gyventi patogiai nepalankiomis klimato sąlygomis, apsišildant ar atsivėsinant namus. išorinių energijos šaltinių panaudojimo laipsnis skiriasi įvairiose visuomenėse, kaip ir klimatas, materialinė gerovė, tarša bei galimybės pasinaudoti energijos šaltiniais.
Atsinaujinantys energijos šaltiniai yra energijos ištekliai gamtoje, kurių atsiradimą ir atsinaujinimą nulemia gamtos vyksmai: saulės energija, vėjo energija, geoterminė energija, hidroenergija, biomasės energija. Beveik visų atsinaujinančių išteklių pradinis šaltinis yra Saulės energija.
