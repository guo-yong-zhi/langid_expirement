Koordinatės: 56°03′38″š. pl. 21°34′24″r. ilg.  /  56.060657°š. pl. 21.57343°r. ilg.  / 56.060657; 21.57343
Kretingos rajono Salantų meno mokykla – neformalaus vaikų meninio ugdymo įstaiga, veikianti Salantuose, Kretingos rajone, teikianti pradinį profesionalaus lygio muzikos ir dailės meno išsilavinimą.  Mokyklos savininkė yra Kretingos rajono savivaldybė. Kodas Juridinių asmenų registre – 191814262, mokymo kalba – lietuvių.
Mokykloje veikia ankstyvojo ugdymo, muzikos ir dailės skyriai, kuriuose mokosi 150 mokinių, dirba 12 pedagogų. 
Kretingos muzikos ir dailės mokykla 1989 m. Salantuose, vidurinės mokyklos patalpose, įsteigė mokyklos filialą. Muzikos pradėjo mokytis 33 mokiniai, o 1990 m. buvo atidarytas dailės skyrius. 1993 m. gegužės 6 d. Kretingos rajono valdybos sprendimu, filialas tapo savarankiška Salantų meno mokykla. Mokyklos direktoriumi paskirtas mokytojas Petras Pučkorius. Muzikos ir dailės skyriuose mokėsi 56 mokiniai, dirbo mokytojai: Silvija Piluckienė, Sigutė Kryžauskienė, Danutė Pučkorienė, Jonas Dapšauskas, Algirda Paulikaitė, Fikretas Salimovas ir Loreta Salimovienė. 
1994 m. mokykla persikėlė į buvusį Salantų miesto vykdomojo komiteto pastatą Turgaus aikštėje. Pavasarį išleista pirmoji absolventų laida. 1997 m. mokyklos direktore tapo Danutė Pučkorienė.  2002 m. mokyklai vadovauti pradėjo Silvija Piluckienė, išrinkta po Kretingos rajono savivaldybės paskelbto konkurso. 1 
