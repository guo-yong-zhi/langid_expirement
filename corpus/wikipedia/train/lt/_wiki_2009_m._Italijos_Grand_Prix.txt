2009 m. Italijos Grand Prix – 13-tosios 2009 m. FIA organizuojamo Formulės 1 sezono lenktynės. Jos vyko Monzos trasoje, Monzos miestelyje Italijoje rugsėjo 11-13 dienomis.
2008 m. šioje trasoje savo pirmąją pergalę karjeroje pelnė vokietis Sebastianas Vettelis, tapdamas jauniausiu Formulės Grand Prix nugalėtoju. Dar du lenktynininkai, lenktyniaujantys šiuo metu - Fernando Alonso ir Rubensas Barrichello - yra nugalėję šioje trasoje. Kol kas nei vienam italui nepavyko nugalėti namų lenktynėse nuo 1966 m. Ludovico Scarfiotti pergalės. Šiuo metu Formulėje 1 lenktyniauja trys italai - Giancarlo Fisichella, Jarno Trulli bei Luca Badoeris.
Prieš Italijos GP Force India paskelbė, kad G. Fisichella pereis į Scuderia Ferrari visam likusiam sezonui, o vietoj jo indų ekipoje debiutuos lenktynininkas bandytojas kitas italas Vitantonio Liuzzi. 1 
Pirmose treniruotėse Monzos trasoje dominavo McLaren ekipa. Lewisas Hamiltonas buvo greičiausias , antras liko jo ekipos draugas suomis Heikki Kovalainenas . Trečias buvo Force India ekipos, kuri toliau stebina greičiu, narys Adrianas Sutilas . Už Ferrari automobilio debiutavęs G. Fisichella užėmė 8 vietą  ir aplenkė savo ekipos draugą Kimi Raikkoneną , likusį 10 vietoje.
Antrose penktadienio treniruotėse greičiausią laiką vėl pademonstravo indų Force India ekipos narys A. Sutilas . Abu Renault atstovai liko antroje ir trečioje vietose. Romainas Grosjeanas užėmė antrąją vietą , o dukart pasaulio čempionas ispanas Fernando Alonso - trečią .
Šeštadienio rytą Monzos trasoje vėl greičiausias buvo A. Sutilas iš Force India . Antras liko sezono lyderis Jensonas Buttonas su Brawn GP , trečias - vokietis Nickas Heidfeldas su BMW-Sauber .
Kvalifikacijoje puikiai pasirodė britas L. Hamiltonas. Antrą vietą užėmė visą savaitgalį greičiu stebinantis Force India atstovas A. Sutilas. Trečias liko vietinis herojus K. Raikkonenas su Ferrari.
Automobiliai, naudojantys KERS, pažymėti "‡" simboliu
Italijos GP lenktynes laimėjo Brawn GP atstovaujantis brazilas R. Barrichello, o jo komandos draugas J. Buttonas liko antras. Vieno sustojimo taktika važiavę K. Raikkonenas ir A. Sutilas liko atitinkamai trečioje ir ketvirtoje vietose. Antrąją lenktynių pusę trečioje vietoje buvęs britas L. Hamiltonas paskutiniame rate atsitrenkė į barjerus ir tokiu būdu prarado vietą ne tik ant podiumo, bet ir taškų zonoje.
Automobiliai, naudojantys KERS, pažymėti "‡" simboliu
Pastaba: Pateikti tik penki geriausi rezultatai.
