Lukna – nedidelis upelis Utenos ir Anykščių rajonų paribyje, tekantis nuo Pakalnių  iki Nevėžos ežero . Priklauso Šventosios upės baseinui, ilgis – 15,2 km, baseino plotas – 60 km². 1 
Utenos rajonui priklauso tik dalis Luknos upelio aukštupio. Jo ištakos – Baltučių kaimo apylinkės, plytinčios į pietvakarius nuo Pakalnių. Srūva pamiškėmis ir palaukėmis vakarų kryptimi iki Skiemonių, vietomis ištiesinta vaga dirbamuose laukuose. Toliau krypsta į šiaurės vakarus, žemupyje kerta kelią  A6  Kaunas–Zarasai–Daugpilis , už kurio raizgosi natūralia vaga. Įteka į Nevėžos ežerą jo vakariniame krante.
Gyvenvietės prie Luknos: Paluknis, Remeikiai, Skiemonys, Čivyliškis. Hidrologinis kodas – 12210774. 2 
Upėvardis kildinamas nuo žodžių luknas , lukniuoti . Bendresnė šaknies lukn- reikšmė galėjo būti „lenkti, linkti“ iš to – „klimpti, glebti“  3 .
