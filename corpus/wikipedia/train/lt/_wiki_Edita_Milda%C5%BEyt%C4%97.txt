Edita Mildažytė  – Lietuvos žurnalistė, publicistė, TV laidų vedėja, prodiuserė, visuomenės veikėja.
Nuo 1987 m. bendradarbiauja „Labo ryto“, „Vakaro žinių“ programose, veda proginius renginius, Naujųjų metų ar kitas specialias transliacijas .
1973–1975 m. mokėsi Kauno 27-oje vidurinėje mokykloje, 1975–1984 m. Vilniaus 34-ojoje vidurinėje mokykloje. 1987 m. laimėjo diktorių konkursą ir gavo diktorės vietą Lietuvos radijuje ir televizijoje. 1984–1989 m. Vilniaus universiteto Istorijos fakultete studijavo žurnalistiką.
1993–1997 m. LRTV „Lietuvos naujienų tarnybos“ „Vakaro žinių“ žurnalistė ir vedėja. 1993 m. įsidarbino LTN  redakcijoje redaktore ir laidos vedėja. Bendradarbiavo rengiant progines programas. 1997–2001 m. LNK televizijos laidos „Bobų vasara“ redaktorė ir vedėja – populiariausio ir daugiausiai žiūrovų turinčio pokalbių šou . Tuo pat metu įkūrė ansamblį „Bobų vasara“. 1999–2001 m. „Radiocentro“ radijo laidos „Bobų vasara“ vedėja. 1997–2000 m. kartu su savo įkurtu „Bobų vasaros" ansambliu apsilankė daugelyje Lietuvos miestų.
2000 m. redagavo ir vedė publicistinę laidą „2 blis“, o vasarą – „Noriu papasakot“. Nuo 2001 m. LRT laidos „Bėdų turgus“ autorė ir vedėja. 2  2002–2008 m. prodiusavo laidas „Keliaukim“, 3  „Moterys ir vyrai“, 4  „Jau saulelė vakarop“, 5  „Pulsas“. 6  2003 m. organizavo pirmąjį „Žaliojo obuolio“ padėkos koncertas, kuriame neįgalieji pasirodė kartu su scenos žvaigždėmis. 2003–2008 m. organizavo akcijas „Daugiau saulės, daugiau šviesos“, kuriose 10 LRT laidų rengėjų nominavo ir pagerbė 30 Lietuvos žmonių, galinčių tapti pavyzdžiu kitiems. 2004–2007 m. parengė transliaciją „Nacionalinių vertybių sąrašą“, kuria stengiamasi atkreipti dėmesį į Lietuvos ir lietuvių išskirtinumą, svarbiausias asmenybes, datas, žadinti patriotizmą. 2005 m. organizavo pirmąjį koncertą „Motinos dienai“. 2005–2007 m. sumanė ir padėjo organizuoti labdaros akciją „Kalėdų sriuba“. Surinktomis lėšomis padedama Maltos ordino savanoriams organizuoti programą „Maistas ant ratų“. 2006–2007 m. Vyriausybės užsakymu rengė akcijas „Mamų mamai“, per kurias pagerbiamos daugiavaikės motinos, pagimdžiusios ir išauklėjusios 5 ir daugiau vaikų. 7  2008 m. LTV vadovybės užsakymu pirmą kartą šalyje parašė „Nacionalinį netekčių sąrašą“, transliuotą lapkričio 1–2 d. ir skirtą ryškiausių, per metus išėjusių asmenybių atminimui. 8  2009 m. Lietuvos vardo tūkstantmečio paminėjimo iškilmingo atidarymo koncerto Vilniaus Katedros aikštėje idėjos bei tekstų autorė, renginio vedėja. 9  2010 m. iškilmingo renginio , skirto Lietuvos nepriklausomybės 20-mečiui pažymėti, scenarijaus autorė ir vedėja.
2014 m. režisavo Lietuvių dainų šventę.
2021 m. rugsėjo 19 dieną sulaikyta girta prie vairo. E. Mildažytei nustatytas 2,36 promilės girtumas, ji atsidūrė areštinėje. 10 
Pirmasis vyras – odininkas Gintautas Petronis . 11  12  2009 m. vasario 28 d. susituokė su verslininku, architektu Gintautu Vyšniausku, 13  2016 m. jis mirė. 14  2023 m. birželio 2 d. ištekėjo už TV laidų vedėjo Sauliaus Pilinkaus. 15 
Turi tris vaikus: Rūtą, Domą ir Mykolą. 11  12 
2001 m. surengto „Žaliojo obuolio“ apdovanojimo koncerto metu įsteigta „Žaliojo obuolio“ skulptūrėlė  – pagarbos ženklas už labdarą, dosnumą, atkaklumą, padorumą. 16  2001 m. gruodžio 20 d. įsteigė labdaros ir paramos fondą „Bėdų turgus“. 17  2001–2016 m. laida „Bedų turgus“ materialinės paramos suteikė daugiau nei už 9,2 mln. Lt. 17  2002 m. organizavo paramos akciją „Nupirk duonos alkstantiems“ . 2002–2003 m. organizavo Šv. Kalėdų akcija „Nepamirštamoms žvaigždėms“, kur kartu su įmone „Hronas“ kultūros ir meno veteranams išdalyta 60 tūkst. Lt. 2002–2008 m. prodiusavo ir išleido keturias paramos CD, nuo kurių po 1 Lt buvo aukojama „Bėdų turgaus“ fondui.
Prisidėjo prie 2007 m. atidarytos internetinės svetainės www.diabites.lt, kurios tikslas – pagelbėti vaikams, sergantiems cukriniu diabetu, įsigyti insulino pompas. 2008 m. gegužės mėn. lankėsi JAV labdaros vakare, kurio tikslas – surinkti lėšų „Diabičių“ programai. 18  2010 m. rengė paramos Gruzijos karo pabėgėlių vaikams akciją „Lietuva-Gruzija. Viena širdis“. 17  2  Per akciją surinkta ir specialiai įkurtam Gruzijos fondui „Paramos fondas prievarta dėl karo iškeldintiems vaikams“ pervesta 247 tūkst. Lt. 19 
2011 m. jos sumanymu Vilniaus centre, Mindaugo ir A. Vivulskio gatves jungiančiame skvere, buvo atidengtas paminklas Vilniaus miesto ir krašto labdariams. 20 
