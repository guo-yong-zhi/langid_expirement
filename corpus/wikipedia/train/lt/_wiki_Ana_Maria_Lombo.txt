Ana Maria Lombo  yra JAV ir Kolumbijos dainininkė, dainų autorė ir šokėja. Ji geriausiai žinoma kaip jau iširusios merginų pop grupės „Eden's Crush“ narė.
Lombo gimė Medeljine, Kolumbijoje. Jos tėvas kolumbietis, o motina amerikietė. Ji užaugo gastroliuodama su savo šeima po Lotynų Ameriką su tėvu Sergio Lombo, mama Deborah Pelant ir seserimis Shalom bei Felicia. Ji pirmiau sukūrė grupę su seserimis, pirmiau jos vadinosi „Happy Hearts“, o vėliau „Pazport“.
2001 m. laimėjusi realybės šou „Popstars“ ji su kitomis keturiomis dalyvėmis sukūrė pop grupę „Eden's Crush“. Grupė geriausiai žinoma dėl savo debiutinio singlo „Get Over Yourself “, kuris gerai pasirodė Kanados tope Canadian Singles Chart ir pasiekė top 10-tuką Hot 100 tope. Pirmajam singlui buvo sukurtas vaizdo klipas. Antrasis grupės singlas „Love This Way“ buvo ne toks populiarus, tačiau gavo daug radijo stočių dėmesio.
Jų debiutinis studijinis albumas „Popstars“ buvo atestuotas auksiniu ir pasiekė #6 poziciją Billboard 200 tope, tačiau neprilygo kitų šalių „Popstars“ laidos nugalėtojų pardavimams. Tačiau per tris savaites buvo parduoda daugiau nei 150 tūkst. albumo kopijų.
Tais pačiais metais norėdama išreklamuoti savo albumą ir pirmąjį singlą „Eden’s Crush“ pasirodė seriale „Raganaitė Sabrin“a ir buvo tada žinomos kaip „Popstars“. Be to, jos pasirodė ant „FHM“ viršelio.
2001 m. grupė pasirodė „NSync“ koncertiniame ture „Pop Odyssey Tour“ ir Jessica Simpson ture „DreamChaser Tour“. 1  Grupė 2002 m. iširo dėl grupės įrašų kompanijos susijungimo su kita kompanija, taip pat dėl merginų solo projektų bei nesantaikos grupėje. Grupė prieš išyrimą norėjo perleisti savo debiutinį albumą ispanų kalba.
2003 m. Ana Maria su seserimi Shalom dalyvavo atrankoje pas Ron Fair. Ron pasirašė kontraktą su seserimis ir jos dabar priklauso kompanijai „A&M Records“. Ana Maria vėliau pakvietė Nicole Scherzinger į „Pussycat Dolls“ atranką.
Nuo 2007 m. Lombo ruošia savo solinį debiutinį albumą, su „Grammy“ apdovanotu laureatu L. Shankar.
