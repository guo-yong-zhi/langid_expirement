Paskalis Kušpenas  – šveicarų politikas, buvęs Šveicarijos Federalinės Tarybos narys . Jis priklauso Šveicarijos laisvųjų demokratų partijai bei du kartus – 2003 ir 2008 m. – buvo Šveicarijos konfederacijos prezidentas. Būdamas Federalinės Tarybos nariu, P. Kušpenas vadovavo federaliniam ekonomikos reikalų departamentui  bei federaliniam vidaus reikalų departamentui .
P. Kušpenas Lozanos universitete įgijo teisės magistro laipsnį. Jis yra trijų vaikų  tėvas, turi du anūkus.
1998 m. kovo 11 d. P. Kušpenas buvo išrinktas į Šveicarijos Federalinę Tarybą kaip Šveicarijos laisvųjų demokratų partijos narys iš Valė kantono. Prieš tai jis buvo Martinji mero pavaduotojas  ir Martinji meras , o 1979–1998 m. buvo išrinktas į Nacionalinę Tarybą.
1998 m. P. Kušpenas perėmė federalinio ekonomikos reikalų departamento vadovo pareigas. Savo kadencijos metu jis prieštaravo vyriausybės sprendimui išmokėti 1,25 mlrd. JAV dolerių, kuriuos šalis bei jos bankai įsipareigojo grąžinti holokaustą išgyvenusiems žmonėms. Jis teigė, jog „Šveicarijos vyriausybei nėra jokios priežasties ką nors mokėti“, nes vyriausybės komisija parodė, kad „sunkiais karo laikais padarė tai, kas buvo įmanoma“. 1 
2003 m. jis tapo federalinio vidaus reikalų departamento vadovu. 2003 m. jis buvo Šveicarijos konfederacijos prezidentas. 2006 m. gruodžio 13 d. jis buvo išrinktas 2007 metų Federalinės tarybos viceprezidentu, o 2007 m. gruodžio 12 d. buvo antrą kartą išrinktas Konfederacijos prezidentu 2008 metams.
2006 m., po islamo pasaulyje pasipiktinimą sukėlusios popiežiaus Benedikto XVI paskaitos Rėgensburgo universitete, jis pareiškė, kad popiežiaus kalba buvo „protinga ir reikalinga“. 2 
2009 m. birželio 12 d. P. Kušpenas paskelbė nuo 2009 m. spalio 31 d. atsistatydinantis iš Federalinės Tarybos nario pareigų. 3  Dėl tos priežasties buvo surengti rinkimai užimti jo atsilaisvinusią vietą.
P. Kušpenas yra „Pasaulio lyderystės fondo“ narys. „Pasaulio lyderystės fondas“ – organizacija, kurios tikslas – remti demokratinę lyderystę, užkirsti kelią konfliktams ir juos išspręsti tarpininkaujant bei skatinti gerą demokratinių institucijų valdymą, atvirų rinkų, žmogaus teisių ir teisinės valstybės forma. Tai daroma diskretiškai ir užtikrintai suteikiant buvusių lyderių patirtį šiandieniniams nacionaliniams lyderiams. Tai ne pelno siekianti organizacija, kurią sudaro buvę vyriausybių vadovai ir vyresnieji vyriausybių ir tarptautinių organizacijų pareigūnai, glaudžiai bendradarbiaujantys su vyriausybių vadovais jiems rūpimais su valdymu susijusiais klausimais.
