Kosmodromas – teritorija, kurioje išsidėstę kosminių aparatų paleidimo kompleksai. Dažniausiai kosmodromai statomi mažai gyvenamuose plotuose, atokiau nuo gyvenviečių, kad nelaimės atveju būtų padaryta kuo mažiau žalos, ir turi daugiau nei vieną paleidimo kompleksą.
Tinkamiausia vieta kosmodromui – ekvatorius. Ekvatoriuje paleista raketa nešėja geriausiai išnaudoja Žemės sukimąsi ir gali sunaudoti 10 % mažiau energijos nei paleista šiaurėje arba pietuose.
Pirmoji raketa, kuri pasiekė kosmosą buvo V-2, paleista iš Pėnemiundės, Vokietijos, 1944 m., Antrojo pasaulinio karo metu. 1  Po karo, sukurtos 70 V-2 raketų buvo atgabentos į White Sands kosmodromą atlikti testiniams paleidimams. 47 iš šių raketų pasiekė aukščius tarp 100 km ir 213 km. 2 
