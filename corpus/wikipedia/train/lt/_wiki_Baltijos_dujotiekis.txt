Baltijos dujotiekis – statomas dujotiekis tarp Danijos ir Lenkijos. Skirtas Norvegijos gamtinėms dujoms transportuoti tranzitu per Daniją į Lenkiją.
Projekto darbai pajudėjo 2001 m., kai buvo pasirašyta sutartis tarp Danijos bendrovės DONG Energy ir Lenkijos PGNiG. Sutartyje nutarta statyti bendrą dujotiekio liniją, kurios 2/3 visų akcijų priklausytu Danijos bendrovėms, o likusi dalis Lenkijos įmonėms. Taip pat patvirtintas galimas Statoil dalyvavimas projekte. 2008 m. Lenkijos vyriausybė pakeitė savo dalyvaujančią įmonę projekte ir jiems pradėjo atstovauti Gaz-System. 2009 m. Europos Sąjunga pasiūlė skirti iki 150 milijonų € finansinės paramos projektui. Tais pačiais metais Lenkija sustabdė projekto vykdymą dėl Skanled dujotiekio projekto stabdymo Norvegijoje, Danijoje ir Švedijoje. 2010 m. Lenkija vėl atnaujino projekto įgyvendinimą. Lenkija siekia apsirūpinti priėjimu prie norvegiškų dujų iki 2022 m., kuomet baigsis šalies sutartis su Rusijos dujų tiekėja Gazprom 1 
