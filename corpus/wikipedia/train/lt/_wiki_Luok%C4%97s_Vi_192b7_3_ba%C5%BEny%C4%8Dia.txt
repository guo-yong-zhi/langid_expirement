Koordinatės: 55°53′29″š. pl. 22°31′36″r. ilg.  /  55.8913°š. pl. 22.5268°r. ilg.  / 55.8913; 22.5268
Luokės Visų Šventųjų bažnyčia – bažnyčia, stovinti Luokės miestelyje. Liaudies architektūros formų. Netoli, ant kapinių kalnelio stovi Luokės koplyčia .
Luokės miestelis pirmąkart istoriniuose šaltiniuose paminėtas pradėjus krikštyti žemaičius. Žemaičių krikšto ir Vytauto Didžiojo įsakyme nurodyta pastatyti Žemaitijoje 8 bažnyčias, iš kurių viena iškilo ir Luokėje. Nors per šešis amžius bažnyčia ne kartą remontuota ir perstatyta, ji iki šiol išlaiko liaudies architektūros formas.
1413 m. žemaičiai pakrikštyti, o netrukus po to, manoma, 1416 m., pastatyta ir Luokės bažnyčia. Pirmasis Žemaičių vyskupijos vyskupas gyveno būtent Luokėje. Istoriniai šaltiniai rodo, kad kelis kartus  bažnyčia buvo atstatyta. Nors tikslios priežastys bei datos išlieka nežinomos, užfiksuota tai, kad visus kartus padedant žemaičių vyskupams, kuriems bažnyčia buvo pavaldi, ir parapijiečiams atstatyti pastatą pavykdavo.  
XIX a. Luokės parapija buvo viena turtingiausių Žemaitijoje, jai priklausė beveik 8 tūkst. žmonių, o amžiaus pradžioje bažnyčia dar kartą remontuota, pastatyta nauja medinė koplyčia. 1863 m. birželio 12 d. bažnyčioje kunigas Justinas Siesickis lietuviškai perskaitė sukilėlių atsišaukimą ir už tai buvo ištremtas į Sibirą.
Pirmoji bažnyčia pastatyta 1416 m. . 1421–1842 m. Luokė priklausė Žemaičių vyskupams. Bažnyčia atstatyta XVI a. antrojoje pusėje. Ji 1766 m. sudegė, 1774 m., vadovaujant vyskupui Jonui Lopacinskiui, buvo atstatyta. 1 
1821 m. pakeisti visi bažnyčios sienojai. 1841 m. parapiją aptarnavo 4 kunigai. Jai priklausė 7 valakai žemės, 15 baudžiauninkų. 1863 m. birželio 12 d. kunigas Justinas Siesickis bažnyčioje lietuviškai perskaitė sukilėlių atsišaukimą ir už tai buvo ištremtas į Sibirą. 1888 m. pristatyta zakristija.
Bažnyčia liaudies architektūros formų, kryžminio plano, su bokšteliu. Šventoriaus tvora akmenų mūro. Jame palaidotas Luokės klebonas Leonas Šapoka , 1980 m. spalio 10-osios naktį nužudytas piktadarių.
Luokės Visų Šventųjų bažnyčios statinių kompleksas
Luokės Visų Šventųjų bažnyčios teritorija
2015 m. kovo mėn.
Galinis fasadas
Smailės kryžius su data
