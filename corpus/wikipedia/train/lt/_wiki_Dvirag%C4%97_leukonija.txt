Dviragė leukonija  – bastutinių  šeimos, leukonijos  genties augalų rūšis.
Augalas kilęs iš viduržemio jūros pakrančių regiono , Mažosios Azijos ir Pietų Afrikos. Lietuvoje ši įvežtinė rūšis plačiai auginama tiek lauke, tiek šiltnamyje.
Augalas žolinis, vienmetis. Išauga iki 0,15–0,35 m aukščio. Stiebas tiesus ir mažai šakotas. Lapai lancetiški, pilki, kiek dantyti.
Žiedai, kaip ir visas augalas – nedideli, 1,5 cm skersmens, alyviškai rožinės spalvos. Žiedai ypatingi tuo, kad išsiskleidžia esant apsiniaukusiomis dienomis, gali pražysti naktį ar rytais ir turi stiprų, malonų kvapą. Žydi birželio – rugpjūčio mėn.
Sėklas subrandina ankštaroje, kuri yra ilga ir plona. Vienoje ankštaroje yra po kelias sėklas, kurios yra plokščios, lygios ir ovalios. Dauginasi sėklomis.
