Arnold Jacob „Red“ Auerbach  – NBA klubo Bostono „Celtics“ prezidentas ir vyr. treneris nuo 1950 iki 1966 m., su komanda nuo 1959 iki 1966 laimėjęs aštuonis čempionatus iš eilės.
1996 m. renkant NBA 50-mečio Visų laikų komandą Auerbachas buvo atrinktas tarp 10 geriausių NBA trenerių. Jis mėgdavo užsidegti pergalės cigarą, nors rungtynių laikas dar nebūdavo pasibaigęs.
Prieš pradedant darbą NBA, Auerbachas dirbo trenerio asistentu Duke universiteto krepšinio komandoje. Jį priėmė į darbą, kad pakeistų senstantį Gerry Gerard, kuriam tuo metu buvo diagnozuotas vėžiu. Tačiau Auerbachas universitete neužsibuvo ir po trijų mėnesių paliko komandą, nes nenorėjo eiti pareigų, kurių jo geras draugas Gerard jau negalėjo atlikti.
Tarp 1947 ir 1949 metų jis treniravo Washington Capitols, su kuriais du kartus laimėjo pogrupį. 1947 m. komandos pasiektas laimėjimų procentas  nebuvo aplenktas net 20 metų. Ta pati komanda laimėjo 17 iš eilės sezono rungtynių ir iki pat 1969 m. nei viena komandai nepasisekė pagerinti šio rezultato. 1949–1950 m. jis treniravo Tri-Cities Blackhawks, kurie laimėjo 28 ir pralaimėjo 29 rungtynes, ir tai buvo vienintelis negatyvus sezono rezultatas per visą jo karjerą.
Kitais metais Auerbachas ėmėsi treniruoti Bostono „Celtics“, kur jis pasiekė nepakartojamų rezultatų kaip profesionalus krepšinio treneris. Per 20 metų treneris Auerbachas laimėjo 938 reguliaraus sezono rungtynes, vieninteliam Lenny Wilkens pavyko jį pralenkti 1994–1995 m. sezono metu. Auerbachas kaip ir Phil Jackson yra laimėjęs NBA čempionatą daugiau negu bet kuris kitas treneris – 9 kartus.
Auerbachas kaip treneris buvo pirmasis rasių santykiuose. 1950 m. NBA naujokų biržos metu jis pakvietė pirmajį juodaodį Chuck Cooper iš Duquesne universiteto atstovauti Celtics klubą. 1963–1964 m. sezone Auerbacho startiniame penkete buvo vien juodaodžiai žaidėjai su Bill Russell priešakyje. Kai Auerbachas pasirinko Russell savo įpėdiniu trenerio pareigose, tai buvo pirmas kartas, kad juodaodis taptų JAV profesionalios komandos treneriu. Jis taip pat pašaukė Larry Bird į savo klubą metais anksčiau ir turėjo lukterėti kol pastarasis baigs savo studijas Indianos universitete.
1980 m. Auerbachas, kaip „Celtics“ vadovas, buvo apdovanotas NBA metų vadovo prizu. Taip pačiais metais sporto žurnalistai jį išrinko visų laikų geriausiu NBA treneriu.
Gimęs Brukline Auerbach gavo pravardę „raudonas“  dėl to, kad nešiojo raudoną megztinį. Jis lankė Seth Low kolegiją vienerius metus, persivedė į Džordžo Vašingtono universitetą, kurį vėliau baigė.
Prieš mirtį Redas Auerbachas vis dar treniravo jaunimą savo vardo krepšinio mokykloje. Jis taip pat vadovavo savo vardo Jaunimo fondui.
Auerbachas mirė nuo širdies smūgio šalia savo namų Vašingtone 2006 m. spalio 28 d.
