Stanislovas Batys Gorskis  – Lietuvos botanikas, farmakognostas, entomologas.
Kilęs iš Naktikovo herbo lenkų bajorų Gorskių giminės. 1825 m. baigė Vilniaus universiteto Medicinos fakultetą, nuo 1824 m. jame dėstė, 1830–1832 m. Botanikos sodo vedėjas. 1832–1842 m. dėstė Vilniaus medicinos – chirurgijos imperatoriškoje akademijoje, profesorius. 1840–1842 m. keliavo po Europą, 1847–1851 m. gyveno Berlyne.
Tyrė Lietuvos, ypač Vilniaus krašto, florą, entomofauną, aprašė keletą naujų augalų ir vabzdžių rūšių. Jo surinkto herbariumo dalys yra Vilniaus, Krokuvos, Varšuvos universitetuose, Botanikos institute Kijeve. Sudarė Lietuvos floros 1205 augalų rūšių sąrašą, kuriuo pasinaudojo Eduardas Eichvaldas knygoje „Lietuvos, Voluinės ir Podolės gamtos bruožai“ . Tyrė Rusijos pietvakarinės dalies vabzdžius. 1 
