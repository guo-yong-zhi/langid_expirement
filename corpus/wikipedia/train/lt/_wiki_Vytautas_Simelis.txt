Vytautas Simelis  – fizikos ir matematikos mokytojas, savivaldybininkas, Lietuvos ir Radviliškio rajono politinis bei visuomenės veikėjas.
1975 m. baigė Radviliškio vidurinę mokyklą, 1980 m. baigė Šiaulių pedagoginį institutą , 1999 m. baigė Kauno technologijos universiteto Mokymo centro visuomenės institucijų valdymo programą, 2010 m. – KTU SMC Valstybės ir savivaldybių vadovų mokymo programą. 2013 m. Šiaulių universitete baigė vadybos  studijų programą, suteiktas vadybos magistro laipsnis. 1 
1980–1985 m. Aukštelkų devynmetės mokyklos direktoriaus pavaduotojas. 1985 m. Radviliškio rajono Švietimo skyriaus inspektorius. 1986–1987 m. Aukštelkų aštuonmetės mokyklos direktorius, 1987–1990 m. Radviliškio 3-os vidurinės mokyklos direktorius. 1 
1990–1994 m. Radviliškio rajono valdytojo pavaduotojas, 1994–1995 m. l. e. p. rajono valdytojas. 1  1995–2004 m. 2   ir nuo 2021 m. iki 2023 m. Radviliškio rajono savivaldybės meras. 3 
2003–2010 m. Šiaulių apskrities sekretorius. 2010 m. liepos 1 d. – gruodžio 31 d. LR Vidaus reikalų ministerijos Regionų plėtros skyriaus Šiaulių apskrities poskyrio vyriausias specialistas. 2011 m. sausio 1 d. – rugpjūčio 31 d. Regioninės plėtros departamento prie Vidaus reikalų ministerijos Šiaulių apskrities skyriaus vyriausiasis specialistas. 2011–2016 m. Radviliškio rajono savivaldybės administracijos Paveldosaugos skyriaus vedėjas, 2017–2018 m. šio rajono savivaldybės administracijos Paveldosaugos ir turizmo skyriaus vedėjas. 2019–2021 m. Radviliškio rajono savivaldybės administracijos Švietimo, kultūros ir sporto skyriaus Paveldosaugos ir turizmo poskyrio vedėjas. 1 
1990 m. išrinktas į Radviliškio rajono tarybos deputatus , 1995–2011 m. Radviliškio rajono savivaldybės tarybos narys , 2011 m. ir 2015 m. išrinktas į Radviliškio rajono savivaldybės tarybos narius , 2021-2023 m. Radviliškio rajono savivaldybės tarybos narys-meras  4  5 , išrinktas į 2023-2027 m. Radviliškio rajono savivaldybės tarybos narius.
1997–2003 m. Lietuvos savivaldybių asociacijos tarybos ir valdybos narys,
1998–2010 m. Europos Tarybos Vietos ir regionų valdžių kongreso nuolatinis narys.
2005–2011 m. ir 2021-2023 m. Šiaulių apskrities Regiono plėtros tarybos narys, 2010 m. Šiaulių apskrities Regiono plėtros tarybos pirmininko pavaduotojas.
1995–1997 m. atstovavo TSLK, LPKTS ir LTS koalicijai, 1996 - 2020 m. Lietuvos socialdemokratų partijos Radviliškio skyriaus narys. Radviliškio skyriaus Garbės pirmininkas.
Nuo 2021 m. Lietuvos žaliųjų partijos narys. Lietuvos žaliųjų partijos Radviliškio skyriaus pirmininkas.
Nuo 2018 m. rugpjūčio 21 d. Nepriklausomybės gynėjų sąjungos narys.
Grodzisk Mazoviecki  miesto Garbės pilietis.
Suteiktas Lietuvos meno saviveiklos žymūno vardas
2005–2015 m. Lietuvos – Švedijos draugijų sąjungos pirmininkas.
Radviliškis – Skara  draugystės klubo pirmininkas.
Radviliškio ir Umanės  draugystės klubo pirmininkas.
Lietuvai pagražinti draugijos Radviliškio skyriaus narys.
Futbolo sporto klubo „Radviliškis“ vienas iš steigėjų, prezidentas.
Dukterys Kristina ir Ieva, sūnus Tadas.
Žaidė futbolą Radviliškio miesto, Šiaulių pedagoginio instituto komandose. Šoko Radviliškio miesto mokyklų ir Šiaulių pedagoginio instituto liaudies šokių kolektyvuose. Mėgsta sportuoti, slidinėti, važinėti dviračiu.
