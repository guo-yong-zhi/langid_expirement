Antanas Šliautaris  – Lietuvos ir Šiaulių rajono politinis bei visuomenės veikėjas.
1972 m. baigė Akmenės rajono Papilės Simono Daukanto vidurinę mokyklą, 1977 m. baigė Lietuvos žemės ūkio akademiją, mokslinis agronomas.
1977–1979 m. Akmenės rajono S. Daukanto kolūkio augalų apsaugos agronomas, 1979 m. Šiaulių rajono kolūkio „Pirmyn“ augalų apsaugos agronomas, 1991 m. likviduojamos Bridų žemės ūkio įmonės laikinosios administracijos vadovo pavaduotojas, 1992 m. Bridų žemės ūkio bendrovės valdybos pirmininkas, 1997 m. AB „Pavenčių agrochemija“ direktorius, 1998 m. UAB „Šiaulių agrocentras“ direktorius, 2004 m. Šiaulių apskrities viršininko pavaduotojas, 2006–2007 ir nuo 2007 m. Šiaulių rajono savivaldybės administracijos direktorius.
1980–1988 m. TSKP narys, nuo 1996 m. Lietuvos valstiečių partijos, Valstiečių ir Naujosios demokratijos partijų sąjungos, Lietuvos valstiečių liaudininkų sąjungos Šiaulių rajono skyriaus narys.
1981–1990 m. Šiaulių rajono Šiaulių apylinkės tarybos narys, 1990–1995 m. Šiaulių rajono tarybos deputatas, 1997–2000 m., 2000–2003 m., 2003–200 m. ir 2007 m.  Šiaulių rajono savivaldybės tarybos narys.
1979–1991 m. profesinės sąjungos narys, 1982–1991 m. Žemės ūkio darbuotojų profsąjungos Šiaulių rajono kolūkio „Pirmyn“ neetatinis profsąjungos komiteto pirmininkas. Nuo 1989 m. Lietuvos agronomų sąjungos narys. Sutuoktinė Bena, vaikai Viktorija, Tautvydas.
