Vilkyčiai – kaimas Šilutės rajono savivaldybėje, 10 km į šiaurės vakarus nuo Saugų. Seniūnaitijos centras. Veikia Vilkyčių pagrindinė mokykla, medicinos punktas, bendrosios praktikos gydytojo kabinetas, Šilutės raj. savivaldybės F. Bajoraičio viešosios bibliotekos filialas su interneto prieiga, bendruomenės centras, automobilių sporto klubas, paštas , Romos katalikų Vilkyčių šv. Brunono bažnyčia, UAB „Aisytė“, UAB „Vilkyčių paukštynas“, kavinė, baras, trys parduotuvės. Rinkiminės apylinkės centras. Archeologijos paminklas – kapinynas . Istorijos paminklas – senosios evangelikų liuteronų kapinės. Nuo 1990 m. Vilkyčių kaimo vakarinėje dalyje eksploatuojamas naftos telkinys . Į pietus nuo miestelio veikia vėjo malūnų parkas. Gretimame kaime – Kebeliuose įrengta Vilkyčių autokroso trasa .
Šiaurės vakariniu pakraščiu teka Veiviržas . Vilkyčiai Ribojasi su Pangirių, Kebelių, Sakūtėlių, Lankupių , Daugmantų bei Šilininkų  kaimais. Pro gyvenvietę eina kelias  141  Kaunas–Jurbarkas–Šilutė–Klaipėda . Iš kaimo eina vieškeliai į Švėkšną ir Lankupius. Yra Vilkyčių geležinkelio stotis.
Vilkyčių kapinyne , kurį 1892–1893 m. tyrinėjo Karaliaučiaus archeologas Adalbertas Becenbergeris, 1904 m. – E. Hollackas, nustatyta, kad jame rastos įkapės priklauso II–XIII a. II–VIII a. laidota nedeginti, įvairaus gilumo duobėse, IX–XIII a. – nedeginti ir deginti. Iš rastų įkapių išskirtini: III a. žalvarinė dėželinė antkaklė viela apvyniotais galais, kurie papuošti dviem poromis žiedų ir rozetine smeigtuko galvele, V a. storagalės apyrankės mažai pastorintais galais, V–VI a. lankinė segė ilga kojele, VI–VII a. apyrankės pastorintais galais, IX–XII a. stikliniai tamsiai mėlyni karoliai, XI–XII a. svarstyklių svareliai. Radiniai buvo atiduoti Karaliaučiaus „Prūsijos“ muziejui. Įkapės būdingos Lamatos teritorijai. 1865 m. Vilkyčiuose rastas II a. Romos monetų lobis .
Rašytiniuose šaltiniuose Vilkyčių kaimas pirmą kartą paminėtas 1540. XIX a. Pro Vilkyčius nutiestas plentas Tilžė-Klaipėda  ir geležinkelis Tilžė-Klaipėda , įsteigta mokykla . XX a. veikė malūnas, plytinė. 1930–1939 m. Vilkyčiuose prie malūno veikė Klaipėdos krašto mokyklų draugijos išlaikoma privati lietuvių mokykla . Vilkyčiai priklausė parapijai.
Po II pasaulinio karo iš esmės Vilkyčiuose pasikeitė gyventojai, seniesiems pasitraukus į vakarus, jų namuose apsigyveno atvykėliai iš gretimų Žemaitijos kaimų ir kitų Lietuvos vietovių. 1945 m. įkurta pradinė mokykla, malūnas, geležinkelio stotis. Sovietmečiu Vilkyčiuose dar buvo ryšių skyrius, felčerių ir akušerių punktas, devynmetė mokykla , biblioteka , vaikų darželis, kultūros namai. Sovietmečiu buvo „Veiviržos“ paukštininkystės tarybinio ūkio centrinė gyvenvietė. 2 
1991 m. įsteigtas automobilių sporto klubas „Vilkyčiai“ , 1990 m. Kebelių kaime įrengta „Vilkyčių“ autokroso trasa . 2001–2002 m. Vilkyčiuose  buvo atlikti vėjo greičio matavimai, vietovė tinkama vėjo jėgainėms įrengti. 2003 m. gegužės 10 d. Telšių vyskupas Jonas Boruta Vilkyčiuose pašventino koplyčią , įrengtą buvusiuose kultūros namuose, paskirdamas jos globėju šv. Brunoną.
Aplinkinės gyvenvietės
PRIEKULĖ – 7 km
ŠILUTĖ – 23 km 
