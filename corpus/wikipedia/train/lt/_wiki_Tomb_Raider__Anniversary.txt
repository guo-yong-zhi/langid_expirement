Tomb Raider: Anniversary – 2007 m. kompiuterinis žaidimas, 1996 m. „Tomb Raider“ žaidimo perdirbinys.
Išleistas „PlayStation 2“, „Windows“, „PSP“, „Xbox 360“ ir „Nintendo Wii“ sistemoms. Vėliau adaptuotas  „Mac OS X“ sistemai ir „PlayStation 3“ konsolei. Tai vieno žaidėjo nuotykių ir veiksmo žaidimas, pasakojantis apie anglų archeologės Laros Kroft nuotykius.
Žaidimas išplatintas 2,3 mln. kopijų tiražu. 1  Metacritic.com duomenimis, žaidimas kritikų vidutiniškai įvertintas 83 balais iš 100 PC sistemai. 2 
„Tomb Raider: Anniversary“ yra vieno žaidėjo žaidžiamas nuotykių, veiksmo ir galvosūkių žaidimas. Veiksmas vyksta kompiuterinės 3D grafikos aplinkoje iš trečiojo asmens perspektyvos. Žaidimo kūrėjai − JAV „Crystal Dynamics“ studija, leidėjas − „Eidos Interactive“. Žaidimas buvo sukurtas pažymėti 10 metų pirmojo serijos „Tomb Raider“ išleidimo sukakčiai ir yra šio žaidimo perdirbinys. Žaidimo siužetas menkai pakeistas ir Laros artefakto paieška susieta su ankstesnio žaidimo „Tomb Raider: Legend“ siužetu, kuriame Lara norėjo sužinoti tiesą apie savo motinos likimą.
„Tomb Raider: Anniversary“ yra geresnės kokybės grafikos žaidimas nei 1996 m. pirmtakas su naujai sukurtomis objektų paviršių tekstūromis. Taip pat daugelis pirmojo žaidimo lygių buvo pakeisti ir adaptuoti naujiems Laros  sugebėjimams supuotis pakibus rankomis ant sijų ir naudotis svaidomu kabliu su lynu, kurio pagalba Lara gali bėgti sienomis ir peršokti didelius atstumus. Žaidimo muzikinis takelis yra ženkliai ilgesnis ir muzika daugiabalsiškesnė, turtingesnė. Laros treniruočių lygis Kroft rūmuose yra pateiktas ne kaip 1996 m. originale, o kaip 2006 m. „Tomb Raider: Legend“ žaidime.
Žaidime valdoma britų archeologė ir nuotykių ieškotoja Lara Kroft. Žaidimo eigoje Lara sprendžia patekimo galvosūkius senovės kultūrų kapų šventyklose, kovoja su pasitaikančiais gyvūnais, turi išvengti spąstų. Lara Kroft ginkluota tradiciniais dviem pistoletais su neišsenkančia šovinių atsarga. Įvesta kovos naujovė: specialus Laros taiklus šūvis vaizdo sulėtinimo metu, kuris įmanomas Larai tankiai šaudant į priešininką. Žaidime yra funkcija, kuri leidžia persijungti automatinį Laros gebėjimą užsikabinti rankomis už atbrailų į rankinį, tuo imituojant originalų žaidimą, kuriame kiekvienąkart, norint Larai užsikabinti už atbrailos, žaidėjas turėdavo nuspausti kontrolerio mygtuką. Žaidime yra autoišsaugojimo funkcija, vietovėse išslapstyti Laros randami trofėjai. 
Žaidimo geografinės vietos:
Treniruočių vietovė:
Žaidimo vietovės:
Tolimesnė „Anniversary“ istorija tęsiama „Tomb Raider: Underworld“ žaidime.
DĖMESIO: toliau atskleidžiamos kūrinio detalės
Žaidimas prasideda branduolinio užtaiso sprogimu JAV Los Alamoso atominių bandymų bazėje. Sprogimo vietoje parodomas kristalas, iš kurio išsilaisvina sparnuota būtybė. 
1996 m., Kalkuta. Lara Kroft su tėvu ilgai ieškojo mistinio artefakto − Atlantidos Skiono iki Laros tėvo mirties. Laros Kroft draugas Larsonas pristato Larai mįslingąją Džaklin Natlą, kuri praneša, kad artefaktas yra Peru vietovėje Vilkabamboje...
