Švyturys – bokštas, skleidžiantis šviesą, padedančią laivams naviguoti jūroje. Jų šviesos spindulio blyksniai matomi už 30-40 km, be to, jie dar siunčia radijo ir garso signalus , kurie padeda laivams ir lėktuvams nustatyti jų buvimo vietą, pakrantę, apeiti pavojingas kliūtis jūroje. Jis palydi laivus į tolimas keliones, rodo kelią nepažįstamuose vandenynuose, neleidžia paklysti, užplaukti ant povandeninių uolų. 
Švyturio viduje paprastai būna sraigtiniai formos laiptai, nes taip yra patogiau užlipti į švyturį. 
Baltijos valstybių pakrantėse veikia per 70 šviesos, 45 radijo švyturiai, 29 garso signaliniai įtaisai ir 650 įvairios paskirties šviečiančių navigacinių ženklų. Jie laivus patikimai įspėja visuose pavojinguose ir audringose jūrų regionuose. 
Vargu ar kas tiksliai žino, kada ir kur buvo pastatytas pirmasis švyturys. Tačiau iki mūsų laikų tebėra gyvas pasakojimas apie septynis pasaulio stebuklus. Vienas iš jų yra 140 m aukščio Egipto sostinės Aleksandrijos švyturys. Jis 283 m. pr. m. e. buvo pastatytas Faroso saloje. Pačiame švyturio viršuje daugiau kaip 1500 metų degė laužas, kuris laivams rodė kelią. 
Visuose pasaulio švyturiuose iš pradžių kurdavo laužus. Tik praėjusiame šimtmetyje jie užleido savo vietą žvakėms, alyvmedžio aliejaus ir žibalinėms lempoms. Edisono Lamanšo švyturyje degė 24 žvakės, jos svėrė po 3 kg. 
Senovėje švyturių prižiūrėtojai buvo atplėšti nuo pasaulio. Kelias iki artimiausios gyvenvietės buvo labai tolimas, tad keliauti pėsčiomis ar plaukti tekdavo kelias valandas. Darbas švyturyje buvo labai pavojingas - įsisiautėjusi jūra grasindavo pražūtimi net labai įtvirtintiems į uolas švyturiams. Taip įvyko su Škotijos švyturiu. Vandens bangos pasiekė švyturio Belrok 36 m aukščio viršūnę ir nuplėšė lauko kopėčias. Kartais galingos bangos vandens kriokliais apipila švyturio bokštą nuo viršaus iki apačios. Taip atsitiko su Trinidado Hid Laid švyturiu Oregono pakrantėje. Bangos sutrikdė žibinto darbą, nors jis buvo 60 m aukščio virš jūros. 
