Dryžuotasis šakalas  – plėšriųjų žinduolių  būrio, šuninių  šeimos žinduolis. Ši rūšis paplitusi rytų ir centrinėje Afrikoje. 
Kitaip nei jo mažesnis giminaitis juodnugaris šakalas, kuris gyvena atviruose laukuose, dryžuotasis šakalas mėgsta miškingas ir krūmingas vietas.
Dryžuotieji šakalai yra vidutinio dydžio, šiek tiek didesni už juodnugarius šakalus. Kūno masė svyruoja nuo 6,5 iki 14 kg, galvos dydis siekia 69-81 cm, uodegos ilgis – 30-41 cm. 1  Šakalo nugara yra tamsesnė už likusį kūną, uodega įprastai būna juoda su baltu galu. 
Dryžuotasis šakalas išsiskiria iš kitų šakalų tuo, jog yra mažiau priklausomas nuo mėsos ir savo mitybą gali pritaikyti atitinkamam sezonui ar aplinkai. 2  Jis mėgsta būti vienas, nors Zimbabvėje yra užfiksuotos ir 12 dryžuotojų šakalų grupės. Drėgnu sezonu įprastai šie šakalai maitinasi įvairiais bestuburiais gyvūnais, o sausu sezonu medžioja mažus žinduolius. Laukinėse sąlygose šie šakalai vaisiais maitinasi tik išskirtinais atvejais, o miestuose gyvenančių šakalų racioną vaisiai gali sudaryti ir iki 30 proc.
Iš viso skaičiuojami 7 dryžuotųjų šakalų porūšiai: 3 
