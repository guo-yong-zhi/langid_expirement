Pravieniškės  – kaimas Kaišiadorių rajono savivaldybėje, 20 km į vakarus nuo Kaišiadorių, abipus geležinkelio Vilnius–Kaunas. Seniūnijos centras, dvi seniūnaitijos . Veikia Pravieniškių geležinkelio stotis, biblioteka, buvusi Pravieniškių Stasio Tijūnaičio pagrindinė mokykla, įsikūręs folkloro ansamblis. Šiaurinėje dalyje yra įkalinimo įstaiga.
Pravieniškės – vandenvardinis vietovardis, kilęs nuo čia tekančio Pravienos upelio.
Gyvenvietę sudaro du 2016 m. sujungti kaimai – Pravieniškės I  ir Pravieniškės II . Per kaimą teka Praviena. Pravienos hidrografiniame draustinyje, ant aukšto šlaito auga Pravieniškių eglė , 3,3 m apimties ir 35 m aukščio.
Pravieniškių geležinkelio stotis pirmą kartą žemėlapyje buvo pažymėta 1863 m. 2  Gyvenvietė minima XIX a. pabaigoje kaip geležinkelio stotis Trakų apskrityje. 3 
Prieš II pasaulinį karą Pravieniškės buvo išsidėsčiusios abipus geležinkelio ruožo: šiaurinė dalis vadinosi Pirmosiomis Pravieniškėmis, o pietinė – Antrosiomis. Vėliau visa gyvenvietė prie geležinkelio imta vadinti Pirmosiomis, o naujoji gyvenvietė už kelių kilometrų į šiaurę – Antrosiomis Pravieniškėmis.
2015 m. patvirtintas Pravieniškių herbas. 2016 m. spalio 26 d. Pravieniškės I sujungtos su Pravieniškėmis II. 4 
Aplinkinės gyvenvietės
