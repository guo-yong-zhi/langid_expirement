Simas Miglinas  – Lietuvos žurnalistas, knygų leidėjas.
1931 m. baigė S. Daukanto mokytojų seminariją Kaune. 1931–1934 m. studijavo Vytauto Didžiojo universiteto humanitarinių mokslų fakultete.
Nuo 1924 m. bendradarbiavo leidiniuose „Lietuvos aidas“, „Mūsų Vilnius“, „Trimitas“, „Ūkininko patarėjas“. Pasirašinėdavo Stasys Mingaila, S. Tyla, A. Rigmantas. 1933 m. redagavo žurnalą „Vienybė“, 1938–1939 m. – laikraštį „Naujoji spaktyva“. 1940 m. sausį leido ir redagavo dienraštį „Vakarinės naujienos“, 1941–1944 m. Šiauliuose – laikraštį „Tėvynė“ , 1944 m. Telšiuose redagavo Tėvynės apsaugos rinktinės leidinį „Lietuvos gynėjas“.
1944 m. pasitraukė į Vokietiją, nuo 1951 m. veikė Vyriausiojo Lietuvos išlaisvinimo komitete, iki 1954 m. buvo LLKS atstovas. 1950–1955 m. Memingene leido ir redagavo laikraštį „Tremtis“, 1951 m. įsteigė knygų leidyklą „Tremtis“, kuri veikė iki 1959 m. Joje išleido V. Mykolaičio–Putino, I. Šeiniaus, V. Alanto, J. Savickio, V. Kudirkos, K. Barėno kūrinių. 1   2 
