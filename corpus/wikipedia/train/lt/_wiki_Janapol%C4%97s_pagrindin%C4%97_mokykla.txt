Koordinatės: 55°48′46″š. pl. 22°23′04″r. ilg.  /  55.812839°š. pl. 22.384384°r. ilg.  / 55.812839; 22.384384
Telšių rajono Janapolės pagrindinė mokykla – buvusi dieninė, savarankiško mokymosi bendrojo lavinimo mokykla Telšių raj., Janapolėje, Viržuvėnų g. 23, vykdanti priešmokyklinio, pradinio, pagrindinio ir papildomo ugdymo programas lietuvių kalba. Įstaigos kodas 190558041. Steigėjas Telšių rajono savivaldybės taryba.
Mokykla Janapolėje įkurta XIX a. pradžioje, 1823 m. joje mokėsi 5 mokiniai. 1  XX a. pradžioje Janapolėje įsteigta pradinė mokykla. 1952–1968 m, veikė septynmetė, aštuonmetė, o 1968–2001 m. vidurinė mokykla. 2  Po to pertvarkyta į pagrindinę.
2019 m. rugpjūčio 30 d. Janapolės pagrindinė mokykla panaikinta. Paskutiniais mokslo metais joje mokėsi 37 mokiniai. 3 
