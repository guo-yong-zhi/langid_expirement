Madam Bovari nuodėmės  – 1969 m. Vakarų Vokietijos ir Italijos kinematografininkų sukurta drama pagal klasika tapusį Gustave Flaubert romaną „Ponia Bovari“. Filmo režisierius – Hans Schott-Schöbinger, pagrindinius vaidmenis atliko: Edwige Fenech, Gerhard Riedmann ir Franco Ressel. 1 
DĖMESIO: toliau atskleidžiamos kūrinio detalės
Emai Bovari, ištekėjusiai už gydytojo Čarlzo, pabodo ramus gyvenimas provincijoje, ji trokšta gyventi dideliame mieste, trokšta vis didesnio savo vyro, nuolat užsiėmusio pacientais, dėmesio. Manydama, kad sutuoktinis jai per prastas, moteris rimtai ima svarstyti galimybę jį palikti.
Kartą pokylyje, kol Čarlzas lošia kortomis, Ema susipažįsta su grafu ir šį įsimyli, tačiau netrukus gauna žinią apie šio žūtį. Nuliūdusi Ema atsiduoda savo vyrui, kuris pagaliau sulaukia paaukštinimo, jiedu susilaukia vaiko ir gyvenimas tarsi vėl ima tekėti įprasta vaga.
Vis dėlto Emos potraukis prabangai ir kitokiam gyvenimui niekur nedingo. Ji užmezga romaną su Rudolfu Bolaže, tačiau tuo pat metu įsiskolina už sukneles salono šeimininkui Adolfui Lerua, kuris galiausiai pareikalauja padengti skolą arba jam atsiduoti. Ema kreipiasi pagalbos į Rudolfą, tačiau šis išvažiuoja ir ją palieka. Ieškodama išeities, Ema užmezga romaną su Leonu Diupua, jau seniai siekiančiu jos dėmesio, tačiau šis neturi pakankamai pinigų padengti jos skolas ir garantuoti jos trokštamą gyvenimo būdą. Ema susiranda Rudolfą, tačiau ši atsisako jai padėti. Nesuradusi būdo gauti pinigų, Ema sutinka su Adolfo reikalavimu.
