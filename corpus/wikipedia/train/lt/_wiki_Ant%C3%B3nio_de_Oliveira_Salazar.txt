Antonijus de Oliveira Salazaras  – Portugalijos politikas, Portugalijos ministras pirmininkas nuo 1932 m. iki 1968 m.
António de Oliveira Salazaras gimė 1889 m. balandžio 29 d. Vimieire netoli Santa Komba Dão miestelio. 1 
Jo tėvai buvo penktos kartos pusbroliai António de Oliveira  ir Maria do Resgate Salazar . 1 Antonio buvo vienintelis sūnus, turėjo 4 vyresnes seseris. Augo šiaurės rytų Portugalijoje, žemesniosios vidurinės klasės šeimoje. 2  Jo tėvas iš pradžių buvo žemės darbininkas, bet tapo Perestrelų, žemvaldžių, kurie turėjo daug žemės tarp Vizėjaus ir Koimbros, valdytoju. 3 
11 metų Antonijus laimėjo nemokamą teisę studijuoti kunigų seminarijoje, kur mokėsi 1900-1908 m., bet vėliau pradėjo studijuoti teisę ir ekonomiką. 2  Likęs asketišku, pamaldžiu kataliku, buvo vienu iš Akademinio krikščioniškosios demokratijos centro lyderių. 2  Nuo jo 1921 m. buvo išrinktas į parlamentą, bet po vienos sesijos atsistatydino, pasipiktinęs korupcija ir neefektyvumu. 2 
1926 m. liepą tapo Portugalijos finansų ministru. 2  Atsistatydino, negavęs galios vetuoti finansinių sprendimų. 2  1928 m. buvo vėl paskirtas finansų ministru su tokiom galiom, po ko per metus subalansavo biudžetą. 2 
1932 m. liepą Salazaras tapo Portugalijos ministru pirmininku. 2  1933 m. buvo priimta nauja Konstitucija, formaliai įkūrusi naująjį režimą, Estado Novo . 2 
1968 m. rugsėjį Salazaras nugriuvo, sulūžus kėdei, ant kurios sėdėjo, netrukus patyrė insultą, keletą mėnesių praleido komoje, dar po metų mirė. 2 
