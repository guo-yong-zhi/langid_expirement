Poliomielito vakcina – tai skiepas, skirtas apsisaugoti nuo poliomielito. 1  Vieno tipo vakcinoje naudojami išaktyvinti poliovirusai, ši vakcina skiriama injekcijos būdu. Kitų tipų vakcinose naudojami susilpninti poliovirusai, ši vakcina skiriama per burną. Pasaulio sveikatos organizacija rekomenduoja nuo poliomielito skiepyti visus vaikus. 1  Naudojant dviejų rūšių vakcinas poliomielitas pasaulyje praktiškai išnyko, 2  3  o ligos atvejų skaičius nuolat mažėja. Apskaičiuota, kad 1988 m. buvo 350 000 atvejai, 2014 m. nustatyti 359. 4 
Išaktyvintos poliomielito vakcinos labai saugios. Gali šiek tiek parausti arba skaudėti injekcijos vietą. Per burną vartojamos poliomielito vakcinos gali sukelti povakcininį paralitinį poliomielitą; šios komplikacijos dažnis – maždaug vienas atvejis iš trijų milijonų dozių. Abiejų tipų vakcinomis iš esmės saugu skiepyti nėščiąsias ir užsikrėtusiuosius ŽIV arba sergančius AIDS asmenis, kurie kitais atžvilgiais yra sveiki. 1 
Pirmoji poliomielito vakcina buvo išaktyvintų virusų vakcina. Ją sukūrė Jonas Salk, o į rinką vakcina pateikta 1955. 1  Per burną vartojamą poliomielito vakciną sukūrė Albert Sabin, į rinką ji pateikta 1961. 1  5  Ši vakcina taip pat įtraukta į Pasaulio sveikatos organizacijos būtinųjų vaistų sąrašą, kurį sudaro rekomenduojami pagrindinės sveikatos priežiūros vaistai. 6  2014 m. viena per burną vartojamos vakcinos dozė didmeninės prekybos tinkle kainavo apie 0,25 JAV dolerių. 7  Jungtinėse Amerikos Valstijose išaktyvinta vakcina kainuoja nuo 25 iki 50 JAV dolerių. 8 
