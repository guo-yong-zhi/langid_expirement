Štabskapitonas  – Rusijos armijos karininkas, 1  kurio laipsnis žemesnis už kapitoną, bet aukštesnis už poručiką. Kavalerijoje štabskapitono laipsnį atitiko štabsrotmistras, o kazokų kariuomenėje – paesaulis.
Štabskapitono laipsnis Rusijos armijoje įvestas 1797 m. 2  Tuo metu šį laipsnį gavo kuopų vadų pavaduotojai rikiuotei, kurie tada turėjo kapitono poručiko laipsnį.
Iki 1884 m. Rusijoje štabskapitono laipsnis atitiko dabartinį vyresniojo leitenanto laipsnį.
1884 m. Rusijos armijoje buvo panaikintas majoro laipsnis, o kapitonas prilygintas buvusiam majorui . Tuomet žemesnieji laipsniai pasislinko aukštyn, ir štabskapitonas tapo dabartinio kapitono atitikmeniu, o poručikas – vyresniojo leitenanto.
Vienas istorijoje žinomesnių štabskapitonų – Piotras Nesterovas, kuris atliko pirmąją pasaulyje mirties kilpą.
Štabskapitonas Piotras Nesterovas
Štabskapitono antpetis
Nuotraukos:
Straipsniai
