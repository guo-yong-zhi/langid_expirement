Albertas Valužis, slap. Vyturys  – Lietuvos laisvės armijos Žemaičių apygardos partizanas, partizanės Stanislavos Valužienės sūnus.
Gimė Dauginčių kaimo ūkininkų Igno ir Stanislavos Valužių šeimoje. Baigė Gaudučių pradinę mokyklą, 1940 m. – Kartenos pradinės mokyklos 6-tą skyrių. Tėvas po karo enkavedistų buvo suimtas ir išvežtas prie Belomoro kanalo statybos, ten mirė. 
1947 m. pabaigoje  su motina ir seserimi pasitraukė į mišką, įstojo į LLA Žemaičių apygardos Kardo rinktinės Buganto kuopos partizanų gretas. 
1949 m. sausio 27 d. kartu su 2 kuopos partizanais žuvo Bumbulių kaime , patekę į MGB kariuomenės 24-jo šaulių pulko kareivių ir Kartenos stribų apsuptį. 
