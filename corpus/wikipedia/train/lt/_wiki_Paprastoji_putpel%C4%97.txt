Paprastoji putpelė, tradiciškai putpelė 2   – vištinių paukščių  būrio, fazaninių  šeimos paukščių rūšis.
Tai smulkiausias vištinių paukščių būrio paukštis, paprastoji putpelė kiek didesnė už paprastąjį varnėną. Jos svoris 70–155 g, kūno ilgis 16–18 cm, kai skrenda, matomi kitiems vištiniams paukščiams  nebūdingai gana ilgi sparnai, 3  o atstumas tarp išskleistų abiejų sparnų galų 32–35 cm. 4 
Suaugusių išvaizda:
Paprastoji putpelė atrodo apvali ir beveik be uodegos, panaši į pilkąją kurapką, bet nuo jos skiriasi juosva, rudai dryžuota uodega . Suaugusių paukščių plunksniniame apdare vyrauja šviesiai rudos spalvos tonai. Jų viršutinės pusės plunksninio apdaro margumyną formuoja skersinės rudos spalvos juostelės, stambokos juodos dėmės ir išilgai kūno einančios šviesios juostelės. Krūtinėlė gelsvai ruda, kuri taipogi išmarginta tamsiomis ir smulkiomis šviesiomis dėmelėmis. Jų pilvo plunksnelės balsvai gelsvos - gerokai rečiau ir neryškiai dėmėtos. 5  Viršugalvis tamsus, su trimis šviesiomis juostelėmis. 3  Jų kojos šviesiai gelsvos arba rausvai rudos. Snapai šviesiai rudi. Akių rainelės gelsvai rudos. 4 
Skirtumai tarp lyčių:
Patelės bendras plunksninis apdaras yra kiek blankesnis nei pas patinėlius. 6  Veisimosi metu patinėlis nuo patelės skiriasi gerklės centrinėje dalyje juoda dėmele bei ant skruostų ryškesniais juodais dryžiais, o suaugusi patelė nuo patinėlio skiriasi balsva gerkle. 5 
Jauniklių išvaizda:
Paprastųjų putpelių jaunikliai labai panašūs į patelę, tik tarp jų didesnis skirtumas tas, kad jauniklių kūno viršus vienodesnis su mažesniu dėmių kiekiu. 5 
Gyvena atvirame landšafte - laukuose, sausose pievose, ganyklose, dirbamuose laukuose, taip pat ir krūmėtose pievose. 3  5  Slapstosi tarp žolių, atviroje vietoje pasirodo retai. Vikriai bėgioja žeme. Skraido mažai, išskyrus migravimą. Išbaidyta ji dažniau bėga nei pakyla skristi. Tik išskirtiniais atvejais nenoriai pakyla trumpam skrydžiui. Ji plasnoja labai tankiai ir skrenda labai greitai tiesia kryptimi. Tačiau skrydis trumpas, ir leisdamasi dažniausiai greitai krenta į žolę. 5 
Jų balsas girdimas tik veisimosi metu, kuomet patinėlis švilpiančiu balsu šaukia tankiai kartodamas "put-pelyt, put-pelyt, put-pelyt" ir į šią trelę prikimusiu balsu tankiai kartodamas įtraukia fraze - "va-vau, va-vau, va-vau, va-vau, va-vau". Jų balsai labiausiai girdimi ryte, bet ir kitu paros metu nebūna tylios. 5 
Poligamė. 7  Lizdą suka tarp žolių nedidelėje duobutėje, kurią iškloja sausomis žolėmis. Gegužės mėn. deda 8–13 rudai gelsvų išmargintų tamsiomis dėmėmis kiaušinių. Peri 16–21 dieną. Jaunikliai nuo išsiritimo pradžios maždaug per 3 savaites pradeda skraidyti. 4  Per metus išveda vieną vadą. 
Maisto ieško ant žemės, dažnai besimaudydamos sausame smėlyje ieško sėklyčių ir įvairių vabzdžių. Minta augalų ūgliais, sėklomis, grūdais, jaunais lapeliais, smulkiais bestuburiais .
Paprastosios putpelės Lietuvoje paplitusios visoje šalyje, bet rečiau aptinkamos miškingose dalyse ir vakaruose. 3  Veisimosi metu apyretė, pastaraisiais metais pagausėjo. 5 
Į mūsų kraštą atskrenda maždaug balandžio mėn. viduryje. 5  Rudenį peržiemojimui išskrenda į Pietų Europą ir Šiaurinę Afriką.
Neigiamą poveikį populiacijos gausumui daro ankstyvas šienavimas , bei potenciali grėsmė yra žemės ūkyje gausiai naudojamos cheminės medžiagos. 3 
Paprastoji putpelė Bavarijoje
Paprastųjų putpelių patelė
Sužieduota paprastoji putpelė 
Paprastoji putpelė Libane
Paprastoji putpelė Varšuvos zoologijos sode
Paprastosios putpelės kiaušiniai
Kiaušinis • 
Pastaibis • 
Pasturgalinė liauka • 
Plunksna • 
Apdaras • 
Regėjimas • 
Skrydis • 
Snapas • 
Sparnas • 
Šėrimasis
Paukščių kilmė • 
Archeopteriksas • 
Enantiornithes • 
Hesperornithes • 
Hibridizacija • 
Vėlyvojo kvartero priešistoriniai paukščiai • 
Fosilijos  • 
Jūriniai paukščiai • 
Vandens paukščiai • 
Išnykę paukščiai • 
Neskraidantys paukščiai • 
Šiuolaikiniai paukščiai
Giedojimas • 
Intelektas • 
Kolonijos • 
Migracija • 
Perėjimas  • 
Lizdinis parazitizmas • 
Lizdas • 
Drevė • 
Uoksas
Audrašaukliniai • 
Čiurliniai • 
Eininiai • 
Flaminginiai • 
Gandriniai • 
Gegutiniai • 
Geniniai • 
Gerviniai • 
Hoacininiai • 
Irklakojiniai • 
Karveliniai • 
Kazuariniai • 
Kiviniai • 
Kraginiai • 
Lėliniai • 
Nandiniai • 
Nariniai • 
Naujojo pasaulio grifai • 
Papūginiai • 
Pelėdiniai • 
Peliniai • 
Pingvinai • 
Ragasnapiniai • 
Sakaliniai • 
Sėjikiniai • 
Smiltvištiniai • 
Strutiniai • 
Tinaminiai • 
Trogoniniai • 
Vanaginiai • 
Vištiniai • 
Žalvarniniai • 
Žąsiniai • 
Žakamariniai • 
Žvirbliniai • 
Būriai ir šeimos • 
Paukščiai pagal didžiausią išskleistų sparnų tarpugalį • 
Pasaulio stambiausi paukščiai • 
Plėšrieji paukščiai • 
Pasaulio stambiausi plėšrieji paukščiai • 
Pasaulio smulkiausi plėšrieji paukščiai • 
Lietuvos paukščiai • 
Lietuvos žvirbliniai paukščiai • 
Lietuvos plėšrieji paukščiai • 
Lietuviškas paukščių vardynas
Ornitologija • 
Paukščių apsauga • 
Paukščių žiedavimas • 
Paukščių kolekcijos • 
Paukščių stebėjimas • 
Paukščių maitinimas • 
Dirbtinis lizdas • 
Inkilas • 
Lesykla • 
Avikultūra • 
Lietuvos ornitologų draugija • 
Lietuvos ornitofaunistinė komisija
