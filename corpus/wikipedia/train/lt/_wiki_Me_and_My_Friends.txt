„Me and My Friends“ – grupės „Red Hot Chili Peppers“ singlas iš jų 1987 m. albumo „The Uplift Mofo Party Plan“. Nors singlas niekad nebuvo išleistas pardavimui, jis buvo grojamas per radiją. Šios dainos žodžius Anthony Kiedis parašė, norėdamas išaukštinti savo draugus, ypač Hillel Slovak. Ši daina dažnai pasirodo grupės koncertuose ir yra labiausiai grojama daina iš tų, kurios buvo parašytos prieš „Blood Sugar Sex Magik“ albumą.
