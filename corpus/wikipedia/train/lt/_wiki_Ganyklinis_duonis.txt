Ganyklinis duonis  – viksvuolinių  šeimos žolinių augalų rūšis. Auga Šiaurės Amerikos, Europos, Vakarų Azijos vidutinio klimato srityse.
Stiebas status, iki 15 cm aukščio, tvirtas, tamsiai arba pilkšvai žalias. Žiedynas – varpa, žydi nuo gegužės iki birželio. Vaisius – riešutas. Auga drėgnose pievose, ganyklose, pelkėtose lankose, pakrančių kopose. Dėl pievų melioracijos nyksta.
