Jungtinės Karalystės iždo kancleris  – Jungtinės Karalystės vyriausybės valstybės finansų ministras, vadovaujantis valstybės iždo institucijai. Iždo kancleris yra vienas iš svarbiausių vyriausybės ministrų ir vienas iš keturių aukščiausių Jungtinės Karalystės valstybės pareigūnų. 1 
XVIII amžiuje ir XIX amžiaus pradžioje buvo įprasta, kad jei Jungtinės Karalystės ministras pirmininkas buvo Bendruomenių rūmų narys, jis tuo pat metu eidavo ir iždo kanclerio pareigas. 1923 m. Stanley Baldwin buvo paskutinysis premjeras, tuo pat metu ėjęs ir iždo kanclerio pareigas. 2  Iždo kanclerio institucija yra viena seniausių Britanijos istorijoje, ir pastaruoju metu tapo viena įtakingiausių pozicijų po ministro pirmininko. 3  
Iždo kancleris prižiūri šalies fiskalinę ir mokesčių politiką, valstybės viešąsias išlaidas. Iki 1997 m. iždo sekretorius buvo atsakingas ir už monetarinę politiką. Šios politikos priežiūrą perėmė Anglijos bankas. 1 
Sąrašas:Jungtinės Karalystės iždo kancleriai
