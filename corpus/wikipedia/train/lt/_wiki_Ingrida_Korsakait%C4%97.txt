Ingrida Korsakaitė  – Lietuvos dailėtyrininkė, dailės istorikė, humanitarinių mokslų daktarė, visuomenės veikėja.
1956 m. baigė Vilniaus S. Nėries vidurinę mokyklą, 1961 m. Leningrado Iljos Repino tapybos, skulptūros ir architektūros institutą. 1961–1987 m. LSSR MA Istorijos instituto Menotyros sektoriaus bendradarbė, 1982–1985 m. Dailės istorijos skyriaus vadovė. 1970 m. menotyros mokslų kandidatė. 1  2 
1987–1990 m. Filosofijos, sociologijos ir teisės instituto Kultūrologijos ir menotyros, 1990–1999 m. Kultūros, filosofijos ir meno instituto Dailės istorijos skyriaus mokslinė bendradarbė. 1988 m. stažavo Miunchene, 1991 m. Čikagoje. Nuo 1995 m. Tarptautinės dailės kritikų asociacijos , Tarptautinės vaikų ir jaunimo literatūros asociacijos  narė. 1995–1998 m. Lietuvos dailės istorikų draugijos pirmininkė. Lietuvos reformacijos istorijos ir kultūros draugijos valdybos narė. 3  4 
Mokslinių tyrimų svarbiausios sritys – lietuvių grafika, vaikų knygų iliustracijos istorija, išeivijos dailė. Daugelio straipsnių leidiniuose „Dailė“, „7 meno dienos“, „Literatūra ir menas“ bei kituose autorė.
