Galkajus  – miestas vidurio Somalyje, Mudugo krašte, 219 km į pietryčius nuo Garovės. Miestas padalintas tarp dviejų autonominių kraštų – Puntlando ir Galmudugo. Žemės ūkio regiono prekybinis centras. Veikia ligoninė, viešbučiai, paštas, mečetės, Mudugo universitetas. Svarbus kaligrafijos meno centras. Veikia Abdulahio Jusufo oro uostas, plentai eina į Garovę, Beledveinę.
