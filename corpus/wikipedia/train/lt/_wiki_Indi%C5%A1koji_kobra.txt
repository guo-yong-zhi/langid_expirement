Indiškoji kobra, akiniuotoji kobra  – aspidų  šeimos nuodingų gyvačių rūšis.
Daugiausia gyvena Indijos regione. Išauga iki 2 metrų. Deda kiaušinius nuo gegužės iki liepos mėnesio. Gali padėti 12-30 kiaušinių požeminiame guolyje. Gyvačiukai išsirita per 48-69 dienas, gimę būna 20-30 cm ilgio ir jau turi visiškai funkcionuojančias nuodų liaukas.
Gyvatės turi stiprius neurotoksinų nuodus, kurie veikia neuronų sinapses, paralyžiuodami raumenis, sustabdo kvėpavimą ar širdies veiklą.  
