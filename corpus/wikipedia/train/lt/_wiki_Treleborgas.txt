Treleborgas − miestas pietų Švedijoje, Skonės lėne, Treleborgo komunoje. Treleborge savo būstinę įkūrusi kompanija „Trelleborg AB“, gaminanti gumos gaminius. Treleborgo uostas − vienas stambiausių Švedijoje. Per miestą eina Europos keliai E6 ) bei E22  ir Išimą .
Pirmą kartą rašytiniuose šaltiniuose Treleborgas minimas nuo 1257 m. XIII a. jis jau buvo miestas, garsėjęs silkių žvejyba. 1260 m. Danijos karalius Erikas IV, kaip kraitį savo dukteriai Sofijai, padovanojo Treleborgo ir Malmės miestus Švedijos karaliui Valdemarui I. Tačiau, netrukus Treleborgas, kaip ir visa Skonės provincija vėl grįžo į Danijos sudėtį. 1619 m. po didžiulio gaisro Treleborgas prarado miesto teises. 1658 m. pagal Roskildės taikos sutartį miestas atiteko Švedijai. 1840 m. Treleborgui buvo suteiktos prekybinio miesto teisės, o 1867 m. suteiktos ir miesto teisės.
