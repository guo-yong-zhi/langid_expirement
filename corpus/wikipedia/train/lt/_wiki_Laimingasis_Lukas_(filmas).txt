Laimingasis Lukas   – 1991 m. sukurtas komiškas vesternas, kurį režisavo ir pagrindinį vaidmenį atliko Terensas Hilas. Scenarijų šiam filmui parašė jo žmona Lori Hill, o idėja apie kaubojų Luką priklauso belgų komiksų autoriui Maurice De Bevere, žinomam kaip „Moris.“
Tai filmas – parodija apie Laukinius Vakarus. 1992 m. buvo sukurtas to paties pavadinimo 8 dalių serialas, kuriame pagrindinį vaidmenį taip pat atliko Terensas Hilas.
DĖMESIO: toliau atskleidžiamos kūrinio detalės
Filme šaržuotai pasakojama nedidelio miestelio Laukiniuose Vakaruose atsiradimo ir vystymosi istorija. 
Laimingasis Lukas – greičiausias Vakarų šaulys – tampa miestelio šerifu ir greitai įveda tvarką, žmonės net ima skųstis, kad čia nuobodu ir nieko nevyksta.
Situacija pasikeičia, kai čia atvyksta 4 broliai Daltonai, kuriuos Lukas kažkada buvo pasodinęs į kalėjimą. Negalėdami patys susidoroti su greituoju šerifu, jie stengiasi sukiršinti indėnus užpulti miestelį.
