Fransiskas Ribalta arba Frančeskas Ribalta  – ispanų baroko dailininkas, daugiausiai tapęs religinius siužetus. 1  Jis pirmasis iš ispanų pradėjo naudoti tenebrizmo techniką. Ribalta padarė didelę įtaką kitiems ispanų tapytojams, pavyzdžiui, Bartolomėjui Estebanui Muriljui, Fransiskui Surbaranui, Diegui Velaskesui.
Nuo 1581 m. Madride privačiai mokėsi dailės. Ankstyvojo laikotarpio kūrybai turėjo įtakos italų manierizmas. Nuo 1599 m. gyveno Valensijoje, čia įkūrė studiją.
Kūrybai būdinga monumentalumas, natūralizmas, nesudėtinga kompozicija, realizmo jungimas su misticizmu, išryškintas žmogaus psichologinis kontaktas su Dievu, šviesa ir tamsa sustiprintas paslaptingumo įspūdis, kiekvienam šventajam suteikta individuali charakteristika. 2 
Svarbiausi darbai: Nukryžiavimas , Paskutinė vakarienė , Kristus pasirodo šv. Vincentui Fererui , Tėvo Pranciškaus Jeronimo Simono regėjimas , Kelias į Kalvariją , Rauda , Šv. Pranciškus, apkabinęs nukryžiuotą Kristų , Kristus, apkabinęs šv. Bernardą .
