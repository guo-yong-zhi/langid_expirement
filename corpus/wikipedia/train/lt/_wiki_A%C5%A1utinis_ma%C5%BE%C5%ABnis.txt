Ašutinis mažūnis  – mažūninių  šeimos, mažūnių  genties grybų rūšis.
Ant nukritusių pušies, eglės, spyglių, rečiau ant smulkių šakelių.
ankstyvas pavasaris, vėlyvas ruduo, vasara.
Panaši šiurkščiakotė smirdeklė, tik ši stambesnė ir šiurkščiu kotu.
Vaisiakūniai labai maži. Kepurėlė 0,3–0,7  cm skersmens, jauna - išgaubta, vėliau - paplokščia, viduryje nežymiai įdubusi, matinė, raukšlėta, rusva, kūno spalvos, pakraščiai šviesesni, gofruoti. Lakšteliai siauri, reti, pilkšvi, rusvi, prisegtiniai. Kotas 3–8 cm ilgio, ašuto formos, storio, lygus, blizgantis, tamsiai rudas, beveik juodas, prie lakštelių šviesesnis. Trama membraniška, tampri, be kvapo ir skonio. Sporos 6,5–9×3,5–4,5 μm.
Būdingi požymiai: smulkučiai grybai, augantys tik ant nukritusių spyglių, rečiau ant smulkučių šakelių, miško paklotėje lyg prisėta.
Auga kolonijomis. Vertingas paklotės saprotrofas. Nevalgomas. Labai išplitęs.
Lietuvos grybų atlasas, Vincentas Urbonas, Kaunas, Lututė, 2007, ISBN 978-9955-692-59-1, 174 psl.
