Antrąkart vedęs  – 1971 m. sukurta kostiuminė komedija, kurioje pagrindinį vaidmenį atliko aktorius Jean-Paul Belmondo.
DĖMESIO: toliau atskleidžiamos kūrinio detalės
1787 m. Nikolia Filiberas, neturintis pinigų ir jokių dokumentų, atvyko į Ameriką. Jam teko keletą dienų praleisti kalėjime, po kurių atsidūrė laisvėje ir galėjo kurti savo gyvenimą. Per penkerius metus jis tapo turtingas ir įtakingas bei susiruošė vesti vieno turtingiausių šalies žmonių dukterį. Deja, vestuvių ceremonijos metu vienas iš būsimosios nuotakos atstumtų garbintojų pareiškia, kad Nikolia jau buvo vedęs Prancūzijoje ir pastorius nutraukia ceremoniją, pareikšdamas, kad šiam teks pirmiausia išsiskirti su buvusia žmoną. Būsimasis uošvis puola į neviltį, nes Prancūzijoje skyrybos uždraustos, tačiau netrukus sužino, kad šalyje neseniai įvyko revoliucija ir vienas pirmųjų priimtų įstatymų tapo skyrybų legalizavimas.
Po dviejų savaičių Nikolia vienu iš uošvio laivu išvyksta į Prancūziją turėdamas užduotį ne tik išsiskirti, bet ir parduoti gabenamą grūdų krovinį. Deja, gimtinėje Nikolia sužino, kad jo buvusi žmona Šarlotė, kuriai vaikystėje čigonė išpranašavo princesės likimą, tapo vieno markizo meiluže ir su juo pabėgo. Nikolia leidžiasi ieškoti savo buvusios žmonos.
