Borisas Bruckus  Давыдович Бруцкус)  – ekonomistas, statistikas, agronomas, publicistas, tarpukario Lietuvos politiko Juliaus Bruckaus brolis.
Gimė 1874 m. spalio 3 d. Palangoje. 1891 m. aukso medaliu baigė gimnaziją Maskvoje. 1892 m. įstojo į Varšuvos universiteto medicinos fakultetą. Po trečio kurso perėjo mokytis agronomijos į Pulavų žemės ūkio institutą, kurį baigė 1898 metais. 1898–1908 m. rinko ir spausdino įvairius statistinius leidinius apie žydų gyvenimą vakarų Rusijos imperijos gubernijose. 1908 m. pradėjo dėstyti Sankt Peterburgo žemės ūkio institute. Rašė įvairius straipsnius apie Rusijos imperijos žemės ūkį, rinko ir spausdino statistinius duomenis.
Po revoliucijos Rusijoje, 1922 m. emigravo į Vokietiją, kur dėstė žemės ūkio institute Berlyne bei dėstydavo paskaitas žydų universitete Vilniuje. Hitleriui paėmus valdžią Vokietijoje, 1932 m. išvyko gyventi į Paryžių, o 1936 m. – į Jeruzalę. Čia jis pradėjo profesoriauti Hebrajų universitete. Savo mokslo darbuose daugiausia nagrinėjo žemės ūkio ekonomikos problemas, nemažai darbų skyrė sovietų ekonomikos analizei, įrodinėjo socialistinės planinės ekonomikos neefektyvumą. 1 
