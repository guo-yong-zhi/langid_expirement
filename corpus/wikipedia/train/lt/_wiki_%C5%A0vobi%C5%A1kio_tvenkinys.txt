Koordinatės: 56°3′30″ š. pl. 24°8′50″ r. ilg.  /  56.05833°š. pl. 24.14722°r. ilg.  / 56.05833; 24.14722
Švobiškio tvenkinys – tvenkinys Lietuvoje, Pasvalio rajone, 3,5 km į šiaurę nuo Joniškėlio miesto 1 . Sudarytas užtvenkus Mūšos upę 74 km nuo jos žiočių. Tvenkinio ilgis iš vakarų į rytus – 1,52 km, plotis – iki 0,12 km. Altitudė 37 m. Tvenkinys labai užžėlęs vandens augalija. Vakarinė tvenkinio dalis siekia Mūšos slėnio botaninio draustinio teritoriją. Tvenkinio krantai apaugę medžiais ir krūmais, vietomis aukštoki. Aplinkui plyti dirbami laukai. Šiaurinėje pakrantėje įsikūrusi Švobiškio gyvenvietė.
Tvenkinys įrengtas 1919 metais.
