Kanapinis kemeras  – astrinių  šeimos augalas. Stiebas 50-170 cm aukščio, stačias, neretai raudono atspalvio, apaugęs trumpais plaukeliais. Žydi liepos – rugsėjo mėn. Auga šlapiuose upių ir ežerų krantuose, šlaituose, šlapiose pakrūmėse. Dažniausiai auga sąžalynais, mėgsta kalkingas dirvas. Nuo seno vartojamas viduriavimui bei kepenų ligoms gydyti. Iš šakniastiebių ir lapų gaunami mėlyni ir juodi dažai. Kaip dekoratyvinis augalas tinka vandens telkinių krantams apsodinti.
