Trakšeliškiai – buvęs kaimas Tauragės rajono savivaldybėje, 6 km į šiaurės rytus nuo Tauragės, prie magistralinio kelio  A12  Ryga–Šiauliai–Tauragė–Kaliningradas . Kaime yra kapinės, kuriose yra išlikęs kryžius, statytas 1913 m. Kaimą supa Tauragės-Batakių miškai.
Kaimo pavadinimas kilęs nuo Sebastijano Trakšelaičio pavardės, kuris turėjo vieną valaką žemės šiame kaime, kai šis priklausė Šemetos vaitijai.
Rašytiniuose šaltiniuose kaimas minimas nuo 1642 m., kai buvo paminėtas Tauragės inventoriuje, nes tada Trakšeliškiai priklausė Tauragės valsčiui, Šemetos vaitijai, kuriame buvo 2 valakai žemės.
