Ugnimi ir kalaviju  – 1999 m. lenkų istorinis, 4 serijų filmas, sukurtas režisieriaus Ježio Hofmano pagal lenkų rašytojo Henriko Senkevičiaus to paties pavadinimo istorinį romaną . Filme vaizduojamas Bogdano Chmelnickio sukilimo, nukreipto prieš Abiejų Tautų Respubliką, laikotarpis. 1 
Filmo biudžetas 24 mln. zlotų. Didesnį biudžetą iš lenkų filmų turėjo tik 2001 m. filmas „Quo Vadis“ pagal to paties Henriko Senkevičiaus romaną.
DĖMESIO: toliau atskleidžiamos kūrinio detalės
Veiksmas vyksta Ukrainos žemėse, kurios priklausė Abiejų Tautų Respublikai Jono Kazimiero Vazos valdymo laikotarpiu per 1648–1651 m. Bogdano Chmelnickio sukilimą. Lenkijos riteris Janas Skšetuckis ir kazokų pulkininkas Jurka Bogunas įsimyli tą pačią lenkų bajoraitę Heleną. Jų konkurencija atsiskleidžia kazokų sukilimo, kuriam vadovavo Bogdanas Chmelnickis, fone. Istoriniai įvykiai yra filmo pagrindas, o išgalvoti veikėjai susilieja su istoriniais. Filmo, kaip ir knygos, kulminacija yra Zbaražo pilies apgultis. 2 
Apdovanojimas už montažą, ir scenografiją, publikos prizas už Henriko Senkevičiaus epopėjos ekranizaciją  XXIV lenkų filmų festivalyje Gdynioje, publikos prizas lenkų filmų festivalyje Čikagoje , 1999 ir kt.
