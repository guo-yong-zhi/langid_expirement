Kunigaikštis Kajetonas Mykolas Sapiega  – LDK karinis veikėjas, Polocko Baro konfedracijos maršalka.
Kilo iš žymios Lietuvos magnatų Sapiegų giminės, Kodenio linijos, herbo „Lis“ savininkas. Mstislavlio vaivados Ignoto Sapiegos  ir Anos Krasickos  jaunesnysis sūnus. Vyresnieji broliai – Jonas, Pranciškus ir Juozapas.
1768 metais Kajetonas Mykolas Sapiega dalyvavo Lietuvos didžiosios kunigaikštystės Baro konfederacijoje. 1769 metų pradžioje išvyko į Krokuvos kaimynystę, galimai, į Slovakiją, kad galėtų koordinuoti konfederatų veiklą. Kurį laiką buvo savo pusseserės Anos Jablonovskos emisaru.
1769 metų pabaigoje, po Baro konfederatų pralaimėjimo Lietuvoje, Kajetonas Mykolas Sapiega priėmė nuo vyresnio brolio Juozapo Sapiegos, bėgusio į Prūsiją, vadovavimą konfedratų likučiams, su kuriais jam taip pat teko palikti tėvynę.
1770–1771 metais dalyvavo Baro konfederatų karinėse akcijose ATR pasienyje, tame tarpe puolant Sandomierą ir Kazimiežą, netoli Krokuvos.
1771 m. gegužės 23 d. Kajetonas Mykolas Sapiega žuvo Lanckorono mūšyje su rusų kariais, vadovaujamais generolo-majoro Alekandro Suvorovo.
