Huambo provincija  – provincija vidurio Angoloje. Ribojasi su Bengelos, Pietų Kvanzos, Bijės ir Huilos provincijomis. Administracinis centras – Huambas.
Teritorijoje nuo XVI a. apsigyveno ovimbundai, kurie įkūrė čia smulkias savo valstybėles. Didžiausia tarp jų buvo Bailundo valstybė. Ovimbundai kontroliavo pelningą vergų, dramblio kaulo ir kitų afrikinių prekių prekybą su portugalais iki XIX a. pabaigos. Amžiaus pabaigoje jų teritorijos prijungtos prie Portugalijos Vakarų Afrikos.
Iki kolonijinio karo Huambo provincija buvo gausiausiai apgyvendinta visoje Angolos kolonijoje.
Paviršius išraižytas kalnų ir plokščiakalnių. Huambo provincijoje yra aukščiausia šalies vieta – Moko kalnas. Gausu naudingųjų iškasenų  telkinių. Būdingi kserofitiniai krūmynai, savanos.
Provincija padalinta į 11 savivaldybių:
