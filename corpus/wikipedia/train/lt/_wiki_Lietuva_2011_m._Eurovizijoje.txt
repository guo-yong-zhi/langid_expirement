Lietuva dalyvavo  2011 m. Eurovizijos dainų konkurse, nes išrinko savo atstovą LRT organizuojamoje nacionalinėje atrankoje.
2010 m. lapkričio 12 d. LRT paskelbė, kad galutinis sprendimas dėl dalyvavimo Eurovizijoje bus praneštas 2010 m. lapkričio 26 d. Lietuvos delegacijos pirmininkas Audrius Giržadas sakė, kad tikimybė Lietuvai dalyvauti Eurovizijoje yra apie 90 %.
2010 m. lapkričio 24 d. LRT patvirtino, kad Lietuva dalyvaus 2011 m. Eurovizijoje.
70 atlikėjų siuntė savo paraiškas, bet sudaryta speciali komisija, iš šių dainų atrinko tik 44 atlikėjus. Pusfinaliuose pasirodė 40 dalyvių, nes likę 4 pasitraukė. Pusfinaliai vyko vasario 5, 12 ir 19 dienomis, iš kurių žiūrovai ir komisija atrinko po tris dainas, kurie keliauja į finalą. Vėliau LRT atrinko dar po vieną dainą iš 3 pusfinalių. Dar vieną atlikėją delegavo portalo zebra.lt lankytojai. Finale pasirodė iš viso 13 atlikėjų. Nugalėjo Evelina Sašenko su daina „C’est ma vie“.
