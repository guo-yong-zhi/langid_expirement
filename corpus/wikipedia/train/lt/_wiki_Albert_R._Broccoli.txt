Albertas R. Brokolis  – amerikiečių kino prodiuseris, prisidėjęs daugiau kaip prie 40 filmų kūrimo. Didžioji jų dalis buvo sukurta Didžiojoje Britanijoje, „Pinewood“ studijoje. Labiausiai yra žinomas kaip Džeimso Bondo filmų kūrėjas.
Brokolis gimė emigrantų iš Italijos šeimoje ir buvo jaunesnis iš dviejų vaikų. Prie Broccoli dažnai yra įterpiama jo pravardė „Cubby“ atsirado iš jo pusbrolio Pato DiCiccio, taip pat prodiuserio, jaunystėje buvusio gangsterio, veikusio išvien su Laiminguoju Lučianu. Jis Albertą vadino „Kabibble“, kartais sutrumpindamas iki „Kubbie“, ką vėliau pas Brokolis pritaikė anglų kalbai labiau tinkančiu „Cubby“.
Šeima turėjo fermą Smitstoune, Niujorko valstijoje, greta giminaičių DiCiccio.
Antrojo pasaulinio karo metu tarnavo JAV karinėse jūrų pajėgose. Karui pasibaigus įsidarbino aktorių agentūroje, vėliau darbavosi kaip antrasis režisierius ir prodiuseris.
Penktajame praėjusio amžiaus dešimtmetyje Brokolis persikėlė į Londoną, kur Britanijos vyriausybė pažadėjo subsidijas kuriant filmus Didžiojoje Britanijoje su vietiniais aktoriais. Kartu su amerikiečių prodiuseriu Irvingu Alenu jis įkūrė kompaniją „Warwick Films“, sėkmingai kūrusią filmus JAV kino kompanijai „Columbia Pictures“.
Susidomėjęs galimybe įsigyti teises ekranizuoti Ian Fleming sukurto Džeimso Bondo personažo nuotykius, Brokolis sužinojo, kas šios jau priklauso kanadiečiui prodiuseriui Harry Saltzman, sukūrusiam keletą vietinės reikšmės pjesių, tačiau svajojančiam patekti į kino rinką. Net ir spaudžiamas bendro pažįstamo scenaristo Wolf Mankowitz, Saltzmanas nepardavė turimų autorinių teisių, tačiau sutiko kartu su Brokoliu drauge prodiusuoti filmus. Taip buvo įkurta prodiusavimo kompanija „EON Producions“ bei holdingo kompanija „Danjaq, LLC“, kurios pavadinimą sudarė Brokolio ir Saltzmano žmonų – Dana ir Jacqueline – vardai.
1962 m. Brokolis ir Saltzmanas prodiusavo pirmąjį bondiados filmą „Daktaras Ne“. Po metų juosta „Iš Rusijos su meile“ tapo finansinio proveržio ir augančių ambicijų pagrindu. Pabrango filmavimas, specialieji efektai, sudėtingesni tapo kaskadiniai triukai, filmavimui reikėjo vis egzotiškesnių vietų, išaugo išlaidos ir Bondo frančizės palaikymas tapo pagrindiniu prodiuserių darbu. Brokolis faktiškai sukūrė vieną filmą, nepriklausantį Bondo frančizei, tačiau paremtą Ian Fleming kūriniu „Chitty Chitty Bang Bang“  .
6-ajame praėjusio amžiaus dešimtmetyje Brokolis visas jėgas skyrė Bondo filmų serijai, dėl ko atsirado nesutarimai su Saltzmanu, norinčiu skirti dėmesį rašytojo Len Deighton personažui Hariui Palmeriui. Galiausiai Saltzmanas prarado susidomėjimą bondiados seriją ir 1975 m. pardavė savo akcijas kino kompanijai „United Artists“. Nuo 1977 m. pasirodžiusio filmo „Šnipas, kuris mane mylėjo“ autorinės teisės priklauso kompanijai „United Artists“. 
1966 m. Brokolis lankėsi Japonijoje, ieškodamas tinkamų filmavimo vietų juostai „Gyveni tik du kartus“. Norėdamas pamatyti nindzių pasirodymą, jis nukėlė skrydį kitai dienai. O lėktuvas, kuriuo jis turėjo skristi pagal pradinį planą, patyrė avariją.
Brokolis buvo vedęs 3 kartus. 
1940 m. jis susituokė su aktore Gloria Blondell, su kuria išsiskyrė 1945 m. 
1951 m. Brokolis vedė dainininko Buddy Clark našlę Nedra Clark, kuri mirė 1958 m., netrukus po to, kai susilaukė dukters Tinos. 
1959 m. Brokolis vedė aktorę ir rašytoją Dana Wilson  . Dana jau turėjo sūnų Michael G. Wilson, o kartu jie 1960 m. susilaukė dukters Barbaros. Ilgainiui abu vaikai ėmė darbuotis Brokolio kompanijoje, o po šio mirties perėmė jos kontrolę.
Šiuo metu Barbara Broccoli yra pagrindinė bondiados filmų prodiuserė.
