Lietuvos gyvenvietės. Pagal LR teritorijos administracinių vienetų ir jų ribų įstatymą  Lietuvos gyvenvietės yra skirstomos į tokius tipus:
2006 m. buvo 103 miesto tipo ir 21800 kaimo tipo gyvenviečių .  1 
Pirmosios gyvenvietės Lietuvos teritorijoje siekia paleolitą. Daugiau jų aptinkama prie vandens telkinių . Viduramžiais daug gyvenviečių kūrėsi prie piliakalnių kaip priešpiliai , kai kurios pilys tapo įtvirtintais dvarais. Nuo XIII a. kai kurios gyvenvietės ėmė gauti miesto teises . XVI a. viduryje tokių miestų buvo 13.
Valakų reforma pakeitė daugelio gyvenviečių raidą, įsteigta kaimo savivalda. 1667 m. Lietuvoje buvo 927 miestai ir miesteliai, 1738 m. – 1591, 1765 m. – 688. Dėl politinės suirutės miesto teisės 1776 m. paliktos tik Vilniui, Kaunui ir Trakams, tačiau 1791 m. priėmus naują miestų statutą savivaldos teisė buvo atnaujinta daugeliui miestų ir miestelių. 1790 m. lietuviškose apskrityse buvo 225 miestai ir miesteliai bei 14.460 kaimų.
Nuo 1808 m. Lietuvos gyventojai imti valdyti pagal Rusijos imperijos įstatymus. Naujas administracinis suskirstymas skatino gubernijų ir apskričių centrų plėtrą. XIX a. 2-ojoje pusėje nutiesus geležinkelius, išaugo prie jų esančios gyvenvietės. Dalis sodybų, ypač Užnemunėje ir prie Kuršo išsikėlė į vienkiemius. Stolypino reforma 1906–1917 m. sąlygojo senovinių kaimų ardymą, 1907–1914 m. Kauno ir Vilniaus gubernijose išskirstyti 2154 kaimai ir susikūrė 45.701 vienkiemis.
1920–1940 m. Lietuvos miestai buvo skirstomi į 2 kategorijas:
Reformos pradžioje buvo 4 I eilės  ir 22 II eilės miestai, tačiau 1931 m. pagal Savivaldybių įstatymą I eilės miestais tapo dar 6 , II eilės miestų buvo 21. Klaipėda buvo Klaipėdos krašto sostine, Vilnius – Vilniaus vaivadijos. Vėliau dalis miestelių gavo miesto teises įtvirtinant savivaldą – Kretinga, Radviliškis, Utena ir kt. 1939 m. buvo 11 I eilės miestų ir 24 II eilės .
1922–1940 m. vykdant žemės reformą pertvarkyti kaimai – parceliuojami dvarai, kuriami vienkiemiai, savanoriams suteikiama žemė. Kaimai buvo kupetiniai, gatviniai, vienkieminiai, mišraus tipo. Užėjus okupacijai gyvenviečių reforma nutrūko.
1946 m. miesto teisės suteiktos 54 gyvenvietėms – 5 respublikinio pavaldumo  ir 49 apskrities pavaldumo. 1951 m. buvo 70 miestų, 1979 m. – 92 , 1989 m. – 114 . 1967–1980 m. įdiegta Vieningoji gyvenviečių  sistema, kuri numatė traukos pagrindu sukurti 10 regionų – 5 didmiesčių ir 5 ugdytinų miestų . Jurbarkas nepasiekė numatyto 50 tūkst. gyventojų skaičiaus, tačiau jo periferijoje išaugo Tauragė. Ši sistema pritraukė daug kaimo migrantų, prislopino 5 didmiesčių augimą.
Kaimo gyvenvietės suskirstytos į centrines, pagalbines ir nevystytinas . Pastarosiose buvo stabdomos statybos ir plėtra. Prasidėjus masinei melioracijai sunaikinta daug vienkiemių ir mažų kaimų .
