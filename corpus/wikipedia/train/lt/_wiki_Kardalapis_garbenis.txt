Kardalapis garbenis  – gegužraibinių  šeimos daugiametis žolinis augalas.
Paplitęs Europoje, Rusijos europinėje dalyje , Vakarų Sibire, Vidurinėje Azijoje, Kaukaze, Mažojoje Azijoje, Artimuosiuose Rytuose, Himalajuose, pietų–pietryčių Kinijoje, Japonijoje, Magribe. 1 
Šakniastiebis gulsčias, stiebas status, plikas bei gausiai lapuotas. Augalas 15-50 cm aukščio. Lapai išsidėstę dviem eilėmis, lancetiški, su ryškiomis gyslomis. Žiedynas apyretis, su 3-10 baltų žiedų. Žydi gegužės–birželio mėnesiais. 2  Vaisius – dėžutė, kurioje subrandinama ~6000 smulkių sėklų. Jos išbarstomos vėjo, bet sudygsta nedaugelis, nes reikalinga mikorizė. Kardalapis garbenis auga labai lėtai, žydėti pradeda tik dešimtais metais ar vėliau.
Auga daugiausia retuose mišriuosiuose miškuose, kur negausi žolių danga. Dažniausios augavietės – miško pakraščiai, aikštelės, retmės. Dažniau auga medynuose, kur vyrauja pušys, eglės, karpotieji beržai, plačialapiai medžiai.
Lietuvoje labai reta rūšis, įrašyta į Lietuvos raudonąją knygą. Kardalapis garbenis aptinkamas tik pietryčių Lietuvoje: Šalčininkų rajone , Vilniuje . Grėsmę kelia plynieji miškų kirtimai, natūralus augaviečių užaugimas. 3 
