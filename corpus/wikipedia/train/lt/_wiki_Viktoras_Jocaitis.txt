Viktoras Jocaitis  – Lietuvos rašytojas, literatūros kritikas, žurnalistas, vertėjas.
Mokėsi Veiverių mokytojų seminarijoje, Petrogrado statybos technikos mokykloje, 1928–1932 m. Vytauto Didžiojo universitete  studijavo humanitarinius mokslus.
Spaudoje pradėjo bendradarbiauti 1914 m. žurnale „Vairas“. Nuo 1918 m. laikraščio „Lietuvos aidas“ darbuotojas, 1919–1928 m. laikraščio „Lietuva“ techninis redaktorius, atsakingasis sekretorius, straipsnių autorius. Nuo 1928 m. žurnalo „Savivaldybė“, nuo 1937 m. „Pasaulio lietuvis“ faktiškasis redaktorius. Buvo Vidaus reikalų ministerijos spaudos referentas, dirbo bibliotekininko, literatūrologo, vertėjo darbą. 1 
Lietuvos žurnalistų sąjungos narys nuo pirmųjų jos gyvavimo metų.
Studijoje „Bedieviai kunigų seminarijoje“  kritiškai aptarė Vinco Mykolaičio-Putino romaną „Altorių šešėly“, jį apibūdino kaip kūrybiškai neapibendrintų memuarų schemą. Straipsniuose nagrinėjo dekadentizmo, avangardizmo, simbolizmo apraiškas lietuvių literatūroje, aptarė žanrų ir literatūrinio proceso perspektyvas, polemiškai interpretavo Maironio, V. Mykolaičio-Putino, Vydūno kūrybą.
Parašė neišleistų apysakų, novelių, dramų, literatūros studijas „Didžioji poetės išpažintis“ , „S. Nėries poezija ir Plechanovas“ . Išvertė Maksimo Gorkio kūrinių, Nikolajaus Dobroliubovo straipsnių. 2  3 
