Čagreso nacionalinis parkas  – saugoma gamtos teritorija rytų Panamoje, Kolono ir Panamos provincijose. Įkurtas 1985 m.
Parkas apima Čagreso upės aukštupio baseiną. Tai gyvybiškai svarbi teritorija Panamai – iš čia tekantys vandenys maitina laivybai reikalingą Gatuno ežerą, suka hidroelektrinių turbinas, naudojami Panamos aglomeracijos vandentiekyje. Beveik visą parko teritoriją dengia tropinės džiunglės. Čia vyrauja 30 °C temperatūra lygumose ir 20 °C temperatūra kalnuose, per metus iškrenta 2200–4000 mm kritulių.
Čagreso nacionaliniam parkui būdinga tipinė neotropikų gyvūnija , sutinkama reta Žofrua koata.
