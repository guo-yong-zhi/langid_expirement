Lichtenšteino pilis  − pilis Vokietijoje, Badeno-Viurtembergo žemėje, Lichtenšteino komunoje.
Pilis išsidėsčiusi 817 m aukštyje virš jūros lygio. Į pietryčius nuo pilies stūkso viduramžių tvirtovės  griuvėsiai. Dabartinė pilis buvo pastatyta 1842 m., remiantis tų laikų požiūriu į viduramžių pilį. Pilį pastatė hercogas Frydrichas Vilhelmas fon Urachas, Viurtembergo grafas, įkvėptas V. Haufo romano „Lichtenšteinas“.
Dabartiniu metu pilis vis dar priklauso hercogams Urachams, bet turistams ji − atvira. Pilyje eksponuojama didelė kolekcija senovinių ginklų ir šarvų.
