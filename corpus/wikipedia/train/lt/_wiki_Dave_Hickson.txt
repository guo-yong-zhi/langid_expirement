
Deividas Hiksonas  buvo profesionalus Anglijos futbolininkas, vienas iš trijų žaidėjų , per savo karjerą rungtyniavusių visuose trijuose Mersisaido klubuose: „Evertone“, „Liverpulyje“ ir „Tranmerėje“.
Savo karjerą Hiksonas neprofesionaliame „Ellesmere Port Town“ klube, kur perspektyvų paauglį pastebėjo „Evertono“ klubo treneris Cliff Britton. 1948 m. jis pasirašė sutartį su naująja komanda, tačiau dėl tarnybos armijoje debiutą teko atidėti 3 metams. Pirmas rungtynes jis sužaidė 1951 m. rugsėjį prieš „Leeds United AFC“. Tai buvo sezonas, kuriame „Evertonas“ rungtyniavo žemesnėje lygoje ir Hiksonas netruko tapti nuolatiniu pagrindinės sudėties žaidėju. Nors už aikštės ribų visi jį pažinojo kaip labai ramų žmogų, Hiksonas pasižymėjo agresyviu žaidimu ir dėl galingo smūgio buvo pramintas „Cannonball Kid“. Daugiausia jo sėkmingo dėka 1952/53 m. sezone „Evertonas“ FA Taurės varžybose pasiekė pusfinalį, tačiau patekti į aukštesnę lygą komandai pavyko tik po 3 sezonų. 1953/54 m. sezone Hiksonas pelnė 25 įvarčius ir padėjo „Evertonui“ užimti antrojoje lygoje 2 vietą, tačiau prieš pat sugrįžimą į pirmąjį divizioną daugeliui netikėtai jis buvo parduotas „Aston Vilai“ už 17,5 tūkst. svarų sterlingų.
Šiame klube Hiksonui nepavyko pritapti ir, sužaidęs vos 12 rungtynių, jis persikėlė į „Huddersfield Town FC.“ Čia jis praleido 2 sezonus, po kurių 1957 m. už 7,5 tūkst. svarų sterlingų grįžo į „Evertoną“. Antrasis bandymas klube nebuvo toks sėkmingas. Praleidęs komandoje 2 sezonus, Hiksonas persikėlė į kitą miesto komandą – „Liverpulį.“ Klubas tuo metu rungtyniavo žemesniame divizione ir treneris Bill Shankly ėmėsi reformuoti komandą, kurioje Hiksonui teko svarbus vaidmuo. Pirmajame sezone jis sužaidė 27 rungtynes, pelnydamas 21 įvartį, antrajame – 16 įvarčių per 33 rungtynes, ir „Liverpulis“ vėl grįžo tarp stipriausiųjų komandų. Vis dėlto Bill Shankly nusprendė atsisakyti 32 metų sulaukusio puolėjo paslaugų ir klubą sustiprinti naujais žaidėjais.
Hiksonas trumpai rungtyniavo mėgėjiškame „Cambridge City“ klube, iš kurio persikėlė į „Tranmere Rovers FC“. 1962/63 m., būdamas 34, jis per sezoną pelnė 23 įvarčius, tapdamas rezultatyviausiu komandos žaidėju.
