Koordinatės: 55°48′43″ š. pl. 25°9′38″ r. ilg.  /  55.81194°š. pl. 25.16056°r. ilg.  / 55.81194; 25.16056
Puožas – ežeras šiaurės rytų Lietuvoje, Kupiškio rajone, apie 8 km į šiaurę nuo Šimonių, 2,5 km į vakarus nuo Juodpėnų. Ilgis iš rytų į vakarus 1,08 km, plotis iki 0,31 km. Altitudė 102,4 m. Telkšo rinoje. Krantai žemi, lėkšti, vakaruose supelkėję, vietomis apaugę miškeliais. Pakrantėse plyti dirbami laukai.
Vakaruose iš Puožo išteka bevardis upelis  į už 0,21 km telkšantį Keginių tvenkinį.
Prie ežero įsikūrę Puožo ir Keginių kaimai. 1  Pietine pakrante eina kelias  2403  Slavinčiškis–Adomynė–Aluotos .
Vandenvardis siejamas su suom. paz  bei finougrizmu latvių kalboje pāzis . 2 
