Vidurio Europos Iniciatyva ) – regioninis tarpvyriausybinis forumas, kuriame dalyvauja Vidurio Europos ir Balkanų regiono šalys. 
Vidurio Europos Iniciatyva kilmė slypi Quadragonale iniciatyvoje, kuri buvo įkurta Budapešte  1989 m. lapkričio 11 d. Šalys įkūrėjos: Italija, Austrija, Vengrija ir Jugoslavijos Socialistinė Federacinė Respublika. 
Quadragonale iniciatyva siekė įveikti padalijimą į Rytų ir Vakarų blokus bei siekė atkurti bendradarbiavimo ryšius tarp šalių su skirtingomis ekonominėmis struktūromis. 1 
1990 m. aukščiausiojo lygio susitikime Venecijoje prie iniciatyvos prisijungė Čekoslovakija ir iniciatyva buvo pervadinta į Pentagonale. 1991 m. prie iniciatyvos prisijungė Lenkija ir iniciatyva buvo vadinama Hexagonale.
1992 m. Hexagonale iniciatyva buvo pervadinta į Vidurio Europos Iniciatyvą. Šiandien Vidurio Europos Iniciatyva vienija 18 valstybių: Albaniją, Austriją, Baltarusiją, Bosniją ir Hercegoviną, Bulgariją, Kroatiją, Juodkalniją, Čekiją, Makedoniją, Moldovą, Lenkiją, Rumuniją, Serbiją, Slovakiją, Slovėniją, Ukrainą, Vengriją ir Italiją. 2  2014 m. Vidurio Europos Iniciatyvai pirmininkauja Austrija.
Šio forumo tikslas yra remti Vidurio Europos ir Balkanų regiono šalių integraciją į Europos Sąjungą ir NATO. 3 
Be to, Vidurio Europos Iniciatyvos tikslas yra suteikti šalims narėms ir šalių institucijoms regioninio bendradarbiavimo pagrindą.
Vidurio Europos Iniciatyvos forume bendradarbiavimas vyksta tarp forumo narių, Europos Sąjungos, kitų suinteresuotų valstybės institucijų, privačių ir nevyriausybinių organizacijų bei tarp tarptautinių ir regioninių organizacijų. 5 
Vidurio Europos Iniciatyvoje vyksta kasmetiniai vyriausybių vadovų ir užsienio reikalų ministrų susitikimai. Vidurio Europos Iniciatyvos vykdomasis sekretoriatas yra įsikūręs Trieste. 6 
Šalys-steigėjos:
Kiti nariai:
