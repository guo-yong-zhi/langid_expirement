Zarasų rajono Antazavės Juozo Gruodžio gimnazija – dieninė, savarankiško mokymosi bendrojo lavinimo mokykla Antazavėje , Dvaro g. 4, vykdanti pradinio, pagrindinio, vidurinio ir papildomo ugdymo programas. Įstaigos kodas 190205194. Steigėjas Zarasų rajono savivaldybės taryba.
Filialas: Antazavės Juozo Gruodžio vidurinės mokyklos Imbrado pradinio ugdymo skyrius
1861 m. Antazavėje veikė parapinė mokykla. 1864 m. įkurta valdiška pradžios mokykla. Apie 1870 m. pastatytas dviejų galų namas, kurio viename gale įsikūrė mokykla, kitame gyveno mokytojas. Pastatą statė dvaras, o išlaikė vietos savivaldybė: teikė kurą, mokėjo mokytojui atlyginimą . 1895 m. mokėsi 30 mokinių, buvo trys skyriai. 1895–1944 m. veikė pradžios mokykla.
1934–1936 m. pastatytas senasis mokyklos pastatas . 1944 m. rudenį atidaryta progimnazija su I–III klasėmis. 1947 m. progimnazija perorganizuota į septynmetę mokyklą, nuo 1954 m. Antazavės vidurinė mokykla. 1961 m. buvo sujungta su Antazavės internatine mokykla. 1962 m. mokyklos išskirtos į savarankiškas mokyklas. 1986 m. mokykla tapo dvylikmete .
1990 m. mokykla persikėlė į naują pastatą. 1995 m. mokyklai suteiktas kompozitoriaus Juozo Gruodžio  vardas. 1999 m. pradėtas priešmokyklinis ugdymas. 2000 m. rugsėjo 1 d. pradėtas profilinis mokymas .
2014 m. gimnazijos statusas.
