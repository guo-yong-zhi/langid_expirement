Dospatas  – upė Bulgarijoje ir Graikijoje; Nesto  kairysis intakas. Prasideda Rodopų kalnuose, netoli Rozovo viršukalnės. Teka į pietryčius kalnuotomis vietovėmis. Įteka į Nestą ties Potamiu.
Intakai: Osinska, Kočanska, Sernena, Vladovica. Upė vidurupyje patvenkta, susidaręs Dospato tvenkinys. Upė sekli, slenkstėta, sudaro Ratos kanjoną. Svarbesnės gyvenvietės prie Dospato: Dospatas, Kočanas, Žiževas , Potamis .
Dospatas dar vadinamas Rata arba Sura. Pastarasis pavadinimas trakiškos kilmės ir reiškia „upę“.
