Fort-12  – ukrainietiškas savitaisis 9 mm kalibro pistoletas, sukonstruotas ir gaminamas Ukrainos kompanijos „Fort“.
Pistoletas Fort-12 sukurtas pakeisti Ukrainoje naudotus tarybinių laikų Makarovo pistoletus . Tam Ukraina nupirko iš Čekijos gamyklos Česká Zbrojovka Uherský Brod metalo apdirbimo įrangą, kuria ir ėmė gaminti savus pistoletus.
Dabar pistoletus Fort-12 naudoja Ukrainos policija ir saugumo tarnybos. Civiliams parduodami Fort-12 variantai, naudojantys nemirtinus šaudmenis – šovinius su guminėmis kulkomis ir dujinius šovinius.
Pranešama, kad pirmieji Fort-12 pistoletai buvo menkai patikimi, bet suderinus gamybą šios problemos išnyko. Pistoletai Fort-12 laikomi geresniais už PM savo ergonominėmis savybėmis, taiklumu ir dėtuvės talpa. Trūkumu laikoma tai, kad nėra saugaus būdo „nukenksminti“ užvestą pistoletą, stora rankena, dėl ko jis nepatogus žmonėms maža plaštaka.
Pistoleto rėmas ir vamzdžio gaubtas plieniniai. Saugiklis kairėje gaubto pusėje, užblokuoja tiek užvestą, tiek nuleistą plaktukėlį. Dėtuvėje telpa 12 šovinių, dėtuvės išėmimo mygtukas yra ties gaiduko lankelio pamatu, kairėje pusėje. Pistoletas gali būti komplektuojamas lazeriniu taikikliu ir slopintuvu.
Standartinių pistoletų paviršius būna matinis. Dovaniniai pistoletai pasižymi prabangia apdaila:
