Plonka Košcelna  – kaimas Lenkijos šiaurės rytuose, Lapių valsčiuje, Balstogės apskrityje, Palenkės vaivadijoje. Kaimas yra apie 4 km į šiaurės vakarus nuo Lapių ir apie 26 km į pietvakarius nuo vaivadijos centro Balstogės. Kaime stovi vienintelis į rytus nuo Vyslos upės esantis paminklas karaliui Jonui Sobieskiui. Kaime yra Plonkos geležinkelio stotelė. Per kaimą teka Avisos upė.
Pirmą kartą rašytiniuose šaltiniuose kaimas paminėtas 1203 m., valdant Mazovijos kunigaikščiui Konradui I Mazoviečiui. Jis šias žemes padovanojo Plocko vyskupijai. Nuo XIII–XIV a. iki 1569 m. Liublino unijos priklausė Lietuvos Didžiajai kunigaikštystei. 1502 m. kaime įkurta parapija. 1906-1913 m. pastatyta Plonka Košcelnos Šv. Archangelo Mykolo bažnyčia, kurią 1913 m. rugpjūčio 15 d. pašventino vyskupas Antanas Karosas.
 
Paminklas karaliui Jonui Sobieskiui
