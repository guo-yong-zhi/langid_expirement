Barbadoso istorija – Barbadoso salos istorija nuo seniausių laikų iki dabar. Kiti žinomi Barbadoso istoriniai pavadinimai buvo Portugalijos Vakarų Indijos ir Britų Vakarų Indijos.
Archeologiniai duomenys rodo, kad sala galėjo būti apgyvendinta apie 1600 m. pr. m. e. 1  Aravakai į salą atvyko apie 400-350 m. pr. m. e. Juos užkariavo karibai kas matoma pagal ženklų gyventojų skaičiaus sumažėjimą apie 1200 m. Aravakai salą vadino Ichirouganaim.
Salą 1513 m. lankė portugalai , 1519 m. ispanai, 1605 m. anglai, tačiau tik 1625 m. buvo įsteigta pirmoji kolonija. Pirmieji Anglijos kolonistai salą rado neapgyvendintą. Gegužės 14 d. pirmo į salą atvykusio laivo kapitonas buvo John Powell. Pirma gyvenvietė įkurta 1627 m. vasario 17 d. netoli Houltauno . Miestą įkūrė kapitonas John Powell su 80 kolonistų ir 10 juodaodžių vergų. Prie Anglijos galutinai prijungta 1652 m. Sala stipriai nukentėjo nuo audrų ir žemės drebėjimų 1675 m., 1694 m., 1780 m., 1831 m., taip pat nuo 1816 m. vergų sukilimo.
1885 m. sala tapo atskira kolonija. 1927 m. čia gyveno 170 000 gyventojų, iš jų 90 proc. sudarė negrai ir mulatai.
1958-62 m. ji tapo Vest Indijos nare. Iki 1966 m., kai gavo nepriklausomybę Barbadoso sala liko Anglijos kolonija su parlamentine vyriausybe. 1986–1994 m. ją valdė Demokratinė darbo partija, kai 1994 m. Barbadoso darbo partija, kurios vadovas buvo Ovenas Arturas, laimėjo įstatyminę daugumą. Jo partija laimėjo 1999 ir 2003 m. rinkimus.
Vikingų ir norvegų: Vinlandas    Marklandas    Helulandas    Grenlandija    Islandija
