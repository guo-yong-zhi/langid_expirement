Cukinija  – paprastojo moliūgo  kultūrinis varietetas 1 . Kilęs iš Šiaurės Amerikos, XVI a. atgabentas į Europą, kur plačiai paplito.
Augalas žolinis, stiebas šliaužiojantis. Lapai dideli, skiautėti, šiurkštūs. Žiedai dideli, vienanamiai, geltoni. Vaisiai dideli, pailgi, paprastai tamsiai žalios spalvos, nors būna ir geltonų.
Daugelio Europos, Amerikos šalių virtuvėse vartojama įdaryta, kepta, virta cukinija. Žalia vartojama retai. Taip pat gaminamos uogienės, kompotai.
