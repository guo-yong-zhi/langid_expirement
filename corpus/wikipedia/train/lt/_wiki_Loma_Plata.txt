Loma Plata  – miestelis vakarų Paragvajuje, Bokerono departamente, į rytus nuo Filadelfijos. 5,5 tūkst. gyventojų .
Loma Plata yra viena iš keleto menonitų kolonijų Paragvajuje. Verčiamasi daugiausia žemdirbyste, gyvulininkyste. Auginama medvilnė, sezamas, pomidorai, papajos, pašariniai augalai. Apylinkėse vystoma pieno, tekstilės pramonė, turizmas. Veikia ligoninė, bažnyčia, muziejus. Yra lėktuvų pakilimo takas. Miestas pasiekiamas Transčako plentu.
Loma Platą 1927 m. įkūrė iš Kanados atsikėlę menonitai.
