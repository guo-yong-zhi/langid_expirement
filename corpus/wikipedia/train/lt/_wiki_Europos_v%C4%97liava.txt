Europos vėliava – vienas oficialių Europos Tarybos naudojamų simbolių. Vėliava yra žydrai mėlyna, o jos viduryje yra dvylikos auksinių žvaigždžių ratas. Ši vėliava yra ne tik Europos Sąjungos, bet ir Europos vienybės bei identiteto plačiąja prasme simbolis.
Auksinių žvaigždžių ratas reiškia Europos tautų solidarumą ir harmoniją. Skaičius dvylika − tobulumą, užbaigtumą ir vienybę.
Europos vėliava yra vienintelė Europos Komisijos – vykdomosios valdžios − emblema. Kitos Europos Sąjungos institucijos ir įstaigos greta šios vėliavos naudojasi ir savo emblema.
Vėliavos istorijos ištakos yra 1955 m., kai Europos Sąjunga egzistavo kaip Europos anglių ir plieno bendrija. Po Europos Tarybos svarstymų buvo patvirtintas dabartinis vėliavos dizainas.
1983 m. Europos Parlamentas priėmė Europos Tarybos pasiūlymą naudotis šia vėliava.
1985 m. Europos Sąjungos  valstybių ir vyriausybių vadovai patvirtino vėliavą kaip oficialią Europos Bendrijų emblemą.
Nuo 1986 m. ja pradėjo naudotis visos Europos Sąjungos institucijos.
