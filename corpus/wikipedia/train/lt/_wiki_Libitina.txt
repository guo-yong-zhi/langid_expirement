Libitina  – italikų deivė, personifikuojanti žemę, iš kurios visa gimsta ir į kurią visa sugrįžta. 1  Dėl Libitinos funkcijų vėlesniais laikais romėnai šią dievybę pradėjo tapatinti su Prozerpina, ji laikyta laidotuvių deive. 1  Dar vėlesniais laikais Libitiną imta tapatinti su Venera, ji vadinta Venera Libitina. 1  Teigiama, kad tokia sąsaja veikiausiai atsiradusi dėl to, kad deivės vardą bandyta etimologiškai aiškinti, siejant su žodžiu libīdo . 2  1 
Būta Libitinos giraitės, kur stovėjusi šios deivės šventykla, čia buvo laikomi laidojimo reikmenys. 1  Asmuo, užsiimantis tinkamu žmogaus palaidojimu, vadintas libitinarius, o jo verslas – libitina; iš čia posakiai libitinam exercere, arba facere, bei libitina funeribus non sufficiebat, t. y., „jie visi negalėję būti palaidoti“. 2  Libitinos šventykloje laikyti reikmenys, ypač gultas, ant kurio buvo deginami mirusiųjų kūnai, vadinti libitina. 2 
Dionisijas Halikarnasietis mini, kad karalius Servijus Tulijus tam, jog būtų aišku, kiek žmonių mirė, įsakęs, kad už kiekvieną mirusį asmenį Libitinos šventykloje turi būti paliekama po monetą. 2  
Dėl deivės sąsajų su mirtimi romėnų poetai neretai jos vardu įvardydavo pačią mirtį. 2 
