Kondura  – burlaivis, naudotas rytiniuose Adrijos jūros krantuose. Pirmą kartą paminėta ir apibūdinta X a., kaip viduramžių Kroatijos karinio laivyno dalis. Vėliau minima XIV a., kuomet juo naudojosi Ragusos respublika 1 . Kondura buvo nuo 7-ių iki 8-ių metrų ilgio 2 .
1966 m. netoli Nino uosto rastos dviejų laivų liekanos, kurios 1974 m. ištrauktos ir nugabentos į Zadarą saugojimui ir restauracijai. Tyrimų metu nustatyta, jog šiais laivais plaukiota nuo XI a. pab. iki XII a. pr.
