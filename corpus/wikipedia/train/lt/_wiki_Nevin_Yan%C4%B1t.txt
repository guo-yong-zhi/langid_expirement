Nevin Yanıt  – Turkijos lengvaatletė, kuris specializuojasi 60 m ir 100 m barjerinio bėgimo rungtyse. Nacionalinė rekordininkė ir olimpinės rinktinės narė.
Yanit savo tarptautinę karjerą pradėjo 2004 m. sudalyvaudama pasaulio jaunimo lengvosios atletikos čempionate. Grosete vykusiose varžybose sportininkė atrankiniame raunde užėmė tik šeštą vietą savo grupėje ir į kitą etapą nepateko. 2007 m. bėgike startavo Europos uždarų patalpų čempionate, kur pirmame raunde liko ketvirta savo grupėje ir vėl nepateko į kitą etapą. Tais pačiais metai lengvaatletė pasirodė ir Bankoke vykusioje universiadoje ir pelnė sidabro medalį. Sezono metu Yanit įvykdė pasaulinį normatyvą ir dalyvavo 2007 m. Pasaulio čempionate. Tąsyk sportininkei pavyko pasiekti pusfinalių bėgimus. Sportininkė debiutavo 2008 m. vasaros olimpinėse žaidynėse, kur pasiekė pusfinalių bėgimus. Ji tapo geriausiai pasirodžiusia Turkijos atstove trumpų distancijų rungtyse žaidynių istorijoje. Po metų sportininkė pelnė aukso medalius Viduržemio jūros žaidynėse ir universiadoje. Sėkmingai pradėjusi sezoną bėgike vėl dalyvavo 2009 m. pasaulio čempionate. Yanit ir vėl nepapuolė į finalinį bėgimą ir pasirodymą baigė pusfinalyje. 2010 m. Europos čempionate sportininkė pelnė pirmąjį senojo žemyno pirmenybių medalį. 100 m barjerinio bėgimo distancijoje ji pagerino šalies rekordą ir pelnė auksą. Yanit tapo pirmąja Turkijos atstove laimėjusia šią rungtį.
