Sėjamasis ryžis  – miglinių  šeimos ryžių  genties augalas. 
Užauga iki 50-100 cm aukščio.
Ryžiuose yra iki 75 % angliavandenių, 7,7 % baltymų, 2,2 % ląstelienos, 0,5 % pelenų, 0,4 % riebalų, 14 % vandens. 
Iš ryžių šiaudų pinami galvos apdangalai, dembliai, dekoratyviniai gaminiai, krepšiai, namų apyvokos daiktai. Gaminamas aukštos kokybės popierius. Ryžių gemalų aliejus vartojamas muilo gamybai.
Ryžių miltai – labai geras papildomas pašaras gyvuliams.
Tai pagrindinis maisto produktas daugelyje pasaulio šalių. Maistui dažniausiai vartojamos ryžių kruopos – valyti grūdai be vaisiaus sėklinių luobelių ir gemalų. 
Dėl didelio maistingumo ir gero pasisavinimo ryžių kruopos yra vienas geriausių kasdienės ir dietinės mitybos produktų. Rekomenduojama pagyvenusiems žmonėms. 
Ryžių košės negalima vartoti nutukusiems ir sergantiems vidurių užkietėjimu.
Ryžių krakmolu ir gleivingu nuoviru gydomas viduriavimas. Jis slopina skrandžio motorinę veiklą, todėl tinka gydyti ūmius skrandžio ir žarnyno sutrikimus, dizenteriją. 
Iš ryžių miltų daromi pabarstai. Farmacijoje iš jų gaminamas fitinas. 
Ryžių sėlenomis gydoma B1 avitaminozė. 
Aliejus vartojamas gydomiesiems tepalams gaminti.
