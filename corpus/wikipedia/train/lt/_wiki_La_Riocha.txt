La Riocha  – miestas Argentinos šiaurės vakaruose, Velasco Sierras kalnagūbrio pašlaitėje, beveik 500 m aukštyje virš j.l. Provincijos centras. 162,6 tūkst. gyventojų .
Miestą įkūrė Chuanas Ramiresas de Velaskas 1591 m. gegužės 20 d. ir pavadino Todos los Santos de la Nueva Rioja La Riochos regiono Ispanijoje garbei. Ilgą laiką La Riocha buvo tik nedidelis miestelis. 1894 m. smarkiai nukentėjo nuo žemės drebėjimo. Tik nuo 1970 m. pradėjo augti sparčiau.
Iš La Riochos keliai veda į Tukumaną, Saltą, Kordobą. Geležinkelis į Katamarką. 7 km nuo miesto yra Capitán Vicente Almonacid oro uostas, iš kurio vyksta reguliarūs skrydžiai į Buenos Aires ir Katamarką.
La Riocha – žemės ūkio regiono centras. Apylinkėse vystoma gyvulininkystė ir vynuogininkystė. Vyno gamyba, farmakologijos pramonė. Mieste yra La Riochos universitetas.
1931 m. La Riochoje gimė buvusi šalies prezidentė Izabelė Peron.
