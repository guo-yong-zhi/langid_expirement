Moterų teisės - žmogaus teisės, garantuojamos moterims.
Judėjimai dėl moters teisių sietini visų pirma dėl moters padėties visuomenėje bei valstybėje. Buvo siekiama lygiateisiškumo. Moteris neturėjo pilietinių teisių arba jos buvo ribotos. Tam tikrų santvarkų laikotarpiais moteriai apskritai nebuvo pripažįstamas  teisinis veiksnumas: teisinę reikšmę turinčius veiksmus  už ją turėjo atlikti vyras .
Viena pirmųjų kovotojų už pilietines moters teises - rašytoja feministė Olimpija de Guž. Prancūzijos revoliucijos metu ji sukūrė dokumentą „Moters ir pilietės teisių deklaracija“ . 1793 m. Prancūzijoje buvo uždrausti politiniai moterų judėjimai, draugijos, Olimpija de Guž giljotinuota.
Geriausiai istorijoje žinomos kovotojos už moterų lygias teises buvo sufražistės. Šis judėjimas buvo paplitęs XIX a. antroje pusėje Vakarų Europoje ir JAV. Europos kontinente kovojant už moters teises laikytina Suomija, kurioje jau 1885 m. patriarchalinis reguliavimas dėl šeimos turto buvo panaikintas, parlamentas įvedė atskiro sutuoktinių turto institutą. Moteris santuokoje turėjo teisę turėti nuosavo turto . Teisė balsuoti rinkimuose anksčiausiai iš visų Europos valstybių moterims buvo suteikta taip pat Suomijoje .
2001 m. buvo suburta Nevyriausybinių organizacijų koalicija moterų teisėms ginti, apjungianti apie 60 Lietuvoje veikiančių nevyriausybinių organizacijų, kurių tikslas – demokratijos plėtra moterų teisių srityje. Šis tikslas 
įgyvendinamas per moterų diskusijų klubų organizavimą Lietuvos apskrityse, suteikiant joms galimybę bendradarbiauti, siekiant teigiamų su moterų teisių klausimais susijusių pokyčių viešojoje politikoje, lyčių lygybės principo  įgyvendinimo visose gyvenimo sferose. 
