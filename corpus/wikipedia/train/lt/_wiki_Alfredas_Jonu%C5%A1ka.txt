Alfredas Jonuška  – Lietuvos ir Šiaulių rajono savivaldybės politinis bei visuomenės veikėjas.
1989 m. baigė Kauno politechnikos institutą, inžinierius keramikas technologas, 1991 m. Vilniaus universiteto Ekonomikos fakultete baigė tarptautinių ekonominių santykių specializaciją.
1995–1996 m. Šiaulių rajono savivaldybės mero pavaduotojas, 1996–1997 ir 1997–2000 m. Šiaulių rajono savivaldybės meras. 2001–2004 m. UAB „Ūrus ir Ko“ gamybos vadovas. 2004–2007 m. Lietuvos verslo paramos agentūros Šiaulių–Telšių skyriaus vedėjas, nuo 2007 m. Šiaulių Prekybos pramonės ir amatų rūmų generalinis direktorius.
1990–1995 m. Šiaulių rajono tarybos deputatas, 1995–2020 m. Šiaulių rajono savivaldybės tarybos narys. 1  2003–2006 m. Biudžeto, finansų ir valdymo komiteto pirmininkas. 2 
Nuo 1993 m. Tėvynės sąjungos  narys.
Nuo 2005 m. sporto klubo „Kristalas“ prezidentas. Nuo 2008 m. Šiaulių universiteto tarybos narys. 
Žmona Daiva, vaikai – Benediktas, Karolis, Gabrielė, Dorotėja.
