Jonavos spaustuvė – spaustuvė, įsteigta 1951 m. Jonavoje, J. Basanavičiaus g. 4.
Spausdino Jonavos rajono laikraštį „Pergalės vėliava“, o 1951–1953 m. ir Jonavos MTS laikraštį „Kolūkinis kaimas“. 1959 m. gruodžio mėn. sujungus Kauno ir Jonavos rajonus, spaustuvė veikė iki 1962 m. vidurio – gamino tik blankus.
1968 m. Jonavos spaustuvė atkurta kaip Kauno Raidės spaustuvės skyrius. Joje spausdinti laikraštis „Jonavos balsas“, taip pat daugiatiražiai laikraščiai „Chemikas“ , „Baldininkas“, „Naujienos“.
1995 m. spaustuvė tapo UAB „Jonavos spaustuvė“. Ji turi 3 plokščios spaudos ir tigelinę mašinas, spausdina blankus, buhalterinius dokumentus, smulkius spaudinius.  1 
