Perpetuum Mobile – 2008 m. lietuvių ir prancūzų kino juosta. Buvo pristatyta Roterdamo ir Trondheimo kino festivaliuose.
DĖMESIO: toliau atskleidžiamos kūrinio detalės
Rono šeima iširo, jis prarado darbą ir jau daugiau kaip pusė metų gyvena pas savo draugę Margo. Dienas Ronas leidžia savo vaikystės draugo Adi klube. Ten jis lošia kortomis ir jam visai neblogai sekasi. Vieną dieną klube jis sutinka Diną – seną Adi bičiulę. Jiedu gana lengvai suartėja, ima lošti poroje ir apsigyvena Rono draugo tuščiame bute. Du nepažįstami žmonės. Jie susitiko pavasarį, dabar – jau ruduo. Jie bijo pažvelgti vienas kitam į akis.
