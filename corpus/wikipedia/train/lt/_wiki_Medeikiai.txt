Medeikiai – kaimas Biržų rajono savivaldybėje, prie kelio  1304  Parovėja–Medeikiai–Nemunėlio Radviliškis , 10 km į šiaurės rytus nuo Biržų, 3 km. į šiaurę nuo Parovėjos. Seniūnaitijos centras. Yra paštas , I pasaulinio karo aukų kapinės. Veikia žemės ūkio bendrovė „Medeikiai“, pieno perdirbimo įmonė „Nordic Proteins“. Yra Medeikių koplyčia, vaikų globos namai, bendruomenės namai, Medeikių pagrindinė mokykla.
Nuo kaimo 2 km į rytus yra buvęs Migdoliškių  piliakalnis. Parovėjos palivarko kaimas 1611 m. turėjo 24 valakus, buvo karčema. 2  1863 m. gegužės 7-10 d. prie Medeikių, Gudiškio, Šniurkiškių vyko sukilėlių, kuriems vadovavo Zigmantas Sierakauskas, Boleslovas Kajetonas Koliška, Biržų kautynės, kuriose sukilėliai atrėmė Rusijos imperijos kariuomenės majoro Merlino dalinį.
1904 m. įsteigta Medeikių pradžios mokykla, 1918 m. pradžios mokykla dėstomąja lietuvių kalba, 1949–1955 m. septynmetė, aštuonmetė, devynmetė, 1955–1994 m. vidurinė, nuo 1994 m. Medeikių pagrindinė mokykla.
1938 m. įkurta Medeikių pieninė, 1948 m. biblioteka, 1957 m. kultūros namai, 1974 m. vasario 2 d. atidarytas naujas Medeikių kultūros namų pastatas, 1977 m. spalio mėn. baigtas statyti mokyklos pastatas. 1950–1991 m. veikė Medeikių kolūkis, 1966–1988 m. jam vadovavo agronomas Petras Vileišis. 3 
1670 m. Medeikiuose gyveno 32 šeimos.
Aplinkinės gyvenvietės
