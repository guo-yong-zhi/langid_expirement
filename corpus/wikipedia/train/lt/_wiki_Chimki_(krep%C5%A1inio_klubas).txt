Maskvos srities „Chimki“ – Rusijos krepšinio klubas, įsikūręs Maskvos priemiestyje Chimkuose. Klubas rungtyniauja 2-oje Rusijos lygoje
Chimkų klubas įkurtas 1997 m., pirmajame sezone debiutavo regioninėje Rusijos krepšinio lygoje. Joje užėmusi pirmąją vietą, krepšinio komanda pateko į Rusijos krepšinio superlygą ir jau pirmajame sezone pakliuvo į geriausių komandų dešimtuką. Vėliau komanda varžėsi Koračo taurės turnyre.
2002–2003 m. komanda sustiprėjo ir Rusijos superlygoje užėmė 3 vietą. Tarptautinėje arenoje „Chimki“ pradėjo rungtyniauti FIBA Iššūkio taurėje bei ULEB Europos taurėje, kur nesyk pateko tarp pajėgiausių komandų. 2006 m. „Chimki“ pasiekė Rusijos krepšinio lygos ir Rusijos taurės finalus, tačiau abiejuose iš jų krito prieš Maskvos „CSKA“. 2009–2010 m. „Chimki“ debiutavo „Eurolygoje“. Vėliau vėl grįžo į Europos lygą, kurią laimėjo du kartus. 2016–2017 m. Aleksejus Švedas paskelbtas „7DAYS EuroCup“ naudingiausiu žaidėju, o „Chimki“ pasiekė Europos taurės ketvirtfinalį ir VTB finalą. Nuo 2017–2018 m. vėl rungtyniauja „Eurolygoje“. 1 
2020–2021 m. sezone „Chimki“ užėmė paskutinę vietą „Eurolygoje“ , o VTB lygoje liko septinti. Dėl prastos finansinės padėties, skolų klubas turėjo atleisti daugelį žaidėjų ir pasitraukė iš VTB lygos. 2 
Žaidėjai:
Treneriai:
