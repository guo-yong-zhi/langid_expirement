Koordinatės: 54°15′37″š. pl. 25°36′35″r. ilg.  /  54.260157°š. pl. 25.609697°r. ilg.  / 54.260157; 25.609697
Poškonių akmuo – stambus riedulys Šalčininkų rajone, Poškonių seniūnijoje, Dieveniškių istoriniame regioniniame parke, 8 km į šiaurę nuo Dieveniškių. Riedulys slūgso kelių  104  Šalčininkai–Dieveniškės–Krakūnai  ir  3928  Lastaučikai–Poškonys  kryžkelėje, Lastaučikų kaime, 1 km į pietvakarius nuo Poškonių, tarnauja kaimo riboženkliu . 
Poškonių akmuo yra geologinis gamtos paveldo objektas, paskelbtas valstybės saugomu LR aplinkos ministro 2015 m. sausio 9 d. įsakymu Nr. D1-19.
Pasak vietos gyventojo Stanislavo Žolnerovičiaus , šis akmuo sovietmečiu slūgsojo jo sodyboje gretimame Dailidžių kaime. Melioratoriai jį užritino ant metalo lakšto ir dviem traktoriais apie 2 km vilko iki dabartinės jo buvimo vietos.
