Votkinskas  – miestas Rusijoje, rytų Udmurtijoje, prie Votkos upės ir jos slėnyje įrengto tvenkinio, netoli šios upės santakos su Siva; rajono centras. Už 40 km į rytus nuo miesto yra didelis Votkinsko tvenkinys, sudarytas užtvenkus Kamą. Keliai į Sarapulą, Iževską, Šarkaną. Geležinkelio stotis. Mašinų gamybos, elektrotechnikos ir naftos bei dujų įrengimų gamybos, medienos apdirbimo, statybinių medžiagų, maisto pramonė. Apylinkėse išgaunama nafta. Yra Piotro Čaikovskio gimtieji namai–muziejus, krašto muziejus.
Tautinė sudėtis: rusai – 83,1 %, udmurtai – 9,8 %, totoriai – 3,7 %.
Votkinstką 1758 m. įkūrė grafas Piotras Šuvalovas. Buvo sudaryta užtvanka, po metų ėmė veikti geležies liejykla. 1935 m. tapo miestu. 1  1937 m. iš Kirovo srities perduotas Udmurtijos ATSR.
