Koordinatės: 54°46′17″ š. pl. 25°18′42″ r. ilg.  /  54.77139°š. pl. 25.31167°r. ilg.  / 54.77139; 25.31167
Sausas ežerėlis – nedidelis ežeras šiaurinėje Vilniaus miesto dalyje, Verkių regioniniame parke, Ežerėlių geomorfologiniame draustinyje. Telkšo tarp Žaliųjų Ežerų ir Gulbinėlių gatvių, į pietvakarius nuo Also ežerėlio 1 .
Sausas ežerėlis priklauso Neries mažųjų intakų  baseinui. Ežerėlio hidrologinis nr. 12030116 , 2  plotas – 6,7 ha. Ežerėlis ištįsęs šiaurės–pietų kryptimi iki 0,5 km, jo plotis siekia iki 0,27 km. Altitudė 132,7 m. Krantai aukštoki, tik šiaurinis ir pietinis žemi. Ežeras per vidurį susiaurėjęs, šiaurinė dalis labai užžėlusi vandens augalija, užankanti. Vandens telkinį supa Verkių miškas, šiaurinėje dalyje užpelkėjęs. Pietuose upeliu jungiasi su Bevardžiu ežerėliu .
Ežerėvardis kilo nuo žodžio sausas  3 .
