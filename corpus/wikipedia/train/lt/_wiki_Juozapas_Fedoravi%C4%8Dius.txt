Juozapas Fedoravičius  – Lietuvos kunigas, pedagogas, botanikas floristas.
Kilęs iš žemaičių bajorų giminės. 1807 m. baigė Kražių gimnaziją ir įstojo į misionierių ordiną. 1811 m. baigė Vilniaus kunigų seminariją. Nuo 1813 m. iki uždarymo 1835 m. Alūkstos misionierių mokyklos gamtos mokytojas. 1828–1849 m. Alūkstės vikaras, nuo 1850 m. altarista. 1 
Tyrė Alūkstos apylinkių ir Rytų Lietuvos  florą. Surinko apie 1000 lapų augalų kolekciją, kurios dalis yra Kijevo ir Vilniaus universitetų herbariumuose. Surinktų 1830 m. ir 1851 m. augalų aprašai lenkų kalba rasti Kijevo gamtos tyrinėtojų draugijos ir Kauno kunigų seminarijos bibliotekose. Aprašuose parašytas kiekvieno augalo lietuviškas pavadinimas, kai kurie vaistiniai augalai aprašyti ir lietuvių kalba. 2 
