Knido Afroditė – neišlikusi antikinė skulptūra, sukurta Praksitelio. Žinoma iš kopijų.
Skulptūra buvo sukurta apie 360-330 m. pr. m. e. Tikima, kad jos modeliu buvo Praksitelio meilužė Frynė. „Knido Afroditė“ yra pirmoji istorijoje žinoma monumentali nuogos moters statula, kurią galima apžiūrėti iš visų pusių. 1  Plinijus Vyresnysis ją laikė geriausia Praksitelio statula ir geriausia pasaulyje. 2  Ji stovėjo Knido  mieste ir greitai tapo garsia tarp viduržemio jūros tautų, piligrimavimo ir garbinimo vieta. Vėliau statula buvo perkelta į Konstantinopolį ir minima Lauso rūmuose. Statula pražuvo 476 m. Konstantinopolio gaisre.
Statula vaizdavo senovės graikų meilės deivę Afroditę. Statulos atvaizdas žinomas iš senovės Graikijos monetų. Afroditė dešine ranka buvo prisidengusi bikinio sritį. Stovinti ant dešinės kojos, o kairioji buvo atpalaiduota. Afroditės žvilgsnis nukreiptas jai į kairę. 3  Įvairios vėlesnės kopijos, sukurtos pagal „Knido Afroditę“, daugiausia romėniškos, vadinamos „Kukliąja Venera“ . Nauja variacija buvo įvesta skulptūroje, kai Venera dešine ranka prisidengusi krūtis, o kairiąja − bikinio sritį. Garsiausiais tokio vaizdavimo pavyzdžiais yra „Medičių Venera“ ir „Kapitolijaus Venera“.
