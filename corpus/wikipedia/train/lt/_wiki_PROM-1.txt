PROM-1  – priešpėstinė skeveldrinė aplinkinio kovimo iššokančioji mina .
Mina buvo sukurta Jugoslavijoje, jos konstrukcija paremta vokiškos Antrojo pasaulinio karo metų minos SMI-35 pavyzdžiu.
Suveikęs sprogdiklis padega parakinį delsiklį, kuris po 1-2 sekundžių padega išmetamąjį užtaisą iš dūminio parako trinkelės. Uždelsimas reikalingas tam, kad ant minos užlipęs kareivis spėtų kiek atsitraukti ir nesutrukdytų minai išlėkti aukštyn. Sprogdamas išmetamasis užtaisas į 0,7-0,8 m aukštį išsviedžia minos kovinį užtaisą 1 , kurį susprogdina užtaiso sprogdiklis, timptelėtas lynelio, vienu galu pririšto prie minos pagrindinio korpuso dugno, kitu – prie išsviesto pagrindinio užtaiso. Jei kovinis užtaisas neišlekia iki reikiamo aukščio, jis nesprogsta.
Mina kauna skeveldromis, kurios susidaro skylant ketiniam pagrindinio užtaiso korpusui. 0,7-0,8 m aukštyje sprogusios minos skeveldros pažeidžia net ant žemės gulinčius kareivius.
Buvo Jugoslavijos kariuomenės ginkluotėje. 2009 m. ir vėliau nebegaminama.
Naudota šiose šalyse: Angola, Bosnija ir Hercegovina, Čilė, Kroatija, Eritrėja, Irakas, Serbija, Kosovas, Mozambikas, Namibija.
PROM-1 gali būti atpažinta pagal aptiktas atotampas arba į viršų styrančią sprogdiklio sąranką. Dėl didelio metalo kiekio mina lengvai aptinkama metalo ieškikliais. Laikoma viena pavojingiausių minų išminuojant. 2 
Mina gali būti naudojama ir vandenyje iki 50 cm gylio.
