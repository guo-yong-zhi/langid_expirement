Giedrius Puodžiūnas  – lietuvių diplomatas, Lietuvos ambasadorius.
1991 m. baigė Vilniaus Universiteto Istorijos fakultetą. 1993 m. pradėjo dirbti Užsienio reikalų ministerijos Rytų ir Vidurio Europos šalių skyriuje antruoju, pirmuoju sekretoriumi.
1995 m. stažavosi diplomatiniuose kursuose Vokietijos užsienio reikalų ministerijoje.
Nuo 1997 m. iki 2000 m. – Lietuvos ambasados Lenkijos Respublikoje pirmasis sekretorius, 2000–2001 m. – šios ambasados laikinasis reikalų patikėtinis.
2001–2006 m. – Užsienio reikalų ministerijos Valstybinio ir diplomatinio protokolo departamento direktorius.
2006 - 2012 m. – Lietuvos Respublikos nepaprastasis ir įgaliotasis ambasadorius Austrijos Respublikoje . Vėliau dirbo URM Informacijos ir viešųjų ryšių departamento direktoriumi.
2015 m. liepos 20 d. - Lietuvos ambasadorius Gruzijoje. 1 
