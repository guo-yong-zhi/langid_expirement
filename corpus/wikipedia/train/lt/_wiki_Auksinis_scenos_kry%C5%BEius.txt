Auksinis scenos kryžius  – aukščiausias Lietuvos teatro apdovanojimas, skirtas pagerbti teatralus už pernai metais atliktus darbus. Laureatai apdovanojami kasmet kovo 27-ąją, Tarptautinę teatro dieną 1 .
Nuo 2008 m. apdovanojimas sudarytas iš simbolinio prizo  ir vienkartinės 55 BSI  išmokos. 4 
Kasmet skiriama ne daugiau kaip 17 premijų. 5  Konkrečios nominacijų kategorijos kinta kasmet. 6  Iš jų viena gali būti skiriama už ilgametį indėlį į scenos meną  ir viena – už naujų sceninės išraiškos formų paieškas .
Konkrečių apdovanojamųjų kategorijų nominantus bei nugalėtojus renka Kultūros ministro 3 metams tvirtinama Profesionaliojo scenos meno vertinimo  komisija, sudaryta iš 9 narių.
2022 m. lapkričio 8 d. ministro S. Kairio patvirtinta komisija 7 :
2020 m. rugsėjo 29 d. ministro M. Kvietkausko patvirtinta komisija
1992 m. kovo 27 d. įvyko pirmieji įv. sričių teatro menininkų apdovanojimai. Jie buvo suskirstyti į 14 nominacijų.
1995–2002 m. organizavo Teatro ir kino fondas prie Teatro sąjungos. Prizu buvo S. Kuzmos sukurtos „Kristoforo“ statulėlės. 22 
2002–2003 m. siekiant kilstelėti meninį lygį, apdovanojimus perėmė Kultūros ministerija. „Kristoforo“ statulėles pakeitė 5000 litų prizas. Jis teatralų netenkino, mat tik piniginė išmoka neįprasmino apdovanojimo.
2004 m. nominacijų padaugėjo iki 17-os. Simboliniu prizu tapo dailininkės 23   Rūtos Panavaitės-Ničajienės 24  sukurtas metalinis pakabukas „Auksinis scenos kryžius“ 25 , su viduryje įkomponuotu 1930 m. įsteigtu Valstybės teatro garbės ženkleliu, kuriuo tarpukario Lietuvoje buvo apdovanojami labiausiai nusipelnę teatro menininkai. 26  Laureatams palikta 5000 litų išmoka.
2007 m. išmoka padidinta iki 7150 Lt. 27 
Nuo 2009 m. kasmet per „Auksinių scenos kryžių“ ceremonija įteikiamas specialus prizas, skiriamas už novatoriškus ir originalius teatro sprendimus.
2009–2012 m. apdovanojimą teikė Boriso Dauguviečio duktė Galina Dauguvietytė. Nuo 2013 m. teikimas patikėtas B. Dauguviečio anūkui, teatralui Dariui Meškauskui. 28 
