„Live in NYC 12/31/92“ – amerikiečių alternatyvaus roko grupės „Pearl Jam“ koncertinis albumas, išleistas 2006 m. gegužės 2 d. Jis buvo išleistas ribotu tiražu ir įsigyti galėjo tik tie, kas iš anksto užsisakė grupės albumą „Pearl Jam“ iš grupės tinklapio.
Albume skambantis koncertas įrašytas 1992 m. gruodžio 31 d., „The Academy Theate“ koncertų salėje Niujorke. Albume skamba pagreitinta dainos „Wash“ verisja, kurios grupė daugiau nebegrojo. Į albumą nepateko Ted Nugent dainos „Stranglehold“ koveris, kurį grupė atliko koncerte. Tačiau albume skamba ankstyva dainos „Daughter“ versija, su kitokiais žodžiais, nei jos galutinėje versijoje, išleistoje albume „Vs.“ Dainos „Why Go,“ „Alone“ ir „Garden“, skambančios šiame albume, vėliau buvo pridėtos 2009 m. išleistame „Ten“ albumo perleidime „iTunes“ parduotuvėje.
Nors albumas buvo išleistas oficialiai, garso kokybė primena megėjiškus įrašus. Taip yra todėl, kad grupė tuo metu savo koncertams įrašyti vis dar naudojo paprastus, kasetinius įrašytuvus.
