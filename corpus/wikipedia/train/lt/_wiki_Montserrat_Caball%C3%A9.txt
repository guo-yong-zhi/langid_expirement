Montserrat Caballé   – Ispanijos operos solistė, sopranas. Per visą karjerą M. Caballe atliko vaidmenis žymiausiuose operos pastatymuose, tarp kurių išskiriami tokie kūrėjai kaip Džoakinas Rosinis, Vincenzo Bellini, Gaetano Donizetti ir Džiuzepė Verdis.
Caballe gimė 1933 m. Barselonoje. 1954 m. ji aukso medaliu baigė muzikos konservatoriją.
Solistė atliko begalę įsimintinų pasirodymų operos scenoje. Retas atvejis sopranės karjeroje buvo 1988 m. darbas su popdainininku, grupės Queen lyderiu Freddie Mercury. Jie kartu įrašė albumą Barcelona. Idėja įrašyti šį albumą Freddie kilo po to, kai Barselona buvo paskirta tapti olimpinių žaidynių rengėja. Montserrat Caballé buvo pasirinkta kaip gyvenanti šiame mieste. Pagrindinė albumo daina „Barcelona“ buvo atliekama per oficialų olimpinių žaidynių atidarymą. Tai buvo paskutinis paties Freddie įrašytas albumas prieš jo mirtį 1991 m. lapkričio 24 d.
1999 m. dainą „Barcelona“ Caballe atliko gyvai prieš tų metų UEFA Čempionų lygos finalines rungtynes Camp Nou stadione.
Caballe 1964 m. ištekėjo už Bernabé Martí. Jų dukra Montserrat Martí Caballé taip pat yra operos sopranas.
