Ausiutiškės – viensėdis Elektrėnų savivaldybėje, 8 km į rytus nuo Vievio, kairiajame Neries krante, priešais Šiurmonis ir salą Neryje. Apsuptas Panerių miškų. Stovi akmeninis obeliskas. Netoliese trykšta gydančiu laikomas Pinyklos šaltinis , upės krante – Ausiutiškių konglomeratas.
Ausiutiškės šaltiniuose minimos kaip Овсенишки, Owsieniszki. Tarpukariu visai šalia viensėdžio ėjo Lietuvos–Lenkijos demarkacinė linija. Čia gyveno Antanas Vaiciukevičius  – užkalbėtojas, gyduolis, gydęs žmones ir gyvulius. Jis nuskendo Neryje, o vėliau jo sodybą sudegino trenkęs žaibas. 2 
