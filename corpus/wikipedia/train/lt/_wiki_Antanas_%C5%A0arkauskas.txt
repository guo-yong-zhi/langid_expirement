Antanas Šarkauskas  – vargonininkas, chorvedys, pedagogas.
Privačiai išmokęs vargonuoti, 1912–1914 m. buvo Ubiškės , bažnyčios, o 1914–1915 m. – Šiupylių  bažnyčios vargonininkas.
1915–1916 m. gyveno pas tėvus Raudėnuose , kur vargonininkavo ir vadovavo 20 giesmininkų bažnyčios chorui. 1916–1919 m. analogišką darbą tęsė Alsėdžiuose.
1919–1921 m. tarnavo Lietuvos kariuomenėje, grojo pučiamųjų instrumentų orkestre.
1922–1924 m. buvo Raudėnų valsčiaus savivaldybės raštininkas. 1924–1928 m. mokėsi Klaipėdos muzikos mokykloje – konservatorijoje ir Vytauto Didžiojo gimnazijoje. 1928–1929 m. mokytojavo Plungės „Saulės“ gimnazijoje. 1929–1930 m. studijas vėl tęsė Klaipėdos muzikos mokykloje.
1930–1945 m. buvo Jurbarko gimnazijos muzikos mokytojas, moksleivių choro ir orkestro vadovas. 1936 m. baigė muzikos mokytojų kursus. 1938 m. gimnazijų chorų varžybose Jurbarke gerai pasirodė ir A. Šarkausko vadovaujamas gimnazijos choras. 1938 m. dainų šventei Klaipėdoje mokytojas parengė 50 dalyvių Jurbarko šaulių būrio chorą.
1945–1946 m. – Raseinių gimnazijos muzikos ir dainavimo mokytojas. 1942–1946 m. chorvedys dirbo Ukmergėje: mokytojavo ir vadovavo chorams berniukų ir mergaičių gimnazijose bei mokytojų seminarijoje . 1962–1972 m. – Klaipėdos pedagoginės mokyklos muzikos ir dainavimo dėstytojas.
A. Šarkauskas 1931–1940 m. priklausė Lietuvos Šaulių sąjungai, 1936–1940 m. – Vilniui vaduoti sąjungai ir kitoms organizacijoms, dirigavo dainų šventėse. Brolis Kazimieras Šarkauskas  visą gyvenimą vargonininkavo Raudėnuose.
Boleslovas Zubrickas. Pasaulio lietuvių chorvedžiai: enciklopedinis žinynas. Vilnius, 1999.
