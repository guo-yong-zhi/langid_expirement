Final Fantasy  – kompiuterinių žaidimų, filmų ir įvairių kitų pramogų frančizė, sukurta Hironobu Sakagučio ir Japonijos „Square“ kompanijos . Viskas prasidėjo 1987 metais nuo NES konsolei kurto žaidimo, kuris sulaukė neeilinės sėkmės Japonijoje. 
Iki 2015 m. buvo išleisti 48 franšizės žaidimai, kurie parduoti pasaulyje 110 mln. kopijų tiražu. 1  Paskutiniai pagrindinės linijos žaidimai − MMORPG žaidimas „Final Fantasy XIV: A Realm Reborn“  ir „Final Fantasy XV“ .
„Final Fantasy“ pagrindiniai ir dauguma gretutinių  žaidimų yra vaidmenų  žanro. Žaidimuose vaizduojama grupelė herojų, kovojančių prieš imperializmą, pasaulį norinčius užvaldyti ar sunaikinti antagonistus. Žaidimų veiksmas vyksta nežemiškame, pramanytame pasaulyje. Žaidimų laikmetis gali imituoti viduramžius su burtininkais, pilimis ir pan. arba ultramodernistines visuomenes. Žaidimų eigoje tobulinami veikėjų ginklai, sugebėjimai, paverčiant herojus vis galingesniais. Atitinkamai, žaidimų eigoje stiprėja priešininkai. Nuolat atsikartojantis elementas, iš kurio lengva pažinti seriją – dideli kariniai burlaiviai, skriejantys oro erdve. Tai imperijos karinės galios simbolis. Nors kautis nuolat tenka tik vaikštant pėsčiomis. Žaidimuose kartu veikia ir magija, ir technika. 
Pasikartojantys žaidimų elementai :
Pastaba. Nurodomos tik tos platformos, kurioms žaidimai buvo pritaikyti išleidimo metu ir iškart po to. Daugelis ankstyvųjų žaidimų buvo adaptuoti vėlesnėms žaidimų platformoms, mobiliesiems įrenginiams.
Fabula Nova Crystallis  žaidimai anonsuoti 2006 m., juos vienija bendra pasaulių mitologija.
Serijos žaidimuose skamba įvairi muzika, bet dažniausiai atkartojamos pagrindinės serijos melodijos. Prasidėjus daugumai žaidimų skamba „Prelude“ melodija. Pergalingas kovas dažniausiai akompanuoja pergalės fanfara, kuri yra viena žymiausių serijos melodijų. Žaidimo pabaigoje paprastai skamba „Prologue“. Muzika žaidime atspindi veikėjų charakterius, siužeto eigą, akompanuoja regimą kraštovaizdį ir t. t. Ankstesniuose žaidimuose dėl vietos trūkumo melodijų trukmė ir sudėtingumas buvo ribojamas.
Nobuo Uematsu buvo vykdantysis „Final Fantasy“ serijos kompozitorius iki jo pasitraukimo iš „Square Enix“ 2004 m. 2  Kiti serijos kompozitoriai yra Masashi Hamauzu, Hitoshi Sakimoto ir Junya Nakano.
