Estijos žalieji – pieninių galvijų veislė. Veislės formavimasis prasidėjo apie 1800 m., kai vietiniai Estijos galvijai buvo pradėti kryžminti su anglerų, vėliau – Danijos žalųjų veislės galvijais. Norėta išvesti didelio pieno riebumo ir labai pieningų galvijų veislę. Estijos žalųjų pavadinimas patvirtintas 1885 m.
Savybės ir eksterjeras Estijos žalųjų spalva įvairuoja nuo šviesiai iki tamsiai rudos, buliai paprastai yra tamsesni. Galvijai gana stiprios konstitucijos, galva vidutinio dydžio, trumpa, kakta siaura. Kūnas ilgas, krūtinė siaura ir negili. Sprandas ir pasturgalis yra viename lygyje, pasturgalis platus, vidutinio ilgio tešmuo vidutinio dydžio. Geriausios bandos pasižymi puikiomis pieninėmis savybėmis. Subrendusių galvijų aukštis – 127,5 cm, karvių svoris būna 450–550 kg, o bulių – 800–900 kg, pasiekia 1000 kg. Estijos žalųjų karvės vidutiniškai duoda apie 3456 kg 3,98 % riebumo ir turinčio 3,30 % baltymų pieno. Tai labiausiai paplitusi galvijų veislė Estijoje – auginama apie 63 % visų galvijų.
