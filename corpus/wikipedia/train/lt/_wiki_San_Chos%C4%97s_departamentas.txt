San Chosės departamentas  – departamentas pietų Urugvajuje. Administracinis centras – San Chosė.
Pietuose departamentas remiasi į La Platą. Didžiąją teritorijos dalį užima lygumos. Šiaurėje paviršius kyla į aukštumas, kur pasiekia 180 m aukštį. Pagrindinės upės – Santa Lusija su intaku San Chosė. Vidutinė metinė oro temperatūra ~18 °C, kritulių kiekis – 900 mm.
Viena svarbiausių ūkio šakų – pienininkystė. Taip pat javų, vaisių, bulvių, kukurūzų, vynuogių, linų, saulėgrąžų auginimas. Chemijos pramonė.
