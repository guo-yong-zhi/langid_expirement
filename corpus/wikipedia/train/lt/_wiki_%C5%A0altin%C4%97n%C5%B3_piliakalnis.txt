Šaltinėnų piliakalnis, Aštrusis kalnas, Šaltinėliai – piliakalnis  Birštono savivaldybės teritorijoje, į vakarus nuo Šilėnų, Birštono seniūnija. Pasiekiamas keliu Nemajūnai–Siponys Šaltinėnų pradžioje, už miško pasukus į dešinę šiaurės rytų, 400 m iki sodybos, yra į šiaurės vakarus nuo jos. 
Piliakalnis įrengtas aukštumos kyšulio pietrytiniame krašte. Aikštelė ovali, pailga šiaurės vakarų – pietryčių kryptimi, 25x20 m dydžio. Jos šiaurės vakarų pusėje yra 0,5 m aukščio, 9 m pločio pylimas, kurio išorinis 2 m aukščio šlaitas leidžiasi į 10 m pločio griovio vietą; už jo yra 15 m pločio, 0,3 m aukščio greičiausiai natūralus kauburys, primenantis nuskleistą pylimą. Šlaitai statūs, 12 m aukščio. Piliakalnio vieta buvo užmiršta ir piliakalniu pradėtas vadinti 50 m į vakarus esantis aukštumos kyšulys be piliakalnio požymių. Piliakalnis apaugęs pušimis su tankiu krūmų pomiškiu.
1953 m. piliakalnį žvalgė Istorijos institutas. 1  Piliakalnis datuojamas I tūkstantmečiu. Įregistravimo registre data: 2007-09-26. Paminklo teritorijos plotas 1,30 ha.
Aplinkiniai piliakalniai
Pastaba:Norėdami pamatyti Vikipedijoje aprašytų gyvenviečių ir kultūros paveldo objektų žemėlapį paspauskite prie koordinačių esančią Žemės ikoną
