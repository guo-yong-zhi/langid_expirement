Portal – 2007 m. kompanijos „Valve“ sukurtas ir išleistas galvosūkių ir platformer'io žanro kompiuterinis žaidimas. Taip pat išleistas kaip dalis „Orange Box“ rinkinio Windows, Xbox 360, PlayStation 3 platformoms, o vėliau pritaikytas ir Mac OS X, Linux, Android  ir Nintendo Switch.
2007 m. žaidimas „Portal“ buvo įvardintas kaip vienas originaliausių ano meto žaidimų, nepaisant kritikos, kurios sulaukė dėl pernelyg trumpo ir riboto siužeto. Daugiausiai palankumo sulaukė žaidimo idėjinis originalumas, unikalumas ir jo tamsoka atmosfera, gebanti įtraukti humoro nestokojančių dialogų. Šiai dienai, tai vienas geriausiai vertinamų kompiuterinių žaidimų visoje istorijoje. Išskiriant platformos „Steam“ parsisiuntimų rodiklius, buvo parduota daugiau kaip 4 mln. žaidimo kopijų, o vėliau pradėta prekiauti ir oficialia žaidimo atributika. 
2008 m. studijos „Microsoft Game Studios“ buvo išleistas „Portal: Still Alive“, skirtas Xbox 360 ir „Xbox Live Arcade“ paslaugas naudojantiems vartotojams. Jame buvo pridėta keletas papildomų žaidimo galvosūkių. Žaidimo tęsinys „Portal 2“ buvo išleistas 2011 m. – jis tęsia pirmtako siužetą su naujomis žaidimo mechanikomis, taip pat leidžia rinktis kooperatyvinį režimą. 1  2  3 
Šiame žaidime reikia spręsti galvosūkius, naudojantis Aperture Science Handheld Portal Device įrankiu, kuris teleportuoja žaidėją jam sukūrus tarperdvinį praėjimą tarp dviejų plokštumų. Personažas, valdomas iš pirmojo asmens perspektyvos, vardu Chell – tai mergina, kuri nuolatos susiduria su iššūkiais, duodamais dirbtinio intelekto GLaDOS , kuris siekia sukelti merginai rūpesčių ir ją išprovokuoti, kad įvykdytų visas Aperture Science Enrichment Center esančias užduotis, naudodamasi portalo ginklu su pažadu, jog už tai Chell "gaus pyragaitį". Minėtas portalo ginklas leidžia sukurti praėjimui skirtą erdvę, kuri geba išlaikyti kinetinę energiją. Dėl šios savybės, žaidėjas gali perkelti tiek kitus objektus, tiek pats save. Be to, krisdamas gali išvystyti papildomą greitį, kas duoda pranašumą, vykdant kai kurias užduotis. Sukuriami portalai neturi specifinės paskirties, todėl jie nėra laikomi nei "įėjimais", nei "išėjimais", skiriasi tik jų spalvos . Kūrybingai spręsdamas įvairius galvosūkius, žaidėjas keliauja iš vienos bandymų kameros į kitą.
Šie žaidimo elementai buvo nemažai inspiruoti 2005 m. išleisto panašaus koncepto „Narbacular Drop“ projekto, prie kurio dirbo „DigiPen Institute of Technology“ studentai. Pastarųjų nemaža dalis buvo nusamdyta kompanijos „Valve“, kad dirbtų prie žaidimo „Portal“ kūrimo, todėl tam tikra prasme, šis žaidimas yra įdvasintas „Narbacular Drop“ tęsinys.
X360 : 90/100 5 
PC : 89/100 6 
Žaidimas buvo palankiai įvertintas daugybės apžvalgininkų, kai kurie iš jų „Portal“ vertino geriau nei „Half-Life 2: Episode Two“ ar „Team Fortress 2“, pasirodžiusius tame pačiame „The Orange Box“ žaidimų pakete. Unikalus siužeto perteikimas bei tamsesnio tono humoras buvo tai, kas žaidimą darė įsimintinu. 12 
Visgi, kritikos sulaukė už tai, kad stigo aplinkos išpildymo vyraujančioje tuštumoje, taip pat atrodė pernelyg trumpas, nors kai kurių vertinimu, žaidimo trukmė yra tiesiog ideali. 13  14 
2011 m. „Valve“ paskelbė, kad buvo parduota daugiau kaip 4 mln. fizinių žaidimo kopijų, įskaičiuojant ir „The Orange Box“ bei „Xbox Live Arcade“ versijas. 15 
