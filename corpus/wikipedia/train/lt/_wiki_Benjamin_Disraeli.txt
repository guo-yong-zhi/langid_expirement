Grafas Bykonsfildas Bendžaminas Dizraelis  – Didžiosios Britanijos valstybės veikėjas, Jungtinės Karalystės ministras pirmininkas, rašytojas, nuo 1867 m. erlas.
Žydų kilmės, 1817 m. krikštytas. Ketvirtojo dešimtmečio pradžioje vienas Jaunosios Anglijos torių judėjimo lyderių. Judėjimas siekė aristokratijos ir žemųjų visuomenės sluoksnių sąjungos, kaip atsvaros stiprėjančiam viduriniam sluoksniui. 1837–1876 m. Bendruomenių rūmų, nuo 1876 m. Lordų Rūmų deputatas.
1846 m. kovojo prieš torių ministro pirmininko R. Pilio sprendimą panaikinti protekcionistinius muitus . Dėl jo ir jo šalininkų veiklos torių partija skilo. 1852 m., 1858–1859 m., 1866–1868 m. finansų ministras. 1867 m. pasiūlė vadinamąjį Reformų bilį, didžiajai daliai miestų darbininkų suteikiantį rinkimų teisę.
1868 m. ir 1874–1880 m. ministras pirmininkas. 1875 m. jo vyriausybė įsigijo Sueco kanalo bendrovės kontrolinį paketą. 1876 m. jis inicijavo įstatymą dėl karalienės Viktorijos paskelbimo Indijos imperatore. 1878 m. Berlyno kongrese neleido Rusijai po laimėto 1877–1878 m. karo su Turkija įsigalėti Balkanuose, be to, Didžioji Britanija prisijungė Kiprą.
Jo vyriausybė priėmė įstatymus dėl lūšnynų sutvarkymo, dėl sveikatos apsaugos sistemos ir profsąjungų pertvarkymo, darbo sąlygų fabrikuose pagerinimo. Imperializmas ir socialinės reformos ilgam tapo konservatorių politikos svarbiausiais bruožais. Atsistatydino dėl ekonominio nuosmukio ir nesėkmingų kolonijinių karų 1878–1880 m. Afganistane ir 1879 m. Pietų Afrikoje. 1 
Jaunosios Anglijos torių judėjimo idėjos vyravo jo romanuose, kuriuose ankstyvųjų Viktorijos laikų Anglija vaizduojama susiskaldžiusi į turtinguosius ir beturčius. 1837 m. išgarsėjęs literatūriniu kūriniu „Pašėlęs lordas“ išrinktas į Bendruomenių rūmus.
Parašė romanus:
