Maratono bėgimas – šiuolaikinėje lengvojoje atletikoje ilgiausia bėgimo distancija, siekianti 42 km 195 m. Pavadinimas kilo nuo Maratono mūšio, vykusio . Pasakojama, kad graikų karys Filipidas atbėgo iš Maratono miestelio į Atėnus pranešti apie graikų pergalę prieš persus ir vos pasakęs tai, numirė.
Dabartinis maratono atstumas yra 42 km 195 m. Šis atstumas buvo bėgamas per 1908 m. Londono Olimpines žaidynes, o 1921 m. pripažintas oficialiu maratono atstumu. Anksčiau atstumas nebuvo pastovus, bėgikai bėgdavo įvairius atstumus nuo 40 km iki 42 km 750 m. Tarp Maratono vietovės ir Atėnų atstumas yra apie 40 km.
Dabartinis pasaulio rekordas priklauso Dennis Kipruto Kimetto iš Kenijos. Jis Berlyne 2014 m. atbėgo per 2:02:57. Ankstesnis rekordas priklausė Wilson Kipsang iš Kenijos, kuris taip pat Berlyno maratone 2013 m. buvo atbėgęs per 2:03:23.
Lietuvos vyrų rekordą 1997 m. spalio 26 d. pasiekė Česlovas Kundrotas. Jis Frankfurte maratoną nubėgo per 2:12:35. Lietuvos moterų rekordas priklauso Živilei Balčiūnaitei. 2005 m. lapkričio 20 d. Tokijo maratone ji nubėgo per 2:25:15.
