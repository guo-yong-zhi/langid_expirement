Koordinatės: 54°5′24.4122″ š. pl. 23°37′4.0390″ r. ilg.  /  54.090114500°š. pl. 23.617788611°r. ilg.  / 54.090114500; 23.617788611
Paveisiejų pušis – botaninis gamtos paveldo objektas, išskirtinio amžiaus ir matmenų pušis, auganti Lazdijų rajone, Veisiejų seniūnijoje, Paveisiejų kaime. Lietuvos Respublikos aplinkos ministro 2012 m. birželio 13 d. įsakymu Nr. D1-495, medis paskelbtas valstybės saugomu.
Pušis pažymėta informacine lentele, stūkso šalikelėje  2510  Lazdijai–Kučiūnai–Veisiejai , apie 1,4 km į pietvakarius nuo Petroškų kaimo. Šalia yra posūkis į Paveisiejus , stovi rodyklė į kaimo turizmo sodybą. Už 1 km 200 m driekiasi Ringeliškės botaninis-zoologinis draustinis.
Toje pačioje pakelėje, kaimynystėje, auga dar kelios pavienės senos pušys. Paveisiejų pušiai išskirtinumą suteikia kiek pakrypęs ir suktas kamienas. Medis atrodo sveikas, geros būklės.
Pagrindiniai medžio duomenys nustatyti 2010 m.
