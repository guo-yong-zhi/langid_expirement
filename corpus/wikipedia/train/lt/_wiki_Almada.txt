Almada  – miestas Portugalijoje, Lisabonos regione, Setubalo apskrityje. Įsikūręs prie Težo žiočių, priešais Lisaboną. 164,8 tūkst. gyventojų. Yra uostas  iš kurio kursuoja keltas į Lisaboną. Per miestą eina Lisabonos-Setubalo magistralė ir geležinkelis. Tiltas Ponte 25 de Abril jungiantis Almadą ir Lisaboną yra vienas ilgiausių Europoje . Upės pakrantėje stovi Kristaus Karaliaus paminklas. Į Almados savivaldybę taip pat įeina Košta da Kaparikos miestelis Atlanto vandenyno pakrantėje, žymus savo paplūdimiais.
Almada įkurta 1190 m. karaliaus Sanšo I nutarimu.
