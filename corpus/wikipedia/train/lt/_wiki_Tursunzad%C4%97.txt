Tursunzadė  – miestas vakarų Tadžikistane, Gisaro slėnyje, apie 50 km į vakarus nuo Dušanbės, prie Dušanbės – Termezo kelio ir geležinkelio. 39 tūkst. gyventojų . Svarbus aliuminio pramonės centras . Taip pat maisto, statybinių medžiagų, medvilnės pramonė. Apylinkėse auginama medvilnė, daržovės, vaisiai.
Miestas pavadintas tadžikų poeto Mirzo Tursunzoda garbei. Miesto teises turi nuo 1952 m.
