Nemalonumų mėgėjai  – 1994 m. sukurtas komiškas vesternas, kuriame paskutinį kartą kartu vaidina aktoriai Terensas Hilas ir Badas Spenceris.
Šio filmo scenarijų parašė Terenso Hilo sūnus Jess Hill.
DĖMESIO: toliau atskleidžiamos kūrinio detalės
Trevis ir Mozė – du broliai, kurie jau daug metų nebendrauja tarpusavyje. Buvęs arkliavagis Mozė dabar turi gausią šeimą ir pelnosi gaudydamas nusikaltėlius, tačiau pinigų vis trūksta.
Netikėtai apsireiškęs brolis įkalba Mozę leistis medžioti Semo Stouno, už kurio galvą pažadėta didelė pinigų suma. Šis sutinka, neįtardamas, kad Trevis turi dar vieną planą: suorganizuoti visos šeimos susitikimą motinos namuose per artėjančias Kalėdas, kada ji žada jiems pranešti apie tėvo kažkada rastą lobį. Kaip tik todėl Trevis padeda pabėgti iš kartuvių Stounui, kad šis taptų masalu.
Besivaikydami Stouną, broliai patys tampa įtariamaisiais banko plėšimu, o Stounas sužino apie lobį brolių namuose ir nuvyksta ten pirmas. Trevis su Moze skuba gelbėti motinos, tačiau šiai susitvarkyti su Stounu pagalbos neprireikia. 
Galiausiai, kai visa šeima susirenka namuose prie stalo, pasirodo Stouno žmonės, ketindami jį išlaisvinti.
