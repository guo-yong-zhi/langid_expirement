Pantiurkizmas – idėja, siekianti visų tiurkų šalių susivienijimo. Ypač gaji ji buvo XX amžiaus pradžioje, Turkiją valdant trims pašoms – jie siekė pakeisti byrančią Osmanų Imperiją tiurkų dominuojama valstybe, sudaryta iš Turkijos ir Rusijos bei Persijos  valdomų tiurkų žemių: Vidurinės Azijos ir Azerbaidžano. Kadangi tarp Turkijos ir kitų tiurkų žemių buvo įsiterpusios armėnų bei kurdų tautos, jos buvo imtos persekioti . Į valdžią atėjus Mustafai Kemaliui , pantiurkizmo idėja nebebuvo taip palaikoma. Dabar jos šalininkų yra kur kas mažiau, vis tik žlugus Tarybų Sąjungai buvo įkurta organizacija, vienijanti tiurkų šalis.
