Saulius Urbanavičius  –  buvęs VĮ Registrų centro generalinis direktorius, teisininkas. Buvęs Lietuvos Respublikos specialiųjų tyrimų tarnybos  direktorius.
1995 m. Lietuvos policijos akademijoje įgijo teisės bakalauro laipsnį. 2006 m. Mykolo Romerio universitete įgijo teisės magistro laipsnį.
1994–1999 m. dirbo Vilniaus miesto vyriausiojo policijos komisariato Organizuoto nusikalstamumo tyrimo tarnybos Nusikalstamų susivienijimų kontrolės skyriaus vyresniuoju inspektoriumi.
1999–2012 m. dirbo Lietuvos Respublikos muitinėje: 1999–2002 m. – Muitinės departamento prie Lietuvos Respublikos finansų ministerijos Pažeidimų prevencijos ir tyrimų tarnybos Kovos su kontrabanda skyriaus vyriausiuoju inspektoriumi, viršininko pavaduotoju; 2002–2005 m. – Muitinės kriminalinės tarnybos skyriaus viršininko pavaduotoju, skyriaus viršininku; 2005–2008 m. – Muitinės kriminalinės tarnybos direktoriaus pavaduotoju; 2008–2012 m. buvo Muitinės kriminalinės tarnybos direktorius.
Nuo 2012 m. sausio 30 d. ėjo Specialiųjų tyrimų tarnybos direktoriaus pirmojo pavaduotojo pareigas, jam suteiktas vyriausiojo specialiojo agento tarnybinis rangas.
Nuo 2013 m. kovo 29 d. iki 2018 m. ėjo Specialiųjų tyrimų tarnybos direktoriaus pareigas, jam suteiktas ypatingojo specialiojo agento tarnybinis rangas.
Nuo 2018 m. birželio vadovauja VĮ Registrų centrui. 1 
