Lichtenšteino transporto sistemą sudaro 250 km asfaltuotų kelių ir 90 km dviračių takų.
Šalies traukinių sistemą prižiūri kaimyninės Austrijos valstybiniai geležinkeliai . Dėl mažos šalies teritorijos, Lichtenšteine yra tik viena 9,5 km ilgio traukinių linija, jungianti Austriją su Šveicarija ir šalies viduje turinti keturias stoteles.
Keleivius autobusais veža šalies įmonė „LIEmobil“. Įmonės bazė yra sostinėje Vaduce. Iš viso šalies viduje yra 13 autobusų maršrutų, kai kurie jų jungia šalį su kaimynėmis.
Šalyje nėra nei vieno oro uosto, o Balcerso mieste yra sraigtasparnių nusileidimo ir pakilimo aikštelė.
