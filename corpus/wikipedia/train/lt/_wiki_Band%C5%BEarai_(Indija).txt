Bandžarai – Indijos klajoklių tauta, spėjama dravidų kilmės. Save laiko radžputi-brahmanų palikuonimis. Gyvena Andhra Pradeše, Karnatakoje, Maharaštroje, Radžastane ir kitose valstijose. Iš viso apie 5,6 mln. Apie pusę bandžarų kalba lambadi kalba , kitų gimtoji kalba yra hindi, telugų kalba arba kitos gyvenamose vietose dominuojančios kalbos.
Anksčiau daugiausia vertėsi javų transportavimu jaučiais, bet iš šio verslo juos išstūmė nutiesti geležinkeliai.
Maistui naudoja ir nevegetariškus, taip pat labai aštrius valgius. Moterys vilki labai spalvingus rūbus ir tatuiruoja rankas. Rūbus dekoruoja veidrodžių gabaliukais ir monetomis.
