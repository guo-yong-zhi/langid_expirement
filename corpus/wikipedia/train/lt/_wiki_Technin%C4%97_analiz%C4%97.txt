Techninė analizė - visuma finansinės analizės technikų, metodų, kuriomis siekiama nuspėti biržos kursus remiantis kursų kitimo  duomenimis, istorija. Tokios analizės tikslas – nustatyti palankų finansinių priemonių  pirkimo ar pardavimo laikotarpį, momentą. Techninė analizė remiasi įvairiais indikatoriais.
Priešingai nei fundamentalioji analizė, techninė neatsižvelgia į makroekonominius, ūkio šakų ar atskirų įmonių  duomenis. Daroma prielaida, kad visa sprendimui priimti reikalinga informacija apie reikšmingus veiksnius jau atsispindi kursų kreivėje. Be to teigiama, kad įvykiai rinkoje gali analogiškai arba tam tikra forma vėliau pasikartoti, todėl juos  galima nuspėti naudojant įvairius statistinius, kiekybinius metodus, modelius, taikant geometrijos žinias.
