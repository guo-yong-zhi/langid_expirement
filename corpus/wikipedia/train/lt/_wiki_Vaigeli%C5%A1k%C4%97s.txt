Vaigeliškės – kaimas Vilniaus rajono savivaldybės vakaruose, 6 km nuo Sudervės, prie kelio  171  Bukiškis–Sudervė–Dūkštos . Įsikūręs šalia Vaigalės. Seniūnaitijos centras. 1988 metais prijungtas Gvaltų kaimas. Šiaurėje ir vakaruose plyti Dūkštų miškas, yra Neries regioninis parkas. Gamtos paminklas – ąžuolas Vaigeliškių karalius. Vakaruose plyti apipinti legendomis Latviškių laukai, mitologinis Latviškių akmuo su Marijos pėda.
Vaigeliškės jau buvo žinomos 1860 metais. Tuo metu, kaimas stovėjo arčiau Jurkiškių dvaro. To dvaro ponui nepatiko, kad tarnai gyveno labai arti, todėl liepė perkelti kaimo gyventojus atokiau, kur yra dabartinė gyvenvietė. Keturi šeimininkai  apsigyveno dvaro pono duotose naujose žemėse.
XVIII – XIX amžiuje Vaigeliškių žemės priklausė dviem ponams. Pietinę kaimo dalį valdė Jurkiškių dvaro ponas Stanislovas Bonifacas Jundzilas, o šiaurinę dalį Elniakampio dvarininkas Jeronimas Stroinovskis. Pasakojama, kad dėl šių žemių jie buvo susipykę, todėl šioje vietoje atsiradęs paskui kaimas buvo pavadintas Gvaltais nuo lenkiško žodžio „muštynės“ . 1988 metais Gvaltų kaimas buvo prijungtas prie Vaigeliškių. 2020 metais sausio mėnesį kaimo pagrindinėje gatvėje įrengtas apšvietimas.
Sovietmečiu kaime veikė pieno supirkimo punktas.
Pavadinimo kilmė
Manoma, kad kaimo vardas yra kilęs nuo upelio Vaigalė. Vietovardis turi šaknį vaig- ir priesagą -eliškės. Tokia šaknis yra būdinga baltų ir kai kurių kitų indoeuropiečių kalboms, ypač vandenvardžiams. Ją galima būtų sieti su liet. viglas – „vikrus“, latv. viegls – „lengvas“, dak. vaigas – „greitas, skubus“ ir kt. Iš to galima daryti prielaidą, kad šaknies vaig- reikšmės buvo „greitumas, vikrumas“ ir „lankstumas, vingiuotumas“. Su kuria reikšme buvo susijęs vietovardis Vaigeliškės, sunku nustatyti, ypač dėl to, kad tos reikšmės yra gana artimos ir susijusios etimologiškai. Priesaga -eliškės yra būdinga lietuviškiems pavadinimams.
Vaigeliškių kraštovaizdis
Neries regioninis parkas
Vaigalė
Aptvertas tvenkinys
Kaimo keliukas
Vilniaus gatvė
Dvikamienis ąžuolas
Aplinkinės gyvenvietės
