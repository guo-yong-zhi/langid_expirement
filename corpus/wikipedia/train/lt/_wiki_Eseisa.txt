Eseisa  – miestas Argentinoje, Buenos Airių provincijoje, Didžiųjų Buenos Airių aglomeracijoje, 28 km į pietryčius nuo Buenos Airių. Partido centras. Į miestą veda greitkelis iš Buenos Airių, plentas į Kanjuelasą, yra didžiausias šalyje Ministro Pistarini tarptautinis oro uostas. Veikia universitetas, yra dvi katalikų bažnyčios.
Gyventojai dabartinio miesto vietose palaipsniui ėmė kurtis XVIII a. pab. Vietovė pavadinta pagal žemvaldį Chosė Mariją Eseisą . 1885 m. nutiesus geležinkelį, išaugo gyvenvietė.
1973 m. birželio 20 d. minios žmonių susirinko į Eseisos oro uostą laukti iš tremties Ispanijoje grįžtančio Chuano Perono. Tarp nesutariančių peronistų grupuočių kilo riaušės, vadinamos Eseisos žudynėmis.
1994 m. Eseisos partidas atsiskyrė nuo Esteban Ečerverijos partido.
