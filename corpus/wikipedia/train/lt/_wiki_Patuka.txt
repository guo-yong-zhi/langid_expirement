Patuka  – upė Hondūro šiaurės rytuose. Prasideda Olančo departamente, į pietryčius nuo Chutikalpos miesto, susiliejus Guajapės ir Guajambarės upėms. Aukštupyje daro didelę kilpą, aptekėdama kalnų masyvą, sudaro slenksčius. Toliau teka į šiaurės rytus retai gyvenamomis, pelkėtomis, miškingomis vietovėmis , gausiai sudaro menadras ir senvages. Kerta Olančo ir Padėkos Dievui departamentus. Įteka į Karibų jūrą ties Bara Patukos kaimu. Ilgis – 320 km, su Guajape – 523 km.
Prie upės įkurtas Patukos nacionalinis parkas. Planuota upę patvenkti ir įrengti hidroelektinę, tačiau dėl aplinkosaugos motyvų 1999 m. projektas nutrauktas. Prie upės gyvena daugiausia indėnų bendruomenės.
