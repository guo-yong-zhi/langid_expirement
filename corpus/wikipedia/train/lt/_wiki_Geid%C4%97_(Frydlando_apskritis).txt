Geidė arba Kostiukovka  – gyvenvietė dab. Kaliningrado srities pietinėje dalyje, Pravdinsko rajone, nuo 2008 m. birželio 30 d. Pravdinsko miesto gyvenvietės kaimas. 1  2 
Bartos žemės kaimo pavadinimas vokiškos kilmės. 3  1818–1871 m. Prūsijos karalystės Rytų Prūsijos provincijos, 1871–1918 m. Vokietijos imperijos, 1918–1933 m. Veimaro respublikos, 1933–1945 m. Trečiojo reicho Karaliaučiaus apygardos Frydlando apskrities kaimas,  4  nuo 1874 m. birželio 11 d. Betkūnų valsčiaus kaimas. 5  1946 m. balandžio 7 d. – rugsėjo 6 d. Frydlando rajono , vėliau Pravdinsko rajono kaimas, 1947 m. birželio 25 d. – 2008 m. birželio 30 d. Sevskojės apylinkės kaimas.
