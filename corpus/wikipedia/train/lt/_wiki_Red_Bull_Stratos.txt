Red Bull Stratos – šuolių parašiutu kosmose projektas, kuriame dalyvavo austrų ekstremalas Felix Baumgartner. Projekto finalinėje stadijoje 2012 m. spalio 14 d. F. Baumgartner oro balionu pakilo į 39 km aukštį, pasiekęs stratosferą iššoko iš baliono. Visas nusileidimas iki Žemės truko beveik 10 min., šuolio metu austras pasiekė 1357,64 km/val greitį  ir tapo pirmuoju žmogumi, pasiekusiu garso greitį be motoro pagalbos. Taip pat austras pagerino oro balionu pasiektą aukščio rekordą, pakilęs į 37 640 m aukštį.
Projektas prasidėjo 2010 m. sausio mėnesį. 1  Tų pačių metų spalį projektas buvo sustabdytas dėl teisinių ginčų – amerikietis Daniel Hogan apkaltino Red Bull kompaniją pavogusią jo dar 2004 m. sukurtą idėją apie šuolį parašiutu iš stratosferos. 2011 m. birželį JAV teismas išteisino Red Bull kompaniją ir leido jai tęsti projektą. 2012 m. vasario 5 d. Red Bull Stratos projektas buvo pratęstas ir įgyvendintas 2012 m. spalio 14 d.
YouTube svetainė paskelbė, kad austro šuolį tiesiogiai jos svetainėje žiūrėjo apie 8 milijonus žmonių visame pasaulyje ir tai tapo dar vienu rekordu. 2 
