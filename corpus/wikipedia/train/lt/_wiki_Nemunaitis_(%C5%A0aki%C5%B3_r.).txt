Koordinatės: 55°4′45″ š. pl. 22°55′46″ r. ilg.  /  55.07917°š. pl. 22.92944°r. ilg.  / 55.07917; 22.92944
Nemunaitis – ežeras Lietuvoje, Šakių rajone, 3 km į vakarus nuo Gelgaudiškio, Nemuno slėnyje 1 . Ežero ilgis iš vakarų į rytus – 0,24 km, plotis – iki 0,03 km. Altitudė 12,8 m. Ežeras gausiai užžėlęs vandens augalija. Krantai žemi. Aplinkui plyti pievos. Ežero apylinkėse telkšo dar keletas mažesnių senvaginių ežerėlių. Į pietus auga miškelis, už jo – Narkūnų kaimas. Ežeras nenutekantis, priklauso Nemuno baseinui.
