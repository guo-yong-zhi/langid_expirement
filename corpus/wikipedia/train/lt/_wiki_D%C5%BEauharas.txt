Džauharas  – Indijos radžputų moterų ir vaikų susideginimas. Būdavo atliekamas situacijose, kai būdavo beveik garantuota tikimybė papulti į nelaisvę. Radžputų moterys ir vaikai susidegindavo, o vyrai išeidavo į kautynes, kur garbingai žūdavo . Šio papročio radžputų klanai laikydavosi tam, kad išvengtų patekimo į musulmonų nelaisvę, pavergimo ir negarbės.
Pradžioje džauharas buvo musulmonams pralaimėjusių radžputų karalysčių žuvusių valdovų žmonų ir kitų karališkosios giminės moterų savanoriškas nusižudymas vyrų laidotuvėse. 1  Vėliau tuo pačiu žodžiu ėmė vadinti ir retkarčiais viduramžiais pasitaikiusias radžputų masines savižudybes.
Radžputų moterų susideginimas Čitoro tvirtovės apgulties metu. „Akbarnama“ iliustracija 
Sultonas Alau'd Din priverstas bėgti. Ranthambhoro moterys atlieka džauharą. 
Džauharas dažnai aprašomas kaip moterų ir vaikų nusižudymas, tačiau jį reikia nagrinėti kart su saka – vyrų žūtimi mūšio lauke.
Nors kartais ir painiojama, ši tradicija nesusijusi su sati. Nors abu papročiai istoriškai būdavo dažniausi šiuolaikinio Radžastano teritorijoje, sati atlikdavo tik našlės, o džauharą ir saką atlikdavo abu partneriai ir tik karo metu.
Karališkų giminių moterų atliekamas džauharas gali būti kad vėliau paskatino sati tradicijos  formavimąsi.
Džauharas ir saka buvo būdingi tik radžputams iš hinduistų kšatrijų varnos. Radžputai Radžastane ir Šiaurės Indijoje sudarė kilmingųjų ir valdančiųjų sluoksnį ir kastas. Radžastano vietinėse baladėse ir folklorinėse istorijose šlovinama džauharo ir sakos praktika.
Buvo nemažai džauharo ir sakos atvejų, bet dauguma jų nebuvo detaliai aprašyti. Maharani Samjukta, paskutinio hinduistų karaliaus Prithviradžo Čohano, valdžiusio Delį, žmona kartu su savo damomis atliko džauharą, bet nepasidavė afganų užkariautojams. Karaliaus Vidžaipalo žmona, teigiama, irgi atliko džauharą Bajanos tvirtovėje, bet šis teiginys yra paremtas nepatvirtinta informacija. Radžos Silhadžio šeimos moterys atliko džauharą vedamos jo žmonos, kuri buvo Mevaro karaliaus Ranos Sangos duktė.
Šaltiniuose aprašyta gana daug džauharo atvejų, ypač musulmonų Childžių  ir Tuglakų  dinastijų laikais. Pvz., džauharas buvo atliktas Tuglakų kampanijos prieš Kampilio vadija  ir Anegondžio  apgulties metu.
Ieškant kitų džauharo atvejų būtų galima išsiaiškinti, ar ši tradicija buvo grynai radžutiška, ar būdinga ir kitiems kariniams sluoksniams. Anegondžio tvirtovėje džauharą galbūt atliko tik dalis radžputų kontingento, nes po mūšio apgulėjai paėmė daug belaisvių tiek iš valdančių, tiek iš karinių radžputų ir nusiuntė juos į Delį.
Labiausiai žinomos džauharo istorijos yra:
Mogolų imperatoriui Babūrui užgrobiant Čanderio miestą dalis gyventojų atliko džauharą. Radžputų, suvokusių, kad juos laukia neišvengiamas pralaimėjimas, moterys su vaikais rankose, kad išvengtų negarbės, šoko į ugnies duobę ir taip nusižudė. Tuo metu dvasininkai deklamavo vedų himnus.
Džauharas buvo atliktas naktį, o rytą vyrai savo žuvusių moterų pelenais patrynė kaktas, apsivilko šafrano spalvos aprangą , pakramtė siauralapio baziliko  lapų , kas simbolizuoja, kad jie suvokia artėjančią mirtį ir pasiryžimą garbingai kautis ir žūti. Šis kovimosi ir žuvimo siekiant išlaikyti garbą, būdas vadinamas saka. 2 
Bhačių radžputų sostinėje Džaisalmere vyrai neturėjo laiko sukrauti laužo, todėl jiems teko moterims perpjauti gerkles. Dėl to šį ritualą vadina pusiniu džauharu. 3  Valdant maharavalui Džaitui Singhui  Alaudinas Childžis apgulė Džaisalmero tvirtovę, ir po 7 mėnesių 24 000 4  Džaisalmero moterų atliko džauharą. 3  Džaisalmeras sumokėjo didžiulę kainą už tai, kad pagelbėjo Mandoro karaliaus Pratiharo šeimai po to, kai Childžis atakavo Mandorą.
