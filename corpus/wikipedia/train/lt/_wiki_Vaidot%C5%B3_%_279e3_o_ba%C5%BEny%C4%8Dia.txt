Koordinatės: 54°36′9.22″ š. pl. 25°10′53.85″ r. ilg.  /  54.6025611°š. pl. 25.1816250°r. ilg.  / 54.6025611; 25.1816250
Vaidotų šv. apaštalo Pauliaus Atsivertimo bažnyčia – bažnyčia, stovinti Vaidotuose , Vokės dešiniajame krante, 1 km į vakarus nuo kelių  202  Kirtimai–Pagiriai–Baltoji Vokė  ir  A19  Vilniaus pietinis aplinkkelis  sankirtos. Pamaldos vyksta lenkų ir lietuvių kalbomis.
Vilniaus rajono šv. Stepono parapijos klebonas 1813 m. Vaidotų kaime  pastatė koplyčią. Hilarijus Lenskis ir Vladimiras Lenskis 1910 m. Baltojoje Vokėje pastatė dabartinę mūrinę bažnyčią. 1921 m. įkurta Vokės parapija. Nuo 1949 m. klebonavęs garbės kanauninkas Leopoldas Chomskis ,  1979 m. bažnyčią suremontavo.
Anksčiau bažnyčia buvo vadinama Baltosios Vokės šv. apaštalo Pauliaus Atsivertimo bažnyčia.
Bažnyčia neobarokinė, kryžminio plano, bebokštė, su apside. Vidus 3 navų, bazilikinis, dengtas cilindriniais skliautais. Navas skiria pilioriai. Šventoriuje stovi plieno strypų varpinė. Tvora medinių statinių.
2014 m.
Varpinė
Vaizdas nuo vartų
Priekis
Galinė dalis
Bažnyčios interjeras
