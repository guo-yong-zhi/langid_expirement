Pirmojo originalaus leidimo viršelis
Pusryčiai pas Tifanį a   – amerikiečių rašytojo Trumano Kapotės apysaka, išleista 1958 m. leidykloje „Random House“ drauge su kitomis trimis apysakomis. Žinomas amerikiečių žurnalistas Normanas Meileris apie Kapotę yra sakęs, jog „mūsų kartoje jis rašė geriausius sakinius iš visų. Jis turėjo nuostabią poetinę klausą.“ 4 
1961 m. pagal šią apysaką pastatytas to paties pavadinimo filmas.
Apysakoje rašoma apie vienus metus  trukusią Holės Golaitli draugystę su bevardžiu pasakotoju. Holė – 18–19 metų mergina, ieškodama sėkmės lydimų vyrų dažnai besilankanti kviestiniuose aukštuomenės pokyliuose. Pasakotojas – ambicingas rašytojas. Holė jam pasakoja pikantiškus savo gyvenimo įvykius ir dalijasi atvira nuomone apie Niujorką. „Pusryčiai pas Tifanį“ – restorano pavadinimas. 2  5 
1958 m. vasarį, baigdamas kurti „Pusryčius pas Tifanį“, iš savo redaktoriaus leidykloje „Random House“ rašytojas gavo pranešimą, kuriame įspėjama dėl galimo ieškinio iš kažkokios Bonės Golaitli : „ji sako atvykusi iš pietų ir nuėjusi panašų kelią, ji nenorėtų, kad jūs išsaugotumėte  vardą.“ Kadangi Kapotė pakeitė tik veikėjos vardą iš Konės į Holę, išspausdinus apysaką netrukus panelė Golaitli padavė jį į teismą, tačiau nesėkmingai. Prieš išleidžiant atskira knyga, apysaką norėta spausdinti žurnale „Harper’s Bazaar“; vis dėlto žurnalo leidėjai nesutiko dėl aiškių seksualinių užuominų ir visko, kas galėjo būti laikoma pagrindinės veikėjos nedorumu. Kapotei atsisakius apysaką keisti, žurnalas atmetė jos spausdinimą. 5 
1958 m. su dar trimis apysakomis „Pusryčiai pas Tifanį“ buvo išleisti to paties pavadinimo autoriniame rinkinyje:
