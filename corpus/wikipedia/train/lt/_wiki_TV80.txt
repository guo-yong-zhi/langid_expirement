Sinclair TV80, taip pat žinomas Flat Screen Pocket TV arba FTV1 vardais, buvo 1984 metais Sinclair Research kompanijos išleistas televizorius. Kitaip nei ankstesni Klaivo Sinklerio bandymai sukurti nešiojamą televizorių, naudojusių įprastinį gale esantį elektroninį vamzdį, TV80 naudojo plokščią CRT ekraną su šone įtaisyta elektronų patranka. Elektronai buvo nukreipiami į fosforescuojantį ekraną stipriu elektriniu lauku. Šis produktas buvo komerciniu požiūriu nesėkmingas ir nekompensavo jo 4 milijonų svarų sterlingų kūrimo išlaidų. Iš viso buvo parduota tik apie 15 000 vienetų. Technologijos neperspektyvumą dar tada numatė New Scientist žurnalas, perspėdamas, kad įrenginys bus trumpalaikis LCD technologijos požiūriu, kurią tuo metu tobulino Casio ir kitos Japonijos bendrovės.
