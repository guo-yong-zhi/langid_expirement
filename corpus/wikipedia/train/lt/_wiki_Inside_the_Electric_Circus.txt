„Inside the Electric Circus“ – trečiasis studijinis JAV heavy metal grupės W.A.S.P. albumas, išleistas 1986 m. rugsėjo mėnesį. Billboard 200 albumų sąraše jis pasiekė 60 vietą ir išsilaikė jame 19 savaičių. Norvegijoje albumas buvo pakilęs iki 17, o Švedijoje – iki 35 vietos.
Šis albumas buvo pirmasis, kuriame grupės lyderis Blackie Lawless grojo ne bosine, o ritmo gitara. Jame, be grupės narių sukurtų dainų, buvo ir 2 perdirbiniai: „I Don‘t Need No Doctor“  ir „Easy Livin‘“, priklausantis Britanijos grupei Uriah Heep.
1997 m. albumas buvo perleistas iš naujo, papildant dviem naujomis dainomis.
