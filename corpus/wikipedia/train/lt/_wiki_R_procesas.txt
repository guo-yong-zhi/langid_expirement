r procesas  – neutronų pagavimo procesas, kuriame dalyvauja radioaktyvūs elementai esant dideliam neutronų tankiui ir temperatūroms. Jeigu s proceso metu  po neutrono pagavimo spėja įvykti beta skilimas, tai r proceso metu, esant stipriam neutronų srautui, vienas po kito pagaunami  keli neutronai ir tik tuomet vyksta beta skilimai, kurių dėka susiformuoja stabilūs branduoliai.
Manoma, kad r procesas efektyviausiai vyksta kolapsuojant geležies šerdžiai supernovų sprogimo metu. Tačiau r proceso elementų paplitimas rodo, kad tik labai maža r proceso metu sukurtų elementų dalis išmetama į tarpžvaigždinę terpę. Dėl didelio neutronų srauto  neutronų pagavimo greitis yra gerokai didesnis nei beta skilimo greitis. Beta skilimai stengiasi sukurti stabilius izotopus. R procesas pasibaigia, kai neutronų pagavimo metu didėjantys branduoliai tampa visiškai nestabilūs spontaniniam skilimui. Manoma, kad tai vyksta ties atominėmis masėmis lygiomis A = 270 .
Elementų paplitimo gūbriai  paremia idėjas apie greitą neutronų pagavimą ir uždelstą beta skilimą, kadangi r proceso elementų paplitimo pikai yra per 10 atominės masės vienetų aukščiau s proceso pikų . Tai rodo, kad nors protonų trūksta , tačiau neutronų sluoksniai branduolyje yra pilnai užpildyti – atominės masės yra didesnės.
