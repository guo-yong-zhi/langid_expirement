Pirmojo leidimo viršelis
Žiema, kai gimė Pašiauštaplunksnis – pirmoji lietuvių rašytojos Lauros Sintijos Černiauskaitės knyga vaikams, išleista 2014 m. Pasak autorės, knyga skirta vaikams, žengiantiems į paauglystės metus. Pagrindinė knygos herojė – mergaitė Degtukė, kuri miške randa naujagimį berniuką Pašiauštaplunksnį. Šis, labai greitai augdamas, tampa Degtukės draugu, padeda jai ištverti sunkią ligą, parodo likimo nuskriaustus vaikus. Naujieji draugai kartu kelia anapusybės, gyvenimo prasmės klausimus.
Knyga „Žiema, kai gimė Pašiauštaplunsnis“ parašyta L. S. Černiauskaitei būdingu stiliumi – emocinga, gyva kalba, nevengiama gilių emocinių būsenų bei patirčių aprašymo. Apysaka iliustruota Editos Suchockytės piešiniais.
