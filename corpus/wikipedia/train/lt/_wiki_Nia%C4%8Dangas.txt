Niačangas  – miestas pietiniame Vietname, Pietų Kinijos jūros pakrantėje. Kanhojos provincijos administracinis centras. Pro miestą eina pagrindinis Vietnamo plentas ir geležinkelis. Verčiamasi prekyba ryžiais, medvilne, galvijais; žvejyba. Vykdoma laivų statyba. Veikia okeanografijos, Pastero institutai, universitetas, laivyno ir aviacijos akademijos, Jerseno muziejus. Niačangas – populiarus pajūrio kurortas.
Yra Longšano pagoda su 24 m aukščio Budos statula, Čamhėngo bokštas. Yra kurortinė Vinperlo sala, į kurią nutiesta keltuvų linija. Netoli Niačango yra 781 m. įkurtas Po Nagaro šventyklų kompleksas.
Čampos laikais dabartinio miesto vietoje buvo įkurtas Kautaros miestas ir pastatytos Po Nagaro šventyklos. Veliau ilgus amžius vietovė buvo apleista ir iš naujo įkurta XIX a. Prancūzų valdymo metais pradėtos steigti poilsiavietės, mokslinių tyrimų centrai.
Miesto savivaldybė
Budos paminklas
Katedra
Krantinė
