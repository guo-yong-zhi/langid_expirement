Kanas  – miestas šiaurinėje Nigerijoje, Kano valstijos sostinė. Tai antras pagal dydį  šalies miestas. Veikia universitetas.
Didelis susisiekimo mazgas, yra tarptautinis oro uostas. Išvystyta maisto , tekstilės pramonė, klesti amatai, yra chemijos, cemento gamyklos. Prekyba žemės riešutais, medvilne, oda, kailiais. 1 
Kanas – viena iš stipriausių hausų miestų valstybių, klestėjusi Sahelio civilizacijoje. Jis buvo įkurtas apie X a. ir priklausė septynių svarbiausių miestų grupei. Jo valdovai titulavosi sarkin, ir Kano istorija yra aprašoma Kano kronikose.
Vienu metu Kanas buvo įgijęs hegemoniją kitų valstybių atžvilgiu ir kontroliavo klestinčią transsacharinę prekybą. XIX a. pradžioje Usman dan Fodio vadovaujama armija sukūrė Fulbių imperiją, kuriai priklausė ir Kanas. Vėliau miestas įgijo nepriklausomybę, tiesa, jau fulbių valdžioje. 1903 m. Kanas atiteko britams ir įjungtas į Nigerijos sudėtį.
Kano valstija Nigerijoje išlaikė vietinę dinastiją.
Hausų Kano dinastija kildinama iš hausų protėvio Bajadžido tikrojo sūnaus Bavo, kurio sūnus Bagauda tapo pirmuoju Kano valdovu sarkin. XIX a. dinastija buvo nutraukta ir ją pakeitė užkariautojų fulbių dinastija.
Valdovai nuo seno gyveno Kano rūmuose Gidan Rumfa.
Svarbesni Kano valdovai:
