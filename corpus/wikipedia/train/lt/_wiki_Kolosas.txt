Kolosas  – kelis ar keliolika kartų už žmogų didesnė skulptūra, vaizduojanti dievą arba valdovą. 1   Taip pat kolosas – tai kažkas, išsiskiriantis savo dydžiu, reikšme, pvz. milžinas, gigantas. 2  3  Kolosai buvo kuriami ir statomi senovės kraštuose: Egipte, Graikijoje, Romoje, Bizantijos imperijoje. Žymiausias iš jų – neišlikęs 32 m aukščio Rodo kolosas – laikomas vienu iš Septynių pasaulio stebuklų.
Senovėje daugelis tautų bandė kurti didžiules statulas, viršijančias natūralius dievų, mitinių gyvūnų ir žmonių  dydžius. Taip senovės tautos bandė išreikšti savo dievų ir karalių didybę šių atvaizdų gigantiškumu. Didžiulės statulos buvo iškalamos kietame akmenyje, vaizduojančios stovinčius ar sėdinčius personažus. Jas statydavo prie šventyklų ar prie jų vedančių kelių.
