Adolfas Mejeris  – vokiečių architektas ir dizaineris.
1895–1897 m. Mecherniche mokėsi staliaus amato ir piešimo. Vėliau iki 1901 m. dirbo baldų dirbtuvėse Kelne, Krefelde ir Diuseldorfe. Nuo 1903 m. mokėsi Taikomųjų menų mokykloje Kelne, nuo 1904 m. – Taikomųjų menų mokykloje Diuseldorfe pas Pėterį Bėrensą ir Johanesą Lauveriksą . 1907 m. pradėjo dirbti P. Bėrenso studijoje Berlyne. 1909–1910 m. dirbo par Bruną Paulį . 1910 m. kartu Valteriu Gropijumi įkūrė savo architektūrinę bendrovę Noibabelsberge . 1 1914 m. bendrovei nutraukus veiklą, įsidarbino Berlyne statybos bendrovėje „Breest & Co”. 1919 m. V. Gropijaus pakviestas į „Bauhaus“ architektūros ir taikomosios dailės mokyklą Veimare, 1920–1925 m. dėstė joje braižybą ir statybą. 2 
1925 m. mokyklai užsidarius, liko Veimare laisvai samdomu architektu. 1926 m. dalyvavo „Neue Baukunst”  parodoje Jėnoje. Tais pačiais metais pagal V. Gropijaus rekomendaciją paskirtas Frankfurto prie Maino savivaldybės statybos pareigūnu vadovauti statybos konsultacijoms vietinėje statybos valdyboje. Tuo pat metu dėstė statybos inžineriją Frankfurto dailės mokykloje. 2  1929 m. nuskendo, besimaudydamas Šiaurės jūroje, prie Baltrumo salos. 3 
Kartu su V. Gropijumi 1911 m. suprojektavo Fagus gamyklos Alfelde pagrindinį pastatą, davusį pradžią tarptautiniam modernizmui, 1914 m. – administracinį pastatą ir fabriką „Vokiečių verkbundo”  parodai Kelne. 1925 m. suprojektavo planetariumą Jėnoje, 1925–1926 m. – Gildenhalio gyvenamųjų namų kvartalą Noirupine. Dirbdamas Frankfurto savivaldybėje sukūrė projektų municipalinėms įmonėms: gamykloms, dirbtuvėms, sandėliams ir kitiems gamybiniams pastatams. 2 
Kartu su V. Gropijumi suprojektuota Fagus gamykla Alfelde 2011 m. įtraukta į Pasaulio paveldo sąrašą 4 
Auerbacho vila Jėnoje  5 
Elektrinė Frankfurte prie Maino
