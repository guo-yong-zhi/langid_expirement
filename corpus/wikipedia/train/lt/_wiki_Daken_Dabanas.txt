Daken Dabanas arba Riterio kalnai – Nanšano kalnų masyvo vakarinės dalies kalnagūbris . Išsidriekęs per 200 km, tarp Ulan Dabano ir Tergun Dabano kalnagūbrių. Aukštis iki 5926 m. Susideda iš kristalinių skalūnų, smiltainių, filito. Labai sudūlėjęs. Centrinę dalį dengia ledynai. 1  Iki 3000 m aukščio auga druskių dykumos, iki 3300–3500 m – aukštikalnių stepės, vietomis iki 3800 m subalpinės pievos, aukščiau – akmenynai.
Vokiečių geografo Karlo Riterio garbei kalnus pavadino Nikolajus Prževalskis.
