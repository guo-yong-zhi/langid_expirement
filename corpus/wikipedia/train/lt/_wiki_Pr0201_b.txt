Pr0201 b 1   – karštojo Jupiterio tipo egzoplaneta, skriejanti apie F spektrinio tipo žvaigždę Pr0201. Pr0201 b ir Pr0211 b yra pirmosios egzoplanetos, aptiktos Mesjė 44 padrikajame spiečiuje, esančiame Vėžio žvaigždyne. 2  1  Nuo Saulės sistemos Pr0201 sistema nutolusi apie 592 šviesmečius. 3 
Pr0201 b yra dujinė milžinė. Jos masė siekia 0,54 Jupiterio masės, o spindulys – apytikriai 1,27 karto didesnis nei Jupiterio. Apie savo žvaigždę planeta apskrieja per 4,4 paros, jos orbitos spindulys – 0,06 av. Pr0201 žvaigždės, apie kurią skrieja planeta, masė ir spindulys yra atitinkamai 1,24 ir 1,15 karto didesni nei Saulės. 3  
Pr0201 b bei Pr 0211 b 2012 m. drauge su kolegomis atrado astronomas Sam Quinn. 2  1  4  Atradimas padarytas Džordžijos universiteto  teleskopu stebint 53 žvaigždes, esančias Mesjė 44 padrikajame spiečiuje. 2  Planeta aptikta radialinių greičių metodu. 3 
