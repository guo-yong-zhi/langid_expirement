Aleksandrupolis arba Aleksandropolis  – miestas šiaurės rytų Graikijoje, Trakijoje, Egėjo jūros pakrantėje, 15 km į vakarus nuo Evro žiočių. Evro nomo centras. Pro miestą eina Salonikų-Stambulo plentas. Prekybinis ir žvejybos uostas, taip pat naudojamas ir Bulgarijos reikmėms. Veikia oro uostas. Apylinkėse auginamas tabakas, javai, daržovės, vaisiai , verčiamasi pienininkyste.
Įkurtas 1871 m. kaip žvejų kaimas, vadintas Dedeagaču  ir iki 1912 m. priklausė Turkijai. Vėliau iki 1919 m. valdytas Bulgarijos, o 1920 m. atiteko Graikijai ir pervadintas į Aleksandrupolį 1 .
