Koordinatės: 54°38′13″ š. pl. 25°22′33″ r. ilg.  /  54.63694°š. pl. 25.37583°r. ilg.  / 54.63694; 25.37583
Nemėžio tvenkinys – tvenkinys Lietuvoje, Vilniaus rajone, į rytus nuo Nemėžio gyvenvietės 1 . Sudarytas užtvenkus N-7 upelį  1,25 km nuo jo žiočių. Tvenkinio ilgis iš pietryčių į šiaurės vakarus - 0,85, plotis - iki 0,29 km. Altitudė 184 m. Krantai aukštoki, statūs. Rytinis tvenkinio galas užpelkėjęs. Aplinkui daugiausia plyti pievos. Į pietus už kelio  A3  Vilnius–Minskas  įsikūręs Daržininkų kaimas, į šiaurę ir rytus - Didžiasalio kaimas. Nuo 2016 m. veikia vandens pramogų parkas.
Tvenkinys įrengtas 1977 m. 2014 m. atlikta tvenkinio ichtiologinė ekpertizė parodė, kad žuvų biomasės ir gausumo rodikliai didesni už vidutinius tokiems tvenkiniams.
