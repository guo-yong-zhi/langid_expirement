Fosa  – Eupleridae šeimos plėšrusis žinduolis 1 . Sutinkamas tik Madagaskare. Seniau priskirtas viveriniams, tačiau genetiniai tyrimai parodė, jog Madagaskaro plėšrieji žinduoliai sudaro atskirą evoliucinę šaką, todėl jie buvo išskirti į atskirą šeimą  2 .
Išvaizda kiek panašus į jaguarundį ar mažą pumą. Kūnas 61-80 cm, uodega iki 65 cm ilgio. Aukštis iki 37 cm. Sveria apie 7-12 kg. Kūnas masyvus, kojos ilgos, su trumpais aštriais nagais. Eidama įspaudžia visą pėdą. Snukutis trumpas ir kvadartinis, kakta plati, ausys stambios, apskritos, turi labai ilgas vibrisas. Dantų 32-36. Gerai išvystytos iltys ir plėšrieji dantys. Viršutiniai krūminiai dantys beveik išnykę.
Kailis trumpas, lygus ir švelnus. Nugara rusvai ruda, su pilku atspalviu. Pilvas šviesesnis.  
Tai stambiausias Madagaskaro plėšrūnas.
