Sent Džonas  – upė vidurio Liberijoje. Jos ištakos yra aukštumose pietiniame Gvinėjos pakraštyje. Aukštupyje sudaro Gvinėjos–Liberijos sieną, toliau teka į pietvakarius per Liberiją. Teka miškingomis ir kalnuotomis vietovėmis, vėliau patenka į pajūrio žemumą. Įteka į Atlanto vandenyną ties Biukenenu.
Didžiausi intakai: Mani, Džau, Mečlinas, Bensonas.
Upė vandeningiausia būna spalį , sekliausia – vasarį . Vagoje pasitaiko slenksčių, yra krioklys. Žemupio vaga išplatėja iki 1,6 km. Ties žiotimis yra Gamyklos sala .
Sent Džone sutinkami smailiasnukiai krokodilai, veisiasi 65 rūšių žuvys , nemaža vandens paukščių.
Upė pavadinta Šv. Jono garbei, kadangi portugalų keliautojai XV a. upę aptiko per Jonines.
