Boksas, arba garažo boksas  – atskira, negyvenamoji patalpa, skirta laikyti transporto priemonei daugiaviečiame garaže.
Boksai  2  – lenktynių trasoje esančios garažų patalpos, skirtos techniniam darbui su automobiliais per treniruotes, bandomuosius važiavimus ir lenktynes. Boksuose automobilis paruošiamas išvažiavimui į trasą, įskaitant jo parametrų operatyvią kontrolę, važiuoklės, aerodinaminių ir kitų elementų suderinimo darbus, taip pat remonto darbus, kuriuos įmanoma atlikti lauko sąlygomis. Varžybų metu stebint žiūrovams, boksų zonoje komandos sustojusiems automobiliams operatyviai keičia padangas, papildo degalų bakus bei pagal poreikį atlieka kitus aptarnavimo darbus.
Autodromo boksai apjungti į vieningą kompleksą, kurio pagrindinės charakteristikos – darbo vietų skaičius, patalpų plotas, techninis aprūpinimas, priešgaisrinė sauga – apsprendžiamos Tarptautinės automobilių federacijos reikalavimais. Nuo boksų parametrų priklauso suteikiamos licencijos tipas, leidžiantis organizuoti tam tikro lygio lenktynes ir kitus renginius. Boksų zonai priskiriama ir prieš ją esanti lenktynių trasos zona PL , kurioje sustoja automobiliai techniniam aptarnavimui. Boksuose sužymėtos atvykimo ir išvykimo juostos, nustatytas griežtas 60–100 km/h greičio apribojimas. Lenktynių metu prieiga prie boksų leidžiama tik komandų ir atrinktų asmenų personalui. Lenktynėse su degalų papildymo operacijomis mechanikų įgulos aprūpinamos specialiais nedegiais darbo kostiumais.
Autodromuose gali būti ne vienas boksų kompleksas, tačiau per varžybas visos komandos naudojasi tik vienu iš jų. Pavyzdžiui, Bahreino trasoje „Sakhir“ viena boksų eilė priklauso karališkosios šeimos nariams.
