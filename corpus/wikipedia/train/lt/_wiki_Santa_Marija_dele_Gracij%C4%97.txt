Santa Marija dele Gracijė  – bažnyčia ir dominikonų konventas Milane, šiaurės Italijoje. Šios bažnyčios refektoriume yra Leonardo da Vinci freska Paskutinė vakarienė.
Pastatyti bažnyčią čia nutarė Milano hercogas Francesco I Sforza. Pagrindinis statybų architektas buvo Guiniforte Solari. Statybos pradėtos 1463 m., baigtos – 1497 m.
II pasaulinio karo metu 1943 m. rugpjūčio 15 d. naktį bažnyčia buvo subombarduota, tačiau kai kurios vietos išliko, tarp jų ir ta, kurioje buvo „Paskutinės vakarienės“ freska.
1980 m. bažnyčia įtraukta į UNESCO pasaulio paveldo sąrašą.
