Aristava – kaimas Kėdainių rajono savivaldybėje, prie kelio  A8  Panevėžys–Aristava–Sitkūnai , 6 km į rytus nuo Kėdainių. Seniūnaitijos centras. Yra Aristavos pagrindinė mokykla, biblioteka . Išlikę liaudies meistrų skulptūrų. Svarbiausias ūkio objektas – Aristavos ŽŪB.
Kaimu teka Nevėžio kairysis intakas Obelis  ir jos intakas Malčius. Nuo Aristavos prasideda krašto keliai  145  Kėdainiai–Šėta–Ukmergė  ir  229  Aristava–Kėdainiai–Cinkiškiai . Šalia kaimo anksčiau buvo Aristavos viensėdis.
Pirmą kartą Aristavos dvaras minimas Vartbergės kronikoje 1371 m. kaip bajoro Algimanto  dvaras, kurį užpuolė kryžiuočiai. Prie Obelies upelio tikriausiai buvusi Algimanto pilaitė. Dvarvietė yra dabartiniame Aristavėlės kaime.
Tarpukariu buvo dvi Aristavos  dvaro gyvenvietės ir kolonija. 1947 m. įsteigta biblioteka, 1967 m. – kultūros namai. 1952 m. birželio 3 d. Lukšiakaimio gyvenvietė pervadinta Aristava. Sovietmečiu buvo kolūkio centrinė gyvenvietė 2  , mūriniai gyvenamieji namai, prekybos centras su valgykla. 1970 m. tai buvo pirmasis kolūkis respublikoje, kuriame nudrenuotos visos žemės .
2020 m. prijungta dalis Pušinės viensėdžio. 3 
Aristavos ženklas prie įvažiavimo
Bendruomenės centras 
Apleistas visuomeninis pastatas
