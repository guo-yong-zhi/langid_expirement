Christopher Francis „Frank“ Ocean  – amerikiečių dainininkas, dainų autorius, reperis ir įrašų prodiuseris iš Naujojo Orleano. Savo karjerą pradėjo 2005 m. kaip dainų autorius kitiems atlikėjams. 2010 m. tapo hiphopo kolektyvo „Odd Future“ nariu, o 2011 m. išleido debiutinį savo dainų rinkinį „Nostalgia, Ultra“, sulaukusį kritikų pripažinimo. 1  2012 m. „BBC Sound of 2012“ konkurse Ocean užėmė antrąją vietą. 2 
Debiutinis atlikėjo albumas „Channel Orange“ išleistas 2012 m. liepą. Albumas sulaukė didelio kritikų pripažinimo bei debiutavo antrojoje „Billboard 200“ reitingo vietoje. 3  2016 m., po ilgų atidėliojimų, išleistas vizualinis albumas „Endless“ 4  bei antrasis studijinis albumas „Blonde“.
