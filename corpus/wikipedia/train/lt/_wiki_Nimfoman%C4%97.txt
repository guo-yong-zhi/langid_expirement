Nimfomanė MANIAC, angl. Nymphomaniac) – 2013 m. dviejų dalių danų filmas, kurio scenarijaus autorius ir režisierius yra Lars von Trier. 4  Pagrindinius vaidmenis atlieka Charlotte Gainsbourg, Stellan Skarsgård, Stacy Martin, Uma Thurman, Shia LaBeouf, Jamie Bell, Christian Slater ir Connie Nielsen.
Pasaulinė pirmosios neredaguotos penkių su puse valandų trukmės filmo dalies premjera įvyko 2014 m. vasario 16 d. Tarptautiniame Berlyno filmų festivalyje. 5 
DĖMESIO: toliau atskleidžiamos kūrinio detalės
„Nimfomanė“ yra laukinė, poetinė drama apie moters erotinę kelionę nuo gimimo iki 50-ies metų, kurioje savo istoriją pasakoja pati pagrindinė veikėja Joe, save identifikuojanti kaip nimfomanę. Šaltą žiemos vakarą senas charizmatiškas viengungis Seligmanas gatvėje randa sumuštą Joe. Jis parsiveda ją namo į savo butą, kur apžiūri jos žaizdas ir klausinėja apie jos gyvenimą. Jis įdėmiai klauso, kol Joe smulkiai papasakoja savo geidulingą labai erotinio gyvenimo istoriją. Seligmanas skaito daug knygų, kuriose jis įgijo daug bendrų žinių. Jis sujungia papasakotas istorijas su tuo, apie ką skaitė.
Istorija yra padalinta į dvi dalis ir aštuonis skyrius. Pirmoje dalyje jaunąją Joe vaidina Stacy Martin, o vyresniąją Joe Seligmano bute bei antroje dalyje vaidina Charlotte Gainsbourg.
