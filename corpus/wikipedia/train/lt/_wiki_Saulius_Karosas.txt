Saulius Karosas  – Lietuvos verslininkas, muzikos mecenatas, istorinių automobilių kolekcininkas, paramos fondo steigėjas. Palaidotas Antakalnio kapinių Menininkų kalnelyje.
Tėvų muzikų iniciatyva mokėsi Vilniaus M. K. Čiurlionio meno mokykloje, lankė fortepijono klasę, tačiau jos nebaigė, nors ir turėjo gabumų muzikai. Nuo pat vaikystės domėjosi automobiliais.
1976–1981 metais studijavo Vilniaus inžineriniame statybos institute . Mechaninės technologijos fakultete įgijo inžinieriaus–mechaniko specialybę. Diplomuotas inžinierius.
1981-1986 m. VISI Transporto inžinerijos fakulteto Automobilių inžinerijos katedros jaunesnysis mokslinis bendradarbis.
1986 m. Saulius Karosas išvyko į JAV. Ten pradėjo savo verslą.
1988 m. Čikagoje  įsteigė SK-Impex Inc. bendrovę. Jos pagrindinė veikla buvo medicininės įrangos importas–eksportas.
1992 m. įsteigė ir vadovavo Western Petroleum S.A. įmonių grupei su pagrindine būstine Ženevoje , kurios veikla yra žaliavinės naftos ir naftos produktų prekyba tarptautinėje rinkoje. Bendrovė išplėtojo savo veiklą, pastatė naują A1 ledo klasės tanklaivių laivyną, skirtą naftos ir naftos produktų transportavimui.
Lietuvoje vyravo finansinės paslaugos , medicinos verslas, grožio industrija, medicinos diagnostika, odontologija, NT. Po Stomatologijos klinikos  „Denticija“ Vilniuje įsteigimo  jo pastangomis buvo modernizuota UAB „Stomatologijos poliklinika“ gimtajame Kaune, medicininės įstaigos UAB  “SK-Impeks Medicinos Diagnostikos ir Gydymo Centras”,  UAB Grožio terapijos ir chirurgijos klinika. Naujausia garsių kompanijų medicinine aparatūra prekiauja ir atlieka aptarnavimą UAB “SK-Impex Serviso Centras”. Veikia kelios finansinės institucijos UAB Medicinos bankas  ir  UAB "Medicinos Banko lizingas”. Nekilnojamo turto valdymo įmonė  UAB „Turto Garantas“.
2012 m.  Sauliaus Karoso turtas buvo vertinamas apie 4 mlrd. litų .
Saulius Karosas taip pat buvo aktyvus istorinių automobilių kolekcininkas. Verslininkas Vilniuje įsteigė senovinių automobilių restauravimo dirbtuves. Vėliau pamažu suformavo klasikinių lengvųjų automobilių kolekciją . 
2018 m. rugsėjį Saulius Karosas laimėjo Didįjį prizą prestižinėje Florencijos istorinių automobilių parodoje .
Tėvas Algirdas Karosas. Senelis Juozas Karosas , kompozitorius, vargonininkas, dirigentas ir muzikos pedagogas.
Mama Birutė Kiverytė-Karosienė ,  pianistė, muzikos pedagogė. Kauno Juozo Naujalio menų gimnazijos, vėliau –  Vilniaus M. K. Čiurlionio menų gimnazijos mokytoja. Sauliaus Karoso labdaros ir paramos fondo direktorė.
Saulius Karosas buvo vedęs. Žmona   Reda Globienė-Karosas, Grožio konkursų dalyvė, „Misis Lietuva-1994“ laimėtoja.  Sūnus Konstantinas.
Gyveno Šveicarijoje, Collonge-Bellerive vietovėje. Namus taip pat turėjo Vilniuje, Ženevoje, Prahoje, Vienoje, Marbeljoje bei Maskvoje.
Sauliui Karosui rūpėjo Lietuvos kultūra, klasikinis  menas, klasikinės vertybės kuriančios šalies istoriją. Norėdamas paskatinti profesionaliojo meno raidą gimtajame krašte ir prisidėti prie jos įvaizdžio kūrimo užsienyje.
1998-03-30 d. Saulius Karosas įkūrė ir savo vardu pavadino paramos fondą. 
Jis finansiškai remia jaunus ir talentingus profesionaliojo meno atlikėjus, siekiančius meistriškumo savame krašte ir atstovaujančius Lietuvą užsienyje. Dešimtys fondo paremtų atlikėjų  tapo aukščiausio lygio tarptautinių konkursų laureatais bei diplomantais. Fondas taip pat remia kultūros projektus, leidinius, turinčius išliekamąją vertę, įamžinančius Lietuvos kultūrinį paveldą, bei meno švietimo darbuotojus, vykstančius į respublikinius, tarptautinius konkursus, meistriškumo kursus, seminarus bei mokslines konferencijas. Jauniems talentams nupirko muzikos instrumentus .
Fondas rėmė įvairius respublikinius ir tarptautinius muzikinius projektus: „Didysis muzikų paradas“, Vilniaus tarptautinis fortepijono muzikos festivalis, Thomas Mann festivalis Nidoje, tarptautinis Vilniaus gospelo festivalis, tarptautinis pianistų konkursas-festivalis „Jazz improvizacija“ ir daugybė kitų renginių. 
Lietuvos muzikos ir teatro akademijai  Sauliaus Karoso paramos fondo dėka buvo padovanoti vargonai. Muzikos akademija vėliau įamžino savo mecenato atminimą. Atitinkamai salei, kurioje buvo sumontuoti vargonai, buvp suteiktas   Juozo Karoso, Akademijos mecenato S. Karoso senelio, vardas.
XX a. 10 dešimtmetyje  įmonės “Pirchner” pagaminti 11 registrų mechaninės traktūros vargonai buvo skirti Zalcburgo universtetui “Mozarteum” , Austrija. 2008 metais jie buvo perkelti į Vilnių. Jie yra Lietuvos muzikos ir teatro akademijos Centriniuose rūmuose, 2 aukšte  .
