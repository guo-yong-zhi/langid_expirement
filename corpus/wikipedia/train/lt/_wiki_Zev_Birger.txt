Zev Birger  – Lietuvos žydų kilmės Izraelio visuomenės veikėjas, politikas, sionistas.
Gimė 1926 m. Kaune, Pinchas Birger ir Feiga Tzippora Kaplan šeimoje. 1940 m. buvo vienas iš Zionų sūnų organizacijos įkūrėjų. Naciams okupavus Lietuvą su šeima buvo uždarytas į Kauno getą, kur platino pogrindinę spaudą. 1944 m. išvežtas į Štuthofo koncentracijos stovyklą, vėliau į Dachau koncentracijos stovyklą, dirbo lėktuvų gamykloje. 1945 m. balandžio 27 d. buvo išvaduotas JAV karių, kurie jį įdarbino vertėju. 1947 m. su žmona emigravo į Izraelį, tarnavo Izraelio kariuomenėje, dalyvavo Izraelio nepriklausomybės kare. Baigęs tarnybą pradėjo dirbti muitinės departamente. 1967 m. pradėjo dirbti Izraelio industrijos, prekybos ir darbo ministerijoje. Buvo vienas iš Sam Spiegel filmų ir televizijos mokyklos įkūrėjų. Nuo 1982 m. dirbo Jeruzalės miesto savivaldybėje, buvo atsakingas už turizmo plėtojimą. Mirė 2011 m. Jeruzalėje.       
