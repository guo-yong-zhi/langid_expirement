Karolis Jovaišas  – teisininkas, kriminologas, teisėtyrininkas teoretikas, penalistas, konstitucinės teisės specialistas, pirmojo Lietuvos Respublikos Konstitucijos komentaro bendraautoris ir atsakingasis redaktorius, dalykinių teisės žurnalų redaktorius.
1962 m. baigė Raseinių vidurinę mokyklą, 1972 m. – teisės studijas Vilniaus universiteto Teisės fakultete, įgijo teisininko kvalifikaciją.
1982 m. Visasąjunginiame nusikalstamumo priežasčių tyrimo ir prevencinių priemonių rengimo institute  baigė aspirantūrą, apgynė teisės mokslų kandidato disertaciją, teisės mokslų kandidatas . 1993 m. Visasąjunginiame nusikalstamumo priežasčių tyrimo ir prevencinių priemonių rengimo institute apgynė teisės mokslų daktaro disertaciją, teisės mokslų daktaras .
Nuo 1972 iki 1983 m. tardytojas, prokuroras, valstybės institucijų juriskonsultas. Nuo 1983 m. iki 1992 m. dirbo mokslinį darbą Teismo ekspertizės, Teisinės informacijos departamente 1 , nuo 1990 m. – Teisės institute; Teisės instituto Kriminologinių tyrimų skyriaus vyresnysis mokslinis bendradarbis, iki 2003 m. rugsėjo mėn. Teisės instituto žurnalo „Teisės problemos" vyriausiasis redaktorius. Specializuoto teisės žurnalo „Verslo ir komercinė teisė" vyriausiasis redaktorius 2 .
Įvairių teisėkūros bei kriminologinių tyrimų bei darbo grupių narys. Nuo 2006 m. lapkričio 10 d. darbo grupės teisės aktų ir jų projektų antikorupcinio bei kriminologinio vertinimo sistemai tobulinti ir jos veiksmingumui didinti narys 3 , nuo 2000 m. kovo 22 d. darbo grupės Baudžiamojo kodekso projektui tobulinti narys 4 
