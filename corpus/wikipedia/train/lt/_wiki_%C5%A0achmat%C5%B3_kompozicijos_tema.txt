Šachmatų kompozicijos tema – tai uždavinio  siužetas, sumanymas, kuris, kuriant uždavinį ar etiudą buvo panaudotas ɯž pagrindą, pav.ː mato, pato, Grimšo, šakutės, pozicinių lygiųjų ir kt. temos. Viename kūrinyje gali būti kelios  temos.
Temos pavadinimui paprastai suteikiama jos atradėjo pavardė, bet būna ir vietovės, miesto, panaudotos taktinės idėjos, ir kt. kilmės  pavadinimų vardai. 
Tačiau pasitaiko atvejų, kai vėliau, tobulinant kurio nors šachmatų kompozitoriaus temą, paaiškėja, kad, naudojant šią temą, prieš daug  metų,  buvo publikuotas uždavinys spaudoje, bet vėliau buvo pamirštas. 
Dabartinėje praktikoje yra priimta išlaikyti pavardę to autoriaus, kuris pirmą kartą suteikė jos tikslų apibrėžimą, nurodė tolimesnį jos tobulinimo kelią ir prisidėjo prie jos populiarinimo.
Uždaviniuose autoriaus sumanymas, tema atskleidžiama pagrindiniame uždavinio  teminiame  variante. 
Jai keliami aukšti meniniai ir konstrukciniai reikalavimai: sumanymo raiškumas, medžiagos taupumas, dvilypumo nebuvimas. Etiude, ar daug ėjimų turinčiuose uždaviniuose  būna vienas, rečiau du, o mažai ėjimų turinčiuose  – du trys ar daugiau teminių variantų.
Temos panaudojimas klaidinančiajame pėdsake turi svarbią reikšmę, vertinant uždavinio ar etiudo vertę. Jai keliami tokie pat griežti reikalavai figūrų panaudojimo taupumui kaip ir teminiame pagrindiniame variante: visos figūros dalyvaujančios teminiame klaidinančiame pėdsake turi taip pat dalyvauti ir uždavinio sprendinyje. 1 
Tema suteika kompozicijai logiką, darną ir grožį.
Šachmatų kompozicijų kūrimo konkursų organizatoriai varžybų sąlygose dažnai nurodo temas pagal kurias turi būti sudaryti konkursui pateikiami uždaviniai . 2 
Šachmatų kompozicijos temos naudojamos: etiuduose ir uždaviniuose.
Tiek etiudų, tiek uždavinių temų yra nemažai, todėl jos grupuojamos pagal panašumą. 
kiekviena teminė grupė apima jai priskiriamas temas, kurios gali būti smulkiau suskirstytos pagal tam tikrus būdingus požymius. 3 
Grupės sudarytos pagal etiudo turinį.
Šachmatų kompozicijos temos 
