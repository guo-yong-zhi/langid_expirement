Joseph Bonanno  – siciliečių kilmės JAV mafijos narys, vadovavęs Bonanno mafijos šeimai.
Nors Bonanno nebuvo jos įkūrėjas, šeima iki dabar vadinama jo vardu.
Mafijos šeimos donu Bonanno tapo 1931 m., dvidešimt šešerių metų amžiaus, po Kastelamarezės karo, kai buvo nužudytas ankstesnis bosas Salvatorė Maranzano. Nepaisant jauno amžiaus, Bonanno buvo žinomas kaip senųjų sicilietiškų mafijos tradicijų sekėjas, „Ūsuotasis Pitas“.
1964 m. prasidėjęs vidinis karas Bonanno šeimoje truko dvejus metus ir kitų mafijozų buvo pašaipiai vadinamas „Bananų karu“. Nors į karo pabaigą pranašumą turėjo Bonanno ištikima frakcija, po patirto širdies smūgio donas pasitraukė iš mafijos veiklos savo noru. Dono vietą perėmė Paul Sciacca.
Joseph Bonanno niekada nebuvo apkaltintas jokiu rimtu nusikaltimu. 1985 m. buvo pasodintas į kalėjimą už atsisakymą duoti parodymus teisme, tačiau po keturiolikos mėnesių paleistas. Mirė Arizonoje, 2002 m. gegužės 12 d. nuo širdies smūgio, būdamas 97 m. amžiaus.
