Grateful – dešimtasis studijinis amerikiečių įrašų prodiuserio DJ Khaled albumas, išleistas 2017 m. birželio 23 d. Albumo singlas „I'm the One“, įrašytas kartu su Justin Bieber, Quavo, Chance the Rapper ir Lil Wayne, susilaukė didelio pasisekimo visame pasaulyje ir pateko į daugelio šalių dešimtukus, tarp jų – ir pirmosios vietos JAV 1  bei Jungtinėje Karalystėje 2 . Singlas „Wild Thoughts“, įrašytas kartu su Rihanna ir Bryson Tiller, taip pat susilaukė populiarumo ir pasiekė pirmąją vietą Jungtinėje Karalystėje 3  ir antrąją JAV 4 .
Albumas sulaukė daugiausia teigiamų kritikų įvertinimų 5  ir, per pirmąją savaitę JAV pardavus 149 tūkstančius kopijų, debiutavo pirmojoje „Billboard 200“ reitingo vietoje, tapdamas antruoju DJ Khaled įrašu, pasiekusiu šią viršūnę. 6  2022 m. sausio mėnesio duomenimis, JAV parduota per du milijonus albumo kopijų ir jis tapęs dukart platininiu. 7 
