Džanghua  – miestas vakarų Taivane. Džanghua apskrities administracinis centras. Išsidėstęs vakarų pakrantės lygumoje. Miesto šiaurėje teka Dadu upė. Gyventojų 236 tūkst. . Svarbus geležinkelių mazgas. Nors Taidžongas išaugo į pagrindinį regiono administracinį miestą, Džanghua išliko svarbus prekybos centras, auginama cukranendrės, ryžiai, ananasai, apelsinai ir kiti citrusai. Svarbiausios pramonės – cukraus rafinavimas, tekstilė. 1  Veikia dvi aukštosios mokyklos.
Netolimuose Bagua kalnuose stovi 26 m aukščio Budos statula.
Miestas įkurtas XVII a. Įtvirtintas 1734 m. Kitą šimtmetį tapo salos centrinio regiono pagrindiniu komerciniu centru. XIX–XX a. Džanghua pralenkė Taidžongas.
