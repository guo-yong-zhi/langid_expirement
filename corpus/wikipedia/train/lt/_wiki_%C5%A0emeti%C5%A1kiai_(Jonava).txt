Šemetiškiai – kaimas šiaurės rytinėje Jonavos rajono savivaldybės dalyje, 5 km į pietryčius nuo Bukonių. Įsikūręs į pietvakarius nuo Panoterių, tarp kelių Panoteriai–Satkūnai ir Panoteriai–Milagainiai.
XIX a. minima vienkieminė Šemetiškių naujakurių gyvenvietė-kolonija . 2  XIX a. antroje pusėje Rusijos imperijos kariuomenės generalinio štabo karininkų sudarytame topografiniame žemėlapyje žymimas Šemetiškių palivarkas , kuris priklausė Milagainių dvarui.
Lietuvos žemės reformos metu palivarkas išparceliuotas, jo žemėje įkurtos 7 vienkieminės sodybos. Penkiose apsigyveno Lietuvos kariuomenės kūrėjų savanorių Čivilio, Kanarsko, Mačiulio, Minkštimo ir Vilčinsko šeimos, o dvi sodybos buvo suformuotos palivarko miško žemėse.
1923 m. Šemetiškių viensėdyje buvo 6 kiemai.
Aplinkinės gyvenvietės
