
Goranas Dragičius  – slovėnų krepšininkas, rungtyniaujantis NBA „Brooklyn Nets“ komandoje.
G. Dragičius profesionalo karjerą pradėjo būdamas 17 metų ir žaisdamas Slovėnijos 2D lygoje Liublianos klube „Ilirija Ljubljana“. 2004 m. jis pasirašė sutartį su Slovėnijos aukščiausioje lygoje žaidžiančia komanda „KD Slovan“. Po dvejų metų jis persikėlė į Ispaniją, kur jis žaidė klubuose „ACB club Baskonia“ ir „CB Murcia“.
2007 m. grįžo į Slovėniją žaisti klube „Olimpija Ljubljana“, kuris tapo slovėnų čempionais 2008 m.
2010 m. rugsėjo 22 d. pasirašė sutartį su „Phoenix Suns“ komanda. 2011 m. vasario 24 d. „Suns“ iškeitę G. Dragičių į klubą „Houston Rockets“. Tačiau jis po metų nusprendė grįžti į „Suns“.
G. Dragičius pirmą kartą pakviestas į Slovėnijos vyrų krepšinio rinktinę 2006 m. pasaulio krepšinio čempionate ir tada per 2007 m. Europos krepšinio čempionatą. Jo įtaka rinktinėje pradėjo augti per 2009 m. Europos krepšinio čempionatą ir 2010 m. pasaulio krepšinio čempionatą. G. Dragičiaus ir jo brolio Zorano pastangomis Slovėnijos rinktinė pasiekė penktą vietą 2014 m. pasaulio krepšinio čempionate.
2017 m. kartu su Slovėnijos rinktine tapo Europos čempionais. Išrinktas čempionato MVP.
