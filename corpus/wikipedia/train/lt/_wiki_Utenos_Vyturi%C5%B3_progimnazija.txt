Koordinatės: 55°30′19″š. pl. 25°36′46″r. ilg.  /  55.505217°š. pl. 25.612723°r. ilg.  / 55.505217; 25.612723
Utenos Vyturių progimnazija – dieninė, bendrojo lavinimo mokykla Utenoje, Sėlių g. 45, vykdanti pradinio ugdymo programą ir pagrindinio ugdymo programos I-ą dalį lietuvių kalba. Įstaigos kodas 190182354. Steigėjas Utenos rajono savivaldybės taryba.
1976 m. Vyturių mikrorajone duris atvėrė Utenos 5-oji vidurinė mokykla. Joje mokėsi 1006 mokiniai, dirbo 49 pedagogai. Pirmoji direktorė – Stefanija Kačkaitė. Jos pavaduotojais dirbo: M. Žiulys, S. Matulionis, G. Morozovienė. Darnaus pedagogų kolektyvo branduolį sudarė didelę pedagoginio darbo patirtį turintys mokytojai K. Arlauskas, B. Bertašienė, O. Cicėnienė, T. Gavėnienė, A. Guntulis, M. Jurgelėnienė, L. Kulakauskienė, B. Ražanskienė, R. Sapnova, B. Skukauskienė, D. Stanienė, B. Žemaitienė.
1993 m. mokyklai suteiktas Vyturių vardas. Vykdant švietimo įstaigų tinklo optimizavimą, nuo 2001 m. rugsėjo 3 d. mokykla tapo pagrindine, nuo 2012 m. rugsėjo 1 d. – progimnazija.
1976–2001 m. mokyklą baigė 25 abiturientų laidos.
