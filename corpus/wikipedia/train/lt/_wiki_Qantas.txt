Qantas Airways Ltd. – stambiausia Australijos oro linijų bendrovė. Qantas yra antra seniausia oro linijų bendrovė po KLM Royal Dutch Airlines, įkurta dar 1920 m. lapkritį. 1  Tarptautinius skrydžius kompanija pradėjo 1935 m. Kompanijos pavadinimas „QANTAS“ yra originalaus pavadinimo „Queensland and Northern Territory Aerial Services“ akronimas.
Pagrindinis Qantas oro uostas yra Sidnėjaus oro uostas. Įmonei tenka 65 procentai vietinių keleivių, taip pat ji aptarnauja 14,9 procento visų pasiekiančių ar paliekančių Australiją keleivių. 2 
Qantas kompanija savo flotilėje turi didžiuosius Boeing ir Airbus lėktuvus. XX a. aštuntame dešimtmetyje Qantas buvo vienintelė kompanija pasaulyje naudojusi tik Boeing 747 lėktuvus.
Qantas buvo viena Oneworld aljanso įkūrėjų, kartu su American Airlines, British Airways, Cathay Pacific ir jau nebeveikiančia Canadian Airlines.
Nuo 2013 iki 2016 m. kompanijos skrydžiai Nr. 7 ir Nr. 8 buvo ilgiausi komerciniai skrydžiai pasaulyje . 3  Juos aplenkė Emirates skrydis EK 449 iš Oklando į Dubajų . 4 
Airbus A330-300
Airbus A380
Boeing 737-800
Boeing 747-400
Wunala Dreaming
Yananyi Dreaming
