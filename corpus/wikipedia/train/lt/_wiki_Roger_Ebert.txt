Pulicerio premija 
Rodžeris Džozefas Ibertas  – amerikiečių žurnalistas, rašytojas, kino istorikas ir kritikas. Nuo 1967 m. iki mirties 2013 m. „Chicago Sun-Times“ kino kritikas. 1975 m. R. Ibertas tapo pirmuoju kino kritiku, pelniusiu Pulicerio premiją už kritiką. „Los Angeles Times“ jį pavadino „žinomiausiu kino kritiku Amerikoje“. 1 
Gimė Urbanos mieste, Ilinojaus valstijoje. Baigė Ilinojaus ir Čikagos universitetus. 2  R. Ibertas filmo kritiką pradėjo 1967 m. „Chicago Sun-Times“. 1975 m. jam buvo skirta Pulicerio premija už filmų kritiką. Tais pačiais metais R. Ibertas kartu su kitu filmo kritiku Žene Siskeliu pradėjo rengti kassavaitinę filmų įvertinimo laidą „Sneak Previews“ . Po Ženė Siskelio mirties 1999 m., jį pakeitė daugybė kviestinių svečių, įskaitant Martiną Skorsezę. 2000 m. kartu su Ibertu laidą pradėjo vesti kitas „Chicago Sun-Times“ žurnalistas, filmų kritikas Rikardas Rioperis. 2000 m. R. Ibertas paėmė interviu iš tuometinio JAV prezidento Bilo Klintono. 2005 m. tapo pirmuoju kino kritiku, gavusiu žvaigždę Holivudo šlovės alėjoje. 3 
2002 m. R. Ibertui buvo diagnozuotas skydliaukės ir seilių liaukų vėžys. 2006 m. jam buvo pašalintas apatinis žandikaulis, dėl to jis negalėjo normaliai kalbėti ar valgyti. Tačiau jo gebėjimas rašyti išliko nepakitęs ir jis toliau dažnai skelbė internete filmų recenzijas iki pat savo mirties 2013 m. balandžio 4 d. 4 
Vertindamas filmus, R. Ibertas rėmėsi keturių žvaigždučių sistema. Aukščiausios kokybės filmams jis skirdavo keturias žvaigždes, o žemiausių – paprastai pusę žvaigždutės, nebent manydavo, jog filmas yra „meniškai netinkamas ir moraliai atgrasus“, ir tokiu atveju filmas negavo žvaigždžių. 5 
„Metacritic“ pastebėjo, kad R. Ibertas buvo linkęs suteikti švelnesnius reitingus nei dauguma kritikų. Jo vidutinis filmo įvertinimas buvo 71 %, palyginti su 59 % visoje „Metacritic“ svetainėje. Iš jo apžvalgų 75 % buvo teigiamos ir 75 % jo įvertinimų buvo geresni nei jo kolegų. 6  2008 m. R. Ibertas pripažino, kad jis vidutiniškai suteikė aukštesnius įvertinimus nei kiti kritikai, nors jis teigė, kad tai iš dalies dėl to, kad jis manė, kad 3 iš 4 žvaigždžių įvertinimas yra bendras slenkstis, norint gauti teigiamą įvertinimą. 7  Nors R. Ibertas retai rašydavo ilgas recenzijas, jas rašydavo tiems filmams, kurie jam tikrai nepatiko, pavyzdžiui, 1994 m. filmas „North“. 8 
R. Ibertas asmeniškai geriausiu filmu laikė 1941 m. filmą „Pilietis Keinas“ , 9  mėgstamiausiu aktoriumi – Robertą Mičemą, mėgstamiausia aktore – Ingrid Bergman. 10  Mėgstamiausiais režisieriais jis laikė Basterį Kytoną, Robertą Altmaną, Vernerį Hercogą, Martiną Skorsezę.
