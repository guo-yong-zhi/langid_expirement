Vytautas Mockus  – ekonomistas, Lietuvos kooperacijos ir politinis veikėjas.
1976 m. aukso medaliu baigė Kupiškio vidurinę mokyklą. 1980 m. baigė Vilniaus universiteto Prekybos fakultetą ir įgijo prekybos ekonomisto specialybę.
1980–1985 m. Anykščių rajono vartotojų kooperatyvų sąjungos Kavarsko vartotojų kooperatyvo pirmininko pavaduotojas, 1985–1988 m. – Ignalinos rajono vartotojų kooperatyvų sąjungos prekybos bazės direktoriaus pavaduotojas, direktorius. 1988–1991 m. Kupiškio statybinių medžiagų gamyklos planavimo skyriaus viršininkas, 1991–1992 m. – UAB „Lota“ direktoriaus pavaduotojas.
1992–1993 m. Lietuvos Respublikos Vyriausybės atstovo konsultantas Utenos regione. 1993–1995 m. UAB „Gilota“ direktoriaus pavaduotojas. 1995–1997 m. Kupiškio rajono savivaldybės meras. 1999–2004 m. UAB „Gilota“ direktoriaus patarėjas ekonominiais klausimais, direktoriaus pavaduotojas ekonomikai, 2004–2008 m. direktoriaus pavaduotojas ekonomikai. Nuo 2008 m. Vilniaus teritorinės ligonių kasos direktorius 1 .
1990–1995 m. Kupiškio rajono tarybos deputatas, 1995–2008 m. Kupiškio rajono savivaldybės tarybos narys.
Nuo 1990 m. Lietuvos socialdemokratų partijos narys, 1990–1995 m. Kupiškio grupės pirmininkas. Nuo 1997 m. Tėvynės sąjungos narys. 1999–2002 m. ir nuo 2004 m. – Tėvynės sąjungos Kupiškio skyriaus pirmininkas. Nuo 2003 m. Tėvynės sąjungos Prezidiumo narys nuo Aukštaitijos regiono koordinacinės tarybos.
Sutuoktinė Jūratė, sūnus Paulius.
