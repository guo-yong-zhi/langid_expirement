Koordinatės: 54°43′20″š. pl. 25°19′36″r. ilg.  /  54.72236°š. pl. 25.326798°r. ilg.  / 54.72236; 25.326798
Vilniaus universiteto Biotechnologijos institutas – mokslinių tyrimų institucija, priklausanti Vilniaus universitetui. Institute atliekami gyvybės mokslų ir biotechnologijų sričių tyrimai.
1975 m. kovo 1 d. įkurtas Sovietų Sąjungos Ministrų Tarybos Vyriausiosios mikrobiologijos pramonės valdybos padaliniui „Biopreparatas” priklausantis Sąjunginis taikomosios enzimologijos mokslinių tyrimų institutas. Paskirtis – fermentų gryninimas, gryninimo technologijų pasitelkiant mikroorganizmus ruošimas bei fermentų fizikinių ir cheminių savybių tyrimas. Institute išvystyta prokariotų ir eukariotų genų inžinerija. Sukurtos fermentinės technologijos pritaikytos maisto bei lengvojoje pramonėje. 1984 m. pradėti medicininės paskirties baltymų tyrimai bei jų gamybos technologijų ruošimas. Bandomieji pavyzdžiai panaudoti ikiklinikiniams ir klinikiniams tyrimams. 1986 m. pradėti priemonių aplinkos valymui nuo naftos teršalų tyrimai, šiai sričiai plėtoti 1988 m. sukurtas „Biocentro“ kooperatyvas, 1991 m. tapęs dukterine instituto įmone UAB „Biocentras“.
Po nepriklausomybės atkūrimo institutas įregistruotas kaip įmonė Taikomosios enzimologijos institutas „Fermentas” . 1991 m. rugpjūčio 6 d. suteikiamas valstybinio instituto statusas, pavadinimas pakeičiamas į Biotechnologijos institutas „Fermentas”. Nuo 1995 m. lapkričio 23 d. institutas vadinamas trumpesniu pavadinimu Biotechnologijos institutas.
Sumažėjus instituto produkcijos paklausai pradėta restruktūrizacija: atskirti moksliniai ir gamybiniai padaliniai. 1994 m. įkurtos dukterinės mokslinės-gamybinės įmonės „Fermentas”  ir „Biofa” .
2010 m. spalio 1 d. institutas prijungtas prie Vilniaus universiteto , suteiktas dabartinis pavadinimas. 1  2016 m. pirmoje pusėje kartu su Biochemijos institutu ir Gamtos mokslų fakultetu perkeltas į naujai įkurtą VU Gyvybės mokslų centrą. 2 
Chemijos ir geomokslų fakultetas •
Ekonomikos ir verslo administravimo fakultetas •
Filologijos fakultetas •
Filosofijos fakultetas •
Fizikos fakultetas •
Gyvybės mokslų centras •
Istorijos fakultetas •
Kauno fakultetas •
Komunikacijos fakultetas •
Matematikos ir informatikos fakultetas •
Medicinos fakultetas •
Šiaulių akademija •
Teisės fakultetas •
Tarptautinių santykių ir politikos mokslų institutas •
Verslo mokykla
Bendrabučių centras •
Biblioteka •
Botanikos sodas •
Informacinių technologijų paslaugų centras •
Konfucijaus institutas •
Kultūros centras •
Leidykla •
Muziejus •
Universiteto astronomijos observatorija •
Molėtų astronomijos observatorija •
Mokymo ir praktikų bazių centras •
Planetariumas •
Sveikatos ir sporto centras •
Turto valdymo ir paslaugų centras
Vilniaus universiteto rektorių sąrašas
