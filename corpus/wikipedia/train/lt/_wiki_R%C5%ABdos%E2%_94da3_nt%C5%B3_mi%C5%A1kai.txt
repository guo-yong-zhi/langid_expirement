Koordinatės: 54°8′12″ š. pl. 23°41′4″ r. ilg.  /  54.13667°š. pl. 23.68444°r. ilg.  / 54.13667; 23.68444
Rūdos-Šlavantų miškai – miškų masyvas pietų Lietuvoje, Lazdijų rajone, 1 km į šiaurę nuo Veisiejų. Priklauso Veisiejų miškų urėdijai . Apima 22,9 km² plotą.
Masyvą sudaro Šlavantų, Rūdos, Porumbų, Babrų, Liubelių miškai. Būdingas kalvotas paviršius. Dirvožemiai jauriniai mažai sujaurėję smėliai, kai kur – vėlėniniai jauriniai priesmėliai. Gausu ežerų – Šlavantas, Šlavantėlis, Giluišis, Balsis, Liūnelis, Liubelis, Ešerinėlis, Bliūdelis, miško pakraštyje telkšo Vernijis.
Medynai:
Jaunuolynai sudaro 61 % medynų, pusamžiai medžiai 37 %, pribręstantys 2 %.
Miškuose nemaža vaistinių augalų, grybų, uogų. 1  Beveik visas miškas patenka į Veisiejų regioninį parką, yra Balsio kraštovaizdžio draustinis.
Prie Šlavanto ežero stūkso Šlavantų piliakalnis. Vakariniu pakraščiu praeina kelias  134  Leipalingis–Lazdijai–Kalvarija . Rūdos-Šlavantų miškuose įsikūrę kaimai: Čivonys, Kalveliai, Babrai, Bebrai, Šlavantai, Gegutė, Kanaukai, Stankūnai, Jakonys, Rūda.
