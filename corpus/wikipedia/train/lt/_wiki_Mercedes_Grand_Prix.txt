Mercedes Grand Prix, oficialiai Mercedes-AMG Petronas Motorsport, – Formulės 1 komanda ir konstruktorius. Debiutavo 1954 m. sezone kaip Daimler-Benz AG. Komandos lenktynininkas Juan Manuel Fangio 1954 ir 1955 m. tapo Formulės 1 čempionu. Tais pačiais metais Mercedes paliko Formulės 1 lenktynes kaip automobilių gamintojo komanda.
Mercedes Formulėje 1 toliau dalyvavo kaip variklių tiekėjas, o savo komandą įsigijo prieš 2010 m. sezoną – 2009 m. lapkričio 16 d. vokiečių automobilių gamintojas paskelbė, kad kartu su Aabar Investments įsigijo 75,1 %  2009 m. sezono nugalėtojos Brawn GP akcijų ir ekipą pervadino 3 .
Nuo 2014 iki 2021 m. sezonuose ši komanda dominavo Formulės 1 čempionate ir aštuonis kartus iš eilės tapo čempione, o jos lenktynininkas Lewis Hamilton – šešis kartus čempionu .
Mercedes-Benz automobilių sporte debiutavo dar ketvirtajame XX a. dešimtmetyje, dalyvaudama Grand Prix lenktynėse. Vėliau, šeštame dešimtmetyje, ji debiutavo Formulės 1 čempionate kaip komandos savininkė – 1954 ir 1955 m. J. M. Fangio su Mercedes laimėjo čempiono titulą. Vėliau Mercedes visiškai pasitraukė iš Formulės 1.
Neoficialiai Mercedes į čempionatą grįžo 1993 m., kai pradėjo derybas su Sauber ekipa dėl variklių tiekimo. 1995 m. Mercedes variklius pradėjo tiekti McLaren ekipai ir tapo šios ekipos bendrasavininke. Nuo 1995 iki 2009 m. McLaren kartu su Mercedes laimėjo tris lenktynininkų čempiono titulus ir vieną – konstruktorių. 2009 m. sezonui Mercedes savo variklius pradėjo tiekti ir Force India bei Brawn GP ekipoms. Pastaroji triumfavo abejose įskaitose.
Jau ilgai buvo spėliojama, kad Mercedes nori įsigyti savo komandą vietoj dalyvavimo Formulėje 1 tik kaip variklių tiekėja. 2009 m. lapkričio 19 d. ji oficialiai patvirtino, kad įsigis 75,1 % Branw GP akcijų ir ją pervadins savo vardu. Komandai toliau lieka vadovauti Rosas Braunas.
Mercedes taip pat patvirtino, kad iki 2015 m. įsipareigoja toliau tiekti variklius McLaren ekipai.
2009 m. gruodžio 23 d. po ilgų spėliojimų buvo oficialiai patvirtinta, kad į Formulę 1 sugrįžta septynis kartus čempionas vokietis Michaelis Schumacheris, kuris su Mercedes GP ekipa pasirašė trejų metų trukmės sutartį. 4 
2010 m. sausio 25 d. Štutgarto mieste Vokietijoje ekipa oficialiai pristatė savo naują komandą – lenktynininkus , rėmėjus ir automobilio dažymą. 5 
* Konstruktorių įskaita pirmąkart skaičiuota tik 1958 metais.
** Sezonas tęsiasi.
† Pilotai dalinosi automobiliu.
