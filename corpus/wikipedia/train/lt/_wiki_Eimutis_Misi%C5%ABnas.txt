Eimutis Misiūnas  – Lietuvos teisininkas, teisės pedagogas, politikas.
1996 m. baigė Lietuvos policijos akademiją ir įgijo teisininko kvalifikaciją. 2004–2010 m. studijavo  Mykolo Romerio universitete, kuriame suteiktas socialinių mokslų  daktaro laipsnis.
1996–1998 m. dirbo asistentu Lietuvos policijos akademijos Policijos teisės ir profesinės taktikos katedroje. 
1997–2004 m. buvo VšĮ „Teisinės pagalbos centras“ teisininkas.
1998–2005 m. buvo asistentas, lektorius Lietuvos teisės universiteto Policijos fakultete, Policijos teisės katedroje. 2005–2014 m. dirbo Mykolo Romerio universitete lektoriumi. 2005–2008 m. buvo Tarptautinės teisės ir verslo aukštosios mokyklos Teisės fakulteto dekanas.
2008–2015 m. – Lietuvos Respublikos specialiųjų tyrimų tarnybos Korupcijos prevencijos valdybos vyr. specialistas. 2015–2016 m. – Vilniaus miesto apylinkės teismo teisėjas.
2016–2019 m. – vidaus reikalų ministras. Nuo 2019 m. krašto apsaugos ministro patarėjas 1 .
Vedęs, žmona – valstybės tarnautoja Vaida Misiūnienė, augina sūnų ir dukrą.
