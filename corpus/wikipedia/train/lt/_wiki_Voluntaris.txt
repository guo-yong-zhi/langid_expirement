Voluntaris  – Rumunijos miestas, išsidėstęs Dunojaus žemupyje, šalia sostinės Bukarešto. Nuo šiaurinės Bukarešto ribos nutolęs per vieną kilometrą, o nuo sostinės centro – vos per šešis; sostinės priemiestis. Miesto statusą turi nuo 2004 m.
Pavadinimas kilo iš žodžio „voluntari“, kuris reiškia savanorį.
Pagal surašymo duomenis gyvena daugiau nei 42 tūkst. gyventojų. 1  Iš jų 94,8 % – rumunai, o likę priklauso įvairioms tautinėms mažumoms.
2010 m. mieste įkurtas futbolo klubas, kuris vadinasi kaip ir miestas – FC Voluntari. Nuo 2015 m. žaidžia elito divizione, Liga I pirmenybėse.
