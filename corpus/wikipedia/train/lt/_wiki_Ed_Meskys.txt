Hugo premija 
Ed Meskys, taip pat Edmund R. Meskys  – JAV lietuvis, dėstytojas, žinomas fantastikos mėgėjas ir garsaus fenzino „Niekas“ leidėjas. Vienas iš dviejų lietuvių kilmės asmenybių, apdovanotų Hugo premija .
Edas Meškys gimė 1936 m. Brukline lietuvių šeimoje. Jo tėvas emigravo į JAV 1917 m., 1930 m. vedė Lietuvoje ir žmoną atsivežė į JAV. Šeimoje kalbėjo lietuviškai, anglų kalbą išmoko mokykloje.
Niujorke baigė St. John’s University, fizikos bakalauras  ir magistras.
1962 m. ėmė dirbti Lourenso radiacijos laboratorijoje  Livermore, Kalifornijoje. Turėjo Q kategorijos leidimą dirbti su slapta informacija . Taip pat dirbo Fort Monmuto karinėje bazėje Naujajame Džersyje ir NASA priklausančiame Godardo kosmoso tyrimų institute .
1966 m. ėmė dirbti Belknapo koledže  Center Harboro miestelyje, Naujajame Hampšyre, kadangi dėstymas patiko labiau už kitokią veiklą.
1971 m. apako dėl antrosios akies tinklainės atitrūkimo .
Nuo 1978 m. dirbo Naujojo Hampšyro gubernatoriaus neįgaliųjų reikalų komisijoje. Nuo 1975 m. Naujojo Hampšyro Nacionalinės neregių federacijos  narys, keletą metų – jos prezidentas.
Gyvena Moultonborough miestelyje, Naujajame Hampšyre. Jo žmona Sandy 1 . Šuo vedlys Gyro.
Edas Meškys aktyvus JAV fantastikos mėgėjų ratuose nuo 1955 m. 1956 m. ėmė dalyvauti fantastikos mėgėjų konventuose, 1959 m. ėmė leisti mėgėjiškus leidinius.
Nuo 1962 m. redagavo ir leido Hugo premija apdovanotą fenziną „Niekas“.
Jis 1968 ir 1972 m. redagavo fenziną „The Tolkien Journal“. Leido elektroniniu būdų platinamą fantastikos apaziną „The View From Entropy Hall“ 2 .
1968 m. kartu su Charles N. Brown ir Dave Vanderwerf įkūrė fenziną „Locus“, kuris agitavo 1971 m. Bostone surengti fantastikos renginį World Science Fiction Convention . Agitacija buvo sėkminga, konventas 1971 m. buvo surengtas Bostone, tačiau fenzinas buvo leidžiamas toliau ir tapo profesionaliu žurnalu, leidžiamu iki dabar.
Meškys 1966, 1967 ir 1989 m. buvo nominuotas Hugo premijai už geriausią mokslinės fantastikos fenziną. 1967 m. Edas Meškys kartu su Felise Rolf  už fenzino „Niekas“ leidimą buvo apdovanoti Hugo premija už geriausią MF fenziną.
1998 m. E. Meškys buvo JAV MF fenzinų konvento „Ditto“  garbės svečias 3 .
Edas Meškys yra aktyvus aklųjų teisių judėjimo JAV dalyvis, veikiantis per National Federation of the Blind  ir Lions klubus 4 .
