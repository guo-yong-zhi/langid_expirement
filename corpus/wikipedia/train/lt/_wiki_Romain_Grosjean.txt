Romain Grosjean  – automobilių sporto lenktynininkas, kuris turi dviejų šalių pilietybę – Prancūzijos ir Šveicarijos, tačiau lenktyniaujantis su Prancūzijos lenktynininko licencija.
Prancūzas nuo 2016 m. sezono yra debiutantės komandos iš JAV Haas narys.
Grosjeanas laimėjo visas 10 lenktynių 2003 m. Šveicarijos Formula Renault 1.6 čempionate, o kitais metais perėjo į Prancūzijos Renault varžybas. Jose pirmus metus jis nugalėjo vieną kartą, o 2005 m. jau tapo čempionu. Dėka tokių pasiekimų jis tapo Renault jaunųjų talentų akademijos dalyviu.
2006–2007 m. jis lenktyniavo Formulės 3 Euroseries čempionate, kuriame vėl tapo čempionu, o 2008 m. pergalingai baigė sezoną GP2 Azijos serijoje.
2008 m. Renault ekipa paskyrė Grosjeaną savo pilotu bandytoju. O 2009 m. rugpjūčio 19 d. oficialiai paskelbė, kad prancūzas nuo Europos GP debiutuos ekipoje kaip lenktynininkas, pakeisdamas brazilą Nelson Piquet Jn. 1  2010 m. rugsėjo viduryje tapo Pirreli kompanijos padangų bandytoju. 2 
Nuo 2009 m. Europos GP jis buvo Formulės 1 Renault ekipos narys. 2012 m. prancūzas vėl grįžo į Formulės 1 gretas – jis tapo Lotus-Renault ekipos lenktynininku kartu su suomiu Kimi Raikkonenu. 3 
2011 m. sausio 31 d. Romeinas kartu su Bruno Senna tapo Renault komandos atsarginiais lenktynininkais. 4 
2011 m. gruodžio 9 dieną prancūzas patvirtintas nauju Lotus-Renault ekipos lenktynininku kartu su į Formulę 1 sugrįžtančiu suomiu Kimi Raikkonenu.
Iki 2015 m. pabaigos prancūzas atstovavo Renault ir Lotus ekipoms. 2013 m. sezone jis finišavo 6 kartus ant podiumo  ir bendroje įskaitoje liko septintas.
