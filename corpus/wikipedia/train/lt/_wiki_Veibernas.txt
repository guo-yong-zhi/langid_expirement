Veibernas  – miestas Kanadoje, Saskačevano provincijoje, 110 km į pietryčius nuo Redžinos, prie Suriso upės. 10,8 tūkst. gyventojų . Svarbus javų auginimo centras. Apylinkėse išgaunama nafta, gamtinės dujos.
Po to, kai buvo nutiestas geležinkelis, 1892 m. įsikūrė pirmieji gyventojai.
1903 m. suteiktas miesto statusas. Miestas tapo svarbiu geležinkelio mazgu kelyje iš Brandono į kitus Kanados miestus.
