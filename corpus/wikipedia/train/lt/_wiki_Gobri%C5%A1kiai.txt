Gobriškiai 1   – buvęs kaimas Rytų Prūsijoje, Pilkalnio apskrityje, dabartinės Kaliningrado srities rytinėje dalyje, 20 km į rytus nuo Pilkalnio, 3 km į šiaurės vakarus nuo Kudirkos Naumiesčio, prie Upelio .
Seniau vadinti Pažalksniais. Istoriniai pavadinimo rašybos variantai: Paschälxnen, Paszalxnen, Paszalgxnen, Gobrischken. 2  1785 m. buvo šatulinių kulmiškių kaimas su 8 ugniakurais, 3  1823 m. – šatulinių kulmiškių kaimas su vėjo malunu ir 52 gyventojais. 4  1847 m. Gobriškiuose buvo 18 gyvenamųjų pastatų ir 120 gyventojų. 5  Iki 1818 m. priklausė Įsruties apskrities Diržkiemio domenų valsčiui, 1818–1945 m. – Pilkalnio apskričiai ir 1874 m. įsteigtam Širvintos valsčiui. Tikintieji priklausė Širvintos evangelikų liuteronų parapijai. 1901 m. kaimo pakraščiu nutiestas siaurasis geležinkelis. Kaime buvo mokykla.
Po Antrojo pasaulinio karo išnyko. Nuo 2008 m. kaimo teritorija priklauso Krasnoznamensko rajono Dobrovolsko kaimo gyvenvietei.
