Kosovo olimpinis komitetas – nevyriausybinė sporto organizacija, skatinanti sportinę veiklą Kosove ir atstovaujanti šaliai tarptautiniame olimpiniame komitete. 
Komitetas įkurtas 1992 m., bet niekino nepripažintas. 2008 m. po šalies nepriklausomybės paskelbimo Kosovo olimpinio komiteto prašymai startuoti 2008 m. vasaros olimpinėse žaidynėse ir 2012 m. vasaros olimpinėse žaidynėse buvo atmesti. Kosovo dziudo imtynininkei Majlinda Kelmendi iškovojus kelialapį į 2012 m. olimpiadą teko atstovauti Albanijos rinktinei. 
2014 m. spalį Tarptautinis olimpinis komitetas suteikė Kosovo olimpiniam komitetui stebėtojo statusą. Tų pačių metų gruodžio 9 d. Monake TOK sesijos metu Kosovo olimpinis komitetas buvo pripažintas pilnaverčiu nariu ir jam leista dalyvauti olimpinėse žaidynėse ir Europos žaidynėse.
2014 m. Kosovas buvo oficialiai pripažintas kaip atskira valstybė šiose sporto šakose: minigolfas, šaudymas iš lanko, rankinis, dziudo, buriavimas, softbolas, stalo tenisas, sunkioji atletika, šiuolaikinė penkiakovė, gimnastika. Taip pat Kosovas turėjo stebėtojo statusą šiose sporto šakose: futbolas, boksas, imtynės, slidinėjimas, akmenslydis, tekvondo.
