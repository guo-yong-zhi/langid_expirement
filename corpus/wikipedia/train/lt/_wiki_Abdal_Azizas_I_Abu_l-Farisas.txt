Abdal Azizas I Abu l-Farisas  – nuo 1366 m. Marinidų dinastijos Maroko sultonas.
Abdal Azizas I-is Abu l-Farisas buvo Ali I-jo Abdal Hasano sūnus.
Prieš tapdamas Maroko sultonu, Abdal Azizas I-is Abu l-Farisas buvo įkalintas Fese. Naujasis sultonas buvo jaunas ir labai energingas žmogus. Viziris Umaras greit suprato, kad suklydo dėl šio paskyrimo ir pradėjo galvoti apie naują perversmą. Bet 1367 m. sultonas susekė vizirį ir liepė viešai užkapoti. 1370 m. Abdal Azizas I-is pradėjo karą su Tlemsenu ir be pasipriešinimo užėmė miestą. Vėl visas vidurio Magrebas atiteko Marinidams, bet 1372 m. Azizas I-is mirė ir šalyje vėl įsigalėjo anarchija.
