Koordinatės: 54°51′59″š. pl. 23°36′52″r. ilg.  /  54.8664°š. pl. 23.6144°r. ilg.  / 54.8664; 23.6144
Ežerėlio durpynas  – durpynas Kauno rajono savivaldybės teritorijoje, 13 km į pietvakarius nuo Kauno, prie Ežerėlio miestelio.
Ežerėlio durpyno plotas 1650 ha. Durpyno vidurinę dalį užima aukštapelkė , šiaurinę, vakarinę ir rytinę dalis – žemapelkė . Ežerėlio durpynas susidaręs ledo luistavietėje, senojoje deltinėje smėlingojoje lygumoje. Durpių klodo didžiausias storis 6,5 m, vidutinis – 3 m. Po durpėmis esančio sapropelio sluoksnio didžiausias storis 3 m. Dugne smėlis.
Durpės kasamos nuo XX a. 2-ojo dešimtmečio kurui, trąšoms, kraikui. XX a. tarpukariu jis priklausė Kauno miesto savivaldybei, čia dirbdavo iki 300 darbininkų. 1  Durpių ištekliai 7,82 mln t. . XX a. trečiame – ketvirtame dešimtmetyje buvo iškasama po 15 000 t kasmet, 1956 m. iškasta 220 000 t, 2001 m. iškasta apie 54 000 t durpių. 2 
Vienoje durpyno salų įsikūręs Ežerėlio miestelis. 2 km į pietryčius nuo Ežerėlio yra likutinis Didysis ežeras.
