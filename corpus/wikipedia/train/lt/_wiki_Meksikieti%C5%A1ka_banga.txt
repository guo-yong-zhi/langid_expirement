Meksikietiška banga  - stadione susirinkusios minios daromas veiksmas, primenantis bangą. Jos daromos susirinkusiai miniai kartu trumpam atsistojant ir iškeliant rankas, taip sudarant judančios bangos įspūdį. Kiekvienas dalyvis privalo atsistoti tuo pačiu metu kaip ir priešais jį ir už jo esantys ir šiek tiek vėliau nei esantis jam iš dešinės  arba iš kairės . Bangos dalyvis išsitiesia visu ūgiu ir tučtuojau vėl atsisėda.
To rezultatas - per žiūrovų gretas veržliai judanti banga, nors patys žiūrovai nepajuda iš savo vietų. Daugelyje didžiulių sporto arenų sėdimos vietos yra išsidėsčiusios aplink sporto lauką, todėl banga gali judėti nenutrūkstamai ratu; arenose, kur žiūrovai sėdi ne ratu  banga gali atsispindėti nuo kraštų, t. y. nukeliauti iki vieno krašto ir grįžti atgal, ir taip kartotis.
Dažniausiai bangos daromos per futbolo varžybas, daugumos futbolo stadionų sėdimos vietos išsidėsčiusios netaisyklingo rato pavidalu. 
Pavadinimas kilo nuo to, jog pasaulyje masiška paplito po 1986 m. pasaulio futbolo čempionato, vykusio Meksikoje. Jau prieš tai banga buvo paplitusi Šiaurės Amerikoje - Kanados ledo ritulio, JAV beisbolo ir amerikietiško futbolo varžybose. Pirmieji žinomi Meksikietiškosios bangos atvejai užfiksuoti 1981-1983 metais.
