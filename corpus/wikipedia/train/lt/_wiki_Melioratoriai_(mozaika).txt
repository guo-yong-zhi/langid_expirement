Koordinatės: 55°15′04″š. pl. 23°57′41″r. ilg.  /  55.251048°š. pl. 23.961251°r. ilg.  / 55.251048; 23.961251
Pelėdnagių mozaika „Melioratoriai“ – pastato fasado mozaika, įrengta Kėdainių rajone, Pelėdnagių kaime, V. Koncevičiaus g. 3. Ji puošia Pelėdnagių seniūnijos pastato priekinę sieną, iš dešinės nuo pagrindinio įėjimo. 
Mozaika ant buvusios Pelėdnagių  melioracijos statybos valdybos  pastato sienos  buvo sukurta 1979 m. Kūrinio tema pasirinkta Lietuvoje sovietmečiu intensyviai vykdyta  melioracija . Mozaika yra pripažinta nekilnojamoji kultūros vertybė, 2014 m. įregistruota vietinės reikšmės dailės paminklu . 1  Kūrinio autorius Petras Ibianskas.
