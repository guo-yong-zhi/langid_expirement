Citau , Žitava  – miestas rytų Vokietijoje, Saksonijoje, Sudetų priekalnėse, prie Neisės upės, šalia Vokietijos, Lenkijos ir Čekijos sienų sandūros. Keliai į Liberecą, Gerlicą, Zgoželecą, Bauceną. Geležinkelio stotis.
Yra itališko stiliaus rotušė, Šv. Jono bažnyčia. Netoli miesto iškilęs Oibino kalnas su viduramžių pilies ir vienuolyno griuvėsiais.
Viduramžiais Citau priklausė Lužicos šešių miestų sąjungai ir buvo vienas labiausiai klestinčių regiono miestų. Po Septynerių metų karo miestas nuskurdo. Vėliau pradėta lignito gavyba, suklestėjo tekstilės pramonė.
