Isfahanas  – miestas vidurio Irane, Zagroso kalnų rytiniuose šlaituose, prie Zajanderudo upės; ostano centras. Trečias pagal dydį šalies miestas. Tekstilės, maisto, cemento, chemijos, metalurgijos pramonė. Yra universitetas, metropolitenas, senovės dailės amatų ir miniatiūrų centras. Isfahanas garsėja tradicine kilimų gamyba, taip pat sidabro, vario, žalvario dirbiniais, koklių dailiaisiais amatais.
Kultūros objektai – mečetės , tarp jų – Isfahano didžioji mečetė, Šeicho Lotfalos mečetė, XI–XII a. minaretai, XIV–XVI a. mauzoliejai, Ali Kapu rūmai , 40 kolonų rūmai  su sodais, armėnų katedra, per Zajenderudo upę pastatyti tiltai: Šahristano , Sio Se , Chadžu . Nagši Džahano  aikštės ansamblis su mečetėmis  įtrauktas į UNESCO pasaulinio paveldo sąrašą.
Senovėje miestas buvo vadinamas Aspadana. 642 m. užimtas arabų, tapo arabų Kalifato al Džibalio provincijos administraciniu centru. XIII a. Isfahanas buvo Seldžiukų valdomos Persijos sostinė, vienas didžiausių ir svarbiausių Azijos miestų. XVI–XVIII a. miestas buvo viso Irano  sostinė 1  . Tuo metu pastatyta daugelis miesto architektūros paminklų. 1722–1729 m. miestą buvo užėmę afganų sukilėliai, 1914–1918 m. – Rusijos kariuomenė. XX a. išplėtota pramonė. 2 
Chadžu tiltas
Kilimų turgus
Nagši Džahano aikštė
Šeicho Lotfalos mečetė
