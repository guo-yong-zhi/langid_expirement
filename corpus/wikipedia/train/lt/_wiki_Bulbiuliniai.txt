Biulbiuliniai  – žvirblinių  būrio paukščių šeima. Tai nedideli ar vidutinio dydžio paukščiai, turintys blankiai žalsvos, rudos ar pilkos spalvos plunksnas. Daugelis rūšių skiauterėtos, apie snapo pagrindą auga šeriai, kurie gali būti nulinkę žemyn. 
Gyvena miškuose, kai kurios rūšys prisitaikė prie atviresnių, žmogaus sukurtų buveinių. Soduose sutinkami biulbiuliniai socialesni ir triukšmingesni negu miškiniai.  Jie dažnai pastebimi ir atpažįstami pagal balsus, tačiau tik nedaugelio giesmės muzikalios.  Minta vaisiais, uogomis, pumpurias arba nektaru, kai kurios rūšys lesa vien tik vabzdžius, o dar kitos yra visalesiai. Lizdas atviras, per jį kiaurai prateka tropinės liūtys. Patelė deda 2 kiaušinius.
Pasaulyje yra apie 130 rūšių, iš jų apie 50 sutinkama tik Afrikoje ar Madagaskare, o kitos dažniausiai sutinkamos tik Azijoje.
