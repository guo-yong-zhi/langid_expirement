San Tomė – viena iš dviejų pagrindinių San Tomės ir Prinsipės valstybės salų Bonio įlankoje. Ši sala yra 854 km² ploto ir yra didžiausia valstybės sala. Salos ilgis siekia 48 km, plotis – 32 km. Šioje saloje gyvena 96 % San Tomės ir Prinsipės gyventojų – 157 000 . Šiaurinėje salos dalyje yra valstybės sostinė San Tomė. Šioje saloje yra ir aukščiausias šalies taškas San Tomės viršukalnė .
Pagrindinės salos kalba, kaip ir visoje šalyje, yra portugalų. Taip pat saloje yra kalbančių portugalų kalba paremtomis kreolų kalbomis – foro ir angolar.
Sala yra ant vulkaninės kilmės masyvo, kuris yra 3 000 m gylyje Atlanto vandenyne. Per paskutinius milijoną metų San Tomės saloje išsiveržusi lava buvo bazaltas.
Saloje suskaičiuojama 63 paukščių rūšys ir dar 36 – klaidžiojančių ir neatpažintų paukščių rūšys. 19 iš šių rūšių yra randamos tik San Tomės saloje.
