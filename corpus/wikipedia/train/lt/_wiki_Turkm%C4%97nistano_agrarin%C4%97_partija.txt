Turkmėnistano agrarinė partija  – Turkmėnijos politinė partija, įkurta 2014 m. rugsėjo 28 d. 1 
Ji yra viena iš trijų oficialiai įregistruotų politinių partijų, teisėtai veikiančių Turkmėnijoje, jai atstovaujama Turkmėnijos asamblėjoje.
2017 m. prezidento rinkimuose Agrarinė partija savo kandidatu iškėlė Durdigilicą Orazovą. Rinkimuose D. Orazovas užėmė devintą  vietą tarp kandidatų – surinko 1898 balsus . 2022 m. prezidento rinkimuose partija nominavo Agajaną Bekmyradovą, jis surinko 7,22 % balsų ir užėmė trečią vietą. 2 
Partija rėmė prezidento Gurbangulio Berdimuhamedovo politiką. Pasak kritikų, partija atsirado tik tam, kad sukurtų daugiapartinių rinkimų iliuziją. 3 
