Koordinatės: 54°40′12″š. pl. 25°18′07″r. ilg.  /  54.670089°š. pl. 25.30208°r. ilg.  / 54.670089; 25.30208
Jelenskių šeimos kapo koplyčia – laidojimo koplyčia, stovinti Vilniuje, istorinėse Rasų kapinėse. Neogotikinis statinys stūkso šalia pagrindinių įėjimo vartų, taip įsiliedamas į bendro aptvaro liniją.
Koplyčia yra architektūros ir istorijos paminklas, įrašytas į Kultūros vertybių registrą. 1  2017 m. buvo įtraukta į Rasų kapinių objektų tvarkymo programą. 2 
Žemvaldžių Jelenskių koplyčia pastatyta iki 1902 m. pagal Boleslovo Švengrubeno projektą, Pagrindiniam kapinių įėjimui tokios stilistikos statinys suteikė stipresnę išraišką, dėl ko 1924 m. buvo perstatyti vartai, tapę taip pat neogotikiniais. 3 
Raudonų plytų mūro koplyčia kompaktiška, kvadratinio plano, su laidojimo rūsiu, iš pietų ir šiaurės pusių prie jos priblokuota kapinių tvora. Stogas šlaitinis, dengtas molinėmis čerpėmis. Šiaurės rytų pusėje ant stogo iškilęs bokštelis - pinaklis, užsibaigiantis kryžgėlėmis. Fasadus puošia smailiaarkės sienų angos ir nišos. Trikampė fasado viršūnė papildyta ažūrine signatūra. Šonines ir galines sienas juosia arkadiniai plytų karnizai. Statinys iš visų pusių apsuptas atramų, fasadą remia atramos su aklinomis langų angomis ir pinakliais. Profiliuotas smailiaskliautis portalas su kolonomis, pinakliai pereina į dekoratyvinę dvipusę akliną lango angą su rozete, užimančia visą sienos plokštumą. Portale įtaisytos apkaustytos metalinės durys su belstu­kais. 3  
Tinkuotame cokolyje nuo pagrindinio įėjimo pusės įtaisytos dvi memorialinės lentos su įrašais lenkų kalba, skirtos Jelenskiams, seseriai ir broliui: Alinai  ir Mečislovui .
Trinavė plokščia presbiterija įrengta vakarų pusėje. Presbiterijos sienoje įrengta smailiaskliautė niša, kurioje anksčiau buvo figūrėlė. 3  Altoriui būdingą profiliuotą plokštę laiko atrama su plačiu granitiniu laipteliu. Grindinį sudaro juodos ir pilkos plokštės. Sienos tinkuotos, baltintos.
Jelenskių koplyčiai bene artimiausia savo stiliumi laikytina Kretingos Tiškevičių koplyčia . 3 
Šalia koplyčios – istorinis prižiūrėtojo namas
Šalia praeina kapinių tako grindinys
Cokolio dalis su memorialinėmis lentomis
Nuo įėjimo vartų pusės
