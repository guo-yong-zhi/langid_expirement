OGMA – Indústria Aeronáutica de Portugal, S.A. – Portugalijos aviacijos pramonės įmonė, įkurta 1918 m. Nuo įkūrimo užsiėmė lėktuvų ir lėktuvų variklių technine priežiūra bei lėktuvų dalių gamyba bei logistine parama.
Pirmasis pavadinimas buvo port. Parque de Material Aeronautico 'Aeronautikos medžiagų parkas'. 1928 m. pavadinimas buvo pakeistas į port. Oficinas Gerais de Material Aeronáutico 'Aeronautikos medžiagų bendrosios dirbtuvės'. 1994 m. pavadinimas pakeistas į port. OGMA – Indústria Aeronáutica de Portugal 'OGMA Portugalijos aeronautikos pramonė'. 1 
OGMA įsikūrusi Alverkoje, maždaug 15 km į šiaurę nuo Lisabonos. Kompanijoje dabar dirba 1520 žmonių 2 . Kompanija turi 3 km ilgio pakilimo taką. 
OGMA klientai yra tiek iš Portugalijos, tiek iš užsienio, tiek civilinės, tiek karinės institucijos bei kompanijos. OGMA yra autorizuotas techninio aptarnavimo centras Embraer ir Lockheed Martin lėktuvams, Eurocopter sraigtasparniams ir Rolls-Royce orlaivių varikliams. OGMA aptarnauja tokius lėktuvus kaip C-130 Hercules, P-3 Orion, F-16 Fighting Falcon, Embraer ERJ 145 šeima, Embraer E-Jets, Airbus A320 šeima, Embraer Legacy 600/650 ir Embraer Lineage 1000.
Nuo įkūrimo kompanija buvo valstybės nuosavybė. 2005 m. Airholding SGPS konsorciumas, sudarytas iš Embraer ir EADS, įsigijo 65% OGMA akcijų. Likę 35% akcijų liko Portugalijos valstybei, kuri jas valdo per kompaniją Empordef.
2006 m. liepos 10 d. OGMA atidarė Verslo reaktyvinių lėktuvų centrą , kuris turi pagerinti Embraer Legacy 600 ir būsimų Embraer kuriamų verslo lėktuvų techninį aptarnavimą. 
