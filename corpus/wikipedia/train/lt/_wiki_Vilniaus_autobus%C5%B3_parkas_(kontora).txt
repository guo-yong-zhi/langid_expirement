Vilniaus autobusų parkas – valstybinė kontora, teikusi keleivių vežimo ir aptarnavimo paslaugas autobusais Vilniuje. 1995 reorganizuota 1  į specialiosios paskirties SP UAB Vilniaus autobusų parkas.
1945 m. lapkričio 18 d. įkurta Vilniaus keleivių susisiekimo kontora. Autobusų parką sudarė 17 senų suremontuotų trofėjinių  autobusų, taip pat žmonių vežimui pritaikytos „tritonės” – sunkvežimiai ZIS-5, gauti iš rusų kariuomenės. 
1946 m. kovo 13 d. Vilniuje pradedamas reguliarus keleivių susisiekimas: atidaromas pirmas reguliarus maršrutas „Žvėrynas-Geležinkelio stotis”, o netrukus autobusai pradėjo kursuoti dar dviem maršrutais. 
1959 m. Vilniaus keleivių susisiekimo kontora pavadinama Vilniaus autobusų parku. 
1964 m. Verkių gatvėje pastatyta dabartinė autobusų parko gamybinė bazė. 
1992 m. Vyriausybės nutarimu kontora Vilniaus autobusų parkas perduodamas į Vilniaus miesto savivaldybės pavaldumą.
1995 m. perregistruota UAB, akcijos perduotos Vilniaus miesto savivaldybei, suteiktas specialios paskirties įmonės statusas ir pavadinta SP UAB „Vilniaus autobusų parkas“.
