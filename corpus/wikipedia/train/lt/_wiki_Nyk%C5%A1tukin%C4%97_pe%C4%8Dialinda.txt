Nykštukinė pečialinda  – pečialindų genčiai priklausantis paukštelis. Veisiasi pietų Sibire, Mongolijoje, Kinijoje, Tibete. Tai viena mažiausių pečialindų. Jos giesmė panaši į kanarėlės.
Gyvena kalnų spygliuočių miškuose. Lizdus suka medžiuose. Kaip ir dauguma pečialindų, nykštukinės pečialindos yra vabzdžiaėdės.
Nykštukinės pečialindos iš šiaurinių sričių žiemai migruoja į subtropinę Aziją. Migruodamos kartais užklysta ir į vakarų Europą, dažniausiai spalio – lapkričio mėnesiais.
Nykštukinės pečialindos nėra baikščios, bet dėl gyvenimo medžiuose ir pastovios migracijos jas sudėtinga tyrinėti.
