Meno kūrinių aukcionas – aukcionas, kuriame parduodami meno kūriniai. Pagrindiniai ir didžiausi pagal apyvartą aukcionai yra „Sotheby’s“, „Christie’s“.
Meno kūriniai didžiausią investuotojų dėmesį pritraukė XXI a., kuomet infliacija ženkliai išaugo. Iki tol į meną investuoti neapsimokėjo, nes grąža buvo pernelyg menka. Pati rinka yra nelikvidi, beveik nereguliuojama, lengvai manipuliuojama ir yra palanki terpė pinigų plovimui. Be to, investuotojai paprastai neatsižvelgia į meno kūrinio estetiką, kreipia dėmesį į menininko „prekės ženklą“, žiūri į kūrinį kaip į prekę. O patys kūriniai dažniausiai būna saugomi uždarose saugyklose, todėl pats menas praranda savo pirminę vertę, nes būna paslėptas nuo visuomenės akių ir retai kada išvysta dienos šviesą. 1 
2017 m. Leonardo da Vinci paveikslas „Salvator Mundi“ aukcione „Christie’s“ parduotas už 450 mln. JAV dolerių  – didžiausią sumą, kada nors fiksuotą tiek aukcionuose, tiek privačiuose sandoriuose. 2  3 
