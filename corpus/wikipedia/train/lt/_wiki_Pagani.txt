Pagani Automobili S.p. A. – Italijos sportinių automobilių gamintoja bei dizaino kūrėja. 1992 m. įmonę įkūrė argentinietis Horacio Pagani.
1988 m. Horacio Pagani įkūrė dizaino studiją Pagani Composite Research, kuri aktyviai dirbo su Lamborghini kompanija kuriant šiuos automobilius. Šiuo metu H. Pagani pradėjo kurti savo sportinį automobilį kodiniu pavadinimu „C8 Project“. Vėliau šis pavadinimas buvo pakeistas į „Fangio F1“, taip norint pagerbti H. Pagani draugą argentinietį 5 kartus Formulės 1 čempioną Juan Manuel Fangio.
1991 m. H. Pagani įkūrė atskirą dizaino studiją „Modena Design“. 1992 m. buvo pradėta kurti „Fangio F1“ prototipą, o kitais metais jis sėkmingai išbandytas Dallara vėjo tunelyje. 1994 m. Mercedes-Benz sutiko tiekti savo V12 variklius šiam modeliui.
Galutinis modelis buvo pervadintas į Pagani Zonda C12. Fangio vardo buvo atsisakyta dėl sportininko mirties 1995 m. Šis modelis buvo pristatytas 1999 m. Ženevos automobilių parodoje.
2005 m. H. Pagani paskelbė patrigubinantis savo automobilių gamybos apimtis, o 2007 m. debiutuosiantis JAV rinkoje.
2010 m. liepos 26 d. Pagani Zonda R modelis pasiekė naują pasaulio rekordą tarp masinės gamybos automobilių Nordschleife trasoje, įveikęs ją per 6:47 min. Anksčiau šis rekordas priklausė Ferrari 599 GTB Fiorano 599XX.
2011 m. oficialiai buvo baigta gaminti Pagani Zonda modelius. Vėliau dar pasirodė keli specialūs Zonda modeliai.
2012 m. debiutavo naujas Pagani modelis Pagani Huayra. 2013 m. šis modelis greičiausiai įveikė BBC laidos „Aukščiausia pavara“ bandymų trasą .
