Svierys  2  – ežeras Baltarusijos šiaurės vakaruose, Medilo ir Smurgainių rajonų paribyje, Strėčios upės baseine. 3  Į ežerą įteka nedidelės upės – Smolka  ir Didysis perakopas .
Ežere salų nėra, jo ilgis – 14,12 km, plotis – 2,27 km. 1  Ežeras ištįsęs iš šiaurės vakarų į pietryčius. Baseino plotas – 364 km². Rytinis šlaitas 12-15 m aukščio, vietomis iki 25 m. Krantai statūs, vietomis susiliejantys su šlaitu. Vakarinis šlaitas 3-5 m aukščio, krantai žemi, vietomis pelkėti. Vandens skaidrumas – 1 m.
Svierio ežeras yra vienas didžiausių komercinės žvejybos centrų Baltarusijoje. Ežero vandenyse gyvena paprastieji karšiai , paprastieji karpiai , europinės lydekos , europiniai upiniai unguriai , paprastosios kuojos , lynai , ešeriai , vėgėlės  ir kitos žuvys. 3 
Prie ežero įsikūręs Svierių miestelis, įkurta sanatorija. Svierio ežeras priskirtas Naručio nacionalinio parko teritorijai. 3 
