   Procesoriaus dažnis:  1,86 GHz Core 2 Duo arba Athlon 64 X2 2,1 GHz  Atmintis: 1 GB , 2 GB   Operacinė sistema: Windows XP, Vista, Windows 7 Vaizdo plokštė: 512 MB DirectX 9.0 Radeon 2600XT, nVidia 8600 arba geresnė 1 
Tomb Raider  – 2013 m. nuotykių, veiksmo kompiuterinis žaidimas, „Tomb Raider“ žaidimų serijos dalis. Žaidimas pristatytas 2013 m. kovo 5 d. „Xbox 360“ ir „PlayStation 3“ žaidimų konsolėms, „Mac OS X“ ir „Windows“ operacinėms sistemoms . Žaidimą sukūrė „Crystal Dynamics“ studija, 2  platintojas − „Square Enix“. 3  
Žaidimas buvo sąlygiškai sėkmingas, per pirmas tris savaites parduotas 3,4 mln. kopijų tiražu, neskaitant atsisiuntimų internetu. 4  „Square Enix“ tikėjosi jo parduoti apie 5-6 mln. tiražu. Nepaisant to, žaidimas buvo sėkmingiausias komerciškai iš iki to laiko išleistų 2013 m. žaidimų ir greičiausiai parduodamas „Tomb Raider“ frančizės istorijoje. „Crystal Dynamics“ atstovai gynė žaidimo pardavimus. 5  
Žaidimas susilaukė palankaus kritikų įvertinimo. Metacritic suvestinės duomenimis vidutiniškai žaidimas kritikų įvertintas 86 balais iš 100. 6 
2014 m. išleistas „Tomb Raider: Definitive Edition“ pagerintos grafikos leidimas „PlayStation 4“ ir „Xbox One“ konsolėms. Bendri žaidimo pardavimai 2015 m. viduryje viršijo 8,5 mln. kopijų ir pralenkė bet kurį kitą „Tomb Raider“ žaidimą frančizės istorijoje. 7  2017 m. pabaigoje leidėjas paskelbė, kad žaidimo parduota daugiau nei 11 mln. vienetų. 8 
„Xbox 360“ ir „PlayStation 3“ konsolės:
„Xbox One“ ir „PlayStation 4“ konsolės:
„Tomb Raider“ yra to paties pavadinimo žaidimų serijos pagrindinės linijos 9-oji dalis . Anonsuodami žaidimą leidėjai reklamavo jį šūkiu „Tomb Raider: Survival is Born“. Išleisto žaidimo pavadinimas buvo tiesiog „Tomb Raider“. Anonse buvo teigiama, kad žaidimo protagonistė Lara Kroft turės išmokti išgyventi saloje, susirasti maisto ir pan., tačiau pasirodžius žaidimui, paaiškėjo, kad „išgyvenimo“ žanro elementų yra tik pačioje žaidimo pradžioje, vėliau žaidimas tampa tradiciška trečiojo asmens šaudykle. Pagrindinė siužeto linija žaidžiama vieno žaidėjo. Yra sukurtų „modų“, kurie leidžia žaisti žaidimą keliems žaidėjams jungiantis į išsigelbėjusiųjų būrius ir kovojant prieš persekiotojus. Išleista pora kelių žaidėjų žaidžiamų atsisiunčiamų žemėlapių, kurių nėra pagrindiniame žaidime. 9 
„Tomb Raider“ veiksmas vyksta saloje, į kurią herojai patenka sudužus laivui. Veiksmas vyksta, spėjama, kažkada XX a. pabaigoje ar XXI a. pradžioje. „Crystal Dynamics“ atnaujino „Tomb Raider“ frančizės siužetinę liniją ir pateikė naują Laros Kroft nuotykių pradžios istoriją. Žaidimas siužetiškai neturi jokių ryšių su ankstesniąja serijos dalimi „Tomb Raider: Underworld“. Žaidime vaizduojama „pirmoji“ Laros Kroft archeologinė misija, kuri joje dalyvauja sekdama tėvo pavyzdžiu. Dalis žaidimo elementų  gali būti atsisiųsti internetu, bet nebūtini. Žaidimą galima žaisti 3 kovos sunkumo lygiais: lengvu, normaliu ir sunkiu. Visi lygiai pasiekiami iškart žaidimo pradžioje. Žaidimo metu galima persijungti kovos sunkumo lygius.
Tik Europoje platinta versija „Tomb Raider Survival Edition“ buvo praplėsta skaitmenine komiksų knygute, garso takeliais. Žaidime Lara gali pasinaudoti ginklais iš „Hitman: Absolution“ žaidimo ir kita. 10 
Žaidimo metu žaidėjas valdo heroję Lara Kroft . Veiksmas vyksta virtualiai kompiuterine grafika sukurtoje 3D saloje su miškais, upėmis, namais ir pan. Vaizdas pateikiamas iš trečiojo asmens perspektyvos. Tarp herojės arsenalo keturių tipų ginklai: lankas, pistoletas, graižtvinis šautuvas-automatas  ir šratinis šautuvas . Visi ginklai turi alternatyvų šaudymo režimą, pvz., lanku galima šaudyti padegtas strėles, graižtviniu šautuvu galima iššauti granatas. Nutaikymo į priešus mechanizmas atvaizduojamas specialiu žymekliu. Be to, artimoje kovoje su priešais Lara gali pasinaudoti alpinisto kirtikliu.
Žaidime Lara automatiškai bėga, slenka, slepiasi − tam nereikia naudoti specialių valdiklių kombinacijų. Tam tikrais atvejais yra naudojamas veiksmo sulėtinimas, kad žaidėjas galėtų spėti priimti sprendimus, pvz., išskleisti oro parašiutą ar nuspirti už kojos sugavusį priešininką. Žaidime Lara gali deglu uždegti įvairius objektus, panaudoti lanku svaidomą lyną, kuriuo patenka į kojomis nepasiekiamas vietoves. Žaidimo metu Lara tobulina savo kovos įgūdžius rinkdama išsigelbėjimo taškus . Naudojant išsigelbėjimo taškus galima patobulinti Laros ginklų savybes. Be to, su įvykdytomis misijomis Lara gauna galimybę pasitobulinti savo instinktus: išgyvenimo , medžiotojos , kovotojos . Žaidimas turi open world savybių, t. y. žaidėjas gali grįžti į jau pabuvotas vietas ir ieškoti prieš tai nerastų trofėjų.
Žaidime veiksmas sukasi aplink Larą Kroft, jos mentorių Conrad Roth ir antagonistą Mathias. Kiti veikėjai susilaukė kritikos už statišką jų vaidmenį žaidime, charakterių stereotipiškumo.
ir kt.
DĖMESIO: toliau atskleidžiamos kūrinio detalės
Tiriamasis laivas „Endurance“ keliauja ieškoti senovinės legendinės japonų Jamatai  karalystės, kurios pėdsakai pradingo su karaliene Himiko. Ekspedicijai vadovauja pasipūtęs archeologas Džeimsas Vitmenas. Ją finansuoja japonų Nishimura šeima, kuri mano, kad turi giminystės ryšių su karaliene Himiko. Laive yra Samanta Nišimura , kuri kuria filmą apie savo protėvių paiešką.
Artėjant prie paieškos vietų pradedanti archeologė Lara Kroft pasiūlo ieškoti dingusios karalystės „Drakono trikampyje“ − salose, esančiose į pietus nuo Japonijos. Džeimsas Vitmenas priešinasi, tačiau laivo kapitonas Konradas Rotas paremia Laros pasiūlymą. Prie salos „Drakono trikampyje“ laivą užklumpa audra ir jis sudūžta. Lara išplaukia į paplūdimį, iš kurio ji mato kitus išsigelbėjusius, tačiau tuo metu ją parbloškia smūgis. Lara atsigauna urve, kuriame yra kažkokio religinio kulto pėdsakų. Išsilaisvinusi iš urvo Lara miške sutinka Samantą Nišimurą su paslaptingu vyriškiu Matajumi. Išvargusi Lara užmiega, o atsibudusi neberanda Matajo su Sem.
Lara sėkmingai susiranda kitus išsigelbėjusius narius ir grupė pasiskirsto: Lara su Vitmenu eina susitikti su Konradu Rotu, o kiti − ieškoti Sem. Žaidimo eigoje paaiškėja, kad Sem, o vėliau ir kitus laivo įgulos narius pagrobia saloje esanti grupė žmonių, kuriuos valdo Matajas. Visi jie yra kažkada prie salos sudužusių laivų ar lėktuvų nariai. Kažkokios paslaptingos jėgos laiko žmones saloje, neleisdamos jiems išvykti, nes kiekviena išplaukianti valtis yra iškart sudaužoma gamtos jėgų. Larai teks išsiaiškinti, kas už to slypi, bet padaryti tai nebus lengva. Matajas tiki, kad išsigelbėjimo iš salos raktas slypi Samantoje ir pasiruošęs ją ginti su visa armija savo ginkluotų paklusnių pavaldinių …
