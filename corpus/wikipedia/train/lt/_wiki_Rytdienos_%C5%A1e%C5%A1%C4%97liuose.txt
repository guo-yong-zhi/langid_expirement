Rytdienos šešėliuose  – 1938 m. Nyderlanduose išleista olandų istoriko bei kultūros tyrinėtojo Johano Huizingos knyga, kurioje nagrinėjamas Europos kultūros nuosmukis ir vertybių krizė praeito amžiaus pradžioje. 1  Į lietuvių kalbą knygą išvertė Antanas Gailius 2020 m. 2 
Knyga išleista 1936 metais, ypač neramiu metu, kai pasaulį purtė nesutarimai. Autoriaus tekste jaučiamos abejonės dėl socialinės santvarkos, ateities baimė, civilizacijos nuosmukio ir susinaikinimo nuojauta. Europoje tuo metu buvo ryškūs Pirmojo pasaulinio karo padariniai. Žemyne dominavo modernizmas, ideologiniai režimai – nacionalsocializmas, fašizmas ir komunizmas. Johan Huizinga matė, kad mokslas vystosi labai sparčiai, tačiau nesilaikant etikos ir neigiant svarbiausias asmenines vertybes.
Autorius knygoje „Rytdienos šešėliuose“ aptaria susidūrimą su savo laikų nerimu, meno ir kultūros nykimu ir vis augančia dvasine apatija. Mažėjanti kritinio sprendimo galia ir iškreipta mokslo paskirtis rodė rimtą kultūros krizę. 
„Rytdienos šešėliuose“ Vakarų civilizaciją Johanas Huizinga vaizdavo niūriai, tačiau neatsisakė vilties, kad padėtis gali pasikeisti. Veikale mokslininkas teigė, jog nereikia idealizuoti praeities ir bandyti atkurti senąją tvarką, nes žmonija toliau sparčiai vystosi.
Kaip krizės sprendimą Huizinga akcentavo kritinį protą, tikrąsias vertybes. Teigė, kad visuomenė negali sukurti aukštosios kultūros, nesinaudodama gailestingumo vertybe. 1 
