Apžvalga – žydų visuomeninės minties iliustruotas savaitraštis, ėjęs 1935–1940 m. Kaune lietuvių kalba.
Leido žydų karių, dalyvavusių Lietuvos nepriklausomybės kovose, sąjunga. Nr. 1 išėjo 1935 m. birželio 16 m. Spausdino G. Lano bei S. Jeselevičiaus spaustuvės. 1936 m. gruodžio 6 d. išleido „Iliustruotą apžvalgos priedą“. Paskutinis numeris pasirodė 1940 m. birželio 25 d.
Skirtas Lietuvoje ir užsienyje gyvenantiems žydams, mokantiems lietuviškai, bei lietuviams, norintiems geriau susipažinti su žydų gyvenimo problemomis, jų tradicijomis, kultūra. Leidinyje svarstyti lietuvių ir žydų santykiai, pasakota apie žydų gyvenimą įvairiose šalyse, rašyta apie Lietuvos vidaus ir užsienio politiką, spausdinti jaunųjų žydų rašiniai, žydų literatūros kūriniai, lietuvių publicistų ir rašytojų kūryba.
A. J. Livšicas, L. Šibailis, A. V. Melamedas, M. Bramsonas.  1 
