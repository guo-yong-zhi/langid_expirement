Vardan tėvo  – 1993 m. biografinė drama, režisuota Džimo Šeridano. Filmas paremtas tikra Gildfordo ketverto, neteisingai IRA apkaltintų Gildfordo barų sprogdinimais ir nuteistų
 2  keturių žmonių, istorija.
Scenarijų filmui parašė Teris Džordžas kartu su Džimu Šeridanu pagal Džerio Konlono  autobiografiją „Proved Innocent: The Story of Gerry Conlon of the Guildford Four by Gerry Conlon“. 3 
DĖMESIO: toliau atskleidžiamos kūrinio detalės
Džeris Konlonas  su draugais Belfaste sukelia riaušes, kurių sutramdyti atvyksta Laikinosios Airijos respublikonų armijos pajėgos . Džeriui pavyksta išvengti kaltinimų, bet tėvai jį išsiunčia į Londoną, tikėdamiesi šitaip jį apsaugoti nuo neramumų. Ten jis apsistoja pas grupelę hipių, neteisėtai gyvenančių apleistame name. Vieną vakarą jam beslankiojant Londono gatvėmis, Gildforde nugriaudėja sprogimas, o jo pasekoje žuvo penki žmonės ir dar daug buvo sužeisti.
Konlonas sugrįžta į Belfastą, kur į jo namus įsiveržia britų armijos pajėgos ir jį suima bei nugabena į JK. Po ilgų, kelias dienas trukusių žiaurių kankinimų, britų policija išgauna iš jo ir jo draugų prisipažinimą apie nepadarytą nusikaltimą. Jo tėvas Džiuzepė  išvyksta jam pagelbėti, bet tik jam nuvykus pas giminaičius, jį ir kitus taip pat suima policija ir apkaltina juos buvus sprogdintojų bendrininkais. Visi jie nuteisiami kalėti keliolika ar daugiau metų.
Sėdėdamas griežto režimo kalėjime Konlonas su advokatės Garet Piers  pagalba iš paskutiniųjų stengiasi, kad faktai iškiltų į dienos šviesą. Net penkiolika metų sūnus bando išteisinti savo tėvą...
Filmas sulaukė teigiamų kritikų įvertinimų, buvo nominuotas septyniose 66-ųjų „Oskarų“ apdovanojimų kategorijose, įskaitant geriausią aktorių , geriausią antro plano aktorių  ir geriausią antro plano aktorę , taip pat geriausią režisierių ir geriausią filmą.
44-uosiuose Berlyno filmų festivalio apdovanojimuose filmas pelnė „Auksinio lokio“ statulėlę.
Tinklalapiai „Rotten Tomatoes“ ir „Metacritic“ filmui skyrė itin aukštą įvertinimą, atitinkamai po 95 % ir 84 %. 4  5 
