Vaivorykštės Žaltys  – svarbi Australijos aborigenų mitologinė būtybė, vienas iš pasaulio kūrėjų. Jis yra atsakingas už svarbiausią gyvybės elementą – vandenį.
Su Vaivorykštės Žalčiu susijusios istorijos ir vieta mitologijoje varijuoja priklausomai nuo genčių. Kai kur jis yra siejamas ir su vaisingumu, žeme, gyvybės atsiradimu. Dažnai siejamas su vandens ciklu žemėje, laikomas atsakingu už išdžiuvusių vandens telkinių ir apskritai vandens žemėje atsinaujinimą.
Taip pat Vaivorykštės Žaltys baudžia prasižengusius genties įstatymams bei globoja jų besilaikančius.
