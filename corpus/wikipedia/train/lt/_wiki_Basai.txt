Basai – Afrikos tautų grupė, gyvenanti Kamerūne, šalies vidurio vakaruose, tarp Jaundės ir Dualos miestų. Populiacija siekia ~230 tūkst. žmonių. Labai giminingi didesnėms dualų ir mungų tautoms. Vartoja basų kalbą, priklausančią Nigerio-Kongo kalbų šeimai, bantų grupei.
Basai save kildina iš Egipto, iš kur pagal legendą atkeliavo iki Kamerūno. Jie aktyviai dalyvavo kovoje dėl Kamerūno nepriklausomybės, basų vadas Ruben Um Nyobé buvo vienas pagrindinių šalies revoliucionierių.
Verčiasi žemdirbyste , amatais . Dauguma basų yra krikščionys , dalis išpažįsta tradicinius tikėjimus 1 .
