Emino slėnis  – dubuma Vidurinėje Azijoje, ties Kazachstano ir Sindziango siena. Užima 65 tūkst. km² plotą. Tai nenuotakus baseinas, kuriame telkšo druskingi Alakolio ir Sasykolio ežerai, teka Emino upė. Šiaurėje Tarbagatajaus kalnai skiria nuo Zaisano ežero ir Irtyšiaus baseino, pietryčiuose kalnai skiria nuo Džiungarijos lygumos ir joje plytinčios Gurbantiungiuto dykumos. Vakaruose pereina į Balchašo–Alakolio dubumą.
Emino slėnyje plyti stepės. Veši eraičinai, ašuotės, gyvena reti Vidurinės Azijos kirai , garbanotieji pelikanai , galimai išlikę saigų, snieginių leopardų 1 .
