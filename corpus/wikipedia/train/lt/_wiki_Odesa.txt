Odesa – miestas prie Juodosios jūros Ukrainos pietvakariuose 2 , didžiausias šalies uostas. 3  4  Srities administracinis centras. Iki 1795-ųjų m. vadintas Chadžibėjumi . 5 
Odesa trečias pagal gyventojų skaičių Ukrainos miestas.
Nors dabartinio miesto vietoje gyventa nuo senų laikų – antikinės graikų civilizacijos metu Odesos apylinkėse pastatytas žymus Olbijos miestas, tačiau dabartinio miesto istorija prasidėjo XIV a., totoriams įkūrus Chadžibėjų . XV a. keletą dešimtmečių priklausė LDK, o 1764 m. jis atiteko Osmanų imperijai. 1789 m. Chadžibėjų šturmavo rusai ir 1791 m. jį užvaldė. 1792–1793 m. jie čia pastatė naują tvirtovę, o 1794 m. įkūrė karinę jūrų bazę; tais pat metais Rusija suteikė miesto statusą, o po metų pervadino uostą Odesa. Tuomet buvo manyta, kad maždaug šiose vietose buvo įsikūrusi senovės graikų kolonija Odesas , kuri  iš tikrųjų buvo dabartinio Bulgarijos miesto Varnos vietoje.
XIX a. Odesa sparčiai augo, ypač po 1866 m., įrengus geležinkelio mazgą. Tuomet Odesa tapo trečiuoju pagal dydį miestu Rusijos imperijoje ir antruoju uostu, pro kurį daugiausia buvo eksportuojami grūdai. Sparčiai augo gyventojų skaičius: 1876 m. buvo 185 tūkst., 1884 m. – 225 tūkst., o 1900 m. – 450 tūkst. gyventojų. Prieš Pirmąjį pasaulinį karą miestas buvo ketvirtas pagal dydį carinėje Rusijoje .
Miestas buvo vienas pagrindinių 1905 m. Rusijos revoliucijos bastionų . Odesa buvo smarkiai sugriauta per Antrąjį pasaulinį karą, kadangi joje vyko kovos tarp sovietinės ir vokiečių-rumunų armijos.
2023 m. sausio 25 d. istorinis Odesos centras buvo įrašytas į UNESCO pasaulio paveldo sąrašą. Taip pat reaguojant į Rusijos karinę invaziją į Ukrainą Odesos centras buvo įtrauktas ir į pavojuje esančių paveldo objektų sąrašą. 6  7 
Miestas išsidėstęs ant Juodosios jūros Odesos įlankos kranto. Didžioji miesto dalis, taip pat ir istorinis centras, išsidėstę lygumoje, esančioje maždaug 50 metrų virš jūros lygio. Odesos plotas – 163 km², gyventojų tankumas – 6139 žm./km². Geriamojo vandens miesto teritorijoje beveik nėra, todėl jis tiekiamas vamzdžiais iš Dniestro upės. 8 
Vienas didžiausių Ukrainos pramonės centrų. Odesoje veikia naftos perdirbimo, juodosios ir spalvotosios metalurgijos, mašinų, juvelyrinių dirbinių, chemijos, statybinių medžiagų, poligrafijos, popieriaus, stiklo, tekstilės, maisto pramonės įmonės. Atliekamas laivų remontas.
Odesa yra didžiausias Ukrainos uostas, turintis gerai išvystytą geležinkelio mazgą. Nuo 2003 m. į Lietuvą reguliariai kursuoja šaudyklinis konteinerių traukinys „Vikingas“. Tarptautinis oro uostas. Svarbus kelių mazgas – M05  sutampantis su tarptautiniu E95  taip pat M15 ). Veikia jūrų keltai į Stambulą, Varną, Haifą.
Klimatas vidutinių platumų; kontinentinis, palyginti sausas. Saulėtų dienų skaičius metuose viršija 290.
Vidutinė metų temperatūra 10,3 °C, per metus iškrenta apie 440 mm kritulių. Žiemos švelnios, vasaros karštos.
Tautinė miesto sudėtis 2001 m.,tūkst. žmonių  10 
Duomenys neskaitantgyvenviečių priklausiančių miestui
Pagal Ukrainos gyventojų surašymą 2001 m. mieste gyveno 1 029 049 pastovių gyventojų. Iš jų 480 341  vyrai ir 548 708 moterų 
Odesa – svarbus kultūros ir švietimo centras . Universitetas įkurtas 1865 metais. Daug muziejų , teatrų . Odesos priemiesčiuose yra daug sanatorijų, gydyklų ir poilsiaviečių. Mieste gimė rašytojai Ilja Ilfas ir Jevgenijus Petrovas, pasinaudoję Šoro biografija, Ostapo Benderio personažo sukūrimui.
Stipriausi miesto futbolo klubai yra FK Čornomorecʹ Odesa ir SK Odesa .
Odesa yra užmezgusi partnerystės ryšius su šiais miestais:
