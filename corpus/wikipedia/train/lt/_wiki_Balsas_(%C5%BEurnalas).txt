Balsas – darbininkų ir kaimo bendruomenės dvisavaitis žurnalas, ėjęs 1928 m. sausio 28 d. – 1933 m. gegužės 1 d. Karaliaučiuje, Tilžėje, Berlyne.
Leido Lietuvos komunistų partijos CK vietoj sustojusio „Mūsų balso“. Spausdino Vokietijos KP CK „Peuwag“ spaustuvės Karaliaučiaus filialas, O. Mauderodės spaustuvė Tilžėje, privati Berlyno spaustuvė. Išėjo 129 numeriai. Tiražas 800–2000 egz. Per 400–600 egz. platinta užsienyje, o likusieji – nelegaliai Lietuvoje.
Oficialūs leidėjai ir redaktoriai Vokietijos KP veikėjai Francas Merikė ir Robertas Nėdermejeris, faktiškai redagavo redkolegija bei redaktoriai Ignas Gaška, Bronius Pušinis, Icikas Meskupas.  1 
Bendradarbiavo Aleksandras Gudaitis-Guzevičius, Juozas Jurginis, Aleksas Maginskas, Juozas Mickevičius, Bonuventūras Pauliukevičius, Romas Šarmaitis ir Petras Užkalnis. 2 
