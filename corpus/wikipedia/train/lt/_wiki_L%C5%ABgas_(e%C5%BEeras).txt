Koordinatės: 55°42′47″ š. pl. 25°52′4″ r. ilg.  /  55.71306°š. pl. 25.86778°r. ilg.  / 55.71306; 25.86778
Lūgas – ežerėlis Lietuvoje, Zarasų rajone, 4 km į pietus nuo Dusetų 1 . Ežero ilgis iš vakarų į rytus – 0,1 km, plotis – iki 0,04 km. Altitudė 130,4 m. Krantai neaukšti, sausi, apaugę medžiais ir krūmais. Pakrantės kalvotos, plyti krūmais apaugusios pievos, į pietus – dirbamas laukas, į rytus – miškelis. Vakarinėje pakrantėje stūkso Skineikių piliakalnis. Ežeras nenutekantis, priklauso Šventosios upės baseinui.
Šalia įsikūrę Skineikių ir Butkelių kaimai.
