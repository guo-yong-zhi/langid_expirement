Koordinatės: 56°15′50″š. pl. 23°20′34″r. ilg.  /  56.26386°š. pl. 23.34279°r. ilg.  / 56.26386; 23.34279
Reibiniškio miško dvikamienis ąžuolas – išskirtinis ąžuolas, valstybės saugomas botaninis gamtos paveldo objektas Joniškio rajone, Skaistgirio seniūnijoje, Joniškio miškų urėdijos Skaistgirio girininkijos  teritorijoje, Reibiniškių miške. 
Ąžuolas pasiekiamas iš kelio  1608  Skaistgirys–Jurdaičiai–Jankūnai , pasukus pusiaukelėje tarp Skaistgirio ir Jurdaičių  į pietvakarius, į žvyruotą miško kelią. Už 1 km privažiuojama kelių sankirta su prie jos įrengta poilsio aikštele. Čia pastatyta medinė rodyklė „Dvikamienis ąžuolas“.  Paėjus miško taku apie 200 m iki griovio, pasukti apie 30 m į dešinę. Medį sunku pastebėti, nes auga supamas tankaus miško, nėra informacinio stendo, neaptvertas.
Medžio išskirtinė detalė – du jo liemenys, tarp kurių 30 cm ertmė. 2,5 m aukštyje liemenys suauga į vieną kamieną, o aukščiau vėl atsiskiria.  Gamtos paminklu ąžuolas paskelbtas  1960 m., o valstybės saugomiems gamtos paveldo objektams  priskirtas  1987 m.
Nuo „Dvikamienio ąžuolo“ poilsiavietės vykstant tuo pačiu keliu tiesiai, už 2,8 km privažiuojama saugoma Žeimių vinkšna.
