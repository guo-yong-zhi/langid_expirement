Canaan Banana  – pirmasis Zimbabvės prezidentas, vadovavęs šaliai nuo 1980 balandžio 18 d. iki 1987 m. gruodžio 31 d.
Savo politinės veiklos metu prezidentas sujungė dvi svarbiausias Zimbabvės partijas – Zimbabvės Afrikos nacionalinę sąjungą ir Zimbabvės Afrikos žmonių sąjungą. C. Banana buvo diplomatas Afrikos vienybės organizacijoje, vadovavo religijos departamentui Zimbabvės universitete.
C. Banana gimė 1936 m. tuometinėje Pietų Rodezijoje. 1961 m. C. Banana vedė, vėliau susilaukė 4 vaikų.
Būsimas politikas baigė teologijos mokslus Solsberio koledže Jungtinėje Karalystėje, o 1962 m. tapo metodistų ministru. 1974–1975 m. C. Banana mokėsi JAV, o 1975 m. grįžęs į Zimbabvę tapo Afrikos nacionalinio konsulo viceprezidentu.
1975 ir 1976 m. jis du kartus buvo areštuotas už Zimbabvės Afrikos vienybės sąjungos rėmimą, tačiau greitai buvo paleistas.
Šaliai priėmus naująją konstituciją 1980 m. pirmuoju šalies vadovu tapo C. Banana. 1987 m. jį šiame poste pakeitė Robert Mugabe.
Po prezidentavimo pabaigos C. Banana dirbo diplomatu Afrikos vienybės organizacijoje. 1988 m. politiko dėka susijungė dvi svarbiausios šalies politinės jėgos – Zimbabvės Afrikos nacionalinė sąjunga ir Zimbabvės Afrikos žmonių sąjunga.
1997 m. buvęs šalies vadovas buvo areštuotas ir apkaltintas lytiniu nukrypimu sodomija. Šie įtarimai kilo tiriant buvusio prezidento asmens sargybinio Jefta Dube nužudymo bylą. Prezidentas buvo kaltinamas 11 sodomijos atvejų, sodomijos ketinimais ir nepadoriais išpuoliais 1998 metų bėgyje. C. Banana neigė visus kaltinimus, sakydamas, kad homoseksualizmas „yra įžūlu, bjauru ir neteisinga“ ir visi kaltinimai mesti norint sugriauti asmens politinę karjerą. 1  Vėlesnėse diskusijose politiko žmona Janet Banana pritarė galimam jos vyro homoseksualumui, tačiau teigė, kad kaltinimuose buvo daug politinių motyvų. 2 
Paleistas už užstatą C. Banana išskrido į PAR, bijodamas, kad esamas prezidentas R. Mugabe planuoja jo nužudymą. Jis grįžo į Zimbabvę 1998 m. gruodį po susitikimo su Nelson Mandela, kuris įtikino politiką priimti savo likimą. C. Banana buvo nuteistas 1999 m. sausio 18 d. 10-čiai metų kalėjimo, iš kurių devyneri – lygtinai. Taip pat jam buvo atimtos visos religinės teisės. Iš viso kalėjime politikas praleido 6 mėnesius ir buvo paleistas 2001 m. sausį. Jo žmona gavo politinį prieglobstį Jungtinėje Karalystėje 2000 m.
2003 m. lapkričio 10 d. C. Banana mirė nuo vėžio Londone. Jis buvo palaidotas Zimbabvėje.
