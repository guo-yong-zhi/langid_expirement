Koordinatės: 54°59′06″š. pl. 23°30′05″r. ilg.  /  54.9850°š. pl. 23.5014°r. ilg.  / 54.9850; 23.5014
Lekėčių šv. Kazimiero bažnyčia – bažnyčia, stovinti Lekėčių miestelyje, 8 km į pietvakarius nuo Vilkijos, prie kelio  140  Kaunas–Zapyškis–Šakiai . Liaudies architektūros formų.
Lekėčiuose 1843 m. pastatyta medinė koplyčia. Į ją kartais atvažiuodavo Zapyškio kunigas laikyti mišių. 1906 m. įkurta parapija. Pirmasis jos klebonas Justinas Staugaitis  koplyčią padidino, pavertė bažnyčia.
1907 m. įsikūrė „Žiburio“ draugijos skyrius. 1908–1910 m. veikė Lietuvių katalikų blaivybės draugijos skyrius. 1908 m. sudegė nebaigta įrengti klebonija.
1933 m. pastatyti parapijos namai su sale. Po Antrojo pasaulinio karo bažnyčia suremontuota.
Bažnyčia liaudies architektūros formų, stačiakampio plano, su bokšteliu, žemesne ir siauresne apside.
