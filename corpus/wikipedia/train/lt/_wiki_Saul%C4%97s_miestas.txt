Saulės miestas – prekybos centras Šiauliuose, Tilžės g. 109, priklausantis didžiausiam Baltijos šalyse nekilnojamo turto fondui "Eften Capital" .Direktorius – Dina Bunce.
2002 metais Šiaulių savivaldybė už daugiau nei pustrečio milijono litų pardavė apie dviejų hektarų „Šiaulių autobusų stoties“ plotą miesto centre, tačiau gautų pinigų pastatyti naują stotį nepakako. Tada „Saulės miesto“ statytojai integravo ją į savo kompleksą ir autobusų stotį išnuomojo 99 metams. 2 
Mados ir laisvalaikio centras „Saulės miestas“ duris atvėrė 2007 m. kovo 14 d. Per pirmus šešis veiklos mėnesius centrą aplankė 3,5 mln. žmonių. 2009 m. „Saulės miestas“ pasiekė 107 mln. litų apyvartą. „Saulės miestas“ aktyviai dalyvauja Šiaulių gyvenime. Pastaruosius metus prekybos centre „Saulės miestas“ per metus apsilanko virš 7 milijonų lankytojų. Centras jau yra parėmęs ir organizavęs daugiau nei 40 įvairių socialinių-kultūrinių renginių. „Saulės miestas“ nuolat ieško būdų kaip galėtų prisidėti prie Šiaulių regiono gyvenimo bei siūlo šiauliečiams naujų įvairių iniciatyvų.
Trijuose aukštuose yra daugiau nei 100 įvairių įmonių ir moderni autobusų stotis:
Bendras pastato plotas – 25 000 m², prekybos centro – 20 000 m², autobusų stoties – 800 m². „Saulės mieste“ įrengta 720 vietų automobilių stovėjimo aikštelė, veikianti po pirmu aukštu, taip pat antrame ir trečiame prekybos centro aukšte. Trečiame aukšte kelerius metus irgi veikė stovėjimo aikštelė, tačiau 2012 metais dalyje trečio aukšto stovėjimo aikštelės atidaryta „Saulės terasa“ - pramogų erdvė po atviru dangumi .
Senoji autobusų stotis
Senojoje autobusų stotyje, prie kasų
Senojoje autobusų stotyje, aikštelėje
„Saulės miestas“
