Generolas pulkininkas – vienas aukščiausių generolų laipsnių įvairiose pasaulio šalyse. Paprastai generolas pulkininkas yra vyresnis už generolą leitenantą ir atitinka kitų valstybių pilną generolą.
Carinėje Rusijoje generolo pulkininko laipsnio nebuvo. Šio laipsnio vietą užėmė infanterijos generolas, kavalerijos generolas ir kiti analogiški generolų laipsniai.
Šiuolaikinė Rusija perėmė generolo pulkininko  laipsnį iš TSRS. Generolas pulkininkas aukštesnis už generolą leitenantą ir žemesnis už armijos generolą.
Rusijos ginkluotosiose pajėgose generolai pulkininkai paprastai būna karinės apygardos vado pavaduotoju ar karinės apygardos štabo viršininku, o Gynybos ministerijoje ir Generaliniame štabe užima vyriausias pareigas.
Generolai pulkininkai, turintys karinę teisininko ar mediko specialybę, vadinami justicijos generolu pulkininku  arba medicinos tarnybos generolas pulkininkas .
Armijos generolo antpetis
Generolo pulkininko antpetis
Generolo leitenanto antpetis
Rusijos milicijos generolo pulkininko antpetis
Rusijos laivyne generolo pulkininko laipsnį atitinka admirolo laipsnis.
Generolo pulkininko laipsnis Raudonojoje Armijoje įvestas 1940 m. Jis buvo aukštesnis už generolo leitenanto ir žemesnis už armijos generolą.
Antrojo pasaulinio karo metais TSRS generolo pulkininko laipsnį gavo apie 150 generolų.
1940–1943 m. generolo pulkininko atskyrio ženklas buvo keturios žvaigždės apykaklės antsiuvuose, po 1943 m. – trys žvaigždės antpečiuose.
Antrojo pasaulinio karo metais generolai pulkininkai paprastai užimdavo šias pareigas:
Austrijos-Vengrijos armijoje generolo pulkininko  laipsnis buvo įvestas 1915 m. ir buvo antras pagal vyresnumą po feldmaršalo. Pirmojo pasaulinio karo metais buvo 28 Austrijos generolai pulkininkai.
Baltarusijoje generolo pulkininko laipsnis armijoje bei vidaus tarnybos generolo pulkininko ir milicijos generolo pulkininko laipsniai yra aukščiausi kariniai laipsniai.
1992–2008 m. laipsnis buvo suteiktas 4 generolams:
Ukrainos kariuomenės kariniai laipsniai pagrįsti Sovietinės Armijos laipsnių sistema, tad Ukraina turi generolo pulkininko laipsnį sausumos ir oro pajėgose.
2009 m. Ukrainos ginkluotosiose pajėgose imta keisti antpečius, derinant atskyrio ženklus juose su NATO paplitusia sistema. Dabar generolo pulkininko antpetis turi nebe tris žvaigždes, o keturias, išdėstytas rombu. Generoliškas antpetis su viena žvaigžde ir atitinkantis brigados generolo laipsnis kol kas neegzistuoja, bet palikta galimybė juos įvesti.
Ukrainos generolo pulkininko antpetis
Naujasis  generolo pulkininko antpetis.
Generolo pulkininko  laipsnis atsirado Prūsijos karalystės kariuomenėje po 1870-1871 m. Prancūzijos-Prūsijos karo ir liko Vokietijos imperijos kariuomenėje , Veimaro Respublikoje, Trečiajame Reiche ir VDR.
1949 m. sukūrus bundesverą jame generolo pulkininko laipsnio nebebuvo.
Iki 1945 m. generolo pulkininko laipsnis buvo antras pagal aukštumą po generolo feldmaršalo. Jis buvo aukštesnis už vadinamąjį pilną generolą .
Tarybinėje laipsnių sistemoje Vokietijos generolas pulkininkas atitiko armijos generolą, jie užimdavo analogiškas pareigas.
Generolo pulkininko atskyrio ženklai buvo trys žvaigždės antpetyje.
Laivyne generolą pulkininką atitiko generolas admirolas , o SS kariuomenėje – oberstgrupenfiureris .
Antrojo pasaulinio karo metais Vokietijos kariuomenėje generolo pulkininko laipsnį turėjo apie 73 generolus . Žinomiausi generolai pulkininkai – Heincas Guderianas, Alfredas Jodlis, Francas Halderis.
Teigiama, kad laipsnio pavadinimas vok. Generaloberst į kitas kalbas verčiamas neteisingai. Žodis vok. Oberst reiškia ne tik 'pulkininkas', bet ir 'vyriausias; aukščiausias', todėl vok. Generaloberst turėtų būti verčiamas kaip 'vyriausias generolas', kas iš tikrųjų atitiktų vok. Generaloberst padėtį generolų laipsnių sistemoje, nes jis yra aukščiausias generolo laipsnis, virš jo – tik feldmaršalas.
Vokietijos Demokratinės respublikos kariuomenės laipsnių sistema buvo analogiška Sovietinės Armijos sistemai, todėl generolo pulkininko laipsnis buvo tarpinis tarp armijos generolo ir generolo leitenanto.
Kinijos Liaudies Išlaisvinimo armijos laipsnis Šang Čiang  verčiamas dvejopai – kaip generolas pulkininkas ir kaip generolas:
Prancūzijoje Senosios santvarkos laikais buvo generolai pulkininkai , bet tai buvo ne karinis laipsnis, o karinės pareigos.
