Koordinatės: 56°18′13″š. pl. 22°19′31″r. ilg.  /  56.3037°š. pl. 22.3253°r. ilg.  / 56.3037; 22.3253
Mažeikių Kalnėnų progimnazija – dieninė, savarankiško mokymosi bendrojo lavinimo mokykla Mažeikiuose, Pavenčių g. 3, vykdanti pradinio, pagrindinio ir papildomo ugdymo programas. Įstaigos kodas 190160653.
1996 m. pradžioje Mažeikių „Liepaitės“ pradinė mokykla reorganizuota į vidurinę mokyklą. Nuo 1996 m. rugsėjo 1 d. ji vadinosi Mažeikių 8-ąja vidurine mokykla ir buvo perkelta į erdvesnes „Jaunystės“ vidurinės mokyklos patalpas. 1996–1997 m. m. mokykloje mokėsi 919 mokinių, sudaryti 37 klasių komplektai, dirbo 53 mokytojai. 1999 m. sausio 1 d. 8-oji vidurinė mokykla pavadinta šioje vietoje buvusio Kalnėnų kaimo vardu. 2010 m. liepos mėn. išleista paskutinioji abiturientų laida. 2010 m. mokykla tapo pagrindine. Vėliau prijungta Buknaičių Henriko Nagio pagrindinė mokykla. 2019 m. rugsėjo 1 d. tapo Mažeikių Kalnėnų progimnazija.
