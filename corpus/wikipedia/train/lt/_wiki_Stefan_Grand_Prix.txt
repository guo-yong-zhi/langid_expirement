Stefan Grand Prix - buvusi Formulės 1 komanda iš Serbijos, kuri pretendavo dalyvauti 2010 m. sezone. Komandos įkūrėjas ir savininkas yra serbas Zoran Stefanovic.
2009 m. FIA priiminėjo paraiškas dalyvauti Formulės 1 lenktynėse 2010 m. sezone. Federacija atrinko tris komandas, o Stefan Grand Prix, pateikusi paraišką, nebuvo priimta.
Nepaisant nesėkmės Stefan Grand Prix ekipa toliau siekė dalyvauti čempionate. Ji susitarė su Toyota ekipa, kuri pasitraukė iš Formulės 1 čempionato, dėl techninės paramos.
2010 m. vasario 2 d. ekipa paskelbė, kad veža savo įrangą į Bahreiną, kur vyks pirmosios naujo sezono lenktynės, o vasario 25 d. surengsianti savo komandos ir automobilio pristatymą Algarvės trasoje Portugalijoje. Komanda taip pat pristatė bandymuose dalyvausiantį lenktynininką - japoną Kazuki Nakajima. 1 
2010 m. kovo 4 d. FIA paskelbė, kad komanda negalės užimti US F1 komandos vietos, kadangi neįvykdė savo įsipareigojimų ir nebebūtų galimybės įtraukti komandos į 2010 m. sezoną. 2 
