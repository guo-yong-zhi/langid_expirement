Vėdinimo įrenginys – elektrinis-mechaninis įrenginys, kuris paruošia ir tiekia orą uždaroms erdvėms.
Tokie įrenginiai gali būti naudojami uždarų erdvių vėdinimui, oro šildymui, vėsinimui, drėkinimui, sausinimui ar valymui. Paprasai vėdinimo įrenginys – stačiakampė metalinė dėžė, kurios sienelės užpildytos triukšmą ir ugnį izoliuojančia medžiaga. Gali būti sumontuoti tiek lauke, tiek ir patalpose.
Vėdinimo įrenginiai skirstomi pagal prijungimą prie ortakių tinklo į horizontaliuosius ir vertikaliuosius.
Vėdinimo įrenginyje sumontuoti elektros varikliai, ventiliatoriai, oro valymo filtrai, rekuperatorius , oro šildytuvas, automatinis valdiklis, uždarymo sklendės. Kaip papildomi priedai pagal poreikį gali būti sukomplektuoti oro vėsintuvas, drėkintuvas ar papildomas šildytuvas.
