M-1 − pirmoji Lietuvos komercinė ir populiariausia šalies radijo stotis.
1989 m. gruodžio 31 dieną, 19.00 val. M-1 pradėjo savo transliaciją grupės „Queen“ daina „Radio Ga Ga“. M-1 reiškia „Muzika-1“. Šios radijo stoties sumanytojas ir įkūrėjai buvo Hubertas Grušnys, Rimantas Pleikys ir Gintautas Babravičius. Kiekvienais metais, jau tradiciškai, gruodžio paskutinę dieną, 19 valandą M-1 eteryje skamba senas šaukinys bei „Queen“ daina „Radio Ga Ga“.
1992 m. rugsėjo 1 d. M-1 pradėjo 24 valandų transliaciją Vilniuje ir Kaune.
Pirmoji lietuviška daina, nuskambėjusi M-1 eteryje − „Hiperbolė“ – „Vasara“.
Vėliau pasirodė kitos M-1 grupės radijo stotys: „M-1 Plius“ ir „Lietus“.
M-1 programa transliuojama internete visame pasaulyje. 2011 m. M-1 pirmasis iš komercinių radijo stočių pasiūlė tiesioginę vaizdo transliaciją.
2014 m. gruodžio 31 d. M-1 šventė savo 25-ąjį gimtadienį. Ta proga buvo išleista televizijos reklama, speciali daina bei gimtadienio vaizdo klipas. 1 
2019 m. gruodžio 31 d. M-1 pasitiko savo 30-ąjį gimtadienį su šūkiu „Mylime iki dangaus!“ ir Naujųjų Metų išvakarėse „nudažė“ Vilniaus televizijos bokštą mėlynai – radijo stoties spalva. Taip apšviestas TV bokštas kaip meilės simbolis ištikimiausiems radijo stoties klausytojams švietė visus 2020 metus 2 .
2022 m. kovo 25 d. transliacijas pradėjo „M-1 Dance“ internetinė radijo stotis 3 
