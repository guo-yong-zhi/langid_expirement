
Mindaugas Skritulskas  – Lietuvos ir Palangos savivaldybės politinis bei visuomenės veikėjas.
Gimė 1975 m. vasario 1 d. Palangoje politinio kalinio - rezistencijos dalyvio, gydytojo Eduardo Vytauto Skritulsko  ir ekonomistės Vidos Stanislavos Skritulskienės  šeimoje. 1997 m. Klaipėdos universitete baigė istorijos bakalauro, 2002 metais Mykolo Romerio universitete -  teisės magistro studijas.
2000–2003 m. Palangos savivaldybės mero patarėjas teisės ir valdymo klausimais, Palangos miesto valdybos narys, 2003–2006 m. Palangos savivaldybės mero pavaduotojas, Lietuvos Respublikos atstovas Europos Sąjungos Regionų komitete.
2000–2020 m. Palangos savivaldybės tarybos narys. 1  2007–2020 m. Ekonomikos ir finansų komiteto pirmininkas.
2006-2011 m. ir 2018-2020 m. verslo įmonių vadovas. 2011-2018 m. Klaipėdos teritorinės darbo biržos direktorius.
Nuo 1997 m. Tėvynės sąjungos Palangos skyriaus narys, skyriaus pirmininko pirmasis pavaduotojas.
Nuo 2020 m. Seimo narys. 
Sutuoktinė Ramunė, sūnūs Vakaris, g. 2007 m.; Gediminas, g. 2008 m.; Tautvydas, g. 2011 m.
