F1 2011 – kompiuterinis žaidimas, išleistas „Codemasters“ kompanijos. Žaidimas paremtas realiu 2011 m. Formulės 1 sezonu. Tai buvo trečiasis „Codemasters“ išleistas žaidimas apie F-1 lenktynes. Žaidimas buvo išleistas 2011 m. rugsėjo mėnesį PC ir Xbox 360, PlayStation 3, Nintendo 3DS bei PlayStation Vita konsolėms. F1 2011 sukurtas nauju „EGO Engine 2.0“ varikliu.
Žaidime yra visi 24 sezono lenktynininkai, 12 komandų ir 19 oficialių trasų. Kompanija skelbia, kad naujojo žaidimo šūkis yra „Be the Driver, Live the Life, Go Compete“  ir „Online multiplayer“ režimas veikia šiuo principu.
Žaidime taip pat yra tokie Formulės 1 elementai kaipo saugos automobilis, raudonų vėliavų fazė bei tikrojo sezono naujovės – KERS, DRS ir naujosios Pirelli padangos.
