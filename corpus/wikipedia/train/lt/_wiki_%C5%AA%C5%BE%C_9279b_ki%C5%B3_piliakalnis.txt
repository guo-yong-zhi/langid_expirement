Ūžėniškių piliakalnis su gyvenviete – piliakalnis  ir gyvenvietė  Zarasų rajono savivaldybės teritorijoje, į šiaurę nuo Ūžėniškių, Degučių seniūnija. Pasiekiamas keliu Daugailiai – Salakas, už Ūžėniškių pasukus į kairę šiaurėn ir pavažiavus 300 m – yra už sodybos, Ligajų ežero pietiniame krante.
Piliakalnis įrengtas atskiroje kalvoje, Ligajų ežero pietiniame krante. Aikštelė keturkampė, pailga šiaurės rytų – pietvakarių kryptimi, 41x33 m dydžio, iki 1,5 m nuolaidesniais pakraščiais. Joje rasta akmeninių kirvukų, brūkšniuotos keramikos. Pietvakariniame šlaite, 3 m žemiau aikštelės yra 12 m pločio terasa, į pietvakarius nuolaidėjanti per 1 m. Šlaitai vidutinio statumo - statūs, 10-14 m aukščio. 
Piliakalnis labai apardytas arimų, dirvonuoja, pietrytiniame šlaite auga krūmai. 
Pietrytinėje papėdėje, 0,2 ha plote yra papėdės gyvenvietė. 2 km į rytus yra Avinuostos pilkapynas.
1971 m. piliakalnį žvalgė Rokiškio kraštotyros muziejus, 1972 m. – Istorijos institutas. Radinius saugo Rokiškio kraštotyros muziejus. 1  Piliakalnis datuojamas I tūkstantmečiu pr. m. e. - I tūkstantmečio pradžia. Lietuvos Respublikos Vyriausybės nutarimas dėl paskelbimo kultūros paminklu – 1998-05-19; Nr.612. Paminklo teritorijos plotas 2,1 ha. Vizualinio apsaugos zonos pozonio plotas 566000 m².
Aplinkiniai piliakalniai
Pastaba:  Norėdami pamatyti Vikipedijoje aprašytų gyvenviečių ir kultūros paveldo objektų žemėlapį paspauskite prie koordinačių esančią Žemės ikoną
