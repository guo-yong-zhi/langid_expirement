Paprastoji šunažolė  – miglinių  šeimos, šunažolių  genties žolinis augalas. Lietuvoje dažna, naudojama gyvulių pašarui, auginama pievose ir ganyklose, gerai atželia nušienauta. 1 
Daugiametis augalas, sudarantis stambius kerus. Stiebas 50–90 cm aukščio, kartais ir ilgesnis, prie pamato išlinkęs ar status. Lapai ilgi, gana platūs, skiauterėti, su ilgu ir smailiu liežuvėliu. Šluotelė neilga, stati, vienašalė. Šluotelės apatinė šakelė atokiai nuo kitų, visa šluotelė ryškiai kupetuota. Varpažvyniai gana kieti, nepersišviečiantys, apatinis varpažvynis vienagyslis. Apatinė žiedažvynio, kaip ir varpažvynių, nugarėlė apaugusi standžiomis blakstienomis. Žydi birželio, liepos mėnesiais. Vaisiai – žvynagrūdžiai, padengti persišviečiančiais, baltais arba sidabriškai pilkais žiedažvyniais. 2 
