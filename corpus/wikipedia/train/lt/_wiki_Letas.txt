Koordinatės: 14°17′ p. pl. 167°32′ r. ilg.  /  14.283°š. pl. 167.533°r. ilg.  / 14.283; 167.533
Letas – didžiausias Vanuatu ir Okeanijos salyno  1  gėlavandenis ežeras, kuris telkšo vulkaninės Gaua salos centre. 2004 m. įtrauktas į preliminarų UNESCO Pasaulio paveldo sąrašą. 2 
Ežeras yra U formos ir iš visų pusių  supa Gharato kalną. Ežero ilgis pietų šiaurės kryptimi apie 9 km, plotis – apie 6 km, o plotas – 19 km². Letas telkšo 20 km skersmens saloje, maždaug 600 m aukštyje virš jūros lygio. Didžiausias gylis apie 350 m. 2  Ežeras priskiriamas prie gėlavandenių kraterinių ežerų, kurio temperatūra siekia 32° C . 3  Ežero vanduo neskaidrus, šiek tiek žalsvo atspalvio. Vanduo iš ežero išteka rytinėje pusėje, ir už 3 km pasiekia Siri krioklį, o po to įteka į Mbe Solomul upę, kol galiausiai išteka į Ramujį vandenyną.
Aplink ežerą lizdus suka stambūs vandens paukščiai. Kadangi ežerą supa pelkynai, aplink jį auga daugybė pelkinių augalų, tarp kurių išskiriami sagai  ir pelkinės palmės. Tarp kitų augalų galima išskirti Hibiscus tiliaceus, skirtingas Heliconia rūšis ir Cyathea lunulata. Be to Leto apylinkėse užregistruota 19 endeminių augalų rūšių, 39 rūšys paukščių, iš kurių du trečdaliai endeminių, dvi rūšys driežų. 2 
