Kumasis  – miestas vidurio Ganoje, ašančių regiono sostinė. 1 468 797 gyventojai . Išsidėstęs turtingame kakavos regione, komercinis ir transporto centras, supamas miškų. Pagrindinė pramonė – maisto apdirbimas. 1951 m. įkurtas Mokslo ir technologijos universitetas, yra Ganos mokslų akademijos tyrimų institutai.
Miestas įkurtas apie 1700 metus kaip ašančių konfederacijos sostinė. XIX a. tai buvo mūšių tarp britų ir ašančių vieta. 1900 m. Kumasyje įvyko didelis maištas, po kurio Anglija ašančių regioną priskyrė Aukso Kranto kolonijai, būsimajai Ganos valstybei.
