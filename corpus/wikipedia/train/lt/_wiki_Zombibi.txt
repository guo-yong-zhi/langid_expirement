Zombibi – 2012 m. Nyderlanduose sukurta siaubo komedija.
DĖMESIO: toliau atskleidžiamos kūrinio detalės
Azizas neteko nemėgstamo darbo ofisų centre Amsterdame, o vakare su broliu Mo įsivelia į muštynes su dviem juodaodžiais Džefriu ir Nolanu, ir visi keturi atsiduria už grotų. Naktį ant ofiso, kuriam dirbo Azizas, nukrinta kosminės stoties „Mir“ dalis ir žmonės, kurie tuo metu nemiegojo, pavirto zombiais. Ketveriukė kartu su policininke Kim ir vagišiumi Joriu mėgina veržtis link kariuomenės kontroliuojamos saugios teritorijos, tačiau pakeliui Azizas telefonu gauna pagalbos šauksmą nuo Tesos – buvusios kolegės, kurią buvo slapčia įsimylėjęs. Azizas su Kim pakeičia kryptį ir keliauja į ofisų centrą, kur ši įstrigusi, tuo tarpu Joris ir kiti nusprendžia pasinaudoti proga ir apiplėšti banką. Tesos išgelbėti nepavyksta, o iš banko plėšikų išgyvena tik dviese. Kartu su speciali apmokytu rusų karininku jie sunaikina kosminės stoties likučius, tačiau pasiekus saugią teritoriją pasirodo, kad likę gyvieji dabar pavirto vampyrais...
