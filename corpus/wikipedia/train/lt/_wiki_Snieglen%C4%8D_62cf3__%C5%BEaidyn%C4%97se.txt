Snieglenčių sportas žiemos olimpinėse žaidynėse debiutavo 1998 m. Nagane. 1  Snieglenčių sportas buvo vienintelė sporto šaka, kuri prieš įtraukiant ją į olimpinių žaidynių programą nebuvo parodomoji programa.
Sėkmingiausiai snieglenčių sporte olimpiadose pasirodo JAV sportininkai. Iki 2014 m. žaidynių Amerikos sportininkai pelnė 19 medalių . Antroje vietoje pagal medalius yra Šveicarija su 9 medaliais.
Po tris medalius yra laimėję amerikiečiai Shaun White, Jamie Anderson, Kelly Clark bei slovėnas Žan Košir.
1998 m. olimpinėse žaidynėse buvo surengtos dvi snieglenčių rungtys – pusvamzdžio ir didžiojo slalomo. 2002 m. didysis slalomas buvo pakeistas paraleliniu didžiuoju slalomu, o 2006 m. programoje debiutavo snieglenčių krosas. 2014 m. debiutavo slopestyle rungtis moterims ir vyrams bei vyrų ir moterų paralelinis slalomas.
^1. Didysis slalomas 1998 m.; paralelinis didysis slalomas nuo 2002 m.
