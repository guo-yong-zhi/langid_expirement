Koordinatės: 54°40′29″ š. pl. 24°0′28″ r. ilg.  /  54.67472°š. pl. 24.00778°r. ilg.  / 54.67472; 24.00778
Ašmintos tvenkinys – tvenkinys Lietuvoje, Prienų rajone, 5,5 km į šiaurės rytus nuo Prienų 1 . Sudarytas užtvenkus Ošvenčios upę  10,1 km nuo jos žiočių. Tvenkinio ilgis iš šiaurės vakarų į pietryčius – 0,59 km, plotis – iki 0,16 km. Altitudė 81,6 m. Krantai daugiausia aukštoki, apaugę medžiais ir krūmynais, vietomis užpelkėję. Tvenkinys labai užžėlęs vandens augalais. Šalia įsikūręs Ašmintos kaimas.
