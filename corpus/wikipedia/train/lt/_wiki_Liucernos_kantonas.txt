Liucernos kantonas  – vidurio Šveicarijos kantonas. Jame gyvena 363 475 žmonės  iš kurių 57 268  yra užsieniečiai 1 . Kantono sostinė yra Liucerna.
Liucerna yra vidurio Šveicarijoje. Per kantoną teka Roisas ir Mažoji Emė. Kantonas yra šiauriniuose Urnerio Alpių šlaituose. Aukščiausias taškas yra Brienzer Rothorn . Kantono plotas yra 1,493 km².
Kantoną sudaro Liucernos miesto iki 1415 m. sutartimis, ginklu ir pinigais įgytos žemės. Kantonas įstojo į Šveicarijos federaciją 1332 m. Liucerna trumpai bandė atsiskirti nuo Šveicarijos 1841–1847 m. per Zonderbundo karą, bet federalinė armija laimėjo.
Apie 90 % Liucernos kantono ploto yra produktyvi žemė. Žemės ūkis svarbiausias pajamų šaltinis, bet pramonė irgi svarbi. Svarbiausios žemės ūkio šakos yra javai, vaisiai ir galvijai. Pramonė gamina tekstilę, mašinas, tabaką, popierių, apdirba medį.
Liucernos kantonui labai svarbus turizmas. Liucerna yra vartai į Alpių vasaros kurortus, dauguma transporto tarp Italijos ir Vokietijos vyksta pro čia.
Dauguma gyventojų vokiečiai  2  ir Romos katalikai . Yra protestantų mažuma  3 .
