Karolis IV Liuksemburgas  – 1355-1378 m. Šventosios Romos imperijos imperatorius, 1346-1378 m. Čekijos karalius.
Kilęs iš Liuksemburgų dinastijos. Tėvas Čekijos karalius Jonas Liuksemburgas , motina Elžbieta Bohemietė.
Pirmoji žmona Valua kunigaikščio Karolio duktė Blanša , jų vaikai:
Antroji žmona Ona Bavarė  Su ja susilaukė sūnaus Venceslavo, kuris mirė mažas. Trečioji žmona Ona iš Švidnicos  Su ja gimė:
Ketvirtoji žmona Elžbieta iš Pamario  Su ja gimė:
Tapęs Čekijos karaliumi nustatė naują karaliaus statusą. Čekija tapo paveldima monarchija – nesant vyriškos giminės palikuonių teisė į sostą tekdavo dukterims. Valdant Karoliui IV Praha tapo Šventosios Romos imperijos politinio, ūkinio, kultūrinio gyvenimo centru. Čia 1348 m. Karolis IV įsteigė pirmąjį Vidurio Europoje universitetą, Prahos vyskupijai suteiktas arkivyskupijos statusas.
Tapęs imperatoriumi Karolis IV 1356 m. paskelbė Aukso bulę, konstitucinį aktą, kuris nustatė Šventosios Romos imperijos imperatorių rinkimo tvarką. 1358 m. jis siūlė Lietuvos kunigaikščiams Algirdui ir Kęstučiui krikštytis. Šie pažadėjo, jei Lietuvai bus atiduotos Vokiečių ordino užgrobtos baltų žemės, o pats ordinas iškeltas iš Lietuvos pasienio. Algirdo ir Kęstučio sąlygos nebuvo priimtos ir jie atsisakė krikštytis.
Karolis IV Liuksemburgas laikomas vienu žymiausių vėlyvųjų viduramžių Vidurio Europos valdovų. 1  Jo vardu pavadintas Karolio tiltas Prahoje, Karlšteinas, Hradec Kralovė, Karlsbadas Čekijoje ir Karlsbadas  Vokietijoje, asteroidas 16951 Carolus Quartus.
