Ambonas  – miestas Indonezijoje, svarbiausias Molukų salose. Molukų provincijos sostinė. Miestas įsikūręs Ambono salos pietinėje dalyje. Yra svarbus jūrų uostas, per kurį išvežama kopra ir prieskoniai. Veikia Patimuros oro uostas.
Laivų statybos, medžio apdirbimo, maisto pramonė. Žvejyba. Veikia Patimuros universitetas, įkurtas 1962 m., laivų statybos ir žvejybos institutas. Ambonas taip pat svarbus turistinis centras. Yra XVIII a. Viktorijos fortas 1 .
Amboną kolonizavo portugalai, o 1605 m. gyvenvietę įkūrė olandai. Ambonas tapo pasaulinės reikšmės prieskonių eksporto centru. Pastatytas fortas, čia rezidavo olandų komendantas. 1902 m. tapo vyskupijos centru. 1942 m. japonai užėmė olandų karinę jūrų bazę Ambone. 1950 m. mieste kilo sukilimas prieš Indonezijos valdžią siekiant įkurti Pietų Molukų Respubliką. Suharto valdymo metais čia atkelta daug musulmonų iš tankiai gyvenamos Javos. Netrukus tai peraugo į nuožmų krikščionių ir musulmonų konfliktą, kurio metu smarkiai apgriautas Ambono miestas.
Ambonas nuo jūros
Nuniokotas miestas 2001 m.
Viktorijos fortas
