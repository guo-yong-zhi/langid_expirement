Tai vienintelės šiuo metu veikiančios Vanagų parapijos kapinės. Jose palaidoti žymūs Mažosios Lietuvos žmonės – kunigai Kristupas Lokys, E. Bleiweisas, Jurgis Sprogys, visuomenininkas Jurgis Arnašius, rašytojos Ievos Simonaitytės giminaičiai.  
Vanagų parapijos kunigas ir bažnyčios statytojas Emilis Rudolfas Hugas Bleweissas, mokė ir globojo rašytoją I. Simonaitytę, kurią jis krikštijo Vanagų evangelikų liuteronų bažnyčioje.
Vanagų parapijos kunigas – Kristupas Lokys prieš paskyrimą į Vanagus, dirbo misijose Indijoje, o būdamas Vanagų parapijos kunigu rūpinosi lietuviškų knygų ir laikraščių leidyba, buvo vienas iš diakonijos „Sandora“ įkūrėjų. 
Vanagų parapijos kapinėse yra išlikusių viena iš pačių seniausių antkapinių paminklų formų Lietuvoje - krikštai. Krikštai daryti iš medžio, puošti kiaurapjūviu.
