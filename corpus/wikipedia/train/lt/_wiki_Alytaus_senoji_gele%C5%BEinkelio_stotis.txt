Koordinatės: 54°23′19″š. pl. 24°03′20″r. ilg.  /  54.3887°š. pl. 24.0555°r. ilg.  / 54.3887; 24.0555
Alytaus senoji geležinkelio stotis – buvusi geležinkelio stotis Alytaus mieste, Gardino g. 14, į pietryčius nuo Alytaus miesto stadiono. Šalia buvo vandens bokštas, toliau – maisto sandėlis . Išlikusi Alytaus geležinkelio stoties keleivių namo rytinė dalis stačiakampio plano, vieno aukšto su pastoge ir rūsiu po dalimi pastato . Išlikusios originalios plytos, ornamentuotų grindų dangos plytelių fragmentai. 1  Išlikusi Alytaus geležinkelio stoties siurblinė, pastatyta 1895–1899 m. . 2 
Stotis įkurta 1899 m. 3  Didžioji stoties dalis susprogdinta II pasaulinio karo metais. Vėl atidaryta 1959 m. rugpjūtį. 4  Sovietmečiu naudota kaip krovininė ir keleivinė stotis. 5  Keleiviniai dyzeliniai traukiniai kursavo 5–7 kartus. 6  1984 m. miesto vakarinėje dalyje atidaryta naujoji geležinkelio stotis.
1997 m. pavasarį geležinkelio bėgiai per miestą išardyti. Išardžius geležinkelį, senojo stoties pastato likučiai apleisti, po 2010 m. stoties teritorija palaipsniui baigiama užstatyti individualiais namais. Depo pastate po 1991 m. veikė statybinių medžiagų parduotuvė, vėliau įsikūrė Šv. Elžbietos seserų kongregacijos vienuolės.
