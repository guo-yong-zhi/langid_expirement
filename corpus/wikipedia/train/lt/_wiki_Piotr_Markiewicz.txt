Piotras Markievičius  – įžymus Lenkijos irkluotojas, dukart pasaulio čempionas ir prizininkas, 1996 m. Vasaros olimpinių žaidynių bronzos medalio laimėtojas.
Mokėsi Augustavo Elektrotechnikume, 2001 m. Balstogės technikos universitete įgijo marketingo specialisto diplomą. Treniruotis pradėjo nuo 1986 metų, 1987–1999 m. gynė Augustavo Spartos klubo spalvas. 184 cm ūgio ir 80 kg svorio sportininkas geriausių savo rezultatų pasiekė irkluodamas vienviete ir keturviete kanojomis. Aktyviai sportuoti nustojo 2001 m., po konflikto su treneriu. Nesėkmingai išbandė savo jėgas politikoje. Vedęs: žmona Eva, duktė Hana.
