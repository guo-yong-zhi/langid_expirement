Europos kinas – plačiąja geografine prasme Europoje kuriama kino produkcija. Skirtingose Europos valstybėse egzistuoja skirtingos kino mokyklos, todėl europietiškoji kinematografija – sąlyginai vientisa kinematografijos sritis Europos regione. Sąvoka Europos kinas vartojama kaip priešingybė holivudiškajam, pabrėžiant ne komerciją, o laisvesnės meninės išraiškos paieškas. Nors sustiprėjus nepriklausomam Amerikos kinui, Europoje sparčiai plintant komercinei filmų gamybai, skirtumai nėra ryškūs. Europietiškasis kinas nuo Amerikos pasižymi didesne tolerancija nuogumo ir seksualumo demonstravimui, tačiau laikosi griežtesnio požiūrio į smurtą.
Šiuo metu sąlyginai konkurencingą Holivudo produkcijai kino pramonę Europoje yra išvysčiusios Vokietija, Jungtinė Karalystė, Prancūzija, Italija, Rusija. Vis labiau populiarėja skandinavų kino kūryba, taip pat savo nišą Europos kine rado Balkanų pusiasalio šalys .
Ryškiausi Europos kino judėjimai yra Vokiečių ekspresionizmas, Italų neorealizmas, Prancūzų naujoji banga, Dogma 95.
Svarbiausi Europos kino festivaliai yra Kanų, Berlyno, Venecijos.
