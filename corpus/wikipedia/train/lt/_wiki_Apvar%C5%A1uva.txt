Apvaršuva – kaimas Šilalės rajono savivaldybės šiaurėje, 6 km nuo Laukuvos, Varnių regioniniame parke. Juodainių seniūnaitijos centras. Šalia eina vieškelis  4118  Laukuva–Vaitkaičiai–Varniai , o pro kaimą – keliukas į Juodainius. Į šiaurės vakarus nuo kaimo yra Panų kalnas – Apvaršuvos alkakalnis , taip pat yra kapai, kaimo kryžius, Apvaršuvos kapinynas. 2 
Kaime gimė žymus išeivijos spaudos darbuotojas, žurnalistas Leonas Jonikas . Iš sodybos XX a. pabaigoje tebuvo likusi augalota vyšnia ir užslinkusi kūdra. Gimtinės vietą žymi paminklinis akmuo.
