Little Boy  – 1945 m. rugpjūčio 6 dieną ant Hirosimos  amerikiečių numestos atominės bombos kodinis pavadinimas.
„Mažylį“ numetė bombonešis „B-29“, kurį pilotavo 509-tosios sudėtinės grupės  vadas pulkininkas Paul Tibbets'as. Bombonešį Tibbetsas buvo pavadinęs „Enola Gay“ savo motinos garbei. „Mažylis“ buvo pirmoji atominė bomba, kada nors panaudota kare. Po trijų dienų dar viena – „Fat Man“ – buvo panaudota prieš Nagasakį.
Bomba sukurta Manheteno projekto metu per Antrąjį pasaulinį karą. Jos veikimas pagrįstas sodrinto urano skilimo reakcija. Hirosimos atominis bombardavimas buvo antrasis istorijoje atomų skilimo reakcijos sukeltas sprogimas .
„Little Boy“ buvo 3 m  ilgio, 71 cm  skersmens ir svėrė 4000 kg . Bomboje buvo panaudotas patrankinis virškritinės masės sudarymo principas: pradžioje sprogsta paprasta sprogstamoji medžiaga, kuri pagreitina tuščiavidurį urano-235 subkritinės masės cilindrą, kuris dideliu greičiu užsimauna ant „taikinio“ – U-235 cilindro. Tuo metu ir susidaro virškritinė masė, sukelianti atominę grandininę reakciją.
Bomboje buvo 64 kg urano, iš kurių tik mažiau kaip 1 kg dalyvavo branduolių dalijimesi. Energija virto tik 0,6 g urano masės. 1  2 
