Jolanta Zabulytė  – Lietuvos menotyrininkė, dailės pedagogė, kultūros organizatorė.
Gimė Anykščiuose, nuo 1964 m. gyveno Garliavoje. 1981 m. baigė Garliavos 2-ąją vidurinę mokyklą. 1984–1989 m. studijavo Vilniaus dailės institute. 1989–1995 m. dirbo Kauno aukštesniojoje meno mokykloje vyr. asistente, dėstė lietuvių liaudies meno istoriją ir ornamentikos pagrindus. 1990–1997 m. ji buvo Vilniaus dailės akademijos Kauno dailės fakulteto vyresnioji asistentė, dėstė baltų kultūros ir liaudies meno istorijos kursą, 1997–2007 m. – šio fakulteto lektorė. 2002–2004 m. taip pat dirbo Kauno kolegijoje vyresniąja dėstytoja . 2007 m. Vilniaus dailės akademijoje apsigynė mokslų daktarės disertaciją .
2005 m. stažavosi Varšuvos universiteto Etnologijos ir kultūrinės antropologijos institute. 2006–2008 m. Jolanta Zabulytė dirbo Nacionaliniame M. K. Čiurlionio dailės muziejuje L. Truikio ir M. Rakauskaitės namų-muziejaus rinkinių saugotoja. 2013–2015 m. J. Zabulytė buvo Vilniaus dailės akademijos Kauno fakulteto lektorė, nuo 2015 m. Šv. Ignaco Lojolos kolegijos Menų katedros lektorė, nuo 2017 m. – ir Vilniaus dailės akademijos Kauno fakulteto Humanitarinių mokslų katedros etninės kultūros kviestinė dėstytoja.
2009–2019 m. ji buvo tarptautinės mokslinės duomenų bazės „Lituanistika“ ekspertė, 2011–2019 m. – Spaudos, radijo ir televizijos fondo ekspertė, 2012–2014 m. – Kultūros ministerijos Kultūros rėmimo fondo ekspertė, 2013–2015 m. – Lietuvos kultūros tarybos ekspertė. Nuo 2001 m. Lietuvos dailininkų sąjungos ir M. K. Čiurlionio draugijos Kauno skyriaus narė, 2011–2015 m. ir 2015–2019 m. Anykščių rajono savivaldybės Kultūros tarybos narė. 1 
