Hipoterapija  - gydymas, kuriame naudojami arkliai.
Anksčiausiai hipoterapijos terminas buvo vartotas jau senovės Graikijos šaltiniuose. Gydymą jojimu minėjo Hipokratas. Tačiau oficialiai šis gydymo būdas nebuvo taikomas iki 1960 metų, kai jis pirmą kartą buvo pritaikytas Austrijoje, Vokietijoje ir Šveicarijoje. Iš pradžių Vokietijoje gydymo kurse dalyvaudavo du gydytojai, specialiai treniruotas žirgas ir žmogus, kuris vesdavo žirgą. Šiaurės Amerikoje hipoterapija pradėjo plisti tik 1980 metais, kai grupė Kanados ir Jungtinių Amerikos Valstijų mokslininkų nukeliavo į Vokietiją, stebėti, kaip vyksta hipoterapija. Hipoterapija JAV buvo įteisinta 1992 metais ir įkurta Amerikos Hipoterapijos Asociacija. Ši organizija rengia kvalifikuotus specialistus, kurie gali užsiimti hipoterapija. Lietuvoje hipoterapija nėra oficialiai įteisinta.
