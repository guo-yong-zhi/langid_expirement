Alfonsas Vytautas Braziulis  – Lietuvos žurnalistas, visuomenės veikėjas.
1920–1924 m. lankė Tautos teatro studiją, 1922 m. – Eltos žurnalistikos kursus.
Spaudoje bendradarbiavo nuo 1918 m. 1919–1921 m. Lietuvos kariuomenės savanoris, 1923 m. Klaipėdos krašto išlaisvinimo žygio dalyvis. 1923–1925 m. – knygų leidyklos „Vaiva“ reikalų vedėjas. 1926 m. savaitraščio „Šiaulių naujienos“ redaktorius, 1926–1927 m. – Eltos vidaus korespondentas, 1930–1932 m. žurnalo „7 meno dienos“ redaktorius, 1940–1944 m. Kauno radiofono žinių redaktorius. Rašė meno ir kultūros apžvalgas, reportažus, interviu su menininkais ir visuomenės veikėjais. 1 
1944 m. pasitraukė į Vokietiją, 1949 m. persikėlė į JAV. 1950 m. JAV lietuvių bendruomenės Klyvlendo skyriaus pirmininkas. Periodiniuose leidiniuose „Dirva“, „Draugas“, „Lietuvos aidas“, „Kultūra“, „Naujoji Romuva“ ir kt. paskelbė straipsnių visuomeninėmis ir kultūrinėmis temomis. 2 
