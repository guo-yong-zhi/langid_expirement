Gododinas  – buvusi britų  karalystė dabartinėse šiaurės rytų Anglijoje ir pietryčių Škotijoje, egzistavusi po romėnų pasitraukimo iš Didžiosios Britanijos.
Gododinas buvo teritorijoje, žinomoje kaip Hen Ogledd 'Senoji Šiaurė'. Pavadinimas Gododdin yra šiuolaikinis valų kalbos žodis, kilęs iš senosios valų kalbos žodžio Guotodin iš brit. Votadini, minimo lotyniškuose raštuose ir reiškusio votadinius.
Gododino karalystės ribos nėra žinomos. Spėjama, kad ji driekėsi nuo Stirlingo apylinkių iki Bryneicho , apėmė dabartinius Lotianą ir Bordersą  . Vakaruose ribojosi su britų Stratklaido karalyste , o šiaurėje – su piktų žemėmis.
Manoma, kad vietiniai karaliai gyveno tiek Traprain Law, tiek Din Eidyne  ir galbūt dar Din Bere .
Po romėnų atsitraukimo 410 m. Koilas Henas , kuris, Dž. Moriso  manymu, galėjo būti paskutinis Romos palaikomas britų kunigaikštis , galėjo užimti šiaurinę sostinę Eburaką  ir tapti valdovu, kuris atitiko Šiaurės Britanijos  aukštąjį karalių. Jis valdė buvusias šiaurines provincijas, galbūt apėmė ir votadinių žemes. Vėlėsnėje poezijoje šis rajonas žinomas kaip Hen Ogledd 'Senoji Šiaurė'. Manoma, kad po jo mirties šis valstybinis darinys ėmė skilti į dalis. Apie 470 m. dauguma votadinių žemių tapo Gododino karalyste, o pietinės žemės tarp Tvydo upės  ir Tyso upės   sudarė Bryneicho karalystę.
VI a. į Bryneichą įsiveržė anglai ir, užėmę jį, padarė Bernicijos karalyste. Po to anglai toliau brovėsi į šiaurę. Apie 600 m. 300 Gododino karių krito Catraeth mūšyje . Tai aprašyta britų poeto Aneirino poemoje „Y Gododdin“.
638 m. Din Eidyną  apsiautė anglai ir, atrodo, užėmė jį, nes maždaug tuo metu Gododiną užvaldė Bernicija. Ar ankstesnieji vietiniai gyventojai buvo išstumti, ar asimiliuoti, nėra žinoma. Bernicija tapo Nortumbrija, o 954 m. buvo užimta danų karalystės Jorviko . Netrukus po to žemės buvo prijungtos prie vieningos Anglijos, o 1018 m. Škotijos karalius Malkolmas II kraštą iki Tvydo upės prijungė prie Škotijos.
