Monopolija  – padėtis rinkoje, kai egzistuoja tik vienas tam tikros prekės ar paslaugos pardavėjas. Susiklosčius tokiai padėčiai konkurencijos nelieka, o visi pirkėjai tampa visiškai priklausomais nuo monopolisto.
Artima monopolijai situacija yra kartelinis susitarimas, t. y. oligopolinė rinka, kuria besidalinantys pardavėjai koordinuoja savo veiksmus nustatydami kainas bei prekės ar paslaugos pardavimo sąlygas.
Daugelio valstybių įstatymai riboja monopolijų kūrimąsi ir siekia užtikrinti konkurenciją rinkoje, arba įstatymiškai reglamentuoja monopolinę padėtį rinkoje užimančių įmonių veiklos sąlygas. Parduodami produktai artimų pakaitalų neturi.
Monopolija yra vienas iškreiptos konkurencijos atvejų. Atvirkštinė padėtis  vadinama monopsonija.
Monopolinėje rinkoje gamintojas dažniausiai primeta kainą vartotojui. O šis neturi pasirinkimo galimybių, todėl yra priverstas susitaikyti su esama kokybe bei aptarnavimu.
Monopolija  |
Oligopolija |
Oligopsonija |
Monopsonija |
Monopolistinė konkurencija |
Informacijos trūkumas 
