CE ženklinimas, anksčiau EC ženklinimas – privalomas atitikties ženklinimas tam tikriems gaminiams, kuriais prekiaujama Europos ekonominėje erdvėje  nuo 1985 m. 1  CE ženklas taip pat dedamas ant gaminių, kuriais prekiaujama už EEE ribų, nors jie buvo pagaminti EEE teritorijoje ir pirmiausiai buvo skirti prekybai EEE viduje. Tai daro CE ženklą atpažįstamu visame pasaulyje, net žmonėms, kurie nėra susipažinę su Europos ekonomine erdve.
Ženklą sudaro CE logotipas ir, jei taikoma, notifikuotosios įstaigos, dalyvavusios atitikties įvertinimo procedūroje, keturių skaitmenų identifikacinis numeris. CE ženklinimas yra gamintojo pareiškimas, kad produktas atitinka taikomus Europos Komisijos direktyvų reikalavimus. 2  Raidės „CE“ yra prancūzų kalbos frazės Conformité Européene  santrumpa. Dabar sąvoka CE ženklinimas naudojama visuose oficialiuose Europos Sąjungos dokumentuose. CE ženklas yra laisvos prekybos Europos ekonominėje erdvėje  simbolis.
Gaminio paženklinimas CE ženklu turi keletą prasmių ir žymi tai, jog:
CE ženklu pažymėti gaminiai be kliūčių vežami į visas Europos ekonominės erdvės šalis. Tad tokiu būdu sumažėja administracinė našta ir sąnaudos, tačiau užtikrinama, kad būtų laikomasi saugumo reikalavimų. Ne visiems produktams Europos Sąjungoje privalomas CE ženklinimas. Tokį reikalavimą numato ES direktyvos, nustatančios specialius reikalavimus konkrečioms gaminių grupėms. Kai kuriais produktais, jei jie nepažymėti šiuo logotipu, Europos Sąjungoje prekiauti neleidžiama. Tai butų kompiuteriai, žaislai, buitiniai ir kiti elektros prietaisai, medicinos įranga ir kt. CE ženklas yra privalomas ir turi būti pažymėtas ant bet kurio gaminio, prieš jį pateikiant į rinką ar panaudojant, išskyrus atvejus, kai tam tikrose direktyvose nurodyta kitaip. Gaminys negali būti paženklintas CE ženklu, jei direktyvoje nerašoma apie jo žymėjimą. CE ženklu turi būti ženklinami: visi nauji gaminiai, neatsi­žvelgiant, ar jie pagaminti valstybėse narėse, ar trečiosiose šalyse; iš trečiųjų šalių importuoti naudoti ar nenauji gaminiai; iš esmės modifikuoti gaminiai, kuriems direktyvos taikomos kaip naujiems gaminiams.
CE ženklinimas reikalingas, jei eksportuojami gaminiai, priklausantys šioms 22 grupėms:
Europos Komisijai žinoma, kad CE ženklas, kaip ir bet kuris kitas ženklas yra naudojamas neteisingai. CE ženklu kartais pažymimi produktai, kurie neatitinka reikalavimų ir sąlygų dėl ženklinimo šiuo ženklu, arba produktai, kurių ženklinti šiuo ženklu nėra reikalaujama.
Labai panašus CE ženklinimas naudojamas gaminiams, eksportuojamiems iš Kinijos, mat kai kurie Kinijos gamintojai juo ženklina savo produktus. 3  Tačiau Europos Komisija teigia, jog tai yra klaidinga. Šis klausimas buvo iškeltas Europos Parlamente 2008 m. 4  Komisija atsakė, jog nežinojo, apie bet kokį China Export  ženklinimo egzistavimą ir tai, kad jų nuomone, neteisingai taikomas CE ženklinimas produktams buvo nesusijęs su neteisingu simbolio vaizdavimu, nors buvo taikomi abu metodai. EK inicijavo procedūrą, kuria siekta užregistruoti CE ženklinimą kaip Bendrijos kolektyvinį prekinį ženklą, taip pat tartasi su Kinijos valdžios institucijomis, siekiant užtikrinti, kad Kinijos eksporto gaminiai atitiktų Europos teisės aktus. 5 
