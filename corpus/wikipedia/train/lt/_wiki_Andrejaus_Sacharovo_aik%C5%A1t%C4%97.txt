Andrejaus Sacharovo aikštė – aikštė, esanti Vilniuje, Viršuliškių mikrorajone, Laisvės prospektas 60, šalia Spaudos rūmų. 1  Talpina per 500 automobilių. Pavadinta rusų disidento, pilietinių teisių bei reformų Sovietų Sąjungoje šalininko Andrejaus Sacharovo  vardu.
A.Sacharovas prisidėjo prie SSRS AT deputatų iš Lietuvos siekio atkurti nepriklausomą valstybę. Vėliau nutarta Lietuvoje įamžinti jo atminimą ir Vilniuje pavadinti aikštę jo vardu.
2011 metų lapkritį Seimo Žmogaus teisių komiteto ir Lietuvos žmogaus teisių asociacijos iniciatyva buvo atidengtas skulptūrinis suoliukas, skirtas žmogaus teisių gynėjo akademiko Andrejaus Sacharovo atminimui įamžinti. Iki suoliuko atidengimo aikštėje nebuvo jokio skulptūrinio žymens. Suoliukas pastatytas skulptoriaus Vlado Kančiausko lėšomis, Lietuvos Respublikos kultūros ministerija prisidėjo penktadaliu. 2 
