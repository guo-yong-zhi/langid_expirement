Andra Simniškytė-Strimaitienė  – Lietuvos archeologė, redaktorė.
1989 m. baigė Vilniaus 22-ąją vidurinę mokyklą. 2004 m. apsigynė disertaciją „Kultūrinė dinamika Sėlos regione I–XIII a.“, humanitarinių mokslų daktarė.
1994–1997 m. Lietuvos istorijos instituto Archeologijos skyriaus laborantė, 1997–2006 m. jaunesnioji mokslo darbuotoja. Nuo 2006 m. mokslo darbuotoja. 2008–2010 m. žurnalo „Lietuvos archeologija“ atsakingoji redaktorė. Nuo 2009 m. Vilniaus universiteto lektorė.
Lietuvos archeologijos draugijos narė.
 1 
Archeologinių tyrimų interesai: apgyvendinimo dinamika Šiaurės Rytų Lietuvoje – Pietryčių Latvijoje m. e. I–II tūkstantmečio pradžioje; geležies amžius; piliakalniai ir jų papėdės gyvenvietės; žmogaus veiklos tęstinumas ir permainos. Tirti archeologijos paminklai: Juodonių piliakalnis, Petrešiūnų piliakalnis, Stasiūnų piliakalnis.
