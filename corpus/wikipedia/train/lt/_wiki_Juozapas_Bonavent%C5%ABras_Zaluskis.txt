Juozapas Bonaventūras Zaluskis  − 1830 m. sukilimo generolas, Aleksandro I ir Nikolajaus I adjutantas, memuaristas.
Juozapas Bonaventūras Zaluskis gimė 1787 m. liepos 14 d. Karūnos dvaro paiždininkio Teofilio Voicecho Zaluskio ir Gonoratos Stemkovskos šeimoje. Gavo grafo titulą. Turėjo žemės nuosavybę Jasenico, Pušaloto ir Pristavo kaimuose. Karolio Zaluskio vyresnysis brolis. 1807 m. pradėjo karinę karjerą imperatoriaus gvardijos 1-ajame kavalerijos pulke. Dalyvavo Napoleono kampanijose 1808−1811 ir 1812−1814 m.
Nuo 1815 m. Juozapas Bonaventūras Zaluskis buvo Aleksandro I Romanovo adjutantu ir vėliau − Nikolajaus I.
1829−1830 m. buvo masonų ložės „Kazimieras Didysis“ narys.
Nuo 1826 iki 1830 m. buvo Krokuvos miesto mokyklų kuratorius.
1830 m. sukilimo metu Juozapas Bonaventūras Zaluskis buvo pulko vadas ir Lenkijos žvalgybos viršininkas. 1848 m. buvo nacionalinės gvardijos, dislokuotos Lvove, vadas.
Už savo dalyvavimą sukilime buvo areštuotas Rusijos valdžios ir įkalintas. Po jo išleidimo, jis apsigyveno Galicijoje. Mirė 1866 m. balandžio 25 d. ir buvo palaidotas Grembošuvo kaimo parapijos bažnyčioje.
Juozapas Bonaventūras Zaluskis 1816 m. rugpjūčio 28 d. vedė Zofiją Antoniną Marianą Pšerembską. Santuokoje gimė sūnus Zigmuntas Bogumilas Adamas Zaluskis.
