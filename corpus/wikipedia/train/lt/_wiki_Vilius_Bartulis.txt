VGTU 50-mečio aukso medalis
Vilius Bartulis  – Lietuvos transporto inžinierius, technologijos mokslų daktaras.
1964 m. baigė Kupiškio rajono Vėžionių pradinę mokyklą.
1971 m. baigė Kupiškio Vl. Rekašiaus vidurinę mokyklą .
1976 m. baigė Vilniaus inžinerinį statybos institutą.
1982–1985 m. Leningrado politechnnikos instituto  aspirantas. 1992 m. technikos mokslų kandidatas, 1993 m. nostrifikuotas – daktaras, technologijos mokslai.
1976–1982 m. Vilniaus inžinerinio statybos instituto darbuotojas, nuo 1985 m. instituto  dėstytojas, nuo 1992 m. Transporto inžinerijos  fakulteto prodekanas; nuo 1995 m. docentas, nuo 2010 m. sausio 1 d. iki 2015 m. rugpjūčio 31 d. – Transporto inžinerijos fakulteto dekanas. Nuo 2015 m. rugsėjo 1 d.   – Transporto technologinių įrenginių katedros, nuo  2017 liepos, sujungus dvi katedras, iki 2020 rugpjūčio 28 d. - Mobiliųjų mašinų ir geležinkelių transporto katedros docentas.  Nuo 2017 m. vasario - Vilniaus kupiškėnų klubo prezidentas.
Mokslinių darbų svarbiausios sritys: kelių tiesimo mašinų dinaminių sistemų, kasybos mašinų parametrų, darbo procesų tyrimas, transporto technologinių sistemų bandymai ir ekspertizės, kelių eismo, pavojingų krovinių gabenimo saugumas. Paskelbė daugiau kaip 50 mokslinių straipsnių. Išradimų autorius. Parašė 7 mokomąsias ir publicistinės apžvalgos knygas. 1 
