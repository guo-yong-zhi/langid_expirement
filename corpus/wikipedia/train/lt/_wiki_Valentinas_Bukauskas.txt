Valentinas Bukauskas  – Lietuvos ir Telšių rajono savivaldybės politinis bei visuomenės veikėjas, LR Seimo narys.
1981 m. baigė Telšių rajono Tryškių vidurinę mokyklą. 1981–1983 m. tarnavo TSRS kariuomenėje. 1988 m. baigė Šiaulių K. Didžiulio politechnikumą ir įgijo techniko – elektriko specialybę. 2005 m. Vakarų Lietuvos verslo kolegijoje baigė ekonomiką .
1983–1989 m. Klaipėdos elektros tinklų elektrikas. 1989–1997 m. individualios įmonės „Telšių aeroklubas“ direktorius. 1997–2003 m. uždarosios akcinės bendrovės „Džiugas“ direktorius. 2003–2004 m. uždarosios akcinės bendrovės „Šiaulių skalbykla“ direktorius.
2000–2004 m., 2007 m. ir 2011 m.  Telšių rajono savivaldybės tarybos narys. 1  2000–2003 m. Telšių rajono savivaldybės valdybos narys, Verslo, ekonomikos ir finansų komiteto pirmininkas.
Nuo 2004 m. Seimo narys. 2004–2006 m. ir 2012–2016 m. Darbo partijos seniūno pirmasis pavaduotojas, 2006 m. balandžio – lapkričio mėn. Valstybės valdymo ir savivaldybių komiteto pirmininkas, vėliau pirmininko pavaduotojas. 2  3 
1998 m. Naujosios Sąjungos narys, 2002 m. Lietuvos liberalų sąjungos narys, nuo 2004 m. Darbo partijos narys, šios partijos Telšių rajono skyriaus pirmininkas.
Nuo 2000 m. Telšių miesto Ateities vidurinės mokyklos tarybos narys, Telšių aeroklubo tarybos narys, tarptautinio Lions klubo narys.
Žmona Alina, sūnūs Simas ir Paulius. 4  5 
