„Palikimas“  – amerikiečių satyrinis draminis televizijos serialas, kurį sukūrė prodiuseris, rašytojas bei scenaristas Džesis Armstrongas . Serialo premjera įvyko 2018 m. birželio 3 d. per HBO. 1  2  Filmas apie Rojų šeimą, kuri valdo tarptautinės reikšmės medijos konglomeratą „Waystar RoyCo“. Pablogėjus šeimos patriarcho Logano Rojaus  sveikatai ir tvyrant nežinomybei dėl verslo ateities, šeimos nariai pradeda kovoti tarpusavyje, siekdami perimti kompanijos valdžią į savo rankas. Serialą sudaro keturi sezonai, paskutinė premjera įvyko 2023 m. kovo 26 d. 3  4 
„Palikimas“ sulaukė itin palankaus įvertinimo už puikią rašybą, vaidybą, muziką, režisūrą, prodiusavimą bei gan realistišką verslo pasaulio užkulisių pateikimą. Serijinis filmas pelnė daugelį apdovanojimų ir nominacijų, įskaitant Britų akademijos televizijos apdovanojimą už geriausią tarptautinę programą, du „Auksinio gaublio“ už geriausią draminį televizijos serialą bei „Primetime Emmy“ už nepriekaištingą draminį serialą apdovanojimus. 5  Aktoriai Brajanas Koksas  ir Džeremis Strongas  taip pat pelnė „Auksinius gaublius“ geriausio aktoriaus televizijos draminio serialo kategorijoje, o Sara Snuk  – geriausios antraplanės aktorės serialo, miniserialo ar televizijos filmo kategorijoje. Filmo scenarijaus autorius Armstrongas pelnė tris apdovanojimus už nepriekaištingą draminio serialo scenarijų.
Draminis serialas – apie Rojų šeimą, kuri valdo medijos konglomeratą „Waystar RoCo“. Šeimos patriarcho Logano Rojaus  sveikata pašlijusi, o jo keturi vaikai – nuo šeimyninių reikalų nutolęs Konoras , valdžios trokštantis Kendalas , įžūlusis Romanas  bei politinėse peripertijose besigaudanti Šiv , – ruošiasi ateičiai be tėvo bei pradeda rietis tarpusavyje dėl teisės valdyti verslo imperiją.
Marcija Roj 
Marcija Roj   – Logano Rojaus trečioji ir dabartinė žmona, kilusi iš Beiruto. Jos santykiai su vyro vaikais gana sudėtingi, mat ši jiems nekelia pasitikėjimo. Ji turi du vaikus: sūnų Amirą  bei dukrą .
Gregas Heršas 
Gregas Heršas   – Logano brolio Evano  anūkas. Gregui Logano šeimyninė aplinka svetima ir šiam joje sunku surasti savą vietą bei įgyti magnato prielankumą. Jaunuolis labiausiai globojamas Tomo Vambsgano, kuriuos abu vienija siekis tapti pilnaverčiais šeimyninio rato nariais.
Loganas Rojus
Loganas Rojus   – škotų kilmės milijardierius, „Waystar RoyCo“ medijos kompanijos įkūrėjas, gimęs Dandi mieste. Jis savimi pasitikintis lyderis, kuris pirmenybę teikia verslo reikalams, o ne savo šeimai: Konorui, kuris gimė pirmoje santuokoje, bei Kendalui, Romanui ir Šiv, kurie gimė antroje santuokoje.
Romanas Rojus
Romanas Rojus   – Konoro netikras brolis, vidurinis vaikas iš antrosios Logano santuokos. Romanas nesubrendęs, neatsakingas ir dažnai nesugeba pateisinti savo tėvo lūkesčių. Jis taip pat pasižymi rimtomis psichoseksualinėmis problemomis, vaikystėje kentėjo smurtą. Romanas nesutaria su broliu Kendalu, o kartais – ir su seserimi Šiv, su kuria bando įsiteikti savo tėvui.
Tomas Vambsganas
Tomas Vambsganas   – Šiv sužadėtinis, o vėliau ir sutuoktinis. Ilgą laiką dirbęs pramogų parko ir kruizo padalinio vadovu, jis „Waystar“ paskiriamas vadovauti kompanijos pasaulinių žinių kanalui ATN. Nors Tomas patenkintas nauju aukštuomenės gyvenimu, į jį šeimos nariai žiūri iš aukšto. Jis bando įgyti didesnį šeimos prielankumą bei mėgsta stumdyti silpnesnėje padėtyje esantį Gregą.
Konoras Rojus
Konoras Rojus   – vienintelis vaikas iš pirmosios Logano santuokos. Daugiausia nutolęs nuo verslo reikalų, jis dažniausiai iniciatyvą perleidžia broliams ir seseriai pats gyvendamas rančoje Naujojoje Meksikoje su savo jaunesne mergina Vila . Jis pasižymi didybės manija, „nuo mažens domisi politika“. Panašiai kaip ir jo netikri broliai bei sesuo, Konoras atsimena ne pačius geriausius savo vaikystės prisiminimus, yra minėjęs, kad vaikystėje praleido trejus metus nematydamas Logano.
Šivon „Šiv“ Roj
Šivon „Šiv“ Roj   – jauniausias Logano vaikas ir vienintelė dukra. Kairiosios pakraipos politikų šalininkė, kurį laiką dirbusi pas kandidatą į prezidentus Gilą Eivisą , kurio politinės pažiūros kertasi su „Waystar“ nuostatomis. Vėliau atsisakiusi politinės karjeros, ši nusprendžia sutelkti dėmesį į tėvo kompanijos ateitį. Ji susituokusi su Tomu, bet nėra jam ištikima.
Kendalas Rojus
Kendalas Rojus   – Konoro netikras brolis, vyriausias vaikas iš antrosios Logano santuokos. Nors ir laikomas realiausiu Logano įpėdiniu, Kendalui sunkiai sekasi pelnyti savo tėvo paramą po to, kai buvo išsiaiškinta apie Kendalo piktnaudžiavimą narkotinėmis medžiagomis ir rizikingus verslo sandorius. Jam taip pat nelengva palaikyti santykius ir su kitais artimaisiais – savo broliais ir seserimi, buvusia žmona Rava bei savo vaikais.
