„The Thom Bell Sessions“ – britų atlikėjo Elton John EP'as, įrašytas 1977 m. rudenį, bet išleistas „MCA Records“ leidėjų kompanijos tik 1979 m. Priešingai nei prieš tai įrašytuose albumuose, šiame EP'e negroja Eltono grupė. Tai buvo projektas tarp jo ir ritmenbliuzo muzikos kūrėjo ir prodiuserio Thom Bell'o, kuris prieš tai yra dirbęs su tokiomis grupėmis kaip „The Stylistics“, „The Delfonics“ bei „The Spinners“. Nors Eltonas buvo labai nusiteikęs dirbti su soulo muzika, tačiau bendradarbiavimas tarpusavy su prodiuseriu nebuvo labai sėkmingas, tad albumas buvo nutrauktas kurti, dar prieš jį išleidžiant. Įrašinėjant šį EP, Thom Bell'as patarė Eltonui dainuoti žemesniu registru. 
Iš viso buvo įrašytos 6 dainos 1977 m. tačiau 1979 m. buvo išleistos tik viso labo 3 dainos. Iš šio projekto buvo išleistas ir vienas singlas – „Mama Can't Buy You Love“, kuris užėmė 9-ą vietą „Billboard Hot 100“ sąraše 1979 m. rugpjūtį. 
