Koordinatės: 56°07′58″š. pl. 23°15′16″r. ilg.  /  56.13285°š. pl. 23.25434°r. ilg.  / 56.13285; 23.25434
Kulnio ąžuolas – valstybės saugomas botaninis  gamtos paveldo objektas, išskirtinių matmenų ir išvaizdos ąžuolas, augantis Šiaulių rajone, Dargaičių kaime , apie 3,3 km į šiaurę nuo Gruzdžių. Pasiekiamas iš kelio  154  Šiauliai–Gruzdžiai–Naujoji Akmenė  ties Dargaičių tvenkiniu pavažiavus į rytus apie 1,8 km. Kelio nuorodomis nepažymėtas.
Ąžuolas stūkso etnografinio rėžinio kaimo viduryje, prie pagrindinės gatvės. Šalia įsikūrusios brolių Kulnių šeimų sodybos. Pasak Dargaičių kaimo bendruomenės atstovų, ąžuolą 1876 m. pasodino jų prosenelis Vincas Kulnys.
Ąžuolas paskelbtas saugomu Lietuvos Respublikos aplinkos ministro 2012 m. birželio 13 d. įsakymu Nr. D1-495.  
