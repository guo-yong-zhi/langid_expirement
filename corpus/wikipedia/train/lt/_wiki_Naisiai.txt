Naisiai – kaimas Šiaulių rajono savivaldybės rytuose. Seniūnaitijos centras. Veikia Naisių mokykla, biblioteka, paštas , Šiaulių rajono literatūros muziejus, modernus sporto centras, kultūros namai.
Dabar Z. Gėlės premiją skiria Naisių žemės ūkio bendrovė, UAB „Agrokoncernas“, kuris žemę dirba Šiaulių, Pakruojo ir Joniškio rajonuose. 2009 m. apie kaimą pastatytas filmas „Naisių vasara“, režisierius Saulius Balandis.
Iki 1795 m. Naisiai priklausė valstybės iždui, buvo Šiaulių ekonomijos Naisių dvaras. Kartu su visa Šiaulių ekonomija Rusijos imperatorė Jekaterina II Naisius padovanojo grafui Platonui Zubovui. XIX a. Naisiai buvo Šiaulių apskrities dvaras, buvęs Lygumų valsčiuje. 2  3 
1904 m. balandžio 19 d. Vilniaus švietimo įstaigos globėjo nurodymu grafui Vladimirui Zubovui leidžiama jo dvaruose atidaryti keturias vienaklases pradines mokyklas. Viena iš jų pradėjo veikti Naisiuose. Pirmoji mokytoja – Ana Guseva, baigusi Sankt Peterburgo progimnaziją, iki tol dirbo Naisių dvaro valdytojo E. Gaidamavičiaus vaikų mokytoja. 1904–1914 m. pradžios mokykla, 1949–1999 m. septynmetė, aštuonmetė mokykla, nuo 1999 m. Naisių mokykla.
Po I pasaulinio karo dvaras priklausė Aleksandrai Zubovaitei Fledžinskienei. Šiandien buvusioje dvaro sodyboje išlikę keturi pastatai, iš jų ir buvę dvaro rūmai.
Sovietmečiu buvo vieno iš geriausių Lietuvoje „Už taiką“ kolūkio centrinė gyvenvietė. 4  1977 m. kolūkis įsteigė Z. Gaidamavičiaus-Gėlės premiją, kasmet įteikiamą už geriausią poezijos debiutą . Naisiuose buvo įkurtas nedidelis literatūros muziejus,
2015 m. Naisiai buvo pirmoji mažoji Lietuvos kultūros sostinė. 5  2016 m. patvirtintas Naisių herbas.
Naisiuose gimė:
Sodyboje, kurioje 1884 m. gimė poetas Zigmas Gaidamavičius-Gėlė, 1948 m. įkurtas Šiaulių rajono literatūros muziejus. Dviejose ekspozicijos salėse ir fonduose saugoma ir kaupiama medžiaga apie 78 praeities ir dabarties rašytojus, literatus ir kalbininkus. Yra Z. Gėlės premijos laureatų ekspozicija. Antrame muziejaus aukšte eksponuojama unikali medalių, skirtų Lietuvos ir užsienio šalių rašytojams, kultūros veikėjams, kolekcija. Medalius sukūrė Lietuvos dailininkai.
Juodupis ties Naislaukiu
Naisių agrokoncernas
Naisiai
Naisiai
Kultūros sostinės ženklas
Supilti pylimai, 2015 m.
Vaizdas nuo kalvos
Aplinkinės gyvenvietės
