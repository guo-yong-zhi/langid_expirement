Kananga  – miestas Kongo Demokratinės Respublikos centrinėje dalyje, prie Lulua upės. Vidurinio Kasajaus provincijos centras. Svarbus transporto mazgas – yra oro uostas, geležinkelio stotis prie Ilebo–Lubumbašio geležinkelio, keliai į Kinšasą, Mbuži Majį, Kisanganį. Prekybinis centras. Maisto , medvilnės valymo pramonė.
XIX a. pab. vokiečių keliautojas Hermanas Vizmanas prie Lulua upės įkūrė Malandži gyvenvietę. Statant geležinkelį ji perkelta, susikūrė Luluaburgo  miestas. 1962 m. tapo Vakarų Kasajaus sostine. 1966 m. Luluaburgas pervadintas į Kanangą 1 .
