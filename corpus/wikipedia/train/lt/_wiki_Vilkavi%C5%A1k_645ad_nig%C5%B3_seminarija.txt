Vilkaviškio Palaimintojo Jurgio Matulaičio kunigų seminarija – iki 2005 m. veikusi Lietuvos aukštoji mokykla, rengusi katalikų dvasininkus. 1 
1926 m. įkūrus Vilkaviškio vyskupiją, nuspręsta atidaryti ir kunigų seminariją. Iš pradžių seminarija glaudėsi Gižų dvaro rūmuose, o 1930 m. perkelta į naujas patalpas Vilkaviškyje.
1944 m. dėl sovietų okupacijos seminarijos veikla sustabdyta, dalis klierikų pasitraukė į Vokietiją, kiti persikėlė į Kauno seminariją.
1989 m. pasiryžta atkurti kunigų seminariją. 1997 m. seminarijos globėju pasirinktas palaimintasis Jurgis Matulaitis, o pati seminarija veiklą pradėjo 1999 m. Marijampolėje.
Pasibaigus 2004–2005 mokslo metams, dėl labai mažo klierikų skaičiaus, vyskupijos vadovybė nusprendė uždaryti seminariją, o visus mokinius perkelti į Kauno kunigų seminariją.
