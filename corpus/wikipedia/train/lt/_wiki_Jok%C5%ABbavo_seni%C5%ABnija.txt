Jokūbavo seniūnija – istorinis teritorinis-administracinis vienetas, buvęs dabartinės Kretingos rajono savivaldybės teritorijos pietrytinėje dalyje, į pietryčius nuo Kretingos, dešiniajame Minijos krante, abipus kelio  216  Gargždai–Kretinga .
Įkurta 1919 m., priklausė Kretingos valsčiui. 1923 m. seniūniją sudarė 4 dvarai, 1 bažnytkaimis ir 1 kaimas, kuriuose buvo 10 dvaro kiemų ir 65 valstiečių ūkiai, dvaruose gyveno 131, o kaimo gyvenvietėse – 391 žmogus 1 . Po 1940 m. Lietuvos aneksijos pavadinta Jokūbavo apylinke. TSRS-Vokietijos karo pradžioje 1941 m. atkurta. Grįžus sovietų valdžiai, 1944 m. vėl pavadinta Jokūbavo apylinke.
Seniūnijai vadovavo seniūnijos kaimų atstovų krivūlėje renkamas seniūnas, o jį pavadavo seniūno padėjėjas.
Administracinis centras: Jokūbavas.
