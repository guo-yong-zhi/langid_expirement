Aleksandrinas – silabinės eilėdaros metras, 12 arba 13 skiemenų eilutė su pastovia cezūra po 6 skiemens 1 .
Pavadinimas kilo iš tokiomis eilėmis sukurtos senovės prancūzų poemos apie Aleksandrą Makedonietį. Atitikmuo kitų tautų poezijoje yra silabinės eilėdaros trylikaskiemenis  2 .
Aleksandrinas XIX a. įsigalėjo lietuvių poezijoje – tokiomis eilėmis rašė Dionizas Poška, Simonas Stanevičius, Antanas Baranauskas .
