Nacionalinė kolonijinių Amerikos damų draugija  – moterų organizacija Jungtinėse Amerikos Valstijose. Jos narėmis gali būti tik moterys, kurių protėviai „atvyko gyventi į Amerikos koloniją iki 1750 m. ir kurie tarnavo kolonijiniu Amerikos laikotarpiu“. Į NSCDA įeina 45 draugijos narės, turinčios virš 15 tūkst. narių. Organizacijos būstinė yra federalinio laikotarpio name muziejuje Dumbarton House Vašingtono  rajone Džordžtaune .
Organizacija buvo įkurta 1891 m., netrukus po to, kai buvo įkurta panaši draugija „Kolonijinės Amerikos damos“ . CDA skiriasi tuo, kad ji yra griežtai centralizuota organizacija, kurią kontroliuoja pagrindinis padalinys, įsikūręs Niujorko valstijoje.
Tuo tarpu NSCDA yra valstijų draugijų federacija, sudarančiosios draugijos yra dalinai autonomiškos. 1  Beveik tuo pačiu metu įsikūrė dar viena draugija – „Amerikos revoliucijos dukterys“ . Šios draugijos, įsikūrusios po Jungtinių Valstijų šimtmečio jubiliejaus 1876 m. ir po JAV konstitucijos šimtmečio šventimo Niujorke 1889 m., susiformavo paskatintos susidomėjimo JAV praeitimi. Organizacijų tikslas – saugoti istorines kolekcijas, istorinius pastatus, plėtoti švietimą, susijusį su JAV istorija. NSCDA pirmauja istorinių statinių ir vietovių apsaugos, atkūrimo ir propagavimo srityje nuo 1897 m., kai Niujorko draugija ėmėsi saugoti Van Kortlandto namą .
2000 m. lapkritį NSCDA buvo apdovanota prestižine Nacionalinio istorinės apsaugos tresto  premija Trustee Emeritus Award už nuopelnus istorinių vietovių apsaugoje. Šiuo metu NSCDA draugijos narės saugo jų nuosavybėje esančius 41 skirtingą valdą, 13 muziejinių kolekcijų. Dar 30 valdų NSCDA remia savanorių ir finansine parama.
NSCDA leidžia periodinį leidinį „Dames Dispatch“.
