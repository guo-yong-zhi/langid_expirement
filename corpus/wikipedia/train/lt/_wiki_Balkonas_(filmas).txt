Balkonas – 2008 m. lietuvių režisierės Giedrės Beinoriūtės filmas visai šeimai apie pirmąją meilę, draugystę.
Filmo premjera įvyko 2008 m. spalio 16 d. „Forum Cinemas Vingis“ Vilniuje 1 .
DĖMESIO: toliau atskleidžiamos kūrinio detalės
Sovietų aštuoniasdešimtieji. Nedidelis miestelis provincijoje. Vienuolikametės Emilijos kaimynystėje po tėvų skyrybų apsigyvena jos bendraamžis Rolanas su tėčiu. Tarp vaikų mezgasi ryšys. Tačiau iš drovumo ar baimės atsiverti jie bendrauja tik per sieną, sėdėdami kiekvienas savo balkone arba per rozetę, jungiančią jų butus. Pasirodo, jog Emilijos tėvai taip pat ties skyrybų riba. Vaikai atranda bendrų temų. Tačiau vos tragiškai nepasibaigęs nelaimingas atsitikimas užkerta Emilijai kelią į balkoną. Tai paskatina vaikus išsiruošti į „tikrą“ pasimatymą… 2 
2009 m. filmas pelnė Sidabrinę gervę.
