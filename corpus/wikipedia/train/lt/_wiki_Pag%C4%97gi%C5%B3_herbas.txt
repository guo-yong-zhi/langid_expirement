Pagėgių herbas – vienas iš Pagėgių miesto ir Pagėgių savivaldybės heraldikos atributų. 
Herbo žaliame lauke kylanti  sidabrinė gegutė, kojose laikanti auksinį raktą galvute atgal, barzdele priekin.
Žalia spalva heraldikoje tradiciškai simbolizuoja viltį ir gamtos grožį . Gegutė perteikia liaudišką vietovardžio etimologiją, o raktas simbolizuoja pasienio miestą, pro kurį atsiveria pasaulio keliai į Lietuvą.
Atkūrus Lietuvos Nepriklausomybę, miestas vėl atsidūrė prie valstybės sienos. Pagėgių atgimimo ženklu galima laikyti 1994 m. liepos 21 d. Lietuvos heraldikos komisijos oficialiai patvirtintą herbą. Herbą miestas turėjo dar vokiečių valdymo metais, bet jame vaizduotas kryžiuotis kėlė niūrias asociacijas.
Herbo etalono autorius – dailininkė Laima Ramonienė. Lietuvos Respublikos Prezidentas herbą 1994 m. rugsėjo 8 d. patvirtino dekretu Nr. 383. 1 
