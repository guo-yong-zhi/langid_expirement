Zarasų spaustuvė – spaustuvės, veikusios Zarasuose.
Pirmąją spaustuvę Zarasuose  įkūrė 1882 m. Vilniaus miestietis M. Kovneris. Ji veikė iki 1901 m., spausdino kvietimus, vizitines korteles. Nuo 1901 m. iki Pirmojo pasaulinio karo veikė D. Šteimano spaustuvė. Nepriklausomoje Lietuvoje dirbo E. Rozeno spaustuvė, kuri 1932–1940 m. spausdino savaitraštį „Zarasų kraštas“. 1941 m. vasario mėn. nacionalizuota.
1944 m. įsteigta spaustuvė „Raudonoji vėliava“ nuo 1945 m. kovo spausdino apskrities laikraštį „Pergalė“. 1946 m. gauta pilno formato plokščios spaudos mašina. Nuo 1951 m. laikraštis „Pergalė“ leistas ir rusų kalba. 1951–1953 m. buvo spausdinamas ir Zarasų MTS politinio skyriaus laikraštis „Laukų spartuolis“.
1960 m. Zarasų spaustuvė prijungta prie tarprajoninės Utenos spaustuvės kaip skyrius. Jame buvo spausdinamas rajono laikraštis „Tarybinė žemė“ , 1962 m. pakeitęs laikraštį „Pergalė“; nuo 1989 m. rajono laikraštis leidžiamas pavadinimu „Zarasų kraštas“. Čia buvo spausdinamas ir Vakarų statybos valdybos savaitraštis „Energetikas“ .
1994 m. valstybinė Zarasų spaustuvė tapo S. Goštautienės įmonės „Fortūna“ Ignalinos filialu, spausdina blankus, smulkius spaudinius.  1 
