Panų kalbos – indėnų kalbų šeima, vartojama Pietų Amerikoje, vakarų Amazonijoje, Brazilijos, Peru ir Bolivijos teritorijose gyvenančių pano grupės indėnų. Dažnai pano kalbos gretinamos su takanų kalbomis į vieną hipotetinę šeimą. Dar toliau kalbas bandoma apjungti į Makro-panų kalbų superšeimą.
Žinoma 18 gyvų pano kalbų ir 14 mirusių. Tiesa, tikslus kalbų skaičius, jų grupavimas, arealai nėra gerai žinomi, dėl uždaro ir klajokliško panų tautų gyvenamojo būdo, daugelis gyvų kalbų yra ant išnykimo ribos. Literatūroje minima šimtai pano kalbų. Sumaištį kelia tai, kad dažnai tuo pačiu pavadinimu vadinamos kelios skirtingos panų ar net kitų kalbų šeimų kalbos.
Panų kalboms būdinga agliutinacija, priesagos susiję su kūno dalimis.
