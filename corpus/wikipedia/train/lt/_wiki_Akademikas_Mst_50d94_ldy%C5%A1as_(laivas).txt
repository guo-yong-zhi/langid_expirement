Akademik Mstislav Keldyš  – Rusijos tyrimų laivas, atlikęs daugiau kaip 50 ekspedicijų. Pavadintas matematiko Mstislavo Keldyšo  garbei. Laivas priklauso Rusijos mokslų institutui. Pagrindinė laivo bazavimosi vieta yra Karaliaučiuje.
Laivas pastatytas 1981 m. Laivo ilgis 122,2 m, plotis 17,8 m, gali išvystyti iki 12,5 mazgų greitį ir nuplaukti iki 20 000 jūrmylių.
Laive yra įrengta 17 tyrimų laboratorijų, turi 2 žmonių valdomus povandeninius aparatus MIR, galinčius pasiekti 6000 m gylį . Kadangi Keldyšas aprūpintas autonominiais povandeniniais aparatais, laive sumontuota 15 pakėlimų mechanizmų. Laivo įgulą sudaro 90 žmonių.
Akademik Mstislav Keldyš dalyvavo ekspedicijose į Titaniko, Bismarko žūties vietas.
