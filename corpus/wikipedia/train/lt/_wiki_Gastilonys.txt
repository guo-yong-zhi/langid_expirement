Gastilonys – buvęs kaimas Kaišiadorių rajono savivaldybėje, 1 km į pietus nuo Grabučiškių, Kauno marių dešiniajame krante. Įkurtas Gastilonių botaninis-zoologinis draustinis, auga Gastilonių ąžuolas. Kaimui atminti pavadinta pagrindinė gatvė Grabučiškėse. 2 
Kaimo vardas yra asmenvardinis vietovardis, kilęs nuo pavardės Gastila. 3 
Anksčiau kaimas buvęs dešiniajame Nemuno krante, į rytus nuo Mozūrų. Apie 1960 m. pradėjus statyti Kauno vandens jėgainę, kaimas buvo iškeldintas, kadangi pastačius jėgainę visa jo teritorija atsirado Kauno marių dugne.
