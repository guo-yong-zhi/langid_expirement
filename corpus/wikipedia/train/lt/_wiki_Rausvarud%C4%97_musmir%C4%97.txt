Rausvarudė musmirė  – musmirių  genties grybas.
Vaisiakūniai vidutinio didumo arba dideli. Kepurėlė 5-9 cm skersmens, jauna apvaliai iškili, kūgiška, senesnė paplokščia, kartais labai neryškiai įdubusi, pilkai ruda, violetinio atspalvio, kartais rusva, dažniausiai lygiu paviršiumi, be žvynelių ir karpučių. Luobelė lengvai lupasi. Lakšteliai balti, minkšti, tankūs, platūs, laisvi. Kotas 5-9 cm ilgio, 0,5-1 cm storio, su odišku nukarusiu rinkiu, aukščiau jo balsvas, pilkai violetinis, pilkšvas, pagrindas gumbiškai sustorėjęs, apgaubtas standžiai priaugusia balta išnara. Trama balta, elastinga, nemalonaus kvapo.
Auga liepos–spalio mėnesiais pušynuose, eglynuose, mišriuose miškuose. Nuodinga. 1 
