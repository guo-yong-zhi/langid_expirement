एक टेट्रापोड  तटवर्ती अपवाह और मौसम से समुद्र तटों पर उत्पन्न होने वाली लहरों को कमजोर करने वाले बजरी और पत्थरों से बने ठोस के रूप को कहते हैं। ये सामान्यतः समुद्र पर दीवारें और पानी रोकने के लिए काम में लिये जाते हैं। टेट्रापॉड को कंक्रीट से बनाया जाता है और लहरों को रोकने के लिए इनकी संरचना चतुष्फलकी होती है। इससे ये पानी के बहाव को रोकने के स्थान पर उसके विस्थापन को अन्तर्गथन से कम करता है। 1  2 
टेट्रापॉड को मूल रूप से 1950 में फ़्रांस के पियरे डेनियल और पॉल एंग्लेस डौरियाक ने तैयार किया। उन्हें इसकी बनावट के लिए पेटेंट मिला। 3  यह नाम ग्रीक भाषा से लिया गया था, जिसमें टेट्रा - अर्थ चार और - पोड अर्थ पैर है। टेट्रापॉड को सबसे पहले कैसाब्लांका, मोरक्को में रोचेस नोइरेस के थर्मल पावर स्टेशन में किया गया था। 4  5 
टेट्रापोड दुनिया भर में लोकप्रिय हुये और सबसे अधिक ये जापान में लोकप्रिय हुये। ऐसा अनुमान है कि जापान के 35,000 किलोमीटर  का लगभग 50 प्रतिशत समुद्र तट टेट्रापोड और उसी रूप के कंक्रीट से बने अन्य रूपों द्वारा बदल दिया गया है।  6 
टेट्रापोड ने ऐसी ही विभिन्न सरंचनाओं को पानी रोकने के लिए प्रेरित किया। इसमें संशोधित घन , स्टैबिट , एकमोन , डोलोस , स्टैबिलोपॉड , 7  सीबी , एक्रोपोड , हॉलो क्यूब , ए-जैक , और एक्सब्लॉक  और अन्य  शामिल हैं। जापान में, टेट्रापोड शब्द का प्रयोग अक्सर अन्य प्रकार और आकृतियों सहित तरंग-विघटनकारी ब्लॉकों के लिए एक सामान्य नाम के रूप में किया जाता है। 6 
