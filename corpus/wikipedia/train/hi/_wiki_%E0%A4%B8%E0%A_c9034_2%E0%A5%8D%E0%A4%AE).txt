सरगम 1979 में बनी हिन्दी भाषा की नाट्य फिल्म है, जिसका लेखन और निर्देशन कसीनथुनी विश्वनाथ ने किया। यह उनकी पूर्व तेलुगु फिल्म सिरी सिरी मुव्वा  की रीमेक थी, जिसमें जयाप्रदा ने अभिनय किया था और उन्हें दक्षिण भारत में लोकप्रिय सितारा बनाया था। उन्होंने मूक नर्तक की अपनी भूमिका को दोहराते इस फिल्म के साथ हिन्दी फिल्मों में शुरुआत की। 
फिल्म में ऋषि कपूर उनके साथी के रूप में, शशि कला उनकी सौतेली माँ के रूप में, श्रीराम लागू उनके पिता के रूप में और शक्ति कपूर, अरुणा ईरानी, असरानी उनके नृत्य शिक्षक के रूप में अभिनय किये हैं। लक्ष्मीकांत-प्यारेलाल ने यादगार गीतों की रचना की, जिन्होंने फिल्म के लिए एकमात्र फिल्मफेयर पुरस्कार जीता। आनन्द बक्शी ने गीत लिखें। मोहम्मद रफ़ी ने सभी सात गाने गाए, उनमें से तीन लता मंगेशकर के साथ थे।
ये कहानी हेमा  से शुरू होती है, जो जन्म से ही बोल या सुन नहीं सकती है। वो अपने शिक्षक पिता, चिंतामणि, सौतेली माँ और सौतेली बहन के साथ रहती है। हेमा के साथ उसकी सौतेली माँ हमेशा से ही गलत तरीके से बर्ताव करते रहती है। वो बाद में हेमा को बेचने की योजना भी बनाती है। वो हेमा को एक बूढ़े आदमी को बेच देती है और इसे छुपाने के लिए वो उसकी शादी उसी बूढ़े आदमी से तय कर देती है। इस कारण हेमा घर छोड़ कर भाग जाती है।
घर से भागने के बाद हेमा की मुलाक़ात राजू  से होती है, जो एक संगीतकार है। वो उसकी मदद करता है और उसके नृतक बनने के ख्वाब को पूरा करने में भी मदद करता है। इसी बीच हेमा को राजू से प्यार हो जाता है, पर वो तय नहीं कर पाती है कि राजू उसे स्वीकार करेगा या नहीं।
सभी गीत लोकप्रिय हुए। विशेषकर "डफली वाले डफली बजा" ने लोकप्रियता के सारे कीर्तिमान तोड़ दिये थे। ये गीत बिनाका गीत माला की 1980 की सूची पर शीर्ष पर रहा था। 
सभी गीत आनन्द बक्शी द्वारा लिखित; सारा संगीत लक्ष्मीकांत-प्यारेलाल द्वारा रचित।