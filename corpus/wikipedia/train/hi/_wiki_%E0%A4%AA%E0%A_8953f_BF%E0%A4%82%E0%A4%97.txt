पुडिंग शब्द अक्सर एक मिष्टान्न को संदर्भित करता है, लेकिन इसका प्रयोग किसी नमकीन पकवान के संदर्भ में भी किया जा सकता है।
संयुक्त राज्य अमेरिका में, पुडिंग विशिष्ट रूप से दूध से बनी एक मिठाई को सूचित करता है, जो कि अंडे से बनने वाले कस्टर्ड के समान ही होती है, हालांकि इसका प्रयोग अन्य प्रकारों, जैसे ब्रेड या चावल के पुडिंग के संदर्भ में भी किया जा सकता है।
यूनाइटेड किंगडम तथा कुछ कॉमनवेल्थ देशों में, पुडिंग शब्द का प्रयोग गाढ़ी, काफी हद तक एक समान स्टार्च- या दुग्ध-आधारित मिठाइयों, जैसे चावल के पुडिंग और क्रिसमस पुडिंग के संदर्भ में, अथवा अनौपचारिक रूप से, मुख्य भोजन के बाद परोसे जाने वाले किसी भी मीठे पकवान के लिये किया जाता है। इस शब्द का प्रयोग नमकीन पकवानों के लिये भी किया जाता है, जैसे यॉर्कशायर पुडिंग, ब्लैक पुडिंग, पशु-चर्बी से बने  पुडिंग तथा स्टीक व किडनी पुडिंग.
माना जाता है कि पुडिंग शब्द फ्रांसीसी शब्द बॉडिन  से बना है, जिसकी उत्पत्ति लैटिन भाषा के शब्द बॉटेलस , अर्थात “मांस से भरी हुई छोटी वस्तु”, से हुई है, जो कि मध्यकालीन यूरोपीय पुडिंग में प्रयुक्त लिपटे हुए मांस को संदर्भित करता है। 1 
मूलतः पुडिंग का निर्माण किसी अन्न उत्पाद या बांधने वाले किसी अन्य पदार्थ, जैसे मक्खन, आटा, दाल, अंडे, पशु-चर्बी आदि के साथ विभिन्न घटकों को मिलाकर एक ठोस पदार्थ के रूप में किया जाता था। ये पुडिंग भुने हुए, भाप से पके हुए या उबले हुए होते हैं। 
इसके घटकों के आधार पर ऐसे पुडिंग को मुख्य पकवान के एक भाग के रूप में या एक मिष्टान्न के रूप में परोसा जा सकता है।
उबला हुआ पुडिंग अठारहवीं और उन्नीसवीं शताब्दियों में रॉयल नेवी के जहाजों पर एक आम मुख्य भोज्य-पदार्थ हुआ करता था। पुडिंग का प्रयोग एक मुख्य पकवान के रूप में किया जाता था, जिसमें आटे और पशु चर्बी का दैनिक भोजन बनाया जाता था।
भाप पर पकी हुई पाई , जो कि पशु-चर्बी से बनी पेस्ट्री के भीतर भरी सामग्री से बनी होती है, को भी पुडिंग कहा जाता है। ये मीठी या नमकीन हो सकती हैं और इनमें स्टीक या किडनी पुडिंग जैसे पकवान शामिल होते हैं।
दूसरे और नए प्रकार के पुडिंग में चीनी, दूध और गाढ़ापन लाने वाले किसी पदार्थ, जैसे मकई का आटा, जिलेटिन, अंडे, चावल या साबूदाना को मिलाकर एक मीठा, मलाईदार पदार्थ बनाया जाता है। ये पुडिंग किसी डेगची  या डबल बॉइलर  में किसी स्टोव पर धीमी आंच पर पकाकर बनाए जाते हैं या किसी ओवन, अक्सर एक बैन-मैरी , में भुने जाते हैं। ये पुडिंग स्टोव पर बहुत जल्दी जल जाते हैं, इसलिये अक्सर एक डबल बॉइलर का प्रयोग किया जाता है; इस समस्या से बचने और मिश्रण को घोलने की आवश्यकता को कम करने के लिये अक्सर एक माइक्रोवेव ओवन का प्रयोग किया जाता है। 
मलाईदार पुडिंग को अक्सर ठंडा करके परोसा जाता है, लेकिन कुछ पुडिंग, जैसे ज़ैबाग्लियोन  और चावल के पुडिंग, गर्म भी परोसे जा सकते हैं। इन्स्टंट पुडिंग को उबालने की आवश्यकता नहीं होती और इसलिये उन्हें बहुत जल्दी बनाया जा सकता है। उत्तरी अमेरिका में क्राफ्ट फूड्स , अपने जिलेटिन मिष्टान्न ब्राण्ड जेल-ओ  के अंतर्गत, पुडिंग मिश्रणों और तैयार पुडिंग का मुख्य उत्पादक है।
पुडिंग की यह शब्दावली उत्तरी अमेरिका और कुछ यूरोपीय देशों, जैसे नीदरलैंड्स, में आम है, जबकि ब्रिटेन में, अंडे से गाढ़े किये गए पुडिंग को कस्टर्ड तथा स्टार्च से गाढ़े किये गये पुडिंग को ब्लैमॉन्ज  कहा जाता है।
इन उदाहरणों में, पुडिंग शब्द का प्रयोग ब्रिटिश अर्थ में किया गया है, जिसका अर्थ है “कोई भी मिष्टान्न”, न कि ऊपर वर्णित विशिष्ट पुडिंग के लिये. 
  “Pudding”। ब्रिटैनिका विश्वकोष । । कैम्ब्रिज यूनिवर्सिटी प्रेस।
