दिल्ली रिज , जिसे कभी-कभी केवल रिज  भी कहा जाता है, भारत के दिल्ली राज्य के दक्षिणी भाग और उस के पड़ोस में हरियाणा राज्य में अरावली पर्वतमाला का एक उत्तरी कटक है। यह दक्षिणपूर्व में तुगलकाबाद के समीप असोला भट्टी वन्य अभयारण्य से उत्तर में यमुना नदी के पश्चिमी तट पर वज़ीराबाद तक लगभग 35 किमी तक चलता है। भूवैज्ञानिक दृष्टि से इसके टीले-पहाड़ लगभग 1.5 अरब वर्ष पहले बने थे। दिल्ली रिज वन्यजीव संरक्षण के लिए महत्वपूर्ण है और इसका बड़ा भाग अभी-भी वनित है और विशेषकर तेन्दुए के लिए जाना जाता है। दिल्ली रिज राजस्थान से आने वाली गरम हवाओं से दिल्ली की रक्षा करता है और इसके वन नगर को ऑक्सीजन प्रदान करते हैं, जिस कारण से इसे "दिल्ली के फेफड़े" भी कहा जाता है। 1  2  3 
