डॉ कपिल कपूर  भाषाविज्ञान एवं साहित्य के विद्वान हैं। वे ग्यारह भागों में सन् २०१२ में प्रकाशित हिन्दू धर्म के विश्वकोश  के मुख्य सम्पादक हैं।
डॉ कपिल कपूर भारतीय बौद्धिक परम्परा के प्रतिनिधि विद्वान हैं। वे जवाहरलाल नेहरू विश्वविद्यालय के भूतपूर्व उपकुलपति रह चुके हैं। 
डॉ कपिल कपूर पिछले ५२ वर्षों से शिक्षण के क्षेत्र में हैं। उनके मार्गदर्शन में ४१ शोधार्थियों को पीएचडी एवं ३६ को एम-फिल की उपाधि मिल चुकी है। १९९६ से १९९९ तक वे जवाहरलाल नेहरू विश्वविद्यालय के भाषा, साहित्य एवं संस्कृति अध्ययन विद्यालय के डीन रहे तथा १९९९ से २००२ तक इस विश्वविद्यालय के रेक्टर रहे। उनकी शिक्षण एवं अनुसंधान गतिविधियों में साहित्यिक एवं भाषायी सिद्धान्त , भाषा-दर्शन, १९वीं शताब्दी के ब्रिटेन का जनजीवन, साहित्य एवं विचार, भारतीय बौद्धिक परम्पराएँ, आदि शामिल हैं। इन विषयों पर उन्होने जमकर लिखा है। सन २००५ में वे जवाहरलाल नेहरू विश्वविद्यालय से सेवानिवृत्त हुए।
