राँची जंक्शन रेलवे स्टेशन , भारतीय राज्य झारखंड, की राजधानी शहर राँची में स्थित एक रेलवे स्टेशन है। रांची स्टेशन भारतीय रेलवे के दक्षिण पूर्व रेलवे ज़ोन के राँची रेलवे मंडल का मुख्यालय भी है। रांची जंक्शन रेलवे स्टेशन भारत के अधिकांश प्रमुख शहरों से रेलवे नेटवर्क से जुड़ा हुआ है।
राँची से दिल्ली, कोलकाता और पटना के लिए नित्य ट्रेनें चलती हैं। शहर एक प्रमुख रेलवे केंद्र है और शहर में चार प्रमुख स्टेशन है: रांची जंक्शन, हटिया स्टेशन, टाटीसिलवे स्टेशन और नामकोम स्टेशन।
नवंबर 1907 में, रांची को पुरुलिया- राँची मीटर गेज लाइन के साथ भारत के रेलवे मानचित्र पर लाया गया था। 1911 में इसे लोहरदगा तक बढ़ाया गया था।
2003 में, रांची मंडल को दक्षिण पूर्व रेलवे ज़ोन के मौजूदा आद्रा रेलवे मंडल से अलग कर बनाया गया था। 1  2012 तक राँची स्टेशन को जयपुर रेलवे स्टेशन की तर्ज पर पुनर्निर्मित और विकसित किया जा रहा है। अनारक्षित टिकट प्रणाली  और यात्री आरक्षण प्रणाली  की छत को सीनरियों के साथ सुशोभित किया जा रहा है। 2  राँची स्टेशन के अग्रभाग को फरवरी 2012 में सुधार दिया गया है। फरवरी 2012 में मैकेनिकल इंटरलॉकिंग प्रणाली के साथ रांची स्टेशन पर दो नए प्लेटफॉर्म जोड़े गए। 3 
राँची जंक्शन में 6 प्लेटफार्म हैं। 1  प्लेटफ़ॉर्म दो फुट ओवर ब्रिज  और एक एस्केलेटर के साथ जुड़े हुए हैं।
राँची जंक्शन झारखंड के महत्वपूर्ण स्थलों के लिए परिवहन प्रदान करने वाले बस टर्मिनल और घरेलू हवाई अड्डे के करीब स्थित है। स्टेशन पर ट्रेन टिकटों की कतार को कम करने के लिए स्वचालित टिकट वेंडिंग मशीनें लगाई गई हैं। रेलवे मेडिकल यूनिट प्रदान करता है स्वास्थ्य सुविधाएं मुरी जंक्शन के पास स्थित हैं। रांची जंक्शन के निकटतम हवाई अड्डे हैं:
सरम टोली मुंडा बस स्टॉप, बहू बाजर बस स्टॉप, खड़गरा बस स्टैंड रेलवे स्टेशन के लिए निकटतम बस स्टॉप है, स्टेशन से शहर के लगभग हर जगह के लिये बसें उपलब्ध हैं। टैक्सी और ऑटोरिक्शा रेलवे स्टेशन के निकास द्वार से शहर के किसी भी जगह के लिये उपलब्ध हैं।
