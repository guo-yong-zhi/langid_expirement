काफ़िर, सोनम नायर द्वारा निर्देशित 2019 की एक भारतीय वेब टेलिविज़न शृंखला है। 1  2  भवानी अय्यर द्वारा लिखी गई यह शृंखला, पाकिस्तान अधिकृत कश्मीर की एक महिला कैनाज़ अख्तर की कहानी कहती  है, जो गलती सीमा पार कर भारत में आ जाती है और उसे आतंकवादी होने के संदेह में कैदी बना लिया जाता है। 3  कैनाज़ अख्तर सात साल भारत की कैद में बिताती है और इस दौरान एक बच्चे को जन्म भी देती है। कैनाज़ अख्तर और उनकी बेटी को एक भारतीय पत्रकार से मदद मिलती है, जो उन्हें न्याय दिलाने की कोशिश करता है। 4  दिया मिर्जा और मोहित रैना अभिनीत, इस शृंखला के सभी 8 एपिसोड 15 जून, 2019 को स्ट्रीमिंग प्लेटफॉर्म ज़ी5 पर प्रसारित हुए। 5  हालाँकि यह शृंखला कश्मीर पर आधारित है लेकिन इसकी लगभग सारी शूटिंग हिमाचल प्रदेश में की गयी है। 
