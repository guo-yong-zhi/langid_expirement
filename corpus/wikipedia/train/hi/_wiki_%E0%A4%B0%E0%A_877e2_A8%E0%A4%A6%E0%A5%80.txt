रंगीत या रंगित तीस्ता नदी की एक महत्वपूर्ण उपनदी है। यह सिक्किम के पश्चिम सिक्किम ज़िले में हिमालय के पिघलते हिम से उत्पन्न होती है, और जोरेथांग, पेल्लिंग व ल्युकशिप  से गुज़रती हुई पश्चिम बंगाल के तीस्ता बाज़ार के समीप त्रिवेणी नामक स्थान पर तीस्ता नदी में विलय हो जाती है। अपने मार्ग के कुछ अंश में यह सिक्किम राज्य और दार्जीलिंग ज़िले की सीमा निर्धारित करती है। ६० मेगावाट का विद्युत उत्पादन भी इसी नदी में सिक्किम और पश्चिमी बंगाल की सीमा में एन एच पी सी द्वारा किया जाता है। 1 
