एयरटेल भारत, भारत का दूसरा सबसे बड़ा मोबाइल संचालक तथा दूसरा सबसे बड़ा फिक्स्ड लाइन सेवा प्रदाता है तथा साथ ही ब्रॉडबैंड सेवा और टेलीविज़न की सुविधा प्रदान करता है। यह ब्रांड भारती एयरटेल की कई सहायक कंपनियों द्वारा संचालित है, जिसमें भारती हेक्साकोम और भारती टेलीमेडिया ब्रॉडबैंड फिक्स्ड लाइन सेवाएं प्रदान करते हैं और भारती इंफ्राटेल दूरसंचार उपकरण और दूरसंचार टावर जैसी दूरसंचार निष्क्रिय बुनियादी ढांचा सेवा प्रदान करते हैं। भारती एयरटेल लिमिटेड भारती इंटरप्राइजेज का हिस्सा है और इसका नेतृत्व सुनील भारती मित्तल कर रहे हैं। भारतीय दूरसंचार विनियामक प्राधिकरण के अनुसार एयरटेल के 28.68% मार्केट शेयर के साथ भारत में 330.29 मिलियन वायरलेस सब्सक्राइबर हैं। वर्त्तमान में एयरटेल के सबसे ज्यादा उपभोक्ता बिहार-झारखण्ड, उत्तर प्रदेश , आंध्र प्रदेश, कर्नाटक और तमिलनाडु क्षेत्र में है। 2  एयरटेल सिस्को गोल्ड प्रमाणन प्राप्त करने वाला पहला भारतीय दूरसंचार सेवा प्रदाता है। यह राष्ट्रीय और अंतर्राष्ट्रीय लंबी दूरी की संचार सेवाओं के लिए एक वाहक के रूप में भी काम करता है। कंपनी के पास सिंगापुर में एक पनडुब्बी केबल लैंडिंग स्टेशन है, जिसका कनेक्शन सिंगापुर से है। एयरटेल को 2014 में मिलवर्ड ब्राउन और डब्ल्यूपीपी पीएलसी द्वारा पहली बार ब्रांडज रैंकिंग में भारत का दूसरा सबसे मूल्यवान ब्रांड नामित किया गया था।
