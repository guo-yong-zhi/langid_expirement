मिर्ज़ापुर, अपराध-रोमांच आधारित एक भारतीय वेब शृंखला है। 1  एक्सेल एंटरटेनमेंट द्वारा निर्मित यह वेब शृंखला अमेज़न प्राइम वीडियो पर प्रदर्शित हुई। 2  इनसाइड एज और ब्रेथ के बाद यह अमेज़न प्राइम वीडियो की तीसरी भारतीय मूल वेब शृंखला है। 3  पंकज त्रिपाठी, अली फज़ल, विक्रान्त मैस्सी, श्वेता त्रिपाठी, श्रिया पिलगांवकर, रसिका दुग्गल, हर्षिता गौर, दिव्येंदु शर्मा तथा कुलभूषण खरबंदा ने वेब शृंखला में मुख्य भूमिकाएं निभाई हैं। 4  5  6 
शृंखला नशीली दवाओं के कारोबार , बंदूकों, हत्याओं और अराजकता को दर्शाती है। इसमें उत्तर प्रदेश के पूर्वांचल क्षेत्र में व्याप्त माफिया डॉन की प्रतिद्वंद्विता, उनके दबदबे और इलाके में फैले अपराध तंत्र को दर्शाया गया है। इसके पहले मौसम  में कुल 9 प्रकरण  हैं। 22 अक्टूबर 2020 को जारी शृंखला को दूसरे मौसम में कुल 10 प्रकरण हैं। पहले दूसरे मौसम का प्रसारण  23 अक्टूबर 2020 के लिए निर्धारित किया गया था, लेकिन फिर इसे एक दिन पहले यानी 22 अक्टूबर 2020 को प्रदर्शित किया गया था।
