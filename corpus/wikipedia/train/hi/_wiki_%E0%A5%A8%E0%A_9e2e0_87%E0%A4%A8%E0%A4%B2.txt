2019 एएफसी एशियन कप फाइनल, एक फुटबॉल मैच था, जिसे एएफसी एशियन कप के 17वें संस्करण, के विजेता के रूप में निर्धारित करने किए लिये कराया गया था, जोकि एशियाई परिसंघ के सदस्य संघों के पुरुष राष्ट्रीय टीमों के बीच कराये जाने वाली एक प्रतियोगिता है। यह मैच 1 फरवरी, 2019 को संयुक्त अरब अमीरात के अबू धाबी के ज़ायद स्पोर्ट्स सिटी स्टेडियम में जापान और क़तर के बीच आयोजित किया गया था। 3  
यह जापान के लिए पाँचवाँ फाइनल मैच था, इससे पूर्व के चार फाइनल में वे यह खिताब जीतने में सफल रहे थे, जबकि क़तर अपना पहला फाइनल मैच खेल रहे थे, जिसे उन्होंने पहले छह मैचों में एक भी गोल खाये बिना हासिल किया था। क़तर ने अपने पहले एएफसी एशियाई कप खिताब के अंतिम मैच में 3-1 से जीत दर्ज की। जापान के लिए, यह एशियाई कप फाइनल में उनकी पहली हार थी। 
संयुक्त अरब अमीरात के सबसे बड़े स्टेडियम अबू धाबी में ज़ायद स्पोर्ट्स सिटी स्टेडियम, एशियाई कप फाइनल की मेजबानी की।  43,000 सीटों वाला यह स्टेडियम 1980 में बनाया गया था और इसका इस्तेमाल मुख्य रूप से अमीराती राष्ट्रीय फुटबॉल टीम द्वारा किया जाता है। 4  5  जायद स्पोर्ट्स सिटी ने 1996 एशियाई कप फाइनल का भी मेजबान था, साथ ही कई फीफा क्लब विश्व कप फाइनल, हाल ही में 2018 में। 6  दुबई रोड्स एंड ट्रांसपोर्ट अथॉरिटी ने 2015 में एशियाई कप फाइनल की मेजबानी के लिए 60,000 सीटों वाले स्टेडियम का निर्माण करने के लिए स्वतंत्र बोलियों का अनुरोध किया, 7  लेकिन जायद स्पोर्ट्स सिटी स्टेडियम को 2017 में उद्घाटन मैच और फाइनल के लिए स्थान घोषित किया गया। 8  
मैच स्थानीय समय 18:00 पर अबू धाबी में जायद स्पोर्ट्स सिटी स्टेडियम में 36,776 दर्शकों की उपस्थिती में शुरू हुआ। 9  10  जापान ने दो सेट पीस चांस के साथ मैच शुरू किया, लेकिन एक भी गोल कर पाने में असफल रहे। 11  क़तर के अल्मोएज़ अली ने 12वें मिनट में 15 गज़  से पहला गोल दागा। टूर्नामेंट के अपने इस नौवें गोल के साथ, अली ने एक एशियाई कप के दौरान सबसे अधिक गोल करने का रिकॉर्ड अपने नाम किया, जो पहले ईरानी अली डेई के नाम पर था। 12  अब्दुल अजीज हेटम ने 27वें मिनट में 25 गज़  से क़तर के लिये दूसरा गोल किया। 11   जापान ने आधिपत्य हासिल करना चहा और हाफ़टाइम से पहले और बाद में कई गोल करने के कई मौके पाए, हालांकि गोल नहीं मार पाए। 11  क़तर को जवाबी हमले में 56वें मिनट में अपना तीसरा गोल करने का शुरुआती मौका मिला, लेकिन हेटम का शॉट क्रॉसबार पर चला गया। 10  11  जापान की ओर से ताकुमी मिनामिनो ने 69 वें मिनट में गोल दागकर कर स्कोर 2-1 कर दिया। 11  यह टूर्नामेंट के दौरान क़तर के विरुद्ध किया गया पहला गोल था। 12  जापानी कप्तान माया योशिदा द्वारा हैंडबॉल के लिए वीडियो सहायक रेफरी द्वारा क़तर को 82वें मिनट में एक पेनल्टी किक मिला, जिस पर अकरम आफिफ़ ने गोल दाग कर स्कोर 3-1 से बढ़ा दिया। 10  13  14  
जापान पर अपनी जीत के साथ, क़तर ने अपना पहला एशियाई कप खिताब अर्जित किया था, इससे पहले वह कभी क्वार्टर फाइनल से आगे नहीं बढ़ पाया था, और टूर्नामेंट जीतने वाला नौवां देश बना। 13  15  इस प्रतियोगिता में लगातार छह जीत के बाद, यह मैच जापान की पहली हार थी, साथ ही साथ एशियाई कप फाइनल में उनकी पहली हार है, उन्होंने पिछले चार फाइनल मैच जीते थे। क़तर ने अपने सभी सात मैच जीतने के एक रिकॉर्ड के साथ प्रतियोगिता का समापन किया। 16  
