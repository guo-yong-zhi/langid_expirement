करिश्मा कपूर भारतीय फिल्म जगत की जानी-मानी अभिनेत्री है जो हिन्दी फिल्मों में दिखाई दी हैं। उन्होंने 1991 में रूमानी फिल्म प्रेम कैदी के साथ सत्रह वर्ष की उम्र में अपने अभिनय की शुरुआत की 1  2 । 1992-1996 के बीच; वह नाट्य फिल्म जिगर , अनाड़ी , राजा बाबू और सुहाग , हास्य फिल्में गोपी किशन , कुली नं॰ 1  और साजन चले ससुराल और एक्शन थ्रिलर जीत , जिसमें उनकी सलमान खान और सनी देओल के साथ जोड़ी बनाई गई थी, समेत कई सफल फिल्मों में शामिल रही। 3  4  व्यावसायिक रूप से सफल फिल्मों में भाग लेने के बावजूद, पुरुष-वर्चस्व वाली फिल्मों में प्रेमिका के छोटे किरदारों को निभाने के लिए उनकी आलोचना की गई।
करिश्मा ने फिर खुद को आमिर खान की सह-अभिनीत रूमानी नाट्य फिल्म राजा हिन्दुस्तानी  के साथ बॉलीवुड की अग्रणी अभिनेत्री के रूप में स्थापित किया। 5  इस फिल्म से उन्हें आलोचकों से प्रशंसा प्राप्त हुई और सर्वश्रेष्ठ अभिनेत्री के लिए फिल्मफेयर पुरस्कार उन्होंने अर्जित किया। अगले वर्ष, उन्हें यश राज की उत्पादित संगीतमय रूमानी फिल्म दिल तो पागल है में शाहरुख खान के विपरीत अड़ियल नर्तकी चित्रित करने के लिए सर्वश्रेष्ठ सहायक अभिनेत्री के लिए राष्ट्रीय फिल्म पुरस्कार और फिल्मफेयर पुरस्कार मिला। 6  इसके बाद, उन्होंने कई वर्षों तक ब्लॉकबस्टर फिल्मों में प्रमुख भूमिका निभाई, जिनमें हास्य फिल्में हीरो नं॰ 1  और बीवी नं॰ 1 , पारिवारिक नाट्य फिल्म हम साथ-साथ हैं , और हास्य प्रेमकहानी फिल्म दुल्हन हम ले जायेंगे  शामिल हैं। आतंकवाद पर आधारित नाट्य फिल्म फिज़ा  में ऋतिक रोशन के चरित्र की एक भ्रमित बहन के उनके प्रशंसनीय प्रदर्शन ने उन्हें सर्वश्रेष्ठ अभिनेत्री के लिए फिल्मफेयर आलोचकों का पुरस्कार जिताया। अगले वर्ष, उन्होंने जीवनी फिल्म ज़ुबैदा  में वास्तविक जीवन की अभिनेत्री जुबेदा बेगम को चित्रित किया, जिससे उन्होंने फिल्मफेयर में दूसरा सर्वश्रेष्ठ अभिनेत्री पुरस्कार अर्जित किया। 7  बाद में 2002 में, उन्होंने परेशान बहु को नाट्य फिल्म शक्ति: दि पावर में चित्रित किया।
2003 में, करिश्मा ने व्यवसायी संजय कपूर से विवाह किया और फिल्मों से अवकाश ले लिया, हालांकि वह सहारा वन की टेलीविज़न श्रृंखला करिश्मा - द मिरक्लेस ऑफ़ डेस्टिनी  में दिखाई दीं और इस समय के दौरान हस्तियों के नृत्य शो नच बलिए  सहित विभिन्न रियलिटी शो में प्रतिभा जज  का कार्य किया। 8  2011 में, उन्होंने एक्शन थ्रिलर बॉडीगार्ड में छाया की भूमिका के लिए अपनी आवाज प्रदान की, जो कि सबसे ज्यादा कमाई करने वाली बॉलीवुड फिल्मों में से एक है। 9  उन्होंने नाट्य फिल्म डेंजरस इश्क  के साथ फिल्मों में वापसी की- जिसमें उन्होंने चार अलग-अलग शताब्दियों से चार अलग-अलग किरदार निभाए। फिल्म और उनके प्रदर्शन को मिश्रित समीक्षाएं मिलीं। डेंजरस इश्क के जारी होने के बाद, उन्होंने फिर से फिल्मों से अवकाश लिया।
