बह्वास्तिक्य  या बहुदेववाद कई देवताओं में विश्वास है, जो सामान्यतः अपने स्वयं के धार्मिक सम्प्रदायों और अनुष्ठानों के साथ-साथ देवी-देवताओं के एक सर्वदेवालय में एकत्रित होते हैं। बह्वास्तिक्य आस्तिकता का एक प्रकार है। आस्तिक्य के भीतर, यह एकास्तिक्य या एकेश्वरवाद के विपरीत है, एक एकमात्र ईश्वर में विश्वास, जो अधिकतर मामलों में पारलौकिक है। बह्वास्तिक्य को स्वीकार करने वाले धर्मों में, विभिन्न देवी-देवता प्रकृति या पैतृक सिद्धान्तों की शक्तियों का प्रतिनिधित्व कर सकते हैं;  उन्हें या तो स्वायत्त के रूप में देखा जा सकता है या एक सृष्टि देव या पारलौकिक निरपेक्ष सिद्धान्त  के पहलुओं या उत्सर्जन के रूप में देखा जा सकता है, जो प्रकृति में आसन्न रूप से प्रकट होता है  1 ।  बह्वास्तिक हमेशा सभी देवताओं की समान रूप से पूजा नहीं करते; वे एकैकापि देववादी हो सकते हैं, एक विशेष देवता की पूजा में विशेषज्ञता रखते हैं, या कैथेनोथिस्ट, भिन्न समयों पर विभिन्न देवताओं की पूजा करते हैं।
यहूदी, ईसाई और इस्लाम के इब्राहीमी धर्मों के विकास और प्रसार से पहले बह्वास्तिक्य धर्म का विशिष्ट रूप था, जिस पर एकास्तिक्य को लागू किया गया। यह पूरे इतिहास में अच्छी तरह से प्रलेखित है, प्रागितिहास से और प्राचीन मिस्र का धर्म और प्राचीन मेसोपोटामियन धर्म के प्रारम्भिक अभिलेखों से लेकर शास्त्रीय प्राचीनकाल के दौरान प्रचलित धर्मों तक, जैसे कि प्राचीन यूनानी धर्म और प्राचीन रोमन धर्म, और जातीय धर्मों जैसे जर्मनिक, स्लाविक, बाल्टिक बुतपरस्ती और मूल अमेरिकी धर्मों में।
वर्तमान प्रचलित उल्लेखनीय बह्वास्तिकीय धर्मों में ताओवाद, शेनिज़्म या चीनी लोक धर्म, जापानी शिन्तो धर्म, सान्तेरिया, अधिकांश पारम्परिक अफ़्रीकी धर्म, विक्का जैसे विभिन्न नव-मूर्तिपूजक धर्म शामिल हैं। 2  हिन्दू धर्म, जिसे लोकप्रियतः बह्वास्तिकीय माना जाता है, को विशेष रूप से वर्गीकृत नहीं किया जा सकता है जैसे कि कुछ हिन्दू स्वयं को सर्वेश्वरवादी मानते हैं और अन्य स्वयं को एकेश्वरवादी मानते हैं। दोनों पन्थ हिन्दू ग्रन्थों के अनुकूल हैं, क्योंकि विश्वास में मानकीकरण की कोई सहमति नहीं है। वेदान्त, हिन्द धर्म का सबसे प्रमुख दर्शन, एकास्तिक्य और बह्वास्तिक्य का संयोजन प्रदान करता है, जिसमें कहा गया है कि ब्रह्मन् ब्रह्माण्ड की एकमात्र परम सत्य है, तथापि इसके साथ ऐक्य कई देवी-देवताओं की पूजा करके प्राप्त की जा सकती है।
