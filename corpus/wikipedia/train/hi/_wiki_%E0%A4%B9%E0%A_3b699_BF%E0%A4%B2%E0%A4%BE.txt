
नर्मदापुरम भारतीय राज्य मध्य प्रदेश का एक जिला है। जिले का मुख्यालय नर्मदापुरम है। नर्मदा नदी के तट पर स्थित होने के कारण इसका नाम नर्मदापुरम पड़ा। 1  2 
 3 
नर्मदापुरम नर्मदा नदी के किनारे बसा है
नर्मदापुरम स्वतंत्र रूप से सड़क और रेल मार्ग द्वारा राज्य की राजधानी भोपाल से जुड़ा हुआ है। यह लगभग ७० किलोमीटर दूर है यह राज्य के सभी प्रमुख शहरों के साथ सड़क और रेल से जुड़ा हुआ है। अपनी तहसील इटारसी जो पश्चिम मध्य रेलवे का एक मुख्य रेलवे जंक्शन है एवं 18 किलोमीटर दूर है की वजह से देश के सभी प्रमुख शहरों के साथ जुड़ा हुआ है. यह राष्ट्रीय राजमार्ग 69 से जुडा है।
- शैलचित्रों की दृष्टि से सिवनी मालवा क्षेत्र भी धनाडय है।  सिवनी मालवा क्षेत्र में ऐसी कंदरायें हैं जहां अति प्राचीन शैलचित्र पाये जाते हैं। इन कंदराओं में से एक कंदरा तो ग्राउण्‍ड लेवल से नीचे है जो अपने आप में आश्‍चर्य जनक है। 
- नर्मदापुरम-सिवनीमालवा मुख्‍य मार्ग पर भीलट देव नामक स्‍थान है जों सिवनी मालवा क्षेत्र के अन्‍तर्गत आता है। मध्‍यप्रदेश सरकार और टूरिज्‍म विभाग की ओर से यहां अनेक दर्शनीय और मनोरंजक कार्य किये गये हैं। भीलट देव का यहां मंदिर भी है। जहां लोगों की अगाध श्रध्‍दा है। भीलट देव साल में दो विशेष तिथियों में परिहाड दादा के सिर आते हैं और जनजीवन, मवेशी व खेती बाडी के सम्‍बंध में भविष्‍यवाणी करते हैं। 
-इटारसी से सिवनी-मालवा मार्ग पर, इटारसी से मात्र १२ किमी दूर ग्राम जमानी ग्राम है। यहां से दक्षिण दिशा में ६ किमी दूर तिलक सिंदूर नामक एक दर्शनीय और धार्मिक स्‍थल है।
नर्मदापुरम जिले में 9 तहसील है।
