
सुरक्षेत्र, 2012 का एक गायन प्रतिभा कार्यक्रम है जो दक्षिण एशिया के दो पड़ोसी देशों भारत और पाकिस्तान के दलों के बीच लड़ी गयी संगीतमय लड़ाई पर आधारित था। जहाँ पाकिस्तान के दल का नेतृत्व गायक, संगीत निर्देशक और अभिनेता आतिफ़ असलम ने किया था वहीं भारतीय दल का नेतृत्व गायक, संगीत निर्देशक और अभिनेता हिमेश रेशमिया ने किया था। कार्यक्रम की सूत्रधार प्रसिद्ध भारतीय अभिनेत्री आयशा टाकिया थीं। 1  2  3 
इसका प्रसारण एकसाथ भारत में कलर्स टीवी और सहारा वन और पाकिस्तान में जियो टीवी और आग टीवी पर किया गया था। कार्यक्रम का निर्माण साईबाबा टेलीफिल्म्स द्वारा किया गया था और इसके निर्देशक गजेन्द्र सिंह थे।
कार्यक्रम का समापन दोनों टीमों के बीच फाइनल में हुआ, जिसमें पाकिस्तान के नबील शौकत अली ने खिताब जीता।
