आयुष शर्मा  1  एक भारतीय अभिनेता हैं जो हिंदी फिल्मों में काम करते हैं। उन्होंने फिल्म अभिनय की शुरुआत बहनोई सलमान खान के प्रोडक्शन की फिल्म लवयात्री  से की थी, जिसे समीक्षकों द्वारा ख़राब बताया गया था और यह बॉक्स ऑफिस पर असफल रही। उन्होंने अपनी अगली फिल्म एंटीम: द फाइनल ट्रुथ में सलमान खान के साथ अभिनय किया और वो फिल्म भी बुरी तरह से असफल रही। इस फिल्म की भयानक पटकथा के लिए भारी आलोचना की गई थी।
आयुष शर्मा का जन्म 26 अक्टूबर 1990 1  को मंडी, हिमाचल प्रदेश में अनिल और सुनीता शर्मा के घर हुआ था। 2  3  उनका एक भाई भी हैं जिसका नाम आश्रय शर्मा है। 4  वह अनुभवी कांग्रेस नेता पंडित सुख राम के पोते हैं जो पूर्व कैबिनेट मंत्री हैं। शर्मा का परिवार 50 साल से भी ज्यादा समय से राजनीति से जुड़ा हुआ है और हिमाचल की राजनीति में एक खास स्थान रखता है। 5 
शर्मा ने 2018 में सलमान खान के प्रोडक्शन की फिल्म लवयात्री से बॉलीवुड में अभिनय की शुरुआत की जिसमें उन्होंने नवोदित अभिनेत्री वरीना हुसैन के साथ मुख्य भूमिका निभाई। 6  7  उन्हें और सई मांजरेकर को 2020 में विशाल मिश्रा के संगीत वीडियो मांझा में देखा गया था। उन्होंने 2021 में एंटीम में सलमान खान के साथ एक गैंगस्टर की भूमिका निभाकर सफलता प्राप्त की। 8 
वह अपनी अगली एक्शन फिल्म क्वाथा में इसाबेल कैफ के साथ दिखाई देंगे, यह फिल्म 2019 से विलंबित है। 9  10  11  मई 2022 में उन्होंने पुष्टि की कि वह फिल्म कभी ईद कभी दीवाली में सलमान खान के साथ फिर से काम करेंगे, जिसमें वह उनकें भाई की भूमिका में होंगें। 12 
आयुष शर्मा ने 18 नवंबर 2014 को सलमान खान की छोटी दत्तक बहन अर्पिता खान से शादी की। 13  उनका एक बेटा आहिल 14  और एक बेटी आयत है। 15 
