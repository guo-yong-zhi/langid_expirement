
शहीद भगत सिंह महाविद्यालय, दिल्ली विश्वविद्यालय से सम्बद्ध एक महाविद्यालय है। यह दक्षिणी दिल्ली के शेख सराय चरण-2 में स्थित है और इसकी स्थापना १९६७ में हुई थी। 1  वाणिज्य के क्षेत्र में अध्ययन के लिए यह भारत के सर्वश्रेष्ठ महाविद्यालयों में से एक है।  इसे 'ग्रेड-ए'  प्रदान किया गया है। कॉलेज का नाम भारत के महान स्वतंत्रता सेनानी और शहीद भगत सिंह के नाम पर है। 2  
अपनी स्थापना  के सात साल के भीतर ही इसने पोस्ट ग्रेजुएट कॉलेज का दर्जा प्राप्त कर लिया था। यहां की शैक्षणिक गुणवत्ता इसे साउथ कैंपस के कॉलेजों की सूची में प्रथम स्थान पर पहुंचाती है। कॉलेज को राष्ट्रीय मूल्यांकन एवं प्रत्यायन परिषद  ने ए ग्रेड दिया है। 3  
कॉलेज में कंप्यूटर लैब व खेल का मैदान भी है। इसके पुस्तकालय में 65 हजार से भी अधिक पुस्तकें हैं। यहां अध्यापकों के लिए ई-रिसर्च सेंटर है। 
कॉलेज में विभिन्न विभागों की अपनी-अपनी सोसायटी हैं, जोकि कार्यक्रमों का आयोजन करती रहती हैं। इकोनॉमिक्स सोसायटी सेमिनार का, हिस्ट्री सोसायटी जनवरी में होने वाले कार्यक्रम युगान्तर का आयोजन करती है। युगान्तर कार्यक्रम में विद्यार्थी विभिन्न गतिविधियों द्वारा इतिहास विषय पर अपना नजरिया रखते हैं। मैथमैटिक्स सोसायटी 'गणितम्' कार्यक्रम का आयोजन करती है, रंगोली, मास्क मेकिग के साथ ही अन्य गतिविधियां कराई जाती हैं। 
कॉलेज का हिन्दी विभाग भी पूरी तरह से सक्रिय है। 
कॉलेज में एनसीसी व एनएसएस भी है। 4  कोर्स-बीकॉम ऑनर्स, बीकॉम, बीए ऑनर्स , बीएससी ऑनर्स गणित, बीए प्रोग्राम, व एमकॉम। हॉस्टल की सुविधा नहीं है। विद्यार्थी कॉलेज के आसपास पेइंग गेस्ट  के रूप में रह सकते हैं।
कॉलेज में खेल-कूद के लिए एक बड़ा मैदान है। बास्केटबॉल व वालीबॉल कोर्ट भी है। यहां के कई छात्र विभिन्न प्रतियोगिताओं में पदक जीतकर कॉलेज का नाम रोशन कर चुके हैं। 5 
