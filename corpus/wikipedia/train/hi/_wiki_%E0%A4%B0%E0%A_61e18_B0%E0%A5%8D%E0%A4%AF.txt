रेखा आर्या एक भारतीय राजनेत्री तथा वर्तमान उत्तराखंड सरकार में महिला एवं बाल विकास, खाद्य एवं नागरिक आपूर्ति एवं उपभोक्ता मामले, खेल एवं युवा कल्याण मंत्री हैं। वे भारतीय जनता पार्टी के राजनेत्री है| 1 
श्रीमती रेखा आर्या जी 15 दिसम्बर, 1978 को अल्मोड़ा की कोसी नदी घाटी के सोमेश्वर तहसील में स्थित ग्राम सुनाड़ी पोखरी के एक मध्यमवर्गीय परिवार में जन्मीं। पिताजी केन्द्रीय रिजर्व पुलिस फोर्स में थे माता जी गृहणी और दो भाईयों में से एक भाई सी0आर0पी0एफ0 में व एक भारतीय सेना में सेवारत रहे। इनका विवाह श्री गिरधारी लाल साहू जी से हुआ जो राजनैतिक एवं व्यवसायिक पृष्ठभूमि से आते हैं और इनकी 01 पुत्री व 02 पुत्र हैं।    
पिताजी के मध्य प्रदेश में सेवारत होने से परिवार के साथ वहीं प्रारम्भिक शिक्षा ग्रहण की लेकिन जब भी विद्यालय का अवकाश होता था तो सम्पूर्ण परिवार सहित अपने मूल गाँव आ जाते थे, उत्तराखण्ड के मौलिक परिवेश के साथ ही मध्य प्रदेश की जीवन शैली से भी नजदीकी सम्बन्ध रहा है। मा0 मंत्री जी ने एम0कॉम0 करने के पश्चात बी0एड0 की डिग्री हासिल की। 
जाहिर तौर पर राजनीति में पर्दापण वर्ष 2003 में बतौर जिला पंचायत सदस्य हुआ। वर्ष 2012 का चुनाव बतौर निर्दलीय प्रत्याशी लड़ा और 15 हजार से अधिक मत हासिल कर अपनी जमीनी ताकत से परिचय कराया। 
2014 के उपचुनाव में ऐतिहासिक जीत दर्ज करते हुए प्रथम बार विधायक बनीं। 
वर्ष 2017 में दूसरी बार विधानसभा में शानदार जीत दर्ज की और यहीं से सरकार का अंग बनकर मंत्री पद को सुशोभित किया। 
2022 में मा0 मंत्री जी पुनः विधानसभा सीट, सोमेश्वर जनपद-अल्मोड़ा से तीसरी बार विधानसभा में जीत दर्ज कर अपनी दृढ़ इच्छा शक्ति और धरातल में अपनी गहरी पैठ से सबको परिचित करवाया तथा वर्तमान में उत्तराखण्ड सरकार में पुनः कैबिनेट मंत्री के पद को सुशोभित करते हुए राज्य के चहुंमुखी विकास के संकल्प एवं न भागीदारी को आगे बढ़ाने का कार्य रही हैं। 
