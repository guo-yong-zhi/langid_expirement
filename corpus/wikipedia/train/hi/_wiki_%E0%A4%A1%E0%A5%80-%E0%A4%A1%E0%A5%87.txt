डी-डे एक भारतीय अपराध-रहस्य विधा वाली फ़िल्म है जिसके सहनिर्माता डार मोशन पिक्चर्स एम्मी एंटरटेनमेंट हैं। यह नाट्यरूपक फ़िल्म 19 जुलाई 2013 को जारी की गयी। अर्जुन रामपाल, ऋषि कपूर, इरफ़ान ख़ान, श्रुति हासन, हुमा क़ुरैशी और संदीप कुलकर्णी अभिनीत इस फ़िल्म का निर्देशन निखिल आडवाणी ने किया है। 2 
एक ख़तरनाक आतंकवादी गोल्डमैन  पाकिस्तान में अपना अड्डा बनाए हुए है। भारत की खुफ़िया एजेंसी रॉ उसे वापस लाने की हर मुमकिन कोशिश में लगी हुई है क्योंकि भारत में गोल्डमैन 'मोस्ट वॉन्टेड' है। अश्विनी राव  रॉ के एक सीनियर अफसर हैं जिन्होंने चार अंडर कवर एजेंट गोल्डमैन को वापस लाने के लिए कराची भेजे हैं। एजेंट वली ख़ान  अपनी पत्नी नफ़ीसा  और बेटे कबीर के साथ कराची में एक नाई के तौर पर रहता है। दूसरा एजेंट रुद्र  है वो एक वेश्या  के पास जाता है और धीरे-धीरे उसे उससे प्यार हो जाता है। तीसरी एजेंट ज़ोया  है और चौथा असलम  है जो गोल्डमैन के ड्राइवर के तौर पर काम करता है और उसका भरोसा जीत लेता है। ज़ोया एक दिन कराची के आलीशान होटल में पहुंचती है जहां गोल्डमैन के बेटे और एक पाकिस्तानी क्रिकेटर जहांगीर की बेटी का आलीशान निकाह समारोह हो रहा होता है। काफी सुरक्षा होने के बावजूद चारों एजेंट गोल्डमैन को पकड़ने में लगभग कामयाब हो जाते हैं। लेकिन रुद्र जैसे ही उसे मारने वाला होता है वली खान उसे रोक देता है। क्योंकि उसका सपना है गोल्डमैन को ज़िंदा भारत ले जाना। इसी आपा-धापी में उनका प्लान फेल हो जाता है और गोल्डमैन बच निकलता है। पाकिस्तान के सुरक्षा अधिकारी चारों एजेंट्स के पीछे पड़ जाते हैं। चारों की हैरानी का ठिकाना नहीं रहता जब भारत सरकार भी ये मानने से इनकार कर देती है कि ये उनके एजेंट्स हैं।
फ़िल्म का संगीत 28 जून 2013 को जारी किया गया और यह शंकर-एहसान-लॉय द्वारा निर्देशित है।
