
गोंडवाना गणतंत्र पार्टी या गोगपा भारत में एक राज्य पार्टी, जोकि हीरा सिंह मरकाम के नेतृत्व में है। 1  2  यह मुख्य रूप से आदिवासी समाज और उसकी राजनीति के लिए काम करता है। 3  4  5 
गोगपा का गठन 1991 में गोंड समाज के अधिकारों के लिए, और मध्य भारत में गोंडवाना के एक अलग गोंडवाना राज्य की स्थापना के लिए गोंडवाना रत्न दादा हीरासिंह मरकाम जी के द्वारा किया गया था।
उत्तर प्रदेश में विधानसभा चुनाव 2002 में गोगपा के आठ उम्मीदवार थे, जिन्होंने एक साथ 11,262 मत हासिल किए थे। 
2003 के मध्य प्रदेश विधानसभा चुनाव 6  में गोगपा ने 61 उम्मीदवारों को उतारा था, जिन्हें एक साथ 512102 वोट मिले थे। और तीन उम्मीदवार चुने गए। 
2003 के छत्तीसगढ़ विधानसभा चुनाव में गोगपा ने 41 उम्मीदवार खड़े किये थे, लेकिन कोई भी निर्वाचित नहीं हुआ था। कुल मिलाकर पार्टी को 156916 मत मिले थे। 
2004 के लोकसभा चुनावों में पार्टी ने मध्य प्रदेश, छत्तीसगढ़, बिहार, उत्तर प्रदेश और महाराष्ट्र से उम्मीदवारों को खड़ा किया था। 7  8  9 
गोंडवाना गणतंत्र पार्टी ने 2018 के मध्य प्रदेश विधान सभा चुनाव के लिए समाजवादी पार्टी के साथ चुनाव पूर्व गठबंधन किया था। 10 
