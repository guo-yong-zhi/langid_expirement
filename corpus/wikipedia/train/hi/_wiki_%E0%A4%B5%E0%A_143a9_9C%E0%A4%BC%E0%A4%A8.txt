विज़न मार्वल कॉमिक्स द्वारा प्रकाशित अमेरिकी कॉमिक पुस्तकों में दिखने वाला एक काल्पनिक सुपरहीरो है। यह चरित्र पहली बार द अवेंजर्स #५७  में दिखाई दिया, और यह १९३०-१९४० के दशक में टाइमली कॉमिक्स द्वारा प्रकाशित एक इसी नाम के चरित्र पर आधारित है। विज़न एक एंड्राइड जीव है, जिसका निर्माण एक अन्य रोबोट अल्ट्रॉन ने अपने निर्माता हेंक पिम और अन्य अवेंजर्स को पराजित करने के लिए किया था। इसका पूरा शरीर वाइब्रेनियम का बना है, और इसके माथे पर "माइंड स्टोन" विराजमान है।
अभिनेता पॉल बेटनी मार्वल सिनेमेटिक यूनिवर्स की फिल्मों में विज़न की भूमिका निभा रहे हैं। विज़न का निर्माण २०१५ की फ़िल्म अवेंजर्स: एज ऑफ़ अल्ट्रॉन में अल्ट्रॉन ने किया था, और फिर वह २०१६ में कैप्टन अमेरिका: सिविल वॉर में नजर आया।
