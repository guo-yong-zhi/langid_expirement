प्रति-हाइड्रोजन , हाइड्रोजन का प्रतिद्रव्य  है।  हाइड्रोजन का परमाणु एक इलेक्ट्रॉन और एक प्रोटॉन से बना है, जबकि प्रति-हाइड्रोजन एक पॉजिट्रॉन तथा प्रति-प्रोटॉन से बना है। प्रति-हाइड्रोजन के अध्ययन से वैज्ञानिको को आशा है कि इस प्रश्न का उत्तर मिल जाएगा कि जिस ब्रह्माण्ड को हम देख-परख कर पाते हैं उसमें प्रतिद्रव्य की अपेक्षा द्रव्य अधिक क्यों है। प्रति-हाइड्रोजन का निर्माण कण त्वरकों में कृत्रिम रूप से किया जाता है। सन १९९९ में नासा ने प्रति-हाइड्रोजन के उत्पादन मूल्य के बारे में कहा था क एक ग्राम प्रति-हाइड्रोजन के निर्माण के लिए लगभग $62.5 ट्रिलियन डॉलर खर्च करने पड़ते हैं । इसका कारण यह है कि एक प्रयोग में अत्यन्त अल्प मात्रा में एन्टी-हाइड्रोजन बन पाती है। 
