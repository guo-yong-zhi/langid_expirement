गोलियों की रासलीला रामलीला संजय लीला भंसाली द्वारा निर्देशित २०१३ की बॉलीवुड की हिन्दी रोमांटिक-नाटक फ़िल्म है। राम-लीला दुश्मनी, घृणा और ख़ून ख़राबे के बीच पनपी एक प्रेम कहानी है। गुजरात में सनेड़ा और रजाड़ी खानदानों के बीच पांच सौ सालों से दुश्मनी चली आ रही है। 3  4  5 
राम  और लीला  की जो दो अलग-अलग कबीलों के खास घरानों के हैं। दोनों के कबीलों के लोग एक-दूसरे के जान के दुश्मन हैं और फूटी आंख नहीं सुहाते मगर प्यार कहां ये सब देखता है। जवान राम-लीला जब एक दूसरे को देखते हैं तो उनके बीच प्रेम की चिंगारी इस कदर लगती है कि जो बुझाए नहीं बुझती। गुजरात का रोमियो  बिंदास जूलियट  के प्यार में पड़ जाता है। एक तरफ दोनों कबीलों के लोग गोलियां बरसाकर अपनी पुराणी दुश्मनी की आग में जलते हैं वहीं इन्हीं गोलियों के बीच राम-लीला की रासलीला परवान चढ़ती है। कुछ टि्वस्ट और नाटकीय घटनाक्रम के बाद राम अपने समुदाय का मुखिया बन जाता है और लीला अपने समूह की। लीला का चचेरा भाई इसे कबूल नहीं कर पाता। वह एक साजिश रचता है। नतीजे में नया खून खराबा शुरू हो जाता है। सुखांत होेने का अहसास दिलाती कहानी दुखद अंजाम तक पहुंचती है।
