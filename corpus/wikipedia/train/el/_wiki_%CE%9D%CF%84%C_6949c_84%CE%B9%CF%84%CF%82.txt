Ο Ντένις Ζβίζντιτς  είναι πολιτικός από τη Βοσνία και Ερζεγοβίνη, ο οποίος χρημάτισε πρωθυπουργός  από τις 11 Φεβρουαρίου 2015 ως τις 23 Δεκεμβρίου 2019. Είναι Βόσνιος Μουσουλμάνος και ανήκει στο Κόμμα της Δημοκρατικής Δράσης. 2 
Γεννήθηκε το 1964 στο Σαράγεβο. Σπούδασε στην Αρχιτεκτονική Σχολή του Πανεπιστημίου του Σαράγεβο και εν συνεχεία έγινε καθηγητής Αρχιτεκτονικής στο ίδιο ίδρυμα. 3 
Το 2003 έγινε πρωθυπουργός στο καντόνι του Σαράγεβο και έπειτα πρόεδρος της βουλής του καντονιού εκείνου. 3  4  Ήταν μέλος του κοινοβουλίου της Ομοσπονδίας της Βοσνίας και Ερζεγοβίνης στο διάστημα ανάμεσα στο 2010 και στο 2014. 3 
Στις 11 Φεβρουαρίου 2015 εξελέγη πρωθυπουργός από τη Βουλή των Αντιπροσώπων της Βοσνίας και Ερζεγοβίνης με 28 ψήφους. Επί συνόλου 42 βουλευτών, οι 5 καταψήφισαν και οι 2 ψήφισαν "παρών". Ο Ζβίζντιτς υποσχέθηκε να βελτιώσει τις ενέργειες για την ένταξη της Βοσνίας και Ερζεγοβίνης στην Ευρωπαϊκή Ένωση. 4 
Τον Δεκέμβριο του 2019 τον αντικατέστησε στην πρωθυπουργία ο Σέρβος Ζόραν Τεγκέλτιγια.
