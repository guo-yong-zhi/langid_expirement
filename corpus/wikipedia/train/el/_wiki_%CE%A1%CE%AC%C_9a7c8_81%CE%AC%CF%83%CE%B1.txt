Ο Ράιαν Μέντες ντα Γκράσα, γεννημένος στις 8 Ιανουαρίου 1990 στο Μιντέλο του Πράσινου Ακρωτηρίου, είναι Καποβερντιανός ποδοσφαιριστής, ο οποίος αγωνίζεται στη θέση του επιθετικού για λογαριασμό της Λιλ ΟΣΚ.
Γεννημένος στο Πράσινο Ακρωτήρι, ξεκίνησε το ποδόσφαιρο με τους φίλους του στην ομάδα της Ριμπέιρα Μπότε. Αγωνίστηκε στη συνέχεια για τις ομάδες της Ντέρμπι και της Ακαντέμικα ντε Μιντέλο 1 .
Ο πατέρας του ήταν ζωγράφος, η μητέρα του διευθύντρια σε κατάστημα τροφίμων. Έχει τρία αδέρφια και αδερφές 2 .
Διακρίθηκε το 2007, στη διάρκεια του Διεθνούς Τουρνουά U-17  στο Γκονφρεβίλ-Λ’Ορσέ 3 , κατακτώντας τα βραβεία του πρώτου σκόρερ και του καλύτερου παίκτη 2 .
Ενώ για την απόκτησή του ενδιαφέρθηκαν ομάδες όπως η Μπενφίκα και η Πόρτσμουθ 2 , αυτός, ωστόσο, υπέγραψε στη Χάβρη ΑΚ. Σταμάτησε τότε τις σπουδές του, εγκατέλειψε το Πράσινο Ακρωτήρι και μετακόμισε στη Νορμανδία μαζί με έναν άλλο Καποβερντιανό, τον Γκαντιέλ Κορέια 2 .
Στη Χάβρη, πραγματοποίησε την πρώτη του εμφάνιση με την πρώτη ομάδα στις 13 Μαΐου 2009, σε ηλικία 19 ετών, στα πλαίσια της 35ης αγωνιστικής του Πρωταθλήματος της Λιγκ 1, μπαίνοντας ως αλλαγή στο 82ο λεπτό της αναμέτρησης Χάβρη-Σαιντ-Ετιέν  4 . Έπειτα από το πέρας της σεζόν 2008-2009, γνώρισε τον υποβιβασμό με την ομάδα της Νορμανδίας, η οποία τερμάτισε στην 20ή θέση του βαθμολογικού πίνακα της Λιγκ 1.
Την επόμενη σεζόν, πέρασε ως αλλαγή για δεύτερη φορά στην καριέρα του την 1η Αυγούστου 2009, με την ευκαιρία μιας αναμέτρησης για το Λιγκ Καπ Γαλλίας, η οποία έλαβε χώρα στο Σταντ ντε λα Βαλέ ντυ Σερ, όπου η Χάβρη ταξίδεψε για να αντιμετωπίσει την Τουρ ΦΚ. Αντικατέστησε τον Νίκολα Νίκεζιτς στο 77ο λεπτό και, παρά το άνοιγμα του σκορ από τον συμπαίκτη του Νικολά Ζιλέ, γνώρισε και πάλι την ήττα όταν ο Ολιβιέ Ζιρού, ο οποίος δεν είχε γίνει, ακόμη, γνωστός στη Λιγκ 1, πέτυχε δύο τέρματα στα τελευταία λεπτά της αναμέτρησης  5 .
Στη διάρκεια της σεζόν 2009-2010, ο Ράιαν Μέντες αγωνίστηκε σε 14 αγώνες για τη Λιγκ 2, χωρίς όμως να πετύχει κάποιο τέρμα.
Πέτυχε το πρώτο τέρμα της επαγγελματικής του καριέρας στις 15 Ιανουαρίου 2011, σε ηλικία μόλις 21 ετών 6 , ενώ η ομάδα του αντιμετώπιζε την Αζαξιό για την 20ή αγωνιστική του Πρωταθλήματος της Λιγκ 2 7 . Στη διάρκεια της σεζόν 2010-2011, ο Μέντες αγωνίστηκε 32 φορές, πέτυχε 4 τέρματα και έδωσε 6 ασίστ. Παρά το απογοητευτικό τελείωμα της σεζόν για την ομάδα του  και τα μεταγραφικά σενάρια αναφορικά με αυτόν που έκαναν την εμφάνισή τους 8  9  10 , δήλωσε ότι παρέμενε πιστός στον σύλλογο της Νορμανδίας.
Στις 23 Ιουλίου 2011, κι ενώ η Χάβρη φιλοξενούσε την ΦΚ Μετς για το Λιγκ Καπ Γαλλίας, σημείωσε δύο τέρματα και έδωσε δύο ασίστ 11 .
Η σεζόν 2011-2012 ήταν αυτή που τον έκανε γνωστό και στο ευρύτερο ποδοσφαιρόφιλο κοινό της Γαλλίας : σημείωσε 9 τέρματα στο πρώτο μισό της σεζόν, κάτι που του έδωσε τη δυνατότητα να παλέψει για τον τίτλο του πρώτου σκόρερ της Λιγκ 2. Ο ίδιος έδωσε ο εξήγηση της καλής του απόδοσης 12  τη μετατόπισή του στη θέση του κρυφού κυνηγού, θέση που του άρεσε ιδιαιτέρως 12 .
Πέτυχε, επίσης, ένα πολύ ωραίο τέρμα στις 22 Ιανουαρίου 2012 στο Σταντ Βελοντρόμ απέναντι στην Ολιμπίκ Μαρσέιγ για τη Φάση των 32 του Κυπέλλου Γαλλίας 13 . Μεταγραφικές φήμες έκαναν τότε την εμφάνισή τους, αναφέροντας ότι οι διοικούντες τη Μαρσέιγ επιθυμούσαν την απόκτησή. Ο πρόεδρος της Μπρεστ, Μισέλ Γκιγιό, παραδέχτηκε επίσης ότι είχε προσεγγίσει τον Μέντες.
Στις 31 Αυγούστου 2012, ο Μέντες υπέγραψε συμβόλαιο συνεργασίας διάρκειας τεσσάρων ετών με τη Λιλ 14 . Στις 2 Σεπτεμβρίου 2012, ο Μέντες αγωνίστηκε στην πρώτη του αναμέτρηση με τη Λιλ απέναντι στην Παρί Σεν Ζερμέν, μπαίνοντας ως αλλαγή στη θέση του Ντιμιτρί Παγιέ. Βασικός απέναντι στην Ολιμπίκ Λυών στις 23 Σεπτεμβρίου 2012, διακρίθηκε με την πολύ καλή του εμφάνιση 15 , παρά την ισοπαλία που παραχώρησε η ομάδα της Λιλ ΟΣΚ, χάρη, μεταξύ άλλων, σε μια ασίστ για τον Νολάν Ρου που μετατράπηκε σε γκολ 16 .
Πέτυχε το πρώτο του τέρμα για λογαριασμό των Dogues στα πλαίσια εντός έδρας αναμέτρησης με αντίπαλο την Αζαξιό στις 6 Οκτωβρίου 2012.
Ο Ράιν Μέντες γνώρισε, στις 11 Αυγούστου 2010, σε ηλικία 20 ετών, την πρώτη του συμμετοχή με το Πράσινο Ακρωτήρι απέναντι στη Σενεγάλη στα πλαίσια φιλικής αναμέτρησης  17 . Μπήκε στον αγωνιστικό χώρο στο 58ο λεπτό, παίρνοντας τη θέση του Λίτο.
Με την πρόκριση του Πράσινου Ακρωτηρίου, συμμετείχε σε πέντε αγώνες για τα προκριματικά του CAN 2012 και πέτυχε το πρώτο του τέρμα σε ηλικία 21 ετών στις 8 Οκτωβρίου 2011 απέναντι στη Ζιμπάμπουε 18 . Αλλά το Πράσινο Ακρωτήρι τερμάτισε στη δεύτερη θέση του Α΄ Ομίλου και δεν κατάφερε να πάρει την πρόκριση για την τελική φάση της διοργάνωσης.
