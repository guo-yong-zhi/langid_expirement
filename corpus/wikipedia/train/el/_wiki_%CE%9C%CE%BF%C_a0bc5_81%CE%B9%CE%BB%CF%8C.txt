Ο Μορίς Ουτριλό , ήταν Γάλλος ζωγράφος που ειδικεύτηκε στα αστικά τοπία. Γεννημένος στην περιοχή Μονμάρτρη του Παρισιού της Γαλλίας, ο Ουτριλό ήταν ένας από τους λίγους διάσημους ζωγράφους της Μονμάρτρης. 5 
Ο Ουτριλό ήταν ο γιος της επίσης ζωγράφου, Σουζάν Βαλαντόν, που ήταν τότε μοντέλο ενός δεκαοχτάχρονου καλλιτέχνη. Ποτέ δεν αποκαλύφθηκε ποιος ήταν ο πατέρας του παιδιού της. Εικάζεται ότι ήταν γόνος από έναν δεσμό της με έναν επίσης νέο ερασιτέχνη ζωγράφο με την επωνυμία Μπόισι ή με τον καθιερωμένο ζωγράφο Πιέρ Πυβί ντε Σαβάν ή ακόμα και με τον Πιερ Ωγκύστ Ρενουάρ. Το 1891, ένας Ισπανός καλλιτέχνης, Miguel Utrillo y Molins, υπέγραψε ένα νομικό έγγραφο που αναγνώριζε την πατρότητα, αν και παραμένει το ερώτημα αν ήταν στην πραγματικότητα ο πατέρας του παιδιού. 6 
Ο Ουτριλό όταν ενηλικιώθηκε έδειξε μια ανησυχητική τάση προς τον αλκοολισμό. 7  Όταν μια ψυχική ασθένεια κατέλαβε τον 21χρονο Ουτριλό το 1904, η μητέρα του τον ενθάρρυνε να στραφεί στη ζωγραφική. Σύντομα έδειξε πραγματικό καλλιτεχνικό ταλέντο. Χωρίς εκπαίδευση πέρα από αυτά που του δίδαξε η μητέρα του, σχεδίαζε και ζωγράφιζε όσα έβλεπε στη Μονμάρτρη. Μετά το 1910 τα έργα του προσέλκυσαν τη προσοχή των κριτικών και μέχρι το 1920 ήταν διεθνώς αναγνωρισμένα. Το 1928, η γαλλική κυβέρνηση του απένειμε τον Σταυρό της Λεγεώνας του Ονείρου. 8  Καθ' όλη τη διάρκεια της ζωής του, όμως, επανειλημμένα ήταν τρόφιμος σε ψυχιατρικά άσυλα.
Σήμερα, οι τουρίστες στην περιοχή οπού γεννήθηκε θα βρουν πολλούς από τους πίνακές του σε ταχυδρομικές κάρτες, ένας από τους οποίους είναι ο πολύ δημοφιλής πίνακας του 1936 με τίτλο "Montmartre Street Corner" ή "Λαπέν Αζίλ".
Στη μέση ηλικία ο Ουτριλό έγινε έντονα θρησκευόμενος και το 1935, σε ηλικία πενήντα δύο ετών, παντρεύτηκε τη Λούσι Βαλόρε και μετακόμισε στο Λε Βεσινέτ, λίγο έξω από το Παρίσι. Από τότε, ένιωθε ανίκανος να δουλεύει στην ύπαιθρο και άρχισε να ζωγραφίζει τοπία που έβλεπε από τα παράθυρα, από κάρτες και από τη μνήμη του.
Αν και στη ζωή του βασανίστηκε από τον αλκοολισμό, έζησε μέχρι τα 70 του. Ο Μορίς Ουτριλό πέθανε από μια πνευμονική νόσο και θάφτηκε στο "Cimetière Saint-Vincent" στη Μονμάρτρη.  9 
Το 2010 διοργανώθηκαν πολλές αναδρομικές εκθέσεις στο Μουσείο Τέχνης του Πανεπιστημίου Oglethorpe 10  και στη Μονμάρτρη, που κατέληξαν σε δημοπρασία 30 έργων του Ουτριλό στις 30 Νοεμβρίου 2010.  11 
