Ο Ιωσήφ Ταμπακόπουλος ήταν αρχιμανδρίτης, ηγούμενος της Μονής Καισαριανής και αγωνιστής της Επανάστασης του 1821.
Ο Ιωσήφ Ταμπακόπουλος γεννήθηκε στη Βυτίνα το 1792 και ήταν γιος του Δημήτριου Ταμπακόπουλου.
Ο Ιωσήφ Ταμπακόπουλος ήταν αρχιμανδρίτης, ηγούμενος της Μονής Καισαριανής. Ήταν μέλος της Φιλικής Εταιρείας και οπλαρχηγός στην επανάσταση του 1821 και προσέφερε φορτηγά ζώα, αξιόλογους ίππους και ολόκληρη την περιουσία του για τις ανάγκες της επανάστασης. Έλαβε μέρος στη μάχη του Χαϊδαρίου, του Φαλήρου και στην πολιορκία της Ακροπόλεως δείχνοντας γενναιότητα και πατριωτισμό, όπως βεβαιώνεται από σχετικό πιστοποιητικό το οποίο υπογράφει ο στρατηγός Ιωάννης Μακρυγιάννης.
Για τις προσφορές του αυτές προς την επανάσταση τιμήθηκε με δύο μετάλλια, με τον Ταξιάρχη του Τάγματος του Σωτήρος και με το «αργυρούν» αριστείο του Αγώνος  1 . Πέθανε πάμφτωχος το 1869 και η νεκρώσιμη ακολουθία εψάλη στην Μητρόπολη Αθηνών.
