Η Ελπίς Προβατά είναι ελληνικό αθλητικό σωματείο που εδρεύει στον Προβατά του νομού Σερρών. Ιδρύθηκε το 1952 και είναι ένας από τους δέκα πιο ιστορικούς ποδοσφαιρικούς συλλόγους του νομού Σερρών. Έδρα της ομάδας είναι το δημοτικό γήπεδο «Αναστάσιος Νικάκης» με σκεπαστή κερκίδα 1.000 θέσεων και ηλεκτροφωτισμό, όπως επίσης και με εγκαταστάσεις εξυπηρέτησης των αθλητών και των διαιτητών. Την περίοδο 2023-24 θα αγωνίζεται στην Β΄ Κατηγορία της ΕΠΣ Σερρών.
Η ποδοσφαιρική ομάδα, με έμβλημα το τετράφυλλο τριφύλλι, τα τελευταία χρόνια αγωνίζεται στα ερασιτεχνικά πρωταθλήματα της Ένωσης Ποδοσφαιρικών Σωματείων .
Στις εγκαταστάσεις του αθλητικού σωματείου, συμπεριλαμβάνονται συνολικά: ένα γήπεδο ποδοσφαίρου, ένα γήπεδο καλαθοσφαίρισης, ένα γήπεδο πετοσφαίρισης, καθώς και χώρος που προορίζεται για βοηθητικό γήπεδο ποδοσφαίρου.
Κατά το παρελθόν διεκδίκησε σε μπαράζ την άνοδο στην Β΄ Εθνική Ελλάδας στις αγωνιστικές περιόδους 1973-1974 και 1974-1975 μέσω του "ειδικού ερασιτεχνικού πρωταθλήματος" και έχει και μία κατάκτηση κυπέλλου Ε.Π.Σ Σερρών το 1996.
Από την ομάδα έχουν αναδειχθεί πολλοί ποδοσφαιριστές που αγωνίστηκαν σε επαγγελματικές κατηγορίες όπως και στο εξωτερικό όπως οι: Στάθης Ταυλαρίδης, Φώτης Κουτζαβασίλης, Ζήσης Αρβανιτίδης, Σάκης Τραγιάννης, Παναγιώτης Πάντσιος, Τάσος Πάντσιος, Γιάννης Μπάρμπας, Τάκης Βάβαλης, Γιάννης Βογιατζής, Χρήστος Γκουντενούδης κ.α.
Ένωση ποδοσφαιρικών σωματίων Ν.Σερρών
ειδικό ερασιτεχνικό πρωτάθλημα ποδοσφαίρου 1974
ειδικό ερασιτεχνικό πρωτάθλημα ποδοσφαίρου 1975
