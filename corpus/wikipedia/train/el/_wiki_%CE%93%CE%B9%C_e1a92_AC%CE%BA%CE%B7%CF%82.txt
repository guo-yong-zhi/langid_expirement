Ο Γιάννης  Γαρεφαλάκης  ήταν Έλληνας δικηγόρος και πολιτικός, που διετέλεσε νομάρχης σε Ηράκλειο και Λασίθι. Ήταν ο πρώτος αιρετός Νομάρχης Ηρακλείου το 1994.
Σπούδασε νομικά και εργάστηκε ως μάχιμος δικηγόρος. 1  Εντάχθηκε στο ΠΑΣΟΚ και μετά το 1981 διορίστηκε γραμματέας της νομαρχιακής επιτροπής του κινήματος. 2  Εν συνεχεία διορίστηκε Νομάρχης Λασιθίου.
Στις πρώτες νομαρχιακές εκλογές που έγιναν τον Οκτώβριο του 1994, ο Γαρεφαλάκης εξελέγη από τον πρώτο γύρο, με ποσοστό 61,3% . 3  Επανεξελέγη στις εκλογές του 1998  και πάλι από τον πρώτο γύρο, συγκεντρώνοντας ποσοστό 52,17%. 4 
Απεβίωσε σε ηλικία 69 ετών στην Πνευμονολογική Κλινική του ΠΑΓΝΗ, στο Ηράκλειο. 1  Κηδεύτηκε από τον Μητροπολιτικό Ναό του Αγίου Μηνά, στις 28 Σεπτεμβρίου 2009.
