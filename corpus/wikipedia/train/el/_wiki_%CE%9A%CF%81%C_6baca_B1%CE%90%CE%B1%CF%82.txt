Συντεταγμένες: 38°1′3.000″N 21°59′3.001″E  /  38.01750000°N 21.98416694°E  / 38.01750000; 21.98416694
Το Κρυονέρι  είναι ορεινό χωριό της πρώην επαρχίας Καλαβρύτων του Νομού Αχαΐας που αποτελεί σήμερα Τοπική Κοινότητα της Δημοτικής Ενότητας Καλαβρύτων του  «Καλλικρατικού» Δήμου Καλαβρύτων. Προ της εφαρμογής της διοικητικής μεταρρύθμισης «Καποδίστριας» αποτελούσε την Κοινότητα Κρυονερίου ενώ στη συνέχεια αποτέλεσε Δημοτικό διαμέρισμα του «Καποδιστριακού» Δήμου Καλαβρύτων. Είναι χτισμένο σε υψόμετρο 758 μέτρων δυτικά των Καλαβρύτων και σε απόσταση 19 χιλιομέτρων από αυτά. Ο πληθυσμός του σύμφωνα με την απογραφή του 2011 είναι 96 κάτοικοι 1 .
Να μην συγχέεται με το ομώνυμο τοπωνύμιο που βρίσκεται πολύ κοντά στην Ακράτα του νυν Δήμου Αιγιαλείας.
