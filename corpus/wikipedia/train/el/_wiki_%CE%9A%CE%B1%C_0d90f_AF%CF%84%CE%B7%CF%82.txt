Ο καπελλασίτης  είναι ένυδρο χλωριούχο ορυκτό του χαλκού και του ψευδαργύρου. Το όνομα του αποδόθηκε προς τιμήν του Χρήστου Καπέλλα  συλλέκτη και εμπόρου ορυκτών της Καμάριζας στο Λαύριο. 1 
Σχηματίζεται ως προϊόν εξαλλοιώσεων σε χαλκούχα - ψευδαργυρούχα απορρίμματα μεταλλευτικών δραστηριοτήτων. Ορυκτά με τα οποία σχετίζεται είναι ο ατακαμίτης, ο χαϊντεΐτης και ο παρατακαμίτης.
Ανευρέθη πρώτα στα μεταλλεία Λαυρίου από ομάδα Γερμανών ερευνητών στο ορυχείο Σούνιο αριθ. 19  όπου αποτελεί και χαρακτηριστικό ορυκτό . Έχει επίσης ανευρεθεί και στα μεταλλευτικά απορρίμματα στην κάμινο Herzog Julius στο Γκόσλαρ των ορέων Χαρτς στην κάτω Σαξονία.
Λόγω του χρώματος και της υφής των κρυστάλλων του αλλά και της σπανιότητάς του είναι αντικείμενο συλλογής από συλλέκτες ορυκτών.
