Το μπιρ  είναι η νομισματική μονάδα της Αιθιοπίας. Πριν από το 1976, η λέξη δολάριο ήταν η επίσημη αγγλική μετάφραση για το birr. Σήμερα ονομάζεται birr και στην αγγλική γλώσσα.
Το 1931 ο Αυτοκράτορας της Αιθιοπίας ζήτησε επίσημα από τη Διεθνή Κοινότητα να χρησιμοποιήσει το όνομα Αιθιοπία  αντί του Αβησσυνία και η Τράπεζα που τύπωσε τα νομίσματα , επίσης μετονομάστηκε σε "Τράπεζα της Αιθιοπίας".Έτσι, πριν από το 1931, το νόμισμα ονομαζόταν "μπιρ της Αβησσυνίας" και αντίστοιχα, μετά το 1931, το νόμισμα πήρε την ονομασία "μπιρ της Αιθιοπίας", ενώ ήταν η ίδια η χώρα και το ίδιο νόμισμα τόσο πριν όσο και μετά το 1931.
Το 18ο και 19ο αιώνα τα τάλιρα της Μαρίας Θηρεσίας και κομμάτια με αλάτι που ονομάζονταν amoleh χρησιμοποιούνταν ως νόμισμα στην Αιθιοπία. Το μπιρ (Birr , στην κυριολεξία σημαίνει "ασήμι" στα αμχαρικά κσι τη γλώσσα Γκέεζ, ήταν η τοπική ονομασία για το τάλιρο της Μαρίας Θηρεσίας.
Ο Αυτοκράτορας Μενελίκ Β΄ άρχισε να κόβει νομίσματα το 1894. Το birr, ισότιμο με το thaler διαιρούνταν σε 20 ghersh ή guerche  ή 32 bessa. Το 1903 το νομισματικό σύστημα άλλαξε σε 16 ghersh = 1 birr. Το 1915 η Τράπεζα της Αβησσυνίας άρχισε να τυπώνει και χαρτονομίσματα, με το όνομα thaler να χρησιμοποιείται στη θέση του birr σε γαλλικό κείμενο.
Το 1931 στην Αιθιοπία εισήχθη το δεκαδικό σύστημα αρίθμησης και το μπιρ έγινε ίσο με 100 metonnyas . Κόπηκαν κέρματα ονομαστικής αξίας 1, 5, 10, 25 και 50 metonnyas. Η Τράπεζα της Αιθιοπίας τύπωσε τραπεζογραμμάτια το 1932 σε ονομαστικές αξίες των 1, 5, 10, 50, 100 και 500 birr .
Το 1936 έπειτα από την κατάκτηση της Αιθιοπίας από τους Ιταλούς, εισήχθη ως νόμισμα η λιρέτα Ιταλίας και η ισοτιμία ήταν 1 μπιρ = 5 λιρέτες. Το 1938 η λίρα της Ιταλικής Ανατολικής Αφρικής έκανε την εμφάνισή της μόνο σε μορφή χαρτονομίσματος. Έπειτα από την απελευθέρωση το 1941 εισήχθη το νόμισμα της Βρετανικής Ανατολικής Αφρικής, το σελίνι Ανατολικής Αφρικής. Αυτό αντικατέστησε τη λιρέτα με ισοτιμία των 24 λιρετών ανά 1 σελίνι.
Το μπιρ επανεισήχθη το 1945 με ισοτιμία του 1 birr = 2 σελίνια. Το όνομα αιθιοπικό δολάριο  χρησιμοποιήθηκε σε αγγλικό κείμενο στα τραπεζογραμμάτια. Υποδιαιρέθηκε σε 100 santim . Το birr έγινε επίσημο όνομα, που χρησιμοποιείται σε όλες τις γλώσσες, από το 1976.
Τα πρόσφατα κέρματα κόπηκαν σε τρεις σειρές, με χρονολογίες 1936, 1969 και 1996-8 στο αιθιοπικό ημερολόγιο. Οι ημερομηνίες στο τελευταίο είναι σχεδόν 8 χρόνια πίσω από το Δυτικό ημερολόγιο, έτσι αντιστοιχούν στα έτη 1944, 1977, και 2004-2005 μ.Χ. Κόπηκαν τα κέρματα των εξής ονομαστικών αξιών:
Οι ημερομηνίες εμφανίζονται στην αμχαρική γλώσσα, την επίσημη γλώσσα της Αιθιοπίας.
Υπάρχουν δύο χαρακτηριστικά γνωρίσματα στο αιθιοπικό μπιρ που βοηθούν στην άμεση αναγνώρισή του. Τα πρώτα κέρματα, που έχουν χρονολόγηση πριν από το EE1969 εικονίζουν ένα αδέσποτο λιοντάρι με στέμμα να κρατά σταυρό. Τα κέρματα του έτους EE1969 και πιο ύστερα, απεικονίζουν το κεφάλι ενός λιονταριού που βρυχάται, με πλούσια χαίτη.
Τα κέρματα κόπηκαν σε πολλά νομισματοκοπεία, σε πόλεις όπως το Παρίσι, το Βερολίνο και η Αντίς Αμπέμπα.
Έχουν εκδοθεί οι ακόλουθες σειρές χαρτονομισμάτων:
