Τα Novacinema είναι τα κινηματογραφικά κανάλια της συνδρομητικής πλατφόρμας της NOVA τα οποία προβάλλουν για πρώτη φορά στην Ελλάδα ταινίες blockbuster και δημοφιλείς ξένες σειρές. 1 
Τα Novacinema προβάλλουν ταινίες από την Ελλάδα και το εξωτερικό, ταινίες από όλο τον κόσμο και τις τελευταίες του Hollywood, τις blockbusters. Επίσης τηλεοπτικές σειρές από τις ΗΠΑ, όπως η σειρά Game of Thrones και NCIS.
Τα κανάλια του Novacinema είναι τέσσερα εκ των οποίων το πρώτο  μέρα παρά μέρα μεταδίδει και από μια πρεμιέρα ταινίας, η οποία προβάλλεται για πρώτη φορά στην ελληνική τηλεόραση. Επίσης προβάλλονται κάθε χρόνο δημοφιλείς τηλεοπτικές εκδηλώσεις και βραβεία όπως οι Χρυσές Σφαίρες και τα SAG Awards.
Τα κανάλια είναι διαθέσιμα μέσω των δορυφόρων της Hotbird . Απαιτείται η εγκατάσταση εξοπλισμού για δορυφορική λήψη και αποκωδικοποιητή  ο οποίος παρέχεται από τη NOVA. Οι Έλληνες μπορούν να έχουν πρόσβαση στα κανάλια της NOVA εάν είναι συνδρομητές και έχουν το κατάλληλο πακέτο είτε το Cinema Pack ή το πλήρες πακέτο  που προσφέρει η εταιρεία με όλα τα κανάλια.
Την 1η Σεπτεμβρίου 2010 προστέθηκαν κανάλια Υψηλής Ευκρίνειας στην ψηφιακή πλατφόρμα της NOVA.
Τα κανάλια Novacinema προβάλλονται και στην Κύπρο μέσω NOVA Κύπρου, Cyta, Primetel, Cablenet και Epic.
Από το 1994 μέχρι την 1η Ιουνίου 2008, το Novacinema ήταν γνωστό ως Filmnet το οποίο ήταν ένα από τα παλαιότερα ονόματα στην ευρωπαϊκή ιστορία της συνδρομητικής τηλεόρασης. Αρχικά, η υπηρεσία αυτή, ξεκίνησε στις 5 Δεκεμβρίου του 1984 στη Σκανδιναβία, στην Ολλανδία, στο Βέλγιο και στην Πολωνία. Το 1996, όλα τα κανάλια Filmnet με εξαίρεση την Ελλάδα πουλήθηκαν στον γαλλικό όμιλο Canal+ και αντικαταστάθηκαν από το γνωστό ομότιτλο γαλλικό κανάλι ενώ στην πορεία με εξαίρεση την Πολωνία άλλαξαν ιδιοκτησίες και ονομασίες. Με την άφιξη του σήματος του Novacinema, το όνομα Filmnet ήταν πλέον παρελθόν.
