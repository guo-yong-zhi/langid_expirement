Η Oslobođenje  είναι εφημερίδα της Βοσνίας-Ερζεγοβίνης. Ιδρύθηκε στις 30 Αυγούστου του 1943 στην Donja Trnova ως αντιναζιστική εφημερίδα. Κατά τη διάρκεια της πολιορκίας του Σαράγεβο  η εκδοσή της γινόταν σε ένα καταφύγιο καθώς το δεκαόροφο κτίριο όπου στεγάζονταν τα γραφεία της είχε καταστραφεί  από τους σερβικούς βομβαρδισμούς. Παρ' όλες τις αντιξοότητες η εφημερίδα κυκλοφορούσε καθημερινά εκτός από μια φορά. Εκδότες ήταν ο Βόσνιος Kemal Kurspahic και η Σέρβα Gordana Knezevic στους οποίους απονεμήθηκε το 1993 ο τίτλος των International Editors από το World Press Review «για το θάρρος τους και την προσήλωση και την αφοσίωσή τους στις αρχές της δημοσιογραφίας».  Στην Oslobodenje εργάζονταν δημοσιογράφοι, τεχνικοί και υπάλληλοι από όλες τις αντιμαχόμενες πλευρές: Μουσουλμάνοι, Σέρβοι και Κροάτες και γι' αυτό αλλά κυρίως για τη στάση της στη διάρκεια του πολέμου μπήκε συχνά στο στόχαστρο των εθνικιστών και των παραστρατιωτικών ομάδων. Πέντε εργαζόμενοί της έχασαν τη ζωή τους και άλλοι εικοσιπέντε τραυματίστηκαν στη διάρκεια του πολέμου. Το 1993 βραβεύτηκε με το Βραβείο Ζαχάρωφ για την ελευθερία της σκέψης. 
https://web.archive.org/web/20120716193931/http://www.ajr.org/article_printable.asp?id=773
