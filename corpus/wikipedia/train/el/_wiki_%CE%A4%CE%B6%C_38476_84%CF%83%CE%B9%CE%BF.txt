
Ο Τζιοβάννι Α΄ Παρτετσιπάτσιο  ήταν ο 12ος παραδοσιακός και ο 10ος ιστορικός Δόγης της Βενετίας  από την Οικογένεια Παρτετσιπάτσιο. Ο πατέρας του Ανιέλλο Παρτετσιπάτσιο όταν ο αδελφός του Τζουστινιάνο Παρτεσιπάτσιο ήταν στην Κωνσταντινούπολη τον διόρισε συμβασιλέα. Μετά την επιστροφή του Τζουστινιάνο ο Ανιέλλο εκθρονίστηκε και ο Τζοβάννι εξορίστηκε στην Κροατία. Ο αδελφός του τον ανακάλεσε από την Κωνσταντινούπολη  και τον όρισε διάδοχο.
Εξελέγη από την Συνέλευση νέος Δόγης της Βενετίας, συνέχισε να κατασκευάσει την Βασιλική του Αγίου Μάρκου για να τοποθετήσει τα οστά του Ευαγγελιστή Μάρκου. Το υπόλοιπο διάστημα της βασιλείας του ακολούθησαν πολλά προβλήματα και εμφύλιες συγκρούσεις. Το πρώτο πρόβλημα ήταν η επιστροφή από την Κωνσταντινούπολη του παλιού δόγη Ομπελέριο ύστερα από 12 χρόνια εξορίας, έφτασε με μια ομάδα οπαδών του στην Βιγκίλια κοντά στην Μαλαμόκκο και διεκδίκησε να ξαναπάρει την θέση του Δόγη. Οι δύο πόλεις τον αναγνώρισαν αλλά κάηκαν από τον Τζιοβάννι Α΄, ο ίδιος ο Ομπελέριο αποκεφαλίστηκε και το κεφάλι του εμφανίστηκε δημόσια στο πλήθος.
Μια εξέγερση στην Βενετία τοποθέτησε για έξι μήνες στον θρόνο της Βενετίας τον Καρόζο, ο Τζιοβάννι έκπληκτος από την συμμετοχή στην εξέγερση ατόμων που τους είχε εμπιστοσύνη δραπέτευσε στην αυλή του Λοθαρίου Α΄. Ο Καρόζο στην συνέχεια καθαιρέθηκε, τυφλώθηκε και ο Τζιοβάννι ανακλήθηκε ξανά στην Βενετία αλλά η δικτατορική του διακυβέρνηση έφερε νέα αντίδραση αυτή την φορά από τους Μασταλίκι. Ο Τζιοβάννι μια νύχτα έπεσε στην παγίδα στην έξοδο της εκκλησίας του Αγίου Πέτρου στο Ολίβολο, τον συνέλαβαν τον κούρεψαν και τον έριξαν στην εκκλησία του Γκράντο.
