Ο Δημήτρης Λέντζης  ήταν Έλληνας λογοτέχνης και ψηφιακός ζωγράφος.
Γεννήθηκε στην Καβάλα το 1952.
Εργάστηκε ως πωλητής, ως βιομηχανικός εργάτης, και ως υπάλληλος στην Ολυμπιακή Αεροπορία. Εξέδιδε την εβδομαδιαία εφημερίδα «Ελευθερία» από το 1988 ώς το τέλος της ζωής του. 1 
Καλλιέργησε κυρίως την ποίηση, ενώ κριτικογράφησε ιδίως μέσα από τις σελίδες της εφημερίδας που εξέδιδε. Ασχολήθηκε επίσης με την ψηφιακή ζωγραφική, 2  καθώς και το φωτορεπορτάζ και την αστική φωτογραφία δρόμου. 3  Έργα του έχουν μεταφραστεί στα γερμανικά από τον Γιενς Μπύκερ και τον Κλάους Έκχαρτ. 4 
Πέθανε στις 5 Ιανουαρίου 2012 σε ηλικία 59 ετών. 5 
Το καλοκαίρι του 2013, στο θέατρο του παλιού φρουρίου της Καβάλας, παρουσιάστηκε εις μνήμη του το μοναδικό θεατρικό του έργο, διασκευασμένο και σκηνοθετημένο από τον Παύλο Λεμοντζή. 6 
