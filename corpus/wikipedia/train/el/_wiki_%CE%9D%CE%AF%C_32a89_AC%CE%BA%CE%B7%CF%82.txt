Ο Νίκος Φαρμάκης  είναι Έλληνας ιατρός και πολιτικός που διετέλεσε νομάρχης, βουλευτής και υφυπουργός με το ΠΑΣΟΚ.
Γεννήθηκε το 1944 στην Κρανιά Ελασσόνας του Νομού Λάρισας. Σπούδασε στην Ιατρική Σχολή του Πανεπιστημίου Αθηνών και εργάστηκε ως ιατρός στη Λάρισα. 1  Ασχολήθηκε με την πολιτική και προδικτατορικά, ως φοιτητής Ιατρικής, υπήρξε στέλεχος της Ελληνικής Δημοκρατικής Νεολαίας  και αντιπρόεδρος της Διοικούσας Επιτροπής Συλλόγων του Πανεπιστημίου Αθηνών . Την περίοδο της χούντας είχε αντιστασιακή δράση ως μέλος του ΠΑΚ. 2 
Από το 1982 ως το 1985 ήταν νομάρχης Μεσσηνίας και από το 1985 ως το 1987 νομάρχης Δυτικής Αττικής. Στη συνέχεια διετέλεσε γενικός γραμματέας του υπουργείου Υγείας, Πρόνοιας και Κοινωνικών Ασφαλίσεων από το 1987 ως το 1989. 3 
Εκλέχθηκε βουλευτής Λάρισας με το ΠΑΣΟΚ το 1989 , 1990, 1993, 1996 και 2000. Στις κυβερνήσεις του Ανδρέα Παπανδρέου και του Κώστα Σημίτη διετέλεσε υφυπουργός Υγείας και Πρόνοιας  υφυπουργός Εργασίας και Κοινωνικών Ασφαλίσεων , και υφυπουργός Οικονομίας και Οικονομικών . 1 
