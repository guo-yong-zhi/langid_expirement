Το Πανεπιστήμιο του Μάαστριχτ , ιδρυμένο το 1976, είναι το δεύτερο νεότερο πανεπιστήμιο στην Ολλανδία. Απασχολεί πάνω απο 21.000 φοιτητές και 4.000 υπαλλήλους προς το παρόν, πολλοί εκ των οποίων δεν είναι Ολλανδοί.
To 2020, 21.085 σπουδαστές σπούδασαν στο πανεπιστήμιο του Μάαστριχτ, εκ των οποίων 55% ήταν αλλοδαποί, προερχόμενοι απο 123 διαφορετικές χώρες, με το πανεπιστήμιο να απασχολεί πάνω απο 4.000 εργαζόμενους και με έσοδα γύρω στα 477 εκατομμύρια Ευρώ.  1   
Πέρα από τα μαθήματα στην Ολλανδική γλώσσα, προσφέρει επίσης προγράμματα σε Αγγλική γλώσσα, π.χ., στη Σχολή Οικονομικών και Επιχειρηματικής Διοίκησης , στη Σχολή Τεχνών και Πολιτισμού  και στο Πανεπιστημιακό Κολέγιο. Τα περισσότερα μεταπτυχιακά και διδακτορικά προγράμματα που προσφέρει είναι στην Αγγλική γλώσσα.
Το πανεπιστήμιο έχει λάβει πολλές διακρίσεις σε Ευρωπαϊκό και διεθνές επίπεδο. 
Το Πανεπιστήμιο είναι γνωστό για τις εναλλακτικές διαδικασίες διδασκαλίας που προσφέρει, δουλεύοντας με συζητήσεις και ανοιχτά σε διευθετήσεις προβλήματα. Το 2004 το Πανεπιστήμιο του Μάαστριχτ κατετάγη πρώτο  σε μια έκθεση έρευνας για ποιότητα που εκδόθηκε από το Ολλανδικό Υπουργείο Παιδείας, Πολιτισμού και Επιστήμης . Το 2005 η Σχολή των Οικονομικών θεωρήθηκε καλύτερη από την αντίστοιχη σχολή στο Πανεπιστήμιο της Οξφόρδης από το σημαίνον Γερμανικό επιχειρηματικό περιοδικό Wirtschaftswoche.
Διάφορες άλλες εκδόσεις έχουν επίσης βαθμολογήσει το πανεπιστήμιο ως το καλύτερο στην Ολλανδία. Αυτή τη στιγμή το Πανεπιστήμιο χαίρει αναγνώρισης και από το EQUIS και από το AACSB, σπάνιο κατόρθωμα μεταξύ Ευρωπαϊκών πανεπιστημίων.
Το πανεπιστήμιο του Μάαστριχτ καθιερώθηκε επίσημα το 1976, όταν, αντιμετωπίζοντας έλλειψη προσωπικού και επαγγελματιών του ιατρικού κλάδου, η Ολλανδική κυβέρνηση αποφάσισε πως πρέπει να δημιουργηθεί ένα νέο διεθνές ακαδημαϊκό ίδρυμα για να καλύψει και να επεκτείνει τα κέντρα κατάρτησης ιατρικών σπουδών. Αρκετοί επιφανείς άνθρωποι και πολιτικοι ηγέτες κινητοποιήθηκαν για τη δημιουργία του πανεπιστημίου, μεταξύ άλλων ο πρόεδρος του κόμματος των εργατικών και ιδρυτής Sjeng Tans αλλά και πρώην μέλη του επαρχιακού συμβουλίου της Λιμβουργίας και μέλη του δημοτικού συμβουλίου της πόλης. Το νέο πανεπιστήμιο θα έπαιζε καθοριστικό ρόλο για τη διατήρηση του πνευματικού επιπέδου της πόλης και στην ανάδειξη νέων ιατρικών επαγγελματιών. 
Το πανεπιστήμιο του Μάαστριχτ υϊοθέτησε ένα πρωτοποριακό σύστημα εκμάθησης, αυτό της εκμάθησης με βάση την εστίαση και επίλυση προβλήματων  2 
Σύμφωνα με τους Financial times, η σχολή διοίκησης επιχειρήσεων του πανεπιστημίου βρίσκεται σταθερά μέσα στα 65 καλύτερα της Ευρώπης. 3  4 
Σύμφωνα με την βαθμολογία της Times Higher Education World University Rankings  το πανεπιστήμιο είναι μέσα στα 100 καλύτερα όλου του κόσμου, και συγκεκριμένα στην 88ο θέση, 5  6  και το τέταρτο καλύτερο απο τα πανεπιστήμια με λιγότερο απο 50 χρόνια ζωής 7  και 44ο στις σπουδές υγίειας 8 .
Σύμφωνα με το U.S. News & World Report το πανεπιστήμιο είναι στη θέση 184 παγκοσμίως και 78o στην Ευρώπη. πετυχαίνοντας σημαντικές διακρίσεις σε παγκόσμια κλίμακα, όπως στην ιατρική , στα οικονομικά και στη διοίκηση , στη νευροεπιστήμη , και στη ψυχιατρική και ψυχολογία  9   
Σύμφωνα με την QS World University Rankings το πανεπιστήμιο είναι στη θέση 169 παγκοσμίως ενώ τα προγράμματα υγίειας και ιατρικής είναι μέσα στα 100 καλύτερα του κόσμου. 10  11 
Στην τελευταία βαθμολογική έκθεση Αρχειοθετήθηκε 2016-09-12 στο Wayback Machine. του τεχνικού πανεπιστημίου της Μέσης Ανατολής για το ακαδημαϊκό έτος 2015 - 2016, μετρώντας την ακαδημαϊκή επίδοση 2000 πανεπιστημίωναπο όλο το κόσμο, τοποθέτησε το πανεπιστήμιο του Μάαστριχτ μέσα στα 200 καλύτερα παγκοσμίως, και συγκεκριμένα στη θέση 176 Αρχειοθετήθηκε 2021-04-12 στο Wayback Machine..  12 
Το τμήμα διοίκησης του πανεπιστημίου του Μάαστριχτ ανήκει σε αυτή την πολύ μικρή ελίτ των πανεπιστημίων που απολαμβάνουν την τριπλή αναγνώριση απο τους οργανισμούς AACSB, EQUIS και AMBA. 13  14  Από τα 13.670 πανεπιστήμια που προσφέρουν διοικητικές σπουδές από όλο το κόσμο, μόνο 74 έχουν κερδίσει αυτή την αναγνώριση. 15  16   
Το πανεπιστήμιο και ορισμένα απο τα προγράμματα του έχουν βραβευτεί απο το NVAO, τον οργανισμό διαπίστευσεις Ολανδικών και Φλαμανδικών πανεπιστημίων 13  17  18  19  
Το πανεπιστήμιο διατηρεί το UM Sports 20  όπου οι φοιτητές του πανεπιστήμιου μπορούν να πάρουν μέρος σε διάφορα αθλήματα.
Το πανεπιστήμιο διατηρεί τμήματα στα εξής αθλήματα: 21 
Αντίθετα με πολλά άλλα πανεπιστήμια, τα προγράμματα του Μάαστριχτ λαμβάνουν μέρος σε διάφορα κτίρια σε όλη τη πόλη, με το πανεπιστήμιο να έχει υπο την ιδιοκτησία του πάνω απο 13 εγκαταστάσεις.  
Οι εγκαταστάσεις του πανεπιστημίου βρίσκονται σε δύο μέρη της πόλης. Στο κέντρο της πόλης στεγάζονται τα τμήματα ανθρωπιστικών και κοινωνικών επιστημών και στα περίχωρα της πόλης τα τμήματα ψυχολογίας, ιατρικής και επιστημών υγίειας. Επειδή πολλά απο τα κτίρια που έχει το πανεπιστήμιο στο κέντρο θεωρούνται πολιτιστικά μνημεία, θεωρείται πως το πανεπιστήμιο έπαιξε πρωταγωνιστικό ρόλο στη διατήρηση και στη ζωντάνια του ιστορικού κέντρου. 
Τα τελευταία χρόνια, το πανεπιστήμιο έχει επεκτείνει τις εγκαταστάσεις του και σε άλλες χώρες, όπως στη πόλη Φένλο της Ολλανδίας, στις Βρυξέλλες 22  και στο Μπανγκαλόρ της Ινδίας. 23 
Συγκεκριμένα, οι εγκαταστάσεις στις Βρυξέλλες του Βελγίου προσφέρουν μια σειρά απο σεμινάρια και μαθήματα για επαγγελματίες και σπουδαστές. Επιπροσθέτως, στο ίδιο κτίριο λαμβάνουν μέρος κάποια απο τα διδακτορικά του πανεπιστημίου. 24 
Εκτός απο το Βέλγιο, το πανεπιστήμιο διατηρεί εγκαταστάσεις και στο Μπανγκαλόρ της Ινδίας. Εκεί, το πανεπιστήμιο έχει εγκαταστήσει το "εκπαιδευτικό και ερευνητικό κέντρο του Μάαστριχτ" Ο στόχος του πανεπιστήμιου είναι να διεξάγει έρευνα σε σημαντικούς τομείς των ιατρικών και κοινωνικών επιστημών, συνεργαζόμενο με διάφορα νοσοκομεία, πανεπιστήμια και οργανώσεις της Ινδίας. Οι έρευνες που διεξάγει το πανεπιστήμιο, μεταξύ άλλων αφορούν:
