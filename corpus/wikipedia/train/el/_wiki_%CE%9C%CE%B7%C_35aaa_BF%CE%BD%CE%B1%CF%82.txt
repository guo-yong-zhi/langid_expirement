Στην ελληνική μυθολογία ο Μητίονας  ήταν γιος του Ερεχθέως και της Πραξιθέας, σύζυγος της Ιφινόης και πατέρας του Δαιδάλου. Σύμφωνα με μεταγενέστερη παράδοση, ο Μητίονας ήταν εγγονός του Ερεχθέως και γιος του Ευπαλάμου ή και του Κέκροπα. Κατά άλλες εκδοχές, ο Μητίονας ήταν σύζυγος της Αλκίππης. Σε λιγότερο δημοφιλείς παραδόσεις ο Μητίων αναφέρεται ως γιος του Σικυώνα και ως πατέρας του Μουσαίου. Από τον πατέρα του ο Δαίδαλος ήταν γνωστός και με την επωνυμία Μητιονίδης.
Οι γιοι του Μητίονα, οι Μητιονίδες, έδιωξαν από την Αθήνα τον Πανδίονα, ο οποίος κατέφυγε στα Μέγαρα.
