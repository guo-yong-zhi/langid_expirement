Ο Τζων Μακντόναλντ Μπάνταμ ή Τζον Μπάνταμ 7  8  9   είναι Αγγλοαμερικανός σκηνοθέτης του κινηματογράφου και της τηλεόρασης, γνωστός κυρίως για τις ταινίες του Πυρετός το Σαββατόβραδο , Ο Γαλάζιος Κεραυνός , Παιχνίδια πολέμου ,  Και τα ρομπότ τρελάθηκαν  και Οι κοριοί .
Ο Τζων Μ. Μπάνταμ γεννήθηκε στο Λούτον της Αγγλίας και ήταν γιος του ανώτατου αξιωματικού του αμερικανικού στρατού Χένρυ Λη Μπάνταμ τζούνιορ  και της Αγγλίδας ηθοποιού Μαίρης Ιόλα Μπάνταμ . 10  Ο πατέρας του, που καταγόταν από το Μπέρμιγχαμ , μετακόμισε με την οικογένειά του στις ΗΠΑ όταν ο Τζων ήταν μόλις δύο ετών. Ο πατέρας του Τζων ήταν αεροπόρος σε αμφότερους τους Παγκόσμιους Πολέμους και μετά τον θάνατό του εισάχθηκε στο «Alabama Aviation Hall of Fame», ενώ μετά την αποστράτευσή του, έγινε επιχειρηματίας κτηματομεσίτης, όπως και ο παππούς τού Τζων, ο οποίος ήταν συνεταίρος με τον Γουόκερ Πέρσυ, παππού του συγγραφέα Γουόκερ Πέρσυ. 11 
Ο Τζων μεγάλωσε στο Μάουντεν Μπρουκ, πόλη-προάστιο του Μπέρμιγχαμ της Αλαμπάμα. Πήγε σε καλό ιδιωτικό σχολείο  και σπούδασε στο γνωστό Πανεπιστήμιο Γέιλ. 10 
Η μικρότερη αδελφή του Τζων, η Μαίρυ Μπάνταμ , ήταν υποψήφια για Όσκαρ Β΄ γυναικείου ρόλου για τον ρόλο της «Σκάουτ» Φιντς στην ταινία Σκιές και σιωπή . Συνεργάσθηκε με τον αδελφό της στο Let's Kill Uncle  του Γουίλιαμ Κάσλ. 12 
Η πρώην σύζυγος του Μπάνταμ είναι το πρώην μοντέλο Jan Speck, γνωστή από το αμερικανικό τηλεπαιχνίδι The New Treasure Hunt.
Ο Τζων Μπάνταμ εργάσθηκε επί χρόνια στην τηλεόραση, πριν το ντεμπούτο του στον κινηματογράφο το 1977 με την ταινία Πυρετός το Σαββατόβραδο, μια μεγάλη παγκόσμια επιτυχία με πρωταγωνιστή τον Τζον Τραβόλτα, τον οποίο ανέδειξε. Τα Παιχνίδια πολέμου , με πρωταγωνιστή τον Μάθιου Μπρόντερικ, είναι η άλλη ταινία που τον χαρακτήρισε, αντλώντας από τον φόβο πυρηνικών επιθέσεων κατά τον Ψυχρό Πόλεμο, ενώ ήταν μία από τις πρώτες ταινίες που ασχολήθηκε με τους ερασιτέχνες χάκερ. 13 
Στην τηλεόραση ο Μπάνταμ σκηνοθέτησε για τη Night Gallery του Ροντ Σέρλινγκ και τη σειρά του A&E Network The Beast .
