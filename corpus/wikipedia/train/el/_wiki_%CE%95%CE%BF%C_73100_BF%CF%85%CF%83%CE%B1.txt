Ο Εογκάναν μακ Οένγκουσα  βασιλιάς των Πίκτων  ήταν γιος του Όνγκους Β΄ των Πίκτων, διαδέχθηκε τον ξάδελφο του Ντρεστ Θ΄ των Πίκτων. Η μόνη αναφορά στα Ιρλανδικά Χρονικά για τον Εογκάναν ήταν ο θάνατος του μαζί με τον αδελφό του Μπραν, τον "Εντ μακ Μποάντα και αναρίθμητους άλλους" σε μάχη εναντίον των Βίκινγκ . 1  Η ήττα ήταν το τέλος της μακροχρόνιας κυριαρχίας των απογόνων του Όνγκους Α΄ των Πίκτων στο βασίλειο των Πίκτων. 2  Καταγράφεται σύμφωνα με τον μύθο του Αγίου Ανδρέα σαν ένας από τους γιους του Όνγκους που συναντήθηκε με τον Άγιο Ρήγουλο στο Φορτεβιώ όταν ο άγιος μετέφερε τα οστά του Αγίου Ανδρέα στην Σκωτία. 3  Ο Εογκάναν και ο θείος του Κονσταντίν μακ Φέργκουσα ήταν προστάτες μοναστηριών στην Νορθουμβρία που περιείχαν καταλόγους με τις σημειώσεις των προσκυνητών τους από το 840. 4 
Ο Εογκάναν, o πατέρας του, ο θείος του και ο ξάδελφος του Ντόναλντ μακ Κονσταντίν εμφανίζονται στο Ντουάν Αλμπανάχ ένα επικό ποίημα την εποχή του Μάλκολμ Β΄ της Σκωτίας που παρουσιάζει τους προκατόχους του βασιλείς της Σκωτίας, της Άλμπα και της Νταλ Ριάτα από τον Φέργκους Μορ και μετέπειτα. Οι πληροφορίες που παρέχει είναι σημαντικές για τις παραδόσεις ίδρυσης των επισκοπών του Ντάνκελντ και του Αγίου Ανδρέα. 5 
Σύμφωνα με τα Χρονικά των βασιλέων των Πίκτων τον Εογκάναν διαδέχτηκε ο Ούουραντ, οι τρεις γιοι του Μπρίντει ΣΤ΄ των Πίκτων, Κίνιοντ Β΄ των Πίκτων και Ντρεστ Ι΄ των Πίκτων, και ο Μπρίντει Ζ΄ των Πίκτων. Τελικός νικητής θα είναι ο Κένεθ Α΄ της Σκωτίας ο γενάρχης του Οίκου των Αλπινιδών ο οποίος θα μετασχηματίσει το βασίλειο των Πίκτων στο βασίλειο της Άλμπα. 
