Συντεταγμένες: 35°23′57″N 24°46′58″E  /  35.39917°N 24.78278°E  / 35.39917; 24.78278
Για συνώνυμους οικισμούς και τοποθεσίες δείτε το λήμμα: Βλυχάδα  
Η Βλυχάδα είναι πεδινός οικισμός του Δήμου Μυλοποτάμου στην Περιφερειακή Ενότητα Ρεθύμνης της Κρήτης. Είναι κτισμένος σε υψόμετρο 50 μέτρα 2 .
Η Βλυχάδα βρίσκεται σε απόσταση 31 χλμ. Α. από το Ρέθυμνο και 18 χλμ. ΒΑ. από το Πέραμα . Το χωριό είναι κτισμένο δίπλα και νότια από την Εθνική Οδό 90 ή Βόρειο Οδικό Άξονα Κρήτης  ενώ βόρεια και προς την πλευρά της θάλασσας είναι το Μπαλί. Δυτικά του χωριού είναι η Ιερά Μονή Τιμίου Προδρόμου Ατάλης-Μπαλή που τοιχογραφίες από το καθολικό της  χρονολογούνται στον 14ο αιώνα και η πρώτη γνωστή γραπτή μαρτυρία σε νοταριακό έγγραφο του 1628. 3  Η αρχιτεκτονική της μονής παρουσιάζει αρκετές ιδιαιτερότητες, είναι κτισμένη σε επίπεδα με θέα τη θάλασσα και από το 1980 έχει χαρακτηριστεί διατηρητέο μνημείο. 4 
Ως ξεχωριστός  οικισμός αναφέρεται επίσημα το 1961 με την ονομασία Κάτω Βλυχάδα να απογράφεται στην τότε κοινότητα Μελιδονίου και το 1963 με το ΦΕΚ 219Α - 11/12/1963 να μετονομάζεται σε Βλυχάδα 5 . Σύμφωνα με το σχέδιο Καλλικράτης, μαζί με το Μελιδόνι, Εξάντη και το Μπαλί αποτελούν την τοπική κοινότητα Μελιδονίου που υπάγεται στη δημοτική ενότητα Γεροποτάμου του Δήμου Μυλοποτάμου και σύμφωνα την απογραφή του 2011 έχουν πληθυσμό 163 κατοίκους 6 .
