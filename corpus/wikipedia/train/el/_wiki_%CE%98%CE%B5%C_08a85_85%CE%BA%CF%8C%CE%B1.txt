Η Θεισόα ήταν αρχαία πολίχνη της Αρκαδίας χτισμένη σε μικρό λόφο παρυφάδα του Λύκαιου 1  το Κεραύσιο όρος. Σήμερα ερείπια της Θεισόας διασώζονται κοντά στο χωριό Θεισόα Ηλείας, η περιοχή μάλιστα αποτελεί σύνορο των νομών Ηλείας και Αρκαδίας. Με την ίδια ονομασία ήταν γνωστή και πόλη, Θεισόα η Κυνουριακή κοντά στην σημερινή Δημητσάνα. Αποτελούσε τμήμα της Παρρασίας χώρας μαζί με την Γόρτυνα, την Αλίφειρα, την Τραπεζούντα, την Βρένθη, την Βασιλίδα, την Θωκνία και την Λυκόα 2 , η χώρα είχε πάρει το όνομα της από τον Παρράσιο υιό του Λυκάονα 3 .
Σύμφωνα με την ελληνική μυθολογία οικιστής της κατά μία εκδοχή ήταν ο Θεισοεύς γιος του Λυκάων 4 , και κατά δεύτερη εκδοχή πήρε το όνομα της από την νύμφη Θεισόα 5 . Ο Παυσανίας την αναφέρει στο βιβλίο του "Αρκαδικά" αφού πέρασε από εκεί κατά την περιήγηση του και την βρήκε σχεδόν ερημωμένη. Στην πολίχνη ξεκινούσε, ακόμα και σήμερα, ο ποταμός Λούσιος που οι πηγές του βρίσκονταν στην Θεισόα 6 , στα νερά του έλουσαν τον νεογέννητο Δία οι νύμφες Νέδα, Αγνώ και Θεισόα 5 . Ήταν από τις πόλεις που οίκισαν την νέα πόλη, την Μεγαλόπολη, μετά την ίδρυση της το 370 π.χ. 7 . Οι Θεισόα πήρε μέρος στον Τρωικό πόλεμο με τον στρατό του Αγαπήνορα. 
Στα βυζαντινά χρόνια η ακρόπολη της αρχαίας πόλης μετατράπηκε σε κάστρο, το Κάστρο της Αγίας Ελένης 8 .
