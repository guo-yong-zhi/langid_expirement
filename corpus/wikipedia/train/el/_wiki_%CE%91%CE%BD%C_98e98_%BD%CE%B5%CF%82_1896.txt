Στους Θερινούς Ολυμπιακούς Αγώνες του 1896 διεξήχθησαν δύο αγωνίσματα αντισφαίρισης ανδρών. Έλαβαν χώρα το διάστημα 8-11 Απριλίου στον Όμιλο Αντισφαίρισης Αθηνών, αλλά και στο Ποδηλατοδρόμιο Νέου Φαλήρου. Συνολικά, 13 αθλητές από έξι χώρες  πήραν μέρος στους αγώνες. Οι τρεις πρώτες νικήτριες ομάδες στο διπλό αποτελούνταν από αθλητές διαφορετικών εθνικοτήτων.
Οι έξι χώρες που συμμετείχαν είναι οι εξής :
Τα παρακάτω μετάλλια απονεμήθηκαν αργότερα στους αθλητές από τη Διεθνή Ολυμπιακή Επιτροπή. Την εποχή των Αγώνων, οι νικητές έπαιρναν ασημένιο μετάλλιο, οι δεύτεροι χάλκινο, ενώ οι τρίτοι τίποτα.
Ημερομηνία τελικού: 11 Απριλίου 1896
Συμμετείχαν 13 αθλητές από έξι χώρες. Ωστόσο, δεν έλαβε μέρος κανείς από τους κορυφαίους της εποχής, όπως ο νικητής εκείνης της χρονιάς στο Γουίμπλεντον, Χάρολντ Μαχόνι και ο πρωταθλητής των ΗΠΑ, Ρόμπερτ Βρεν.
Οι αγώνες ήταν νοκ-άουτ. Την πρώτη θέση κατέκτησε ο Τζον Μπόλαντ από τη Μεγάλη Βρετανία, που κέρδισε στον τελικό τον Έλληνα Δημήτριο Κάσδαγλη με 2-0 σετ. Την τρίτη θέση μοιράστηκαν ο Κωνσταντίνος Πασπάτης από την Ελλάδα και ο Μομτσίλο Ταπάβιτσα από την Ουγγαρία, οι οποίοι ήταν οι ηττημένοι των ημιτελικών.Ημερομηνία τελικού: 11 Απριλίου 1896
Ήταν το μοναδικό μη ατομικό αγώνισμα των Αγώνων του 1896 και το μοναδικό όπου έλαβαν μέρος μικτές ομάδες. Νικητές αναδείχθηκαν οι Μπόλαντ-Τράουν που επικράτησαν με 2-1 σετ των Κάσδαγλη-Πετροκόκκινου.
Συμμετείχαν πέντε ζευγάρια από τέσσερις χώρες αλλά μόνο τρία από αυτά αγωνίστηκαν με τη σημαία της χώρας τους. Τα υπόλοιπα δύο αποτελούνταν από αθλητές διαφορετικών εθνικοτήτων . Για τον λόγο αυτό, η Διεθνής Ολυμπιακή Επιτροπή έδωσε σε αυτά τα ζευγάρια την κοινή ονομασία "Μικτή ομάδα".