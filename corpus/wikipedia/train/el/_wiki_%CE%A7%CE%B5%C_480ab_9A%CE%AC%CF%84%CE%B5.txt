Ο Χενκ τεν Κάτε  είναι Ολλανδός προπονητής ποδοσφαίρου, και πρώην ποδοσφαιριστής με καταγωγή από το Σουρινάμ. Από τις 13 Ιουνίου 2008 ήταν ο προπονητής της ομάδας του Παναθηναϊκου 1 , ενώ στις 8 Δεκεμβρίου 2009 η ΠΑΕ Παναθηναϊκός ανακοίνωσε την λύση της συνεργασίας της μαζί του. 2  Στην αρχή της προπονητικής του καριέρας ανέλαβε μικρούς συλλόγους της Ολλανδίας στους οποίους τα πήγε αρκετά καλά. Μετά πήγε στην ΝΑΚ Μπρέντα όπου τα πήγε σχετικά καλά. Στον σύλλογο αυτόν έμεινε από το καλοκαίρι του 2000 μέχρι αυτό του 2003.
Τη σεζόν 2005-06 ήταν βοηθός του προπονητή Φρανκ Ράικαρτ στην Μπαρτσελόνα ο οποίος οδήγησε την ομάδα στην κατάκτηση του Τσάμπιονς Λιγκ και την πρώτη θέση του Ισπανικού Πρωταθλήματος. Στη συνέχεια έγινε προπονητής του ΑΦΚ Άγιαξ μέχρι τον Οκτώβριο του 2007, οπότε και έλυσε το συμβόλαιό του κοινή συναινέσει, αρχίζοντας διαπραγματεύσεις με την Τσέλσι ΦΚ. Ο Τεν Κάτε προσελήφθη από τον σύλλογο του Λονδίνου στις 11 Οκτωβρίου 2007 ως βοηθός προπονητή 3  αλλά απολύθηκε στις 29 Μαΐου 2008 5 ημέρες μετά την αποχώρηση του προπονητή Άβραμ Γκραντ. Υπήρξε ένας από τους συνεχιστές της φιλοσοφίας του total football για αυτό και ο Γιόχαν Κρόιφ στο βιβλίο του έχει μιλήσει με πολύ εγκωμιαστικά σχόλια για τον ίδιο και την δουλειά που κάνει.
