
Η UTC+14:00 είναι αναγνωριστικό μετατόπισης ώρας από το συγχρονισμένο παγκόσμιο χρόνο  κατά +14. Αυτή είναι η ανατολικότερη ζώνη ώρας της γης, που σημαίνει ότι οι περιοχές στη ζώνη αυτή ξεκινούν μια νέα μέρα νωρίτερα από όλες, και ως εκ τούτου, οι περιοχές που χρησιμοποιούν αυτή τη ζώνη ώρας είναι οι πρώτες που γιορτάζουν το Νέο Έτος. 
Η ζώνη ώρας UTC+14 εκτείνεται μέχρι 30 μοίρες ανατολικά του 180ου μεσημβρινού, με αποτέλεσμα το ανατολικό όριο της Διεθνή Γραμμή Ημερομηνίας να βρίσκεται γύρω στον 150ο μεσημβρινό δυτικά. 
Η Δημοκρατία του Κιριμπάτι εισήγαγε μια αλλαγή ζώνης ώρας για το ανατολικό ήμισυ της χώρας στις 1 Ιανουαρίου του 1995. Έτσι, το ανατολικό ήμισυ μετακινήθηκε από τις ζώνες ώρας -11 και -10 σε +13 και +14. Ως Βρετανική αποικία, το κέντρο του Κιριμπάτι βρισκόταν στα Νησιά Γκίλμπερτ, λίγο δυτικά της παλιάς γραμμής ημερομηνίας. Τα μακρινά Νησιά Φοίνικα και Νησιά Γραμμής Ισημερινού ήταν στην άλλη πλευρά της γραμμής ημερομηνίας. Τα κυβερνητικά γραφεία στις αντίθετες πλευρές της γραμμής μπορούσαν να επικοινωνήσουν μέσω ραδιοφώνου ή τηλεφώνου μόνο στις τέσσερις μέρες τις εβδομάδας όπου οι δύο πλευρές δεν είχαν διαφορά ημερομηνίας. 
Η αναθεώρηση της ζώνης ώρας του Κιριμπάτι σήμαινε ότι η γραμμή ημερομηνίας μετακινήθηκε ανατολικά, ώστε να περνάει γύρω από την χώρα. Έτσι, τα Νησιά Γραμμής Ισημερινού, συμπεριλαμβανομένου του κατοικημένου νησιού Κιριτιμάτι, ήταν οι πρώτες περιοχές που μπήκαν στο 2000. 1 
Τα νησιά Τόνγκα, χρησιμοποίησαν την ζώνη ώρας UTC+14 ως θερινή ώρα από το 1999 έως το 2002 και από το 2016 έως σήμερα, 2  και επομένως, γιόρτασαν το 2000 την ίδια στιγμή με τα Νησιά Γραμμής Ισημερινού του Κιριμπάτι. 
Στο τέλος της 29ης Δεκεμβρίου 2011 , η Σαμόα μετακίνησε την χειμερινή ώρα, από την UTC−11 στην UTC+13 , με αποτέλεσμα η Σαμόα να μετακινηθεί στο δυτικό τμήμα της Διεθνούς Γραμμής Ημερομηνίας. 3  4 
Επίσης, είναι πιθανό ότι η Αλάσκα  χρησιμοποιούσε διάφορες τοπικές ζώνες ώρας, από την GMT+11:30 μέχρι την GMT+15:10 μέχρι το 1867 . Αυτές οι ζώνες ώρας ήταν τοπικοί μέσοι χρόνοι και δεν ήταν ζώνες ώρας. 
Η ζώνη ώρας UTC+14 χρησιμοποιήθηκε ως θερινή ώρα πριν από το 1982 σε τμήματα της ανατολικότατης Ρωσίας  που χρησιμοποιούσαν την Ώρα Αναντίρ.
