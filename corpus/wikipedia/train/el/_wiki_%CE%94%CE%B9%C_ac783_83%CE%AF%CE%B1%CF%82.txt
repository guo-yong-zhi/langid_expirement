Συντεταγμένες: 39°21′16.99″N 22°53′21.01″E  /  39.3547194°N 22.8891694°E  / 39.3547194; 22.8891694
Το Διμήνι είναι κωμόπολη της Θεσσαλίας στην Περιφερειακή Ενότητα Μαγνησίας. 1 
Το Διμήνι βρίσκεται σε απόσταση περίπου 6 χιλιομέτρων δυτικά από το κέντρο του Βόλου στην περιοχή της αρχαίας Αισωνίας και σε υψόμετρο 62 μέτρα 2 . Η ονομασία του οφείλεται στον νεολιθικό οικισμό του Διμηνίου  ο οποίος βρίσκεται στο βορειοδυτικό άκρο του. 3  Στα βορειοανατολικά περνάει ο χείμαρρος Καλιακούδας, που το χωρίζει από τον Βόλο, ενώ βόρεια η ΕΟ Βόλου - Λάρισας. Οι κατοικοί του ασχολούνται με την γεωργία  και κτηνοτροφία.  
Αναφέρεται, μετά την απελευθέρωση της Θεσσαλίας, το 1883 στο ΦΕΚ 126Α - 02/04/1883 με την παλιά ονομασία του από την τουρκοκρατία ως Δεμίνι να προσαρτάται στον τότε δήμο Παγασών. Το 1912 με το ΦΕΚ 262Α - 31/08/1912 το όνομα διορθώθηκε σε Διμήνι και ορίστηκε έδρα της ομώνυμης νεοϊδρυθείσας κοινότητας. 5  Σύμφωνα με το πρόγραμμα Καλλικράτης μαζί με τον Κάκκαβο και το Παλιούρι αποτελούν την κοινότητα Διμηνίου που υπάγεται στη Δημοτική Ενότητα Αισωνίας του Δήμου Βόλου και σύμφωνα με την απογραφή 2011 έχει 2.261 κατοίκους. 6  
