Ο Πωλ Σεζάν  ήταν σημαντικός Γάλλος ζωγράφος. Το έργο του αντιπροσωπεύει την μετάβαση από τον ιμπρεσιονισμό στο κίνημα του κυβισμού. 13 
Ο Σεζάν γεννήθηκε στην Αιξ-αν-Προβάνς της Γαλλίας όπου και πέρασε τα πρώτα του μαθητικά χρόνια. Ο πατέρας του ήταν πλούσιος τραπεζίτης που σε όλη τη ζωή του καλλιτέχνη του παρείχε οικονομική ασφάλεια που δεν ήταν διαθέσιμη για τους περισσότερους συγχρόνους του καλλιτέχνες και τελικά του κληροδότησε μια μεγάλη περιουσία. 14  
Την περίοδο 1859-1861 σπούδασε νομικά ενώ παράλληλα παρακολουθούσε και μαθήματα ζωγραφικής. Παρά τις αντιδράσεις του πατέρα του, αποφάσισε να ακολουθήσει το καλλιτεχνικό στάδιο και για το σκοπό αυτό, το 1861 επισκέφτηκε το Παρίσι μαζί με τον συγγραφέα Εμίλ Ζολά, με τον οποίο συνδεόταν φιλικά. 15  
Κατά την παραμονή του στο Παρίσι γνωρίστηκε με τον Καμίλ Πισαρό και άλλους καλλιτέχνες που ανήκαν στο κίνημα του ιμπρεσιονισμού. Ο Σεζάν επηρεάστηκε σημαντικά από τους ιμπρεσιονιστές ζωγράφους, ωστόσο πρόσθεσε και προσωπικά χαρακτηριστικά στους πίνακες του. Σύμφωνα με τον ίδιο, ήθελε να μετατρέψει τον ιμπρεσιονισμό "σε κάτι στέρεο που διαρκεί όσο και η τέχνη που εκτίθεται στα μουσεία". Η μεγαλύτερη συνεισφορά του στον ιμπρεσιονισμό θεωρείται η πρόσθεση καθαρών γεωμετρικών στοιχείων που αργότερα επηρέασαν και το κίνημα του κυβισμού.  16 
Σε όλη τη διάρκεια της σταδιοδρομίας του συμμετείχε σε λίγες εκθέσεις -- μεταξύ των οποίων ανήκουν και οι κοινές εκθέσεις των ιμπρεσιονιστών -- ενώ έζησε και αρκετά απομονωμένος, στην Προβηγκία της νότιας Γαλλίας, μακριά από το Παρίσι που αποτελούσε το κέντρο της καλλιτεχνικής δραστηριότητας της εποχής. Τα έργα του επικεντρώνονται σε μία περιορισμένη θεματολογία και κυρίως σε θέματα νεκρής φύσης, τοπίων και προσωπογραφιών. 17 
Πέθανε στις 22 Οκτωβρίου του 1906 από πνευμονία. 
Σήμερα, τα έργα του Σεζάν φυλάσσονται μεταξύ άλλων στο Μητροπολιτικό Μουσείο Τέχνης στη Νέα Υόρκη, στο Μουσείο Ορσέ στο Παρίσι, στο Μουσείο Ερμιτάζ στην Αγία Πετρούπολη και στην Εθνική Πινακοθήκη στο Λονδίνο. 18 
Achille Emperaire 1868 Παρίσι, Μουσείο Ορσέ
La Maison du Pendu, Auvers-sur-Oise  , 1873 Παρίσι, Μουσείο Ορσέ
Αυτοπροσωπογραφία με ροζ φόντο, 1875 Παρίσι, Μουσείο Ορσέ
Η Madame Cézanne σε κόκκινη πολυθρόνα, 1877 Βοστώνη, Museum of Fine Arts
Καστανιές στο Jas de Bouffan, 1885-1887 Μιννεάπολις, Institute of Arts
Mont Sainte-Victoire, 1885-1887 Λονδίνο, Ινστιτούτο Τέχνης Κουρτώ
Αγόρι με κόκκινο γιλέκο, 1888–1890 Ζυρίχη, Stiftung Sammlung E. G. Bührle
Νεκρή φύση με ροδάκινα και αχλάδια, 1888-90 Μόσχα, Μουσείο Πούσκιν
Αρλεκίνος, 1890 Ουάσινγκτον, National Gallery of Art
Οι χαρτοπαίκτες, 1892-1895 Courtauld Institute of Art
Η γριά με το ροζάριο, 1896 Λονδίνο, Εθνική Πινακοθήκη
Το μεγάλο πεύκο 1898, Σάο Πάουλο, Museu de Arte
Στροφή του δρόμου στο Montgeroult , 1898 Νέα Υόρκη, Μουσείο Μοντέρνας Τέχνης
Ο έμπορος τέχνης Ambroise Vollard , 1899 Παρίσι, Petit Palais
Mont Sainte-Victoire, 1904 Φιλαδέλφεια, Museum of Art
Οι μεγάλες λουόμενες, 1906 Φιλαδέλφεια, Museum of Art
