Το Αλουμινόχορτο, αγγλ. Aluminium Plant  είναι διακοσμητικό φυτό της οικογένειας των Κνιδοειδών . Σ' αυτή την οικογένεια ανήκουν γνωστά είδη όπως η τσουκνίδα και το περδικάκι. Ειναι ιθαγενές φυτό του Βιετνάμ και καλλιεργείται για το εντυπωσιακό του φύλλωμα.
Έχει σκούρα πράσινα φύλλα με ασημί σχέδια. Στα τέλη του φθινοπώρου βγάζει άνθη που είναι μικρά και δυσκολοδιάκριτα. Τα μέρη του φυτού είναι δηλητηριώδη.
Το αλουμινόχορτο δεν ανέχεται το άμεσο φως του ήλιου το οποίο μπορεί να προκαλέσει εγκαύματα στα φύλλα του. Είναι φυτό που του αρέσει η σκιά, αλλά μπορεί κάνει μεγάλα μεσογονάτια διαστήματα, όταν δε δέχεται αρκετό φως. Θερμοκρασίες γύρω στους 15° C είναι καλές για τον χειμώνα, αλλά το καλοκαίρι μπορεί να ανεχθεί πιο υψηλές θερμοκρασίες, αρκεί να του παρέχεται αρκετή υγρασία. Χρειάζεται ένα αμμώδες, καλά αποστραγγιζόμενο χώμα.
Το αλουμινόχορτο πολλαπλασιάζεται με μοσχεύματα που πρέπει να κόβονται την άνοιξη.
Pilea cadierei 
