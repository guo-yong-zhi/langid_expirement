Η εθνική ομάδα ποδοσφαίρου της Γουινέας εκπροσωπεί τη Γουινέα στις διεθνείς ποδοσφαιρικές διοργανώσεις. Ελέγχεται από την Ομοσπονδία Ποδοσφαίρου της Γουινέας. Δεν έχει προκριθεί ποτέ στην τελική φάση του Παγκοσμίου Κυπέλλου Ποδοσφαίρου. Η καλύτερη θέση της ομάδας στο Κύπελλο Εθνών Αφρικής ήταν η δεύτερη θέση στο 1976. Σε άλλες 3 περιπτώσεις έφτασε τα προημιτελικά του τουρνουά .
Η Γουινέα έκανε το ποδοσφαιρικό της ντεμπούτο στις 2 Οκτωβρίου 1960 στα Παιχνίδια Δυτικής Αφρικής 1960 στη Νιγηρία, όπου έχασε 4-1 από τους γηπεδούχους. Το επόμενο παιχνίδι της ομάδας ήταν το εντός έδρας φιλικό παιχνίδι με την Ανατολική Γερμανία, στις 16 Δεκεμβρίου 1960, όπου έχασε με 3-2.
