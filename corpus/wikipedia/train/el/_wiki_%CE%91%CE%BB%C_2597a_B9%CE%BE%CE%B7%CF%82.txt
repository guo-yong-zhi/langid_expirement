Ο Αλγόριθμος Χρονοπρογραμματισμού με Βάση τη Σειρά Άφιξης ή αλλιώς FCFS  είναι ένας αλγόριθμος χρονοπρογραμματισμού της ΚΜΕ και αποτελεί τον απλούστερο τρόπο χρονοπρογραμματισμού της ΚΜΕ.
Για την υλοποίηση του αλγορίθμου FCFS είναι αναγκαία μια ουρά FIFO οπού εκεί θα μπαίνουν οι διεργασίες που είναι έτοιμες προς εκτέλεση. Μόλις μια διεργασία μπει στην ουρά έτοιμων διεργασιών το PCB της θα μπει στο τέλος της ουράς αυτής απο όπου η ΚΜΕ θα αναλαμβάνει τις προς εκτέλεση διεργασίες.
Όταν η ΚΜΕ είναι διαθέσιμη εκχωρείται από τον χρονοπρογραμματιστή στην πρώτη διεργασία της ουράς και η εργασία αυτή αφαιρείται από την ουρά. Μόλις η διεργασία που εκτελείται τελειώσει η ΚΜΕ είναι και πάλι διαθέσιμη για να αναλάβει μια άλλη διεργασία.
Έστω οι διεργασίες P1,P2,P3 οι οποίες καταφτάνουν με αυτή την σειρά στην ΚΜΕ και έχουν χρόνο ξεσπάσματος 20 ms, 2 ms και 2 ms αντίστοιχα.
Αν οι παραπάνω διεργασίες εξυπηρετηθούν με τον αλγόριθμο FCFS θα έχουμε τους εξής χρόνους αναμονής:
P1: 0 ms
P2: 20 ms
P3: 22 ms
Μέσος χρόνος αναμονής: /3 = 42/3 = 14 ms
Αν όμως οι παραπάνω διεργασίες είχαν έρθει με την σειρά P3,P2,P1 οι χρόνοι αναμονής θα ήταν οι εξής:
P3: 0 ms
P2: 2 ms
P1: 4 ms
Μέσος χρόνος αναμονής: /3 = 6/3 = 2 ms
Ο χρόνος αναμονής για τον Αλγόριθμος Χρονοπρογραμματισμού με Βάση τη Σειρά Άφιξης είναι συχνά μεγάλος.
