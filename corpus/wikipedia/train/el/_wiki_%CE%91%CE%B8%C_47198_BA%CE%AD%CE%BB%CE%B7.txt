Η Αθηνά Κρικέλη είναι Ελληνίδα δημοσιογράφος και παραγωγός ντοκιμαντέρ. 
Γεννήθηκε στην Θεσσαλονίκη. Παρακολούθησε σπουδές δημοσιογραφίας στο Λονδίνο την περίοδο 1987 με 1990, ενώ έκανε μεταπτυχιακό στα Μέσα Μαζικής Ενημέρωσης σε πανεπιστήμιο της Νέας Υόρκης. 1 
Το 1999 δημιούργησε και υπήρξε διευθύνουσα σύμβουλος 2  στην πρώτη διαδικτυακή ελληνοαμερικανική τηλεόραση και την εταιρεία Ellopia Media Group. 2  1  Τα ντοκιμαντέρ της έχουν βραβευθεί τρεις φορές από την Ελλάδα, από τον Πρόεδρο της Ελληνικής Δημοκρατίας Κωστή Στεφανόπουλο, ενώ επίσης έχει βραβευτεί το 1997 και από τον πρώην δήμαρχο της Νέας Υόρκης Ρούντι Τζουλιάνι για την προσφορά της στην διαμόρφωση της κουλτούρας της Νέας Υόρκης. 1  Το 2006 κέρδισε δύο βραβεία Telly Awards στις Ηνωμένες Πολιτείες. Το 2007 κερδίζει άλλα δυο ίδια βραβεία για τα ντοκιμαντέρ "Εντατική μιας ζωής" και "Οι εγκλωβισμένοι στην Κύπρο". Υπήρξε η μόνη Ελληνίδα που αποτέλεσε μέλος της κριτικής επιτροπής των βραβείων Emmy Awards. 
Είναι ανταποκρίτρια της Φωνής της Αμερικής στην Νέα Υόρκη, ενώ η ραδιοφωνική της εκπομπή "Τα δικά μας" φιλοξενείται στο Μουσείο Ραδιοφώνου και Τηλεόρασης της Αμερικής ως το πιο αντιπροσωπευτικό της ελληνικής γλώσσας. Επίσης είναι πολιτική ανταποκρίτρια της ΕΡΤ 3. Είναι μέλος της Εθνικής Ακαδημίας των Τηλεοπτικών Τεχνών και Επιστημών , του Συλλόγου Τεχνολόγων Μηχανικών Πληροφορικής , του Φόρεϊγν Πρες  και του Συνδέσμου Ανταποκριτών των Ηνωμένων Εθνών . 
Σήμερα ζει και εργάζεται στην Νέα Υόρκη.
