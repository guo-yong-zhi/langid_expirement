Ο Μoμτσίλο Ταπάβιτσα (σερβικά:Момчило Тапавица) - ουγγρικά:Momčilo Tapavica) (14 Σεπτεμβρίου 1872 - 10 Ιανουαρίου 1949), ήταν Ούγγρος, Σερβικής καταγωγής, αρχιτέκτονας και αθλητής της αντισφαίρισης, της γυμναστικής, της κωπηλασίας, της άρσης βαρών και παλαιστής. Ήταν Ολυμπιονίκης το 1896 με την Ουγγαρία της οποίας ήταν επαρχία εκείνη την εποχή η σημερινή σερβική επαρχία της Βοϊβοντίνα.
Γεννήθηκε στο Ναντάλι της τότε Αυστροουγγαρίας  και πήγε σχολείο στο Νόβι Σαντ όπου ασχολήθηκε για πρώτη φορά με τον αθλητισμό. Εκεί κατέκτησε και τις πρώτες του νίκες 3 . Σπούδασε αρχιτεκτονική και πολιτικός μηχανικός στη Βουδαπέστη.
Ο Ταπάβιτσα πήρε μέρος στους ολυμπιακούς αγώνες του 1896 στην Αθήνα με την ομάδα της Ουγγαρίας  4 . Στο τουρνουά του τένις τερμάτισε στην τρίτη θέση μαζί με τον Κ. Πασπάτη. Στον πρώτο γύρο νίκησε τον Φραγκόπουλο και στον δεύτερο γύρο έχασε από τον Κάσδαγλη μένοντας στην τρίτη θέση  5 . Δεν υπήρξε μικρός τελικός επειδή στους συγκεκριμένους αγώνες μετάλλιο δόθηκε μόνο στους δύο πρώτους κάθε αγωνίσματος.
Πήρε μέρος χωρίς να διακριθεί στην άρση βαρών και στην πάλη όπου αποκλείστηκε στον πρώτο αγώνα από τον Χρηστόπουλο 6 . 
Το 1904 έγινε αθλητής κωπηλατικής λέσχης στο Νόβι Σαντ.
Το 1908 πήγε στο Μαυροβούνιο όπου σχεδίασε διάφορα κτήρια. Κατά τη διάρκεια του Α' παγκοσμίου πολέμου, έζησε στο Μαρόκο, αλλά αργότερα επέστρεψε στο Νόβι Σαντ όπου και άνοιξε δικό του γραφείο. Πέθανε το 1949 και θάφτηκε στο νεκροταφείο στην Πούλα.
Ανάμεσα στα έργα του είναι το κτίριο της Σερβικής Matica στο Νόβι Σαντ, το γερμανικό προξενείο και η Εθνική Τράπεζα στο Τσετίνιε, και το ξενοδοχείο Boka Hotel στο Χέρτζνόβι το οποίο καταστράφηκε κατά το σεισμό του 1977.
