Το The Doors είναι μια αμερικανική βιογραφική ταινία μιούζικαλ του 1991 σε σκηνοθεσία του Όλιβερ Στόουν, ο οποίος έγραψε και το σενάριο της ταινίας μαζί τον Ράνταλ Τζόνσον. Στην ταινία πρωταγωνιστούν ο Βαλ Κίλμερ στον ρόλο του τραγουδιστή και τραγουδοποιού Τζιμ Μόρισον, η Μεγκ Ράιαν στον ρόλο της Πάμελα Κούρσον , ο Κάιλ ΜακΛάχλαν στον ρόλο του πιανίστα Ρέι Μανζάρεκ, ο Φρανκ Γουόλεϊ στον ρόλο του βασικού κιθαρίστα Ρόμπι Κρίγκερ, ο Κέβιν Ντίλον στον ρόλο του ντράμερ Τζον Ντένσμορ, και η Κάθλιν Κουινλάν στον ρόλο της δημοσιογράφου Πατρίσια Κένελι. Η ταινία αφηγείται την ιστορία του ροκ συγκροτήματος The Doors, δίνοντας έμφαση κυρίως στην ζωή του τραγουδιστή Τζιμ Μόρισον.
Η ταινία απεικονίζει τον Τζιμ Μόρισον ως ένα απο τα μεγαλύτερα εικονίδια της ροκ εν ρολ και της αντικουλτούρας της δεκαετίας του 1960, συμπεριλαμβανομένων και των απεικονίσεων της ψυχαγωγικής χρήσης ναρκωτικών του, της ελεύθερης αγάπης του, του τρόπου ζωής των χίπις, του αλκοολισμού, του ενδιαφέροντος για παραισθησιογόνα ναρκωτικά ως ενθεογόνα και, ιδιαίτερα, της μεγάλης του εμμονής με τον θάνατο , που παρουσιάζεται ως νήματα που υφαίνονται μέσα και έξω από την ταινία. Η ταινία απέφερε 34 εκατομμύρια δολάρια παγκοσμίως, έναντι του προϋπολογισμού παραγωγής 32 εκατομμυρίων δολαρίων.Έλαβε μικτές κριτικές, με τους κριτικούς να επαινούν κυρίως την ερμηνεία του Βαλ Κιλμερ, τις ερμηνείες των υπόλοιπων ηθοποιών-συμπρωταγωνιστών του, την φωτογραφία, τον σχεδιασμό παραγωγής, και την σκηνοθεσία του Όλιβερ Στόουν, ενώ υπήρξαν και πολλές επικρίσεις κυρίως για τις ιστορικές ανακρίβειες, και για το πως απεικονίστηκε ο Τζιμ Μόρισον στην ταινία.
