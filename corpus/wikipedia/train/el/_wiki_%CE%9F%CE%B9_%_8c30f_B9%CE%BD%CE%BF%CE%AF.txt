
Οι δρόμοι της αγάπης είναι νυχτερινοί είναι μια βραβευμένη ελληνική ταινία σε σκηνοθεσία και σενάριο Φρίντας Λιάππα, σε διεύθυνση της φωτογραφίας Νίκου Σμαραγδή, μουσική σύνθεση Γιώργου Παπαδάκη και παραγωγή του Ελληνικού Κέντρου Κινηματογράφου και της Εlectra Film Productions. Κυκλοφόρησε στις 19 Οκτωβρίου 1981 και βραβεύτηκε στο Φεστιβάλ Θεσσαλονίκης την ίδια χρονιά. Είναι η πρώτη ταινία μεγάλου μήκους της Φρίντας Λιάππα.
Δυο μοναχικές μεσήλικες αδελφές η Ειρήνη και η Στέλλα, που έχουν μοναδικό συγγενή έναν ξάδελφο ζωγράφο στο Παρίσι, έρχονται σε σύγκρουση όταν ο τελευταίος γυρίζει στην Ελλάδα. Η ισορροπία του κλειστού κόσμου των δυο γυναικών ανατρέπεται και μια ερωτική ιστορία αρχίζει. Η μνήμη, ο πόθος και ο θάνατος ορίζουν τη μοίρα και των τριών προσώπων και δίνουν τη λύση στο δράμα που ξεσπάει. 
Η ταινία προβλήθηκε τη σαιζόν 1981-1982 και έκοψε 39.297 εισιτήρια. Ήρθε στην 31η θέση σε 45 ταινίες. 1  Απέσπασε συνολικά πέντε βραβεία 5  στο Φεστιβάλ Κινηματογράφου Θεσσαλονίκης το 1981. Η ταινία προβλήθηκε στα φεστιβάλ Βερολίνου, Λονδίνου και Βαλένθιας με τον διεθνή τίτλο Love Wanders in the Night. 2 
