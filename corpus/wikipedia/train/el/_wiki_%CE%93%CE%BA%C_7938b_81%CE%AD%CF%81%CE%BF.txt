Συντεταγμένες: 17°36′47″N 99°57′00″W  /  17.61306°N 99.95000°W  / 17.61306; -99.95000
Το Γκερρέρο  είναι μια από τις 31 μεξικανικές πολιτείες. Χωρίζεται σε 81 δήμους και πρωτεύουσα της πολιτείας είναι το Τσιλπανσίνγκο. Βρίσκεται στο κεντρικό νότιο Μεξικό και συνορεύει με την πολιτεία Μιτσοακάν στα βόρεια και δυτικά, Μεξικό και Μορέλος στα βόρεια και Οαχάκα στα ανατολικά. Η πολιτεία πήρε το όνομά της από το Βισέντε Γκερρέρο, έναν από τους πιο επιφανείς αρχηγούς του Μεξικανικού Απελευθερωτικού Πολέμου και ο δεύτερος πρόεδρος του Μεξικού. Είναι η μόνη μεξικανική πολιτεία που πήρε το όνομά της από ένα πρόεδρο. Η σημερινή περιοχή δεν υπήρχε πριν το 1849, όταν σχηματίστηκε από εδάφη από τις πολιτείες Μεξικό, Πουέμπλα και Μιτσοακάν.
Η πολιτεία είχε σύμφωνα με την απογραφή του 2010 πληθυσμό 3.388.768 κατοίκους . Πέρα από την πρωτεύουσα, οι μεγαλύτερες πόλεις της πολιτείας είναι το Ακαπούλκο, Πετατλάν, Σιουδάδ Αλταμαρίνο, Τάξκο, Ιγουάλα, Ιξτάπα, Σιουατανέχο και Σάντο Ντομίνικο. Σήμερα στο Γκέρρερο κατοικεί ένας αριθμός ιθαγενών Νάουα, Μιξτέκων και Αμούσγος 2   .
Η πολιτεία έχει έκταση 63.621 χλμ² . Το ανάγλυφο της πολιτείας είναι ορεινό, με τις επίπεδες εκτάσεις να περιορίζονται σε τραπεζοειδή όρη και στα παράλια. Τα περισσότερα βουνά στην πολιτεία βρίσκονται στην οροσειρά Σιέρρα Μάδρε ντελ Σουρ, ενώ λίγα στην Κορδιλιέρα Νεοβολκάνικα. Η ψηλότερο κορυφή στο Γκέρρερο έχει ύψος 3.550 μέτρα. Τα παράλια είναι οικονομικά σημαντικά για την περιοχή, παρέχοντας λιμάνια, όπως ο λιμένας του Ακάπουλκο στην αποικιοκρατία και μεταπελευθερωτική περίοδο, ενώ σήμερα κατά μήκος τους βρίσκονται τουριστικοί προορισμοί όπως το Ακαπούλκο, το Σιουατανέχο και Ιξτάπα. Ο τουρισμός είναι η πιο σημαντική πηγή εσόδων στην πολιτεία, ενώ ο τουρισμός στο Ακαπούλκο συνεισφέρει στην οικονομία του Μεξικού συνολικά. Όμως δεν υπάρχουν άλλες πηγές οισοδήματος στην πολιτεία, γεγονός που την κατατάσει πρώτοι στη μετανάστευση εργαζομένων προς τις Ηνωμένες Πολιτείες. Επιπλέον, το Γκερρέρο είναι η πιο βίαιη πολιτεία στο Μεξικανικό Πόλεμο των Ναρκωτικών.
