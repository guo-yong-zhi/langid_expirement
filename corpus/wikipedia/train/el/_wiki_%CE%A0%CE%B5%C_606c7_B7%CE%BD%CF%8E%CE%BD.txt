Η Περιφερειακή Ενότητα Βορείου Τομέα Αθηνών είναι σύμπλεγμα δώδεκα δήμων οι οποίοι εκτείνονται στο βορειοανατολικό τμήμα του Λεκανοπεδίου Αττικής, το οποίο περικλείεται από την Πάρνηθα, το Πεντελικό, τον Υμηττό και τα Τουρκοβούνια.
Κεφαλή του συγκροτήματος είναι η Κηφισιά, αστικό κέντρο το Αμαρούσιο και περιφερειακοί δήμοι η Λυκόβρυση - Πεύκη, η Πεντέλη, το Χαλάνδρι, το Ψυχικό, τα Βριλήσσια,  η Αγία Παρασκευή, ο Δήμος Παπάγου - Χολαργού, το Ηράκλειο η Νέα Ιωνία και η Μεταμόρφωση.
Ο μόνιμος πληθυσμός της ανέρχεται σε 601.163 κατοίκους, σύμφωνα με την απογραφή του 2021 από την ΕΛ.ΣΤΑΤ.. 1  Η πυκνότητα πληθυσμού της είναι 4.315,08 κάτοικοι ανά τ.χλμ.. Η έκτασή της ανέρχεται στα 138,78 τ.χλμ..
Την θέση της Αντιπεριφερειάρχη κατέχει η Λουκία Κεφαλογιάννη από το 2019. 2  Πρόεδρος του Συνδέσμου του Βορείου Τομέα Αθηνών είναι ο δήμαρχος του πολυπληθέστερου δήμου του Χαλανδρίου.
Το συγκρότημα συνορεύει με τον Κεντρικό Τομέα των Αθηνών με έδρα την Αθήνα και την Περιφερειακή Ενότητα Ανατολικής Αττικής με έδρα την Παλλήνη.
Η Περιφερειακή ενότητα Βορείου Τομέα Αθηνών περιλαμβάνει τους εξής δήμους: 3 
Ο οδικός δακτύλιος του συγκροτήματος σχηματίζεται από την Εθνική Οδός Αθηνών-Λαμίας στα δυτικά, την επαρχιακή οδό Διονύσου βόρεια, τη Λεωφόρο Μαραθώνος και την Περιφερειακή Υμηττού στα ανατολικά και την Περιφερειακή των Τουρκοβουνίων νότια. Το συγκρότημα τέμνει κάθετα η Λεωφόρος Κηφισίας και οριζόντια η Αττική Οδός. Σημαντικοί οδικοί άξονες είναι μεταξύ άλλων , η Λεωφόρος Ηρακλείου, η Λεωφόρος Δουκίσσης Πλακεντίας και η Σπύρου Λούη.
Το συγκρότημα εξυπηρετείται από τη πράσινη  και τη μπλε γραμμή του μετρό και τον προαστιακό σιδηρόδρομο.
Πλατεία Κηφισιάς
Πλατεία Αμαρουσίου
Πλατεία Χαλανδρίου
Πλατεία Βριλησσίων
Πλατεία Μελισσίων
Αγία Παρασκευή
Ανδριάς Παπάγου
Φάρος Ψυχικού
Πλατεία Νέου Ηρακλείου
Πλατεία Θρακομακεδόνων
Πλατεία Πεύκης
Βιοτεχνίες Νέας Ιωνίας
Εργατικές κατοικίες Μεταμόρφωσης
