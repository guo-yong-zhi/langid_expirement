Το ΚΟΝΚΑΚΑΦ Τσάμπιονς Λιγκ 1  , το οποίο παλαιότερα ονομαζόταν ΚΟΝΚΑΚΑΦ Τσάμπιονς Καπ , είναι μία ετήσια ποδοσφαιρική διοργάνωση την οποία διοργανώνει η Ποδοσφαιρική Συνομοσπονδία Βόρειας, Κεντρικής Αμερικής και Καραϊβικής  από το 1962 και αφορά τις κορυφαίες ομάδες ποδοσφαίρου στη Βόρεια Αμερική. Είναι η πιο διάσημη ποδοσφαιρική διασυλλογική διοργάνωση της Βόρειας Αμερικής. Ο θεσμός αρχικά δημιουργήθηκε ως προκριματική φάση για την είσοδο στο νοτιοαμερικάνικο κύπελλο Κόπα Λιμπερταδόρες υπό την αιγίδα της Ποδοσφαιρικής Συνομοσπονδίας Νοτίου Αμερικής , κάτι αντίστοιχο με το Κυπέλλο Πρωταθλητριών Ευρώπης.
Πριν από το 2008, η διοργάνωση ονομαζόταν επίσημα CONCACAF Champions Cup, αλλά συνήθως αναφερόταν απλώς ως Κύπελλο Πρωταθλητριών . Ο διαγωνισμός είχε πολλές διαφορετικές μορφές κατά τη διάρκεια διεξαγωγής του. Από το 1962 μέχρι το 1995, οι ομάδες που έπαιρναν μέρος στην τελική φάση της διοργάνωσης, αγωνίζονταν πρώτα σε δύο ξεχωριστούς προκριματικούς γύρους: τον προκριματικό γύρο της Καραϊβικής και τον αντίστοιχο της Βόρειας/Κεντρικής Αμερικής. Αρχικά, συμμετείχαν μόνο οι πρωταθλήτριες των χωρών της Βόρειας Αμερικής. Το 1971, οι ομάδες που τερμάτιζαν δεύτερες σε ορισμένα πρωταθληματα της Βόρειας Αμερικής, απέκτησαν δικαίωμα συμμετοχής και η διοργάνωση άρχισε να επεκτείνεται, με περισσότερους πλέων γύρους και περισσότερες ομάδες. Μετά τη δημιουργία της Μέιτζορ Λιγκ , του κορυφαίου ποδοσφαιρικού πρωταθλήματος των Ηνωμένων Πολιτειών, από το 1997 ο θεσμός είχε μόνο νοκ-άουτ αγώνες, μέχρι την αλλαγή της μορφής της διοργάνωσης το 2008.
Η διοργάνωση αποτελείται από διάφορα στάδια. Στην παρούσα μορφή, ξεκινά στα τέλη Ιουλίου με τη φάση των οκτώ ομίλων, στην οποία υπάρχουν 24 ομάδες, τρεις σε κάθε όμιλο. Οι οκτώ νικητές ομάδες προκρίνονται στην τελική φάση, η οποία αποτελείται από αγώνες νοκ-άουτ και κορυφώνεται με τη διεξαγωγή των τελικών το Μάιο. Ο νικητής του ΚΟΝΚΑΚΑΦ Τσάμπιονς Λιγκ προκρίνεται αυτόματα στο Παγκόσμιο Κύπελλο Συλλόγων της FIFA. Αντίθετα με την πρακτική του Ευρωπαϊκού και του Νοτιοαμερικανικού θεσμού, η πρωταθλήτρια του ΚΟΝΚΑΚΑΦ Τσάμπιονς Λιγκ δεν αποκτά αυτόματα το δικαίωμα να συμμετέχει στη διοργάνωση της επόμενης περιόδου.
Το λογότυπο έχει εξελιχθεί με το πέρασμα του χρόνου. Από την περίοδο 2015–16, το λογότυπο περιλαμβάνει τον κύριο χορηγό της διοργάνωσης, τη Scotiabank. 2 
Έως το 2008
2008–2015
2015–2018
2018–2019
2019–σήμερα
Σημειώσεις
 Δεν πραγματοποιήθηκε τελικός αγώνας. Το πρωτάθλημα κρίθηκε από ένα τελικό γύρο.
 Κέρδισε το πρωτάθλημα λόγω της απόσυρσης ή/και του αποκλεισμού όλων των άλλων ομάδων.
 Η Ουνιβερσιδάδ ντε Γουαδαλαχάρα, η Κομουνικασιόνες και η Ντιφένς Φορς αναδείχτηκαν νικήτριες καθώς η τελική φάση ματαιώθηκε λόγο διοικητικών προβλημάτων και διαφωνιών σχετικά με τις ημερομηνίες διεξαγωγής των αγώνων.
Σύλλογοι από εννιά χώρες μοιράζονται τους τίτλους. Άλλες τρεις χώρες έστειλαν ομάδα στον τελικό χωρίς να κερδίσει το κύπελλο. 
