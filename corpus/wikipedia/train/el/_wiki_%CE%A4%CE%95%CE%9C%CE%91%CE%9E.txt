Η  TEMAΞ Ανώνυμος Βιομηχανική Εταιρεία Αμαξωμάτων. είναι ελληνική επιχείρηση παραγωγής πυροσβεστικών οχημάτων, ενώ με την παλαιότερη της επωνυμία, Ταγκαλάκης, αποτελεί μία από τις ιστορικότερες στον τομέα της.
Κατά το παρελθόν υπήρξαν περισσότερες από 100 εταιρείες παραγωγής λεωφορείων στην Ελλάδα, οι περισσότερες εκ των οποίων δραστηριοποιούνταν στη παραγωγή αμαξωμάτων. Η εταιρεία Ταγκαλάκης υπήρξε μια από τις μεγαλύτερες εκείνης της εποχής και ήταν γνωστή για την ποιότητα των οχημάτων που έφεραν την επωνυμία της επιχείρησης.
Η ιστορία των επιχειρήσεων Ταγκαλάκη, ξεκινά το 1925, όταν ο Πέτρος Ταγκαλάκης, γίνεται συνέταιρος της καινοφανούς παραγωγικής μονάδας κατασκευής αμαξωμάτων  Γ. Τουρνικιώτης , με έδρα την Αθήνα και έτος ίδρυσης το 1922. Η συνεταιριστική αυτή εταιρεία, γνώρισε σημαντική ανάπτυξη και έγινε η μεγαλύτερη στον τομέα της παραγωγής οχημάτων, χρησιμοποιώντας εισαγόμενα σασί για τα αμαξώματα της. Το 1934, ο Πέτρος Ταγκαλάκης αποχώρησε από την εταιρεία, για να ιδρύσει τη δική του επιχείρηση. Η νέα εταιρεία αποτέλεσε κορυφαία στο είδος της για σχεδόν τρεις δεκαετίες, ενώ κατά καιρούς είχε και δική της σειρά επιβατικών αυτοκινήτων. Κατά τη Κατοχή, το εργοστάσιο επιτάχθηκε από τους Γερμανούς, αλλά η παραγωγή οχημάτων συνεχίστηκε και μετά το 1945.
Η ύστερη περίοδος χαρακτηρίστηκε ως η "Χρυσή Εποχή της Ταγκαλάκης". Η εταιρεία, που λειτουργούσε δύο εργοστάσια στην Αθήνα, επικεντρώθηκε στη κατασκευή λεωφορείων με σασί από εταιρείες, όπως οι Studebaker, Daimler, Volvo και άλλες, που παρήγαγαν διάφορα μοντέλα εκείνη την εποχή. Από κάποιες άλλες, εισήγαγε ενισχυμένα σασί για την μεταφορά μεγαλύτερων φορτίων ή οχήματα μεγαλύτερων διαστάσεων. Η τεχνογνωσία της εταιρείας εμπλουτίστηκε μετά από την συνεργασία με την Γουέιν, στα τέλη της δεκαετίας του 1940 και στις αρχές του 1950.
Το 1963, αντιμετώπισε ισχυρό ανταγωνισμό από αντίστοιχες εταιρείες κατασκευής λεωφορείων στην Ελλάδα, ενώ στράφηκε στην κατασκευή πυροσβεστικών οχημάτων, βασιζόμενα κυρίως στα σασί της International Harvester . 
Το 1965, το επενδυτικό σχήμα με τη συμμετοχή της οικογενείας Ταγκαλάκη, του Αλέξανδρου Γκίνη, του Φανουρίου  Γυρτάτου και του Αντώνη Καλογερόπουλου, δημιούργησαν την TEMAΞ ΑΕ, μια νέα εταιρεία που επικεντρώθηκε στην παραγωγή πυροσβεστικών οχημάτων και άλλων βαρέων οχημάτων. Η επιχείρηση λειτουργεί με επιτυχία μέχρι σήμερα στις ιδιόκτητες εγκαταστάσεις της στο Βοτανικό. Άλλο τμήμα της αρχικής εταιρείας, συνέχισε τις δραστηριότητές της με την επωνυμία Ταγκαλάκης, με ειδίκευση στην εισαγωγή και στη διανομή εξοπλισμού πυρόσβεσης και διάσωσης, αντίστοιχων οχημάτων και άλλων.
Το αυτοκίνητο υπό τη μάρκα "Ταγκαλάκης-Austin" .
Εσωτερική άποψη του Ταγκαλάκης-Austin
Το λεωφορείο πόλης της Ταγκαλάκης του 1935 
Η διεθνής έκδοση του λεωφορείου 
Το εσωτερικό του λεωφορείου 
Το λεωφορείο του 1953 της Ταγκαλάκης 
Παλιό πυροσβεστικό όχημα της ΤΕΜΑΞ
Σύγχρονο πυροσβεστικό όχημα της ΤΕΜΑΞ
