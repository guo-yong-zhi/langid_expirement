Ο Κράτης ο Ταρσεύς ήταν αρχαίος Έλληνας φιλόσοφος, σχολάρχης της Ακαδημίας του Πλάτωνα κατά τα έτη 131 π.Χ. μέχρι 127 π.Χ. Ο Κράτης γεννήθηκε στην Ταρσό της Μικράς Ασίας.  Ήταν διάδοχος του Καρνεάδη στην Ακαδήμεια ενώ τον διαδέχθηκε ο Κλειτόμαχος ο οποίος από το 129 π.Χ. πιθανότατα εκ των πραγμάτων και με τη χρήση βίας ήταν ο ουσιαστικός σχολάρχης της ακαδημίας. Όταν πέθανε ο Κράτης ο Κλειτόμαχος ανέλαβε και επίσημα τη θέση του Σχολάρχη 1 . Ο Κράτης ανήκει στην εποχή της Νέας ακαδημίας κύριο χαρακτηριστικό της οποίας ήταν ο έντονος σκεπτικισμός ως προς την αποδειξιμότητα των φιλοσοφικών προτάσεων. Μνημονεύεται από τον Διογένη τον Λαέρτιο, ωστόσο δεν θεωρείται ιδιαίτερα σημαντικός 2 .
