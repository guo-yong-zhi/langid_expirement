Η ΦΚ Αλβέρκα  υπήρξε ένα Πορτογαλικό ποδοσφαιρικό σωματείο που ιδρύθηκε το 1939 στην Αλβέρκα .
Επί πολλά χρόνια αποτέλεσε ομάδα-δορυφόρο της Μπενφίκα, την οποία τροφοδοτούσε με σειρά ταλαντούχων παικτών, γνωστότεροι όλων οι: Μαντόρας , Μανίς  και Ρικάρντο Εστεβες . Επίσης, σε αυτή έχουν αγωνιστεί και οι Ντέκο  και Ρικάρντο Καρβάλιο .
Μετά από πολλές δεκαετίες στις χαμηλότερες κατηγορίες του Πορτογαλικού ποδοσφαίρου, η ομάδα προβιβάστηκε το 1998 στην Α΄ Εθνική Πορτογαλίας   όπου και παρέμεινε για 4 αγωνιστικές περιόδους. Τη σεζόν 2001-02 υποβιβάστηκε στην Β' κατηγορία Πορτογαλίας , αλλά επέστρεψε την επόμενη χρονιά στην μεγάλη κατηγορία. Αγωνίστηκε την σεζόν 2003-04 στην Α' Εθνική αλλά υποβιβάστηκε εκ νέου και την επόμενη χρονιά  διαλύθηκε λόγω σοβαρών οικονομικών προβλημάτων όταν ο πρόεδρος και κυριότερος οικονομικός αιμοδότης της ομάδας, ο Λουίς Φιλίπε Φερρέïρα Βιεïρά  εγκατέλειψε την ομάδα για να αναλάβει την προεδρία της Μπενφίκα.
Τα χρώματα της ΦΚ Αλβέρκα φόρεσε με μεγάλη επιτυχία για 3 χρόνια  ο διεθνής Βολιβιανός Ρόλαντ Γκαρσία που αγωνίζεται σήμερα στον Άρη Θεσσαλονίκης όπως και ο Πορτογάλος Πάολο Κόστα  που σήμερα αγωνίζεται στην Κύπρο, στον Άρη Λεμεσού.
