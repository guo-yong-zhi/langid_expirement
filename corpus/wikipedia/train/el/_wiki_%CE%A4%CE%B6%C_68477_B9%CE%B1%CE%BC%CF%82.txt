Η Τζόντι Ουίλιαμς  είναι Αμερικανίδα δασκάλα και ακτιβίστρια, η οποία τιμήθηκε το 1997 με το Βραβείο Νόμπελ Ειρήνης από κοινού με τον Οργανισμό του οποίου ηγείτο, της Διεθνούς Εκστρατείας για την Απαγόρευση των Ναρκών .
Η Ουίλιαμς αρχικά σπούδασε τη  «Διδασκαλία της αγγλικής ως δεύτερης γλώσσας». Στο αντικείμενο αυτό  έλαβε Μπάτσελορ από το Πανεπιστήμιο του Βερμόντ το 1972 και Μάστερ, τόσο αλλά και στη διδασκαλία της ισπανικής γλώσσας από τη Σχολή Διεθνούς Εκπαίδευσης και πάλι στο Βερμόντ,το 1974.  Το 1984 απέκτησε δεύτερο Μάστερ στις Διεθνείς σχέσεις από τη Σχολή Ανώτερων Διεθνών Σπουδών του Πανεπιστήμιο Τζονς Χόπκινς. Δίδαξε την αγγλική ως δεύτερη γλώσσα στο Μεξικό, στο Ηνωμένο Βασίλειο και τελικά στην Ουάσινγκτον. Πριν ασχοληθεί με την παροχή βοήθειας, η Ουίλιαμς εργάστηκε από το 1984 έως και το 1986 στο Πρόγραμμα Εκπαίδευσης για τη Νικαράγουα και την Ονδούρα . Στη συνέχεα έγινε αναπληρώτρια διευθύντρια στον οργανισμό Ιατρικής βοήθειας για το Ελ Σαλβαδόρ , με έδρα το Λος Άντζελες, θέση την οποία διατήρησε μέχρι το 1992, οπότε και μεταπήδησε στον πρόσφατα σχηματισμένο Οργανισμό της Διεθνούς Εκστρατείας για την Απαγόρευση Ναρκών.
Ο στόχος του οργανισμού επιτεύχθηκε το 1997 όταν υπογράφηκε μία διεθνής συνθήκη, η συνθήκη της Οττάβα, η οποία απαγόρευσε  τις νάρκες ξηράς. Ωστόσο, ορισμένες χώρες μεταξύ των οποίων οι ΗΠΑ, Η Κίνα και η Ρωσία απέφυγαν να υπογράψουν τη συνθήκη.
Μια ευρύτερη πτυχή του έργου της Ουίλιαμς ήταν η καινοτόμος χρήση της λαϊκής δύναμης μαζικά, μέσω μαζικά διανεμόμενης συνεργασίας  στη διακρατική πολιτική δράση, αρχικά μέσω φαξ και τελικά μέσω ηλεκτρονικού ταχυδρομείου. Ακολουθεί η άποψη της Ουίλιαμς για αυτό:
Η Ουίλιαμς συνεχίζει να  συνεισφέρει στη Διεθνή Εκστρατεία για την Απαγόρευση Ναρκών, ως  πρέσβειρα σε διάφορες εκστρατείες και ως εκδότρια της αναφοράς του Οργανισμού για τις νάρκες. Από το 2003, κατέχει θέση διακεκριμένου διδάκτορα στον τομέα της κοινωνικής εργασίας και της παγκόσμιας δικαιοσύνης στο τμήμα κοινωνικής εργασίας του Πανεπιστημίου του Χιούστον.
Έχει συγγράψει και έχει μιλήσει εκτενώς για θέματα που αφορούν τις νάρκες ξηράς.
Ήταν επικεφαλής της αποστολής υψηλού κλιμακίου του ΟΗΕ που απεστάλλει από το Συμβούλιο Ανθρωπίνων Δικαιωμάτων προκειμένου να υποβάλλει αναφορά σχετικά με τα ανθρώπινα δικαιώματα στο Νταρφούρ και τις γενικότερες ανάγκες του Σουδάν σε αυτόν τον τομέα . Η αποστολή δημοσίευσε την αναφορά της στις 7 Μαρτίου 2007. 8 
