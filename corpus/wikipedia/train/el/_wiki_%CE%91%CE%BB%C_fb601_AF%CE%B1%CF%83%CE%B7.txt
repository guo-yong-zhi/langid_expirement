Η αλλαντίαση είναι σπάνια και ενδεχομένως θανάσιμη ασθένεια η οποία προκαλείται από την τοξίνη που παράγεται από το βακτήριο Κλωστηρίδιο της αλλαντίασης.
Η ασθένεια εμφανίζεται με αδυναμία, θολή όραση, αίσθημα κόπωσης και δυσκολία στην ομιλία. Στη συνέχεια ακολουθεί αδυναμία των χεριών, των θωρακικών μυών και των ποδιών. Μπορεί επίσης να προκαλέσει εμετό, οίδημα στην κοιλιά και διάρροιες. Συνήθως δεν επηρεάζει το επίπεδο συνείδησης ή πυρετό. 1 
Η αλλαντίαση μπορεί να διαδοθεί με διάφορους τρόπους. Τα σπόρια των βακτηρίων που την προκαλούν είναι κοινά στο χώμα και στο νερό. Παράγουν τοξίνη όταν εκτίθενται σε χαμηλά επίπεδα οξυγόνου και συγκεκριμένες θερμοκρασίες. Η αλλαντίαση από τρόφιμα συμβαίνει όταν καταναλώνονται φαγητά που περιέχουν τοξίνη. 1  Συνήθως, ευθύνονται φαγητά τα οποία είναι σε κονσέρβες ή σε κενό, τα οποία καταναλώνονται αφού ανοιχτούν. 2 
Η νεογνική αλλαντίαση συμβαίνει όταν τα βακτήρια αναπτύσσονται στο έντερο και απελευθερώνουν τοξίνη. Αυτό συμβαίνει μόνο σε παιδιά κάτω των έξι μηνών, καθώς οι προφυλακτικοί μηχανισμοί αναπτύσσονται τότε. 1 
Η τραυματική αλλαντίαση είναι περισσότερο συνηθισμένη σε χρήστες ενδοφλέβιων ναρκωτικών. Σε αυτή την περίπτωση, τα σπόρια εισέρχονται στην πληγή και απουσία οξυγόνου, απελευθερώνουν την τοξίνη. Δε μεταδίδεται άμεσα ανάμεσα σε ανθρώπους. Η διάγνωση επιβεβαιώνεται με την ανίχνευση της τοξίνης ή των βακτηρίων στον ασθενή. 1 
Η πρόληψη περιλαμβάνει κυρίως τη σωστή προετοιμασία του φαγητού. Η τοξίνη, αλλά όχι το βακτήριο, καταστρέφεται όταν θερμανθεί σε πάνω από τους 85°C για πάνω από 5 λεπτά. Το μέλι μπορεί να περιέχει το βακτήριο και γι'αυτό το λόγο το μέλι θα πρέπει να αποφεύγεται σε βρέφη κάτω των 12 μηνών. 
Η αντιμετώπιση της αλλαντίασης γίνεται με την χορήγηση αντιτοξίνης. Δεν θεραπεύει την εγκαταστημένη νόσο, αλλά εμποδίζει την επέκταση της. Σε όσους χάνουν την ικανότητα να αναπνέουν, ο μηχανικός αερισμός είναι απαραίτητος και μπορεί να διαρκέσει για μήνες. Τα αντιβιοτικά μπορεί να είναι χρήσιμα στην τραυματική αλλαντίαση. Ο θάνατος επέρχεται στο 5 με 10% των ανθρώπων. 1   3 Η αλλαντίαση μπορεί να επηρεάσει και άλλα ζώα. Η λέξη προέρχεται από την λέξη αλλαντικό.
Στη νεογνική αλλαντίαση, συνίσταται η χορήγηση αλλαντικής ανοσοσφαιρίνης. 4 
Η παλαιότερη γνωστή μνεία στην αλλαντίαση χρονολογείται στο 1793, στη Γερμανία. 5 
