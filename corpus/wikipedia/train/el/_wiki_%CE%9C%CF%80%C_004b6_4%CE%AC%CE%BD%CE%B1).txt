Συντεταγμένες: 45°47′12″N 108°32′14″W  /  45.78667°N 108.53722°W  / 45.78667; -108.53722
Το Μπίλινγκς , είναι πόλη των ΗΠΑ στην πολιτεία της Μοντάνα. Με πληθυσμό 117.116 κατοίκους , αποτελεί την μεγαλύτερη σε πληθυσμό πόλη στην Μοντάνα. Επίσης, είναι έδρα της κομητείας Γιέλοουστοουν. Το Μπίλινγκς, βρίσκεται στο νοτιοκεντρικό τμήμα της πολιτείας. 2  
Η μητροπολιτική περιοχή του Μπίλινγκς, έχει πληθυσμό 184.167 κατοίκους, και επίσης αποτελεί την μεγαλύτερη στην πολιτεία της Μοντάνα. 3  Η ευρύτερη συνδυασμένη περιοχή του Μπίλινγκς, έχει πληθυσμό πάνω από 500.000 κατοίκους. 
Ιδρύθηκε το 1882 σαν μια πόλη σιδηρόδρομου και αναπτύχθηκε με μεγάλη ταχύτητα, και για αυτό έχει το προσωνύμιο "Η μαγική πόλη". Σήμερα, γνωρίζει ταχεία ανάπτυξη και η τοπική οικονομία της πόλης, συνεχώς ισχυροποιείται. 
Το Εθνικό Πάρκο του Γιέλοουστοουν, βρίσκεται σε απόσταση περίπου 160 χιλιομέτρων από την πόλη του Μπίλινγκς. 
Με πληθυσμό 117.116 κατοίκους, το Μπίλινγκς, αποτελεί την μεγαλύτερη σε πληθυσμό πόλη στην πολιτεία της Μοντάνα. Το διάμεσο οικογενειακό εισόδημα, ανέρχεται γύρω από τα 60.032$ ετησίως, και ο δείκτης φτώχειας, βρίσκεται περί το 9.8%. 4  Ο δείκτης ανεργίας, κυμαίνεται στο 4.1%. 5 
Το 48.3% των κατοίκων της πόλης, είναι άνδρες, ενώ το 51.7% είναι γυναίκες. Σύμφωνα με τα στοιχεία της απογραφής του 2010, η εθνοτική σύνθεση της πόλης είναι η εξής: Το 89.4% είναι Λευκοί, το 4.4% είναι Ιθαγενείς Αμερικανοί, το 0.8% είναι Αφροαμερικανοί, το 0.7% είναι Ασιάτες Αμερικανοί, το 0.1% είναι Αμερικανοί του Ειρηνικού Ωκεανού, το 1.4% προέρχεται από άλλες φυλές και το 2.9% είναι πολυφυλετικοί. Το 5.2% των κατοίκων του Μπίλινγκς, είναι Ισπανόφωνοι Αμερικανοί. 
Στις Προεδρικές Εκλογές του 2020, η Κομητεία Γιέλοουστοουν, ψήφισε κατά 60.6% τον Ρεπουμπλικανό υποψήφιο και Πρόεδρο Ντόναλντ Τραμπ, ενώ το 36.6% ψήφισε για τον Δημοκρατικό υποψήφιο και νυν Πρόεδρο Τζο Μπάιντεν. Το 2.8% ψήφισε κάποιον άλλο. 6 
