Το Συμβούλιο για τη γερμανική Ορθογραφία  είναι ο κύριος διεθνής οργανισμός που ρυθμίζει τη γερμανική γλώσσα. Το RdR ιδρύθηκε το 2004 ως διάδοχος της Zwischenstaatliche Kommission für deutsche Rechtschreibung  ώστε να περιλάβει και υποστηρικτές, καθώς και όσους ήταν αντίθετοι με τη γερμανική μεταρρύθμιση της ορθογραφίας του 1996 . Εδρεύει στο Μάνχαϊμ της Γερμανίας.
Παρά το γεγονός ότι η γερμανική αποτελεί μία από τις επίσημες γλώσσες του, το Λουξεμβούργο, το οποίο δεν συμμετείχε στο σχεδιασμό της μεταρρύθμισης του 1996, δεν αποτελεί μέρος του Συμβουλίου. Η κυβέρνηση του Λουξεμβούργου υιοθέτησε μονομερώς τη μεταρρύθμιση και λόγω της απόδοσής του, είναι ευρέως αποδεκτή από τους εκπαιδευτικούς της χώρας. Σύμφωνα με την μεγαλύτερη εφημερίδα του Δουκάτου, τη Luxemburger Wort, το Λουξεμβούργο δεν θεωρείται στο εσωτερικό του ως «γερμανόφωνη χώρα»  και ως εκ τούτου δεν είχε δικαίωμα να λάβει μέρος στο Συμβούλιο. 1  Ωστόσο, το Λουξεμβούργο συμμετέχει στο Διεθνή Οργανισμό Γαλλοφωνίας και έχει μέλη στη Γαλλική Ακαδημία, παρά το ότι τα γαλλικά είναι απλά μια επίσημη γλώσσα, όπως ακριβώς και τα γερμανικά. 2 
Ο πρόεδρος της Κοινωνίας για τη γερμανική Γλώσσα  είναι μέλος του συμβουλίου. Το 2003, το RdR, η GfdS, το Ινστιτούτο Γκαίτε και το Ινστιτούτο της γερμανικής Γλώσσας, ίδρυσαν το Συμβούλιο Γερμανικής Γλώσσας , το οποίο ενώθηκε αργότερα επίσης με την Γερμανική Υπηρεσία Ακαδημαϊκών Ανταλλαγών .
Επί του παρόντος, το RdR αποτελείται από 39 μέλη από τα ακόλουθα κράτη και περιοχές:
