Συντεταγμένες: 50°19′N 11°55′E  /  50.317°N 11.917°E  / 50.317; 11.917
To Χοφ  είναι πόλη στη Βαυαρία, στη νότια Γερμανία. Το 2021 είχε 45.125 κατοίκους. Είναι αυτόνομη πόλη και ταυτόχρονα έδρα του κράιζε Χοφ. Είναι κτισμένη στις όχθες του ποταμού Ζάαλε, στην Άνω Φραγκονία, στους βορειοανατολικούς πρόποδες του Φιχτελγκεμπίργκε. 2 
Το Χοφ, που αρχικά ονομαζόταν Ρέγκνιτσχοφ, χτίστηκε περί το 1080. Ήταν ιδιοκτησία των δούκων του Μεράν και πουλήθηκε το 1373 στους βουργράβους της Νυρεμβέργης. Η κατασκευή υφασμάτων που εισήχθη σε αυτήν τον 15ο αιώνα, και η κατασκευή πέπλων που ξεκίνησε τον 16ο αιώνα, την ώθησαν σε ακμή, αλλά η πόλη υπέστη καταστροφές από τους πολέμους των Χουσιτών και τον Τριακονταετή Πόλεμο. Το 1792 περιήλθε στην κατοχή της Πρωσίας, το 1806 έπεσε στη Γαλλία και το 1810 ενσωματώθηκε με τη Βαυαρία. Το 1823 το μεγαλύτερο μέρος της πόλης καταστράφηκε από πυρκαγιά. 2  Μεταξύ 1945-1990 ήταν πολύ κοντά στα σύνορα με την Ανατολική Γερμανία.
