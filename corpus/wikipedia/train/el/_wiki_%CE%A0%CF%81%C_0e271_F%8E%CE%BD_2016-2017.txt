Το πρωτάθλημα Ελλάδας χάντμπολ γυναικών της περιόδου 2016–17 είναι το 24ο από την καθιέρωση της Α1 και συνολικά το 36ο πρωτάθλημα Ελλάδος στην ιστορία του γυναικείου χάντμπολ. Διεξάγεται με τη συμμετοχή δέκα ομάδων για πρώτη φορά μετά την περίοδο 2010–11.
Κατά την κανονική περίοδο της διοργάνωσης οι δέκα ομάδες αγωνίζονται σε δύο γύρους, σύνολο 18 αγωνιστικών.
Μετά την ολοκληρωση των αγώνων της κανονικής περιόδου, οι ομάδες των θέσεων 3 ως 10 καταλαμβάνουν τις αντίστοιχες θέσεις στην τελική κατάταξη, και οι δύο τελευταίες θα υποβιβαστούν στην Α2 εθνική κατηγορία.
Στη β' φάση θα συνεχίσουν μόνο οι δύο πρώτες ομάδες της κανονικής περιόδου, και θα αγωνιστούν στους τελικούς που θα κριθούν στις τρεις νίκες για την ανάδειξη της πρωταθλήτριας ομάδας. Η σειρά των τελικών θα διεξαχθεί ως εξής: 1ος και 2ος στην έδρα του πρώτου της κανονικής περιόδου, 3ος και 4ος  στην έδρα του δεύτερου, 5ος  στην έδρα του πρώτου. Σε περίπτωση ισόπαλου τελικού αποτελέσματος σε έναν τελικό θα ακολουθήσει 10λεπτη παράταση, ενώ σε νέα ισοπαλία θα ακολούθει η διαδικασία των πέναλτι.
