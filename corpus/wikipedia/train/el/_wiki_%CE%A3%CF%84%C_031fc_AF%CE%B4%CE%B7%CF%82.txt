Ο Στίλπων Κυριακίδης  ήταν Έλληνας ιστορικός-λαογράφος, ο εισηγητής της "ιστορικής μεθόδου" στην Ελληνική Λαογραφία. 1  Υπήρξε απόφοιτος Φιλοσοφικής σχολής. Το 1926 διορίστηκε τακτικός καθηγητής στο Αριστοτέλειο Πανεπιστήμιο Θεσσαλονίκης με "Έδρα της Θρησκείας των Αρχαίων Ελλήνων, του Ιδιωτικού αυτών Βίου και της Λαογραφίας".  2   3  Στην Κομοτηνή και τη Θεσσαλονίκη σήμερα υπάρχει οδός "Στίλπωνος Κυριακίδη" προς τιμήν του. Κόρη του ήταν η Άλκη Κυριακίδου-Νέστορος  4   η οποία ήταν επίσης λαογράφος και καθηγήτρια πανεπιστημίου   5 .
Γεννήθηκε στην Κομοτηνή και ήταν μοναχοπαίδι του ιατρού Παρασκευά Κυριακίδη και της Φωτεινής Ψάλτου η οποία ήταν δασκάλα. Σχολείο πήγε στην Κομοτηνή και στις Σέρρες και το το 1907 φοίτησε στην Φιλοσοφική Σχολή του Πανεπιστημίου Αθηνών. Το 1907 ο καθηγητής Νικόλαος Πολίτης  πρόσθεσε στις πανεπιστημιακές διαλέξεις και το μάθημα της λαογραφίας το οποίο παρακολούθησε ως φοιτητής τότε ο Κυριακίδης.  2 
Το 1911 δίδαξε στη Ζωσιμαία Σχολή των Ιωαννίνων και το 1912-14 έγινε Γυμνασιάρχης στο Παγκύπριο Γυμνάσιο Λευκωσίας της Κύπρου. Το 1914 ανέλαβε την σύνταξη του Ιστορικού Λεξικού της Ελληνικής Γλώσσας και το 1918 γίνεται διευθυντής  του νεοσύστατου Λαογραφικού Αρχείου της Ακαδημίας Αθηνών το οποίο ιδρύθηκε από τον Νικόλαο Πολίτη  6   7 . Το 1926 διορίστηκε ως καθηγητής στο Πανεπιστήμιο Θεσσαλονίκης μέχρι να συνταξιοδοτηθεί το 1957. Η πανεπιστημιακή έδρα είχε το όνομα "Έδρα της Θρησκείας των Αρχαίων Ελλήνων, του Ιδιωτικού αυτών Βίου και της Λαογραφίας". Την εποχή εκείνη οι λαογραφικές σπουδές στην Ελλάδα είχαν αρχαιογνωστικό ενδιαφέρον και ο Κυριακίδης προωθούσε την διάσωση του παραδοσιακού πολιτισμού της βόρειας Ελλάδας  8 . Παράλληλα με την ακαδημαϊκή θέση στο Πανεπιστήμιο Θεσσαλονίκης συνέχισε την οργάνωση του Λαογραφικού Αρχείου. Κατά την πανεπιστημιακή καριέρα του διετέλεσε τρεις φορές Κοσμήτωρ της Φιλοσοφικής και δύο φορές Πρύτανης  του Πανεπιστημίου Θεσσαλονίκης. Ο Στίλπων Κυριακίδης είναι επίσης ιδρυτικό μέλος της Εταιρίας Μακεδονικών Σπουδών.  2   3 
