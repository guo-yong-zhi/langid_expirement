Η Τζέιν Λιντς  είναι Αμερικανίδα ηθοποιός, κωμικός και συγγραφέας. Είναι περισσότερο γνωστή για τον πρωταγωνιστικό ρόλο της στο μιούζικαλ-κωμική σειρά του Fox Glee , που της χάρισε ένα Primetime Emmy Award. Απέκτησε αναγνωρισιμότητα για τους ρόλους της σε ταινίες mockumentary, όπως στα Best in Show , A Mighty Wind  και For Your Consideration . 7  8  9 
Η Λιντς είχε έναν γκεστ ρόλο στην κωμωδία του CBS Two and a Half Men , για την οποία έλαβε υποψηφιότητα για Primetime Emmy Award, στην δραματική σειρά The L Word , στην αστυνομική δραματική σειρά του CBS Criminal Minds , στην δραματική σειρά του CBS All Access The Good Fight  και στην κωμική σειρά του Prime Video The Marvelous Mrs. Maisel , για την οποία έλαβε ένα Primetime Emmy Award. Από το 2013, ήταν οικοδέσποινα του τηλεπαιχνιδιού στο NBC Hollywood Game Night, που της χάρισε δυο Primetime Emmy Awards.
Η Λιντς ειχε μικρότερους ρόλους σε αρκετές κωμωδίες, όπως στις The 40-Year-Old Virgin , Talladega Nights: The Ballad of Ricky Bobby , Role Models , Paul  και The Three Stooges . Δάνεισε την φωνή της σε αρκετές ταινίες κινουμένων σχεδίων, μεταξύ των οποίων στις Space Chimps , Ice Age: Dawn of the Dinosaurs , Shrek Forever After , Rio , Wreck-It Ralph  και Ralph Breaks the Internet .
Το 2013, η Λιντς έλαβε το 2,505ο αστέριο στην Λεωφόρο της Δόξας του Χόλιγουντ στην κατηγορία της τηλεόρασης, που βρίσκεται στην Λεωφόρο του Χόλιγουντ αριθμός 6640. Μεταξύ μιας πληθώρας βραβείων, η Λιντς έχει λάβει πέντε Primetime Emmy Awards, δυο Screen Actors Guild Awards και μια Χρυσή Σφαίρα.
