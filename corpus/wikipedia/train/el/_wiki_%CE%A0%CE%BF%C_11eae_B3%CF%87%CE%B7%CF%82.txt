Ο ποταμός Μάγχης  ήταν ποταμός που έρεε στον χώρο της σημερινής θάλασσας της Μάγχης μεταξύ 450.000 και 20.000 π.Χ. 1  Δεχόταν τα ύδατα των κυριότερων ποταμών της βορειοδυτικής Ευρώπης , όντας το κέντρο της μεγαλύτερης ευρωπαϊκής λεκάνης απορροής της τελευταίας περιόδου των παγετώνων, 2  ενώ λειτουργούσε και ως διέξοδος για τους λιωμένους πάγους που σταδιακά είχαν διαμορφώσει μια λίμνη γλυκού νερού στο νότιο μέρος της σημερινής Βόρειας Θάλασσας. Λόγω της ορμητικότητας των υδάτων του ποταμού θεωρείται ο υπεύθυνος της σταδιακής διάβρωσης των λόφων που ένωναν την Μεγάλη Βρετανία με την ηπειρωτική Ευρώπη και της εντέλει αποκοπής της από τον ηπειρωτικό κορμό. 3  
