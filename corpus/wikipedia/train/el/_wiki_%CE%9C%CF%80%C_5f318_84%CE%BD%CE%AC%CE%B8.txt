Συντεταγμένες: 27°43′17″N 85°21′43″E  /  27.72139°N 85.36194°E  / 27.72139; 85.36194
Το Μποντνάθ ή Μπαουντανάθ είναι μια από τις ιερότερες Βουδιστικές τοποθεσίες στο Κατμαντού στο Νεπάλ. Βρίσκεται σε προάστιο περίπου 7 χιλιόμετρα βορειοανατολικά από το κέντρο του Κατμαντού. Εκεί βρίσκεται μια από τις μεγαλύτερες βουδιστικές στούπες του Νεπάλ η οποία χρονολογείται από το 600 μ.Χ. 2  3  Οι κοιλάδα του Κατμαντού μαζί με μνημεία της  συμπεριλαμβάνονται στο κατάλογο πολιτιστικής κληρονομιάς της UNESCO από το 1979  4 .
Σήμερα στην Μποντνάθ έχουν βρει καταφύγιο πρόσφυγες από το Θιβέτ μετά με την Κινέζικη εισβολή την δεκαετία του 50  5 . Από την δεκαετία του 90 το Μποντνάθ έχει μετατραπεί σε θρησκευτικό κέντρο Θιβετιανού Βουδισμού και στην περιοχή έχουν εγκατασταθεί 100.000 πρόσφυγες από το Θιβέτ  1 .
Η στούπα χτίστηκε μετά το 600 μ.Χ. από Θιβετιανό βασιλιά Σόνγκτεν Γκαμπό και καταστράφηκε το 14ο αιώνα από του Μουγκάλους  κατακτητές. Η σημερινή μορφή είναι μεταγενέστερη κατασκευή. 3  6  Στο κέντρο η στούπα έχει ύψος 36 μέτρα και το πλάτος της είναι 100 μέτρα  1 .
Η Στούπα βρισκόταν μέσα στον αρχαίο εμπορικό δρόμο από το Θιβέτ προς το Κατμαντού. Ο εμπορικός δρόμος διασχίζει το χωριό Σανκχού , περνάει από την Στούπα Μποντνάθ και συνεχίζει στην μικρότερη Στούπα Καμπαχί . Στην συνέχεια ο δρόμος στρίβει νότια προς το ποταμό Μπαγματί με κατεύθυνση το Πατάν. Ο αρχαίος δρόμος αυτός περνάει διαμετρικά το σημερινό Κατμαντού το οποίο χτίστηκε μεταγενέστερα. 7 
Η στούπα είναι αφιερωμένη στο θεό της σοφίας και ως σύνολο θεωρείται ότι είναι μαντάλα  τετραγωνικής δομής η οποία στη βάση συμβολίζει τη γη και ο ημισφαιρικός θόλος το νερό. Τα δεκατρία σκαλοπάτια στη βάση συμβολίζουν τα αντίστοιχα βήματα γνώσης που πρέπει να ακολουθήσει κανείς για να φτάσει στην νιρβάνα. Στην κορυφή του θόλου βρίσκεται ένα χτιστός κύβος ο οποίος συμβολίζει την φωτιά όπου σε κάθε πλευρά υπάρχουν τα τρία μάτια του Βούδα τα οποία συμβολίζουν ότι η ορατότητα της θεότητας είναι άπειρη, από αυτά το τρίτο μάτι είναι υπερβατικό και βλέπει το εσωτερικό κόσμο  1 . Πάνω από το κύβο βρίσκεται η ομπρέλα η οποία συμβολίζει τον αέρα με το επιστέγασμα το οποίο συμβολίζει τον αιθέρα. Οι πολύχρωμες σημαίες κρεμασμένες έχουν γραμμένες προσευχές σύμφωνα με την Βουδιστική θρησκευτική παράδοση. 3  5 
Οι Βουδιστές προσκηνητές κάνουν το γύρο της στούπας δεξιόστροφα  πριν εισέλθουν στα ιερά που υπάρχουν περιμετρικά της Στούπας. Κατά την περιστροφή Κόρα εκφωνούν "Χαίρε, κόσμημα του Νούφαρου"  1 . Σύμφωνα με την θρησκευτική παράδοση ρίχνεται στην ατμόσφαιρα αλεύρι σίτου. 5 
Από το 1959, όταν οι Κινέζοι κατέλαβαν με στρατό το Θιβέτ και ήρθαν οι Θιβετιανοί πρόσφυγες, χτίστηκαν στην περιοχή περισσότερα από 50 Θιβετιανά μοναστήρια . Δυτικά από την στούπα υπάρχει το μοναστήρι των κόκκινων καπέλων . 3 
