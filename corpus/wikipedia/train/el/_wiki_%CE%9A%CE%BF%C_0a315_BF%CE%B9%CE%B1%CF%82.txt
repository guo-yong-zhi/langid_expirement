Οι Κουρκουλοί Εύβοιας είναι χωριό στο Δήμο Μαντουδίου–Λίμνης–Αγίας Άννας της Περιφερειακής Ενότητας Εύβοιας.
Είναι ορεινό, παραδοσιακό χωριό στους πρόποδες του Ξηρού όρους στα 417 μέτρα υψόμετρο. 2  3  Το χωριό βρίσκεται 75 χιλιόμετρα από την Χαλκίδα, 11 χιλιόμετρα από τη Λίμνη Ευβοίας και 44 χιλιόμετρα από την Ιστιαία. Οι κάτοικοι είναι αγρότες και ασκούν επαγγέλματα που σχετίζονται με το δάσος. 3 
Δημιουργήθηκε από κατοίκους του διπλανού χωριού Σκουλάρι, το οποίο στις μέρες μας έχει εγκαταλειφθεί και το πρώτο του όνομα ήταν Νέο Σκουλάρι. Υπάρχουν ενδείξεις πως η ευρύτερη περιοχή των Κουρκουλών κατοικήθηκε από την Αρχαιότητα. Ακόμα η περιοχή λόγω της τοποθεσίας της ήταν καταφύγιο επαναστατών και αργότερα αντιστασιακών. 3  Στην απογραφή του 2011 είχε 314 κάτοικους.
Τον Αύγουστο του 2021 μεγάλη πυρκαγιά που εκδηλώθηκε σε όλη την βορειοκεντρική Εύβοια, κατέκαψε σχεδόν όλο το δάσος της περιοχής και τα αγροκτήματα.
