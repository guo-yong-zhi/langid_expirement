Το Ερζιντζάν , πρώην Γερζνκά , είναι η πρωτεύουσα της επαρχίας Ερζιντζάν στην ανατολική Τουρκία. Η πόλη είναι γνωστή στα ελληνικά με αρκετά ονόματα, με το αρχαιότερο όντας Ακιλισηνή. Κατά τη βυζαντινή εποχή αποκαλούνταν Κελτζηνή και Κελεζηνή, 1  ενώ για ένα χρονικό διάστημα ονομαζόταν Ιουστινιανόπολις εν Αρμενία, προς τιμήν του αυτοκράτορα Ιουστινιανού.
Στις 27 Δεκεμβρίου 1939 στις 01:57 UTC, η πόλη χτυπήθηκε από ισχυρό σεισμό 7,8 βαθμών της κλίμακας Ρίχτερ, τον μεγαλύτερο στη χώρα τα τελευταία 271 χρόνια 2  3 , εξαιτίας του οποίου 32.968 άνθρωποι πέθαναν και περισσότεροι από 100.000 τραυματίστηκαν. 4  Η πόλη καταστράφηκε σχεδόν ολοσχερώς και χρειάστηκε πολλά χρόνια για να ορθοποδήσει. Παραμένει ο πιο φονικός σεισμός στην Τουρκία και ο πιο φονικός σεισμός στην Ανατολία από το 1268. 5  6  7 
Στις 13 Μαρτίου 1992 στις 08:18 UTC, η πόλη χτυπήθηκε από ισχυρό σεισμό 6,8 βαθμών Ρίχτερ 2  3 , με αποτέλεσμα να σκοτωθούν 652 άνθρωποι και περισσότεροι από 2.000 να τραυματιστούν. 8 
Η πόλη υπέστη σοβαρές ζημιές: 150 κτίρια κατέρρευσαν και 8.000 άλλα υπέστησαν ανεπανόρθωτες ζημιές. 9 
