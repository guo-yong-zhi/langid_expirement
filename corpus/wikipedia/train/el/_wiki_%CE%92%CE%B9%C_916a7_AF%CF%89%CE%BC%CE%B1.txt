Το βιογραφικό σημείωμα  είναι ένα έγγραφο που χρησιμοποιείται για την παρουσίαση του υποβάθρου και των δεξιοτήτων ενός ατόμου. Τα βιογραφικά σημειώματα μπορούν να χρησιμοποιηθούν για διάφορους λόγους, αλλά πιο συχνά χρησιμοποιούνται για την εξασφάλιση μιας νέας θέσης εργασίας. Ένα τυπικό βιογραφικό περιέχει μια περίληψη της σχετικής εργασιακής εμπειρίας και της σχετικής εκπαίδευσης του συντάκτη. Το βιογραφικό σημείωμα είναι από τα πρώτα πράγματα από τα οποία βλέπει ένας πιθανός εργοδότης, μαζί με την συνοδευτική επιστολή και την αίτηση για δουλειά, και συνήθως χρησιμοποιείται από τον εργοδότη για να επιλέξει τους αιτούντες, οι οποίοι θα περάσουν από συνέντευξη.
Ένα βιογραφικό σημείωμα είναι σύντομο  και τονίζει εκείνες τις πτυχές στο υπόβαθρο ενός ατόμου που σχετίζονται άμεσα με μια συγκεκριμένη θέση εργασίας. Πολλά βιογραφικά περιέχουν λέξεις-κλειδιά που αναζητούν οι πιθανοί εργοδότες, πληθώρα ενεργητικών ρημάτων και εκθέτουν το περιεχόμενό τους με ωραιοποιημένο τρόπο.
Ένα βιογραφικό σημείωμα είναι ένα εργαλείο μάρκετινγκ, στο οποίο το περιεχόμενο θα πρέπει να προσαρμόζεται ώστε να ταιριάζει σε κάθε αίτηση για εργασία που στοχεύει σε ένα συγκεκριμένο κλάδο. Η πολυπλοκότητα ή η απλότητα των διαφόρων μορφών που μπορεί να έχει ένα βιογραφικό συνήθως διαφέρει από άτομο σε άτομο. Τα βιογραφικά που χρησιμοποιούνται από επαγγελματίες ιατρούς, καθηγητές, καλλιτέχνες και από ανθρώπους άλλων ειδικοτήτων μπορεί να είναι κάπως μεγαλύτερα.
Ένα απλό βιογραφικό είναι μια περίληψη που συνήθως περιορίζεται σε μια ή δύο σελίδες μεγέθους A4 ή μεγέθους γράμματος, τονίζοντας μόνο τις εμπειρίες και τα προσόντα που ο συγγραφέας θεωρεί πιο σχετικά με την επιθυμητή θέση. Τα ακαδημαϊκά βιογραφικά είναι συνήθως μεγαλύτερα.
Ένα αντίστροφο χρονολογικό βιογραφικό παραθέτει την εργασιακή εμπειρία ενός υποψηφίου με αντίστροφη χρονολογική σειρά, ενώ γενικά αναφέρεται στα προηγούμενα 10 έως 15 έτη. Οι θέσεις αναφέρονται με ημερομηνίες έναρξης και λήξης. Σε ένα τέτοιο βιογραφικό οι τρέχουσες θέσεις εργασίας συνήθως παρουσιάζονται με ημερομηνία έναρξης την ημερομηνία του τρέχοντος έτους ή την παρούσα ημερομηνία. Και τα δύο είναι αποδεκτά. Η αντίστροφη χρονολογική μορφή χρησιμοποιείται πιο συχνά από εκείνους που δεν είναι επαγγελματίες συγγραφείς βιογραφικών. Με τη χρήση αυτής της μορφής, το κύριο σώμα του κειμένου τιτλοφορείται ως τμήμα Επαγγελματικής Εμπειρίας, και ξεκινάει από την πιο πρόσφατη εμπειρία και κινείται προς τα πίσω χρονολογικά, με παράθεση των προηγούμενων εμπειριών. Ένα αντίστροφο χρονολογικό βιογραφικό δεν συνιστάται σε άτομα που έχουν κενά στην σταδιοδρομία τους.
Ένα λειτουργικό βιογραφικό περιέχει την εργασιακή εμπειρία και τις δεξιότητες ενός ατόμου ταξινομημένες κατά ειδικότητα ή κατά λειτουργία. Το λειτουργικό βιογραφικό χρησιμοποιείται όταν πρέπει να τονιστούν οι δεξιότητες που ζητούνται ειδικά σε κάθε θέση. Αυτή η μορφή βιογραφικού δίνει ιδιαίτερη έμφαση σε συγκεκριμένες επαγγελματικές δεξιότητες και χρησιμοποιεί περιλήψεις των εργασιακών εμπειριών σαν βασικό μέσο επικοινωνίας της επαγγελματικής επάρκειας. Σε αντίθεση, η χρονολογική μορφή του βιογραφικού αναφέρει εν συντομία αυτές τις ικανότητες πριν από την παρουσίαση ενός πλήρους χρονοδιαγράμματος της σταδιοδρομίας μέσω αντίστροφης χρονολογικής σειράς, με την πιο πρόσφατη εμπειρία να είναι πρώτη στη λίστα. Το λειτουργικό βιογραφικό είναι ιδανικό για όσους έχουν κάνει αλλαγή καριέρας, έχουν μεγάλο εργασιακό ιστορικό ή μικρή εργασιακή εμπειρία. Το λειτουργικό βιογραφικό επίσης προτιμάται για αιτήσεις σε θέσεις εργασίας που απαιτούν πολύ συγκεκριμένες δεξιότητες ή σαφώς οριζόμενα χαρακτηριστικά προσωπικότητας.
Το διαδίκτυο έχει σηματοδοτήσει μια νέα εποχή για τα βιογραφικά. Καθώς η αναζήτηση εργασίας γίνεται σχεδόν αποκλειστικά ηλεκτρονικά, τα βιογραφικά έχουν ακολουθήσει αυτόν τον δρόμο. Είναι κοινό για έναν εργοδότη να δέχεται μόνο ηλεκτρονικά τα βιογραφικά. Αυτή η ηλεκτρονική έξαρση έχει αλλάξει κατά πολύ τον τρόπο που γράφονται, διαβάζονται και υποβάλλονται/επεξεργάζονται τα βιογραφικά.
