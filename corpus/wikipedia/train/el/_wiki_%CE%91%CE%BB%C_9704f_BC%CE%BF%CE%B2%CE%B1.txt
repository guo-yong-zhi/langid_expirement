H Αλίσα Μιχαΐλοβνα Γκαλιάμοβα  είναι μια ρωσίδα σκακίστρια, η οποία έχει στην κατοχή της τους τίτλους της Διεθνούς Μαιτρ και Γυναίκας Γκρανμαιτρ του FIDE. Είναι επί δύο φορές φιναλίστ στο Παγκόσμιο σκακιστικό πρωτάθλημα γυναικών, το 1999 και το 2006, και τρεις φορές Ρωσίδα Πρωταθλήτρια . Την περίοδο 1993-2001 ήταν γνωστή ως «Αλίσα Γκαλιάμοβα-Ιβαντσούκ». 8 
Έπαιξε για την ρωσική ομάδα που κέρδισε το χρυσό μετάλλιο στη Σκακιστική Ολυμπιάδα 2010 Γυναικών, και για την ουκρανική ομάδα  που κέρδισε το χρυσό μετάλλιο στο Ευρωπαϊκό Πρωτάθλημα Σκακιού Γυναικείων Ομάδων 1992.
Η Γκαλιάμοβα κέρδισε το Παγκόσμιο Σκακιστικό Πρωτάθλημα Παίδων-Κορασίδων τα έτη 1987-1988. Το 1988 κέρδισε επίσης  το Παγκόσμιο Σκακιστικό Πρωτάθλημα Νεανίδων.
Τον Δεκέμβριο 1997, κέρδισε στο Τουρνουά Υποψηφίων για το Παγκόσμιο Σκακιστικό Πρωτάθλημα Γυναικών που πραγματοποιήθηκε στο Χρόνινγκεν Ολλανδίας. Ήταν προγραμματισμένο να παίξει μία παρτίδα με την Ζίε Ζουν, η οποία τερμάτισε δεύτερη, τον Αύγουστο 1998, και ο νικητής του αγώνα θα έπαιζε μία παρτίδα το Νοέμβριο 1998 με την Ζούζα Πόλγκαρ για το Παγκόσμιο Σκακιστικό Πρωτάθλημα γυναικών.
Ωστόσο, ενώ ο αγώνας με την Ζίε Ζουν είχε ήδη προγραμματιστεί, η Γκαλιάμοβα αντέδρασε επειδή είχε προγραμματιστεί να παιχτεί ολόκληρη η παρτίδα στην Κίνα, την έδρα της αντιπάλου της, με την αιτιολόγηση ότι μόνο η Κίνα προσφέρθηκε να φιλοξενήσει τον αγώνα. Η Γκαλιάμοβα ήθελε να παιχτεί η μισή παρτίδα στο Καζάν Ρωσίας, αλλά οι Ρώσοι δεν χρηματοδότησαν την διοργάνωση. 9  Τελικά, όταν η Γκαλιάμοβα δεν κατάφερε να προσέλθει στον αγώνα, ανακηρύχθηκε νικήτρια η Ζίε Ζουν.
Στη συνέχεια, η FIDE είχε προγραμματίσει έναν αγώνα μεταξύ της Ζίε Ζουν και της Ζούζα Πόλγκαρ για τον Νοέμβριο 1998. Ωστόσο, η Πόλγκαρ δήλωσε ότι δεν μπορούσε να παίξει εκείνο τον καιρό, επειδή ήταν έγκυος. Μετά την γέννηση του γιου της, Τομ, τον Μάρτιο του 1999, η FIDE προσπάθησε εκ νέου να προγραμματίσει έναν αγώνα, αλλά αυτή τη φορά η Πόλγκαρ δεν μπορούσε να παίξει επειδή θήλαζε.
Τελικά, μετά από επανειλημμένες προσπάθειες για τη διοργάνωση ενός αγώνα που έπρεπε να έχει πραγματοποιηθεί από το 1998, η FIDE δήλωσε ότι η Πόλγκαρ είχε εκπέσει τον τίτλο της ο οποίος ήταν πλέον κενός. 10  Η FIDE επέτρεψε την επάνοδο της Γκαλιάμοβα στον κύκλο και διοργάνωσε έναν αγώνα μεταξύ αυτής και της Ζίε Ζουν για το Παγκόσμιο Σκακιστικό Πρωτάθλημα γυναικών 1999. Αυτή τη φορά, η Γκαλιάμοβα ήταν πρόθυμη να παίξει επειδή το αρχικό αίτημά της ικανοποιήθηκε και η Ρωσία δέχτηκε να χρηματοδοτήσει τον μισό αγώνα, ο οποίος διεξήχθη στο Καζάν Ρωσίας και το Σενγιάνγκ Κίνας τον Αύγουστο 1999, όπου κέρδισε η Ζίε Ζουν με 8,5 - 6,5. 11 
Τον Μάρτιο 2006 η Γκαλιάμοβα έφτασε και πάλι στον τελικό του Παγκόσμιου Σκακιστικού Πρωταθλήματος Γυναικών του FIDE, όπου διαγωνίστηκε με την Ζου Γιούχουα. 12 
Το 2017, ήρθε τρίτη στο Ευρωπαϊκό Ατομικό Σκακιστικό Πρωτάθλημα Γυναικών στη Ρίγα. 13 
Η Αλίσα γεννήθηκε στην οικογένεια ενός Ρώσου πατέρα και μιας Τατάρας μητέρας .
Η Αλίσα Γκαλιάμοβα παντρεύτηκε τον Ουκρανό Διεθνή γκρανμαίτρ Βασίλι Ιβαντσούκ, έναν κορυφαίο παίκτη στην βαθμολογία παγκόσμια. Χώρισαν το 1996. 14 
