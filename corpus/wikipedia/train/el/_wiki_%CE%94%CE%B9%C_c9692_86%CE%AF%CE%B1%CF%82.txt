Η Διαδικτυακή Εγκυκλοπαίδεια Φιλοσοφίας  είναι ελεύθερης πρόσβασης διαδικτυακή εγκυκλοπαίδεια για ζητήματα φιλοσοφίας και βιογραφίες φιλοσόφων και δημιουργήθηκε από τον Τζέιμς Φίζερ  το 1995. Τη γενική επιμέλεια ως εκδότες έχουν οι Τζέιμς Φίζερ, καθηγητής της φιλοσοφίας στο πανεπιστήμιο του Τενεσί και Μπράντλεϊ Ντόουντεν , καθηγητής της φιλοσοφίας πανεπιστήμιο της Καλιφόρνιας, Σακραμέντο. Στο προσωπικό περιλαμβάνονται αρκετοί λημματογράφοι σε ζητήματα φιλοσοφίας, καθώς και εθελοντές.
Η IEP είναι μη κερδοσκοπικός οργανισμός που δεν λαμβάνει κάποια χρηματοδότηση 1  και έχει ως στόχο την παροχή λεπτομερούς και ακαδημαϊκής πληροφορίας 1 . Η IEP ιδρύθηκε από τον φιλόσοφο Τζέιμς Φίζερ το 1995 και λειτουργεί μέσω μιας μη κερδοσκοπικής οργάνωσης η οποία στόχο έχει να παρέχει πρόσβαση σε ακαδημαϊκές πληροφορίες σχετικά με την φιλοσοφία. 2  Τώρα, οι κύριοι εκδότες είναι οι φιλόσοφοι Τζέιμς Φίζερ και Μπράντλεϊ Ντόουντεν, ενώ εργάζονται και αρκετοί εθελοντές. 3  Όλη η ιστοσελίδα ανακαινίστηκε το καλοκαίρι του 2009, αφού μετακινήθηκε από στατικές HTML σελίδες στην ανοιχτή πλατφόρμα WordPress. 4 
Η IEP περιλαμβάνεται από την Αμερικανική Ένωση Βιβλιοθηκών  στους καταλόγους για τους καλύτερους δωρεάν ιστότοπους τεκμηρίωσης 5 , επίσης, σαν διαδικτυακή πηγή για φιλοσοφία από την Ομοσπονδία Διδασκάλων Φιλοσοφίας στα Σχολεία της Αυστραλασίας  6  , έχει ταξινομηθεί από το EpistemeLinks ως "εξαιρετική πηγή" για την φιλοσοφία στο διαδίκτυο, 7  καθώς έχει αξιολογηθεί σαν αξιόπιστη πηγή από πολλούς ακαδημαϊκούς οδηγούς για την φιλοσοφία. 8 .
Σύμφωνα με την ίδια την IEP, η ποιότητα των άρθρων του είναι «στο ίδιο επίπεδο με εκείνο των καλύτερων πολύτομων έντυπων εγκυκλοπαιδειών». Αυτό επιτυγχάνεται κυρίως με την πρόσληψη ειδικευμένων συνεργατών και τη χρήση κριτών αξιολόγησης, με σύστημα αρκετά «αυστηρό που ανταποκρίνεται σε υψηλά ακαδημαϊκά πρότυπα». Η εγκυκλοπαίδεια χρησιμοποιεί μια παραδοσιακή, κλειστή διαδικασία για την ανάθεση και την κρίση των μόνιμων λημμάτων της , αλλά ενίοτε χρησιμοποιεί υλικό από ανοικτούς πόρους για τη δημιουργία προσωρινών λημμάτων, έως ότου ολοκληρωθούν τα μόνιμα λήμματα 1 .
Το κοινό στο οποίο στοχεύει η IEP είναι φοιτητές της φιλοσοφίας και ακαδημαϊκοί οι οποίοι δεν είναι ειδικοί στον συγκεκριμένο τομέα, άρα τα άρθρα γράφονται με το ανάλογο στιλ. 9  Τα άρθρα αποτελούνται από μια σύντομη περίληψη ή επισκόπηση, ακολουθούμενα από το κυρίως μέρος του άρθρου και μια ενσωματωμένη βιβλιογραφία. 10  Τα άρθρα είναι ταξινομημένα κατά αλφαβητική σειρά ενώ μπορεί κάποιος να τα αναζητήσει με την βοήθεια μιας μηχανής αναζήτησης με την βοήθεια του Google. 10 
Σύμφωνα με το Similarweb, η IEP δέχεται 2 με 3 εκατομμύρια επισκέψεις τον μήνα. 11  Περίπου το 75% είναι μέσω μηχανές αναζήτησης, το 18% από κατευθείαν πρόσβαση και το 5% της επισκεψιμότητας το λαμβάνει ως παραπομπή από άλλες ιστοσελίδες. 11 
