Ο Έντισον Βήχος  ήταν Έλληνας ερασιτέχνης ηθοποιός και φωτογράφος. 1 
Ο Βήχος έγινε γνωστός από την ερμηνεία του στην βουβή ταινία Δάφνις και Χλόη , στον πρωταγωνιστικό ρόλο του Δάφνι, σε σενάριο και σκηνοθεσία του Ορέστη Λάσκου. 1  Η ταινία, που αφηγείται ένα βουκολικό ειδύλλιο στη Λέσβο του 2ου μ.Χ. αιώνα, υπήρξε η πρώτη επίσημη ελληνική ταινία που παρουσίασε σκηνές γυμνού, γι΄ αυτό και την εποχή εκείνη είχε χαρακτηριστεί ως "πορνογράφημα". 2  
Για τις ανάγκες του ρόλου, ο Λάσκος μετέτρεψε το όνομα του Βήχου σε Απόλλων Μαρσύας, ενώ η συμπρωταγωνίστριά του, στο ρόλο της Χλόης, ήταν η Ελληνοαμερικανίδα κλασική χορεύτρια Λούση  Ματλή. 1  Ο πατέρας του Βήχου αντιδρούσε στη συμμετοχή του γιού του στην ταινία και, προκειμένου να καμφθούν οι αντιρρήσεις του, χρειάστηκε -όπως λέγεται- να δοθεί μάχη. 3  Το Δάφνις και Χλόη χαρακτηρίστηκε ως "η πιο καλλιτεχνική ταινία του προπολεμικού ελληνικού κινηματογράφου". 4 
Ο Βήχος τα επόμενα χρόνια έμεινε σχεδόν στην αφάνεια, πρωταγωνιστώντας το 1932 σε μία ακόμη ταινία του Ορέστη Λάσκου, το Πρίγκηψ των αλητών. Ασχολήθηκε με τη φωτογραφία 1  και, σύμφωνα με μια πληροφορία, διατηρούσε κατάστημα με διακοσμητικά και κορνίζες επί της οδού Πατησίων, απέναντι από το ναό του Αγίου Λουκά. 5 
Απεβίωσε στις 4 Ιουλίου του 1994 και κηδεύτηκε την επόμενη μέρα στο Α Νεκροταφείο Αθηνών.
