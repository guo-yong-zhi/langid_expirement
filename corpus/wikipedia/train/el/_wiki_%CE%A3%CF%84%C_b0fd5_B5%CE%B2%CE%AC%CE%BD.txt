Το Στάδιο της Ποδοσφαιρικής Ακαδημίας του Γερεβάν, επίσημα το Τεχνικό Κέντρο , Στάδιο της Ποδοσφαιρικής Ομοσπονδίας της Αρμενίας , κοινώς γνωστό κι ως Στάδιο Ακαδημίας Αβάν, είναι ένα γήπεδο ποδοσφαίρου που βρίσκεται στη βόρεια συνοικία Αβάν της πόλης, εντός του ευρύτερου συγκροτήματος του Τεχνικού Κέντρου  της Ποδοσφαιρικής Ομοσπονδίας της Αρμενίας. 
Το στάδιο, χωρητικότητας 1.428 θέσεων  2   εγκαινιάστηκε επίσημα στις 29 Απριλίου 2013 από τον Δήμαρχο του Γερεβάν Ταρόν Μαργαριάν.  3  Ωστόσο, ο πρώτος επίσημος αγώνας στο γήπεδο διεξήχθη λίγο νωρίτερα, στις 13 Απριλίου 2013, μεταξύ της Πιουνίκ και της ΦΚ Μπανάτς στο πλαίσιο της Αρμενικής Πρέμιερ Λιγκ. Ο αγώνας έληξε με αποτέλεσμα 4-0, υπέρ της Πιούνικ. 4  
Το στάδιο αποτελεί τμήμα του ευρύτερου Τεχνικού Κέντρου  της Ποδοσφαιρικής Ομοσπονδίας της Αρμενίας, το οποίο άνοιξε επίσημα την 1η Σεπτεμβρίου 2010 από τον πρόεδρο της ΟΥΕΦΑ, Μισέλ Πλατινί. Το κέντρο φιλοξενεί ένα κεντρικό γήπεδο ποδοσφαίρου, εννέα γήπεδα προπόνησης ποδοσφαίρου , τέσσσερα υπαίθρια γήπεδα τένις, μια εσωτερική αθλητική αίθουσα, εσωτερική και εξωτερική πισίνα, γυμναστήριο καθώς και ένα ξενοδοχείο 4 αστέρων με 49 δωμάτια. Η εγκατάσταση έχει μια στεγασμένη εξέδρα στη δυτική πλευρά του κεντρικού γηπέδου και τεχνητό φωτισμό τοποθετημένο σε τέσσερις πυλώνες. 
Κατά την περίοδο 2013-2017, το Στάδιο λειτούργησε ως έδρα και της ποδοσφαιρικής ομάδα Πιουνίκ, η οποία αγωνίζονταν στην Αρμενική Πρέμιερ Λιγκ.
Από το 2014 και μέχρι σήμερα, αποτελεί την επίσημη έδρα της Εθνική Ομάδα Ποδοσφαίρου Γυναικών της Αρμενίας.  5  Το 2021, η Εθνική ομάδα ποδοσφαίρου γυναικών της Αρμενίας έπαιξε έναν προκριματικό αγώνα για το Παγκόσμιο Κύπελλο του 2023 εναντίον της Νορβηγίας. Το παιχνίδι ξεκίνησε αρχικά στις 30 Νοεμβρίου, αλλά χρειάστηκε να διακοπεί στο 70ο λεπτό με το σκορ στο 0-9,  λόγω πυκνής ομίχλης. Την 1η Δεκεμβρίου, το παιχνίδι συνεχίστηκε κανονικά και ολοκληρώθηκε με τελικό σκορ 0-10.  6  
Από το 2017 μέχρι σήμερα, αποτελεί επίσης έδρα της Αραράτ-Αρμενία ενώ από το 2019 μέχρι και σήμερα αγωνίζεται στο ίδιο γήπεδο και η ΒΚΜΑ Γερεβάν.
Το Στάδιο φιλοξένησε τον τελικό του Κυπέλλου Αρμενίας της σεζόν 2019-2020 , μεταξύ των ομάδων Νοά και Αραράτ-Αρμενία.  7 
Επίσης, το Στάδιο υπήρξε ένα από τα γήπεδα στα οποία διεξήχθη το Ευρωπαϊκό Πρωτάθλημα U-19, το 2019. Εκεί διεξήχθησαν τέσσερις αγώνες της φάσης των ομίλων του τουρνουά  8 
