Η Επαρχία της Πιάνα ντέλι Αλμπανέζι  είναι μια επαρχία  της Ιταλοβυζαντινής Εκκλησίας 1 , η οποία ανήκει στην Ανατολική Καθολική Εκκλησία βυζαντινού τυπικού. Η δικαιοδοσία της καλύπτει το νησί της Σικελίας στην Ιταλία.
Στις 6 Φεβρουαρίου 1784, ιδρύθηκε το Ορντιναριάτο της Σικελίας, η πρώτη νομική μορφή για αυτή τη συγκεκριμένη εκκλησία, και ορίστηκε ως πρώτος επικεφαλής επίσκοπος βυζαντινού τυπικού για τους Αλβανούς της Σικελίας ο Giorgio Stassi με τον τίτλο Επίσκοπος Λαμψάκου. Προηγουμένως, οι Αλβανοί πιστοί και οι Ορθόδοξοι ιερείς τους δεν είχαν διακριτά δικαιώματα και κινδύνευαν να αφομοιωθούν στο λατινικό τυπικό.
Στις 26 Οκτωβρίου 1937 δημιουργήθηκε η Επαρχία της Πιάνα ντέλι Γκρέτσι  με προαγωγή του Ορντιναριάτου και με μεταφορά σε αυτήν περιοχών της Αρχιεπισκοπής του Παλέρμο και της Αρχιεπισκοπής του Monreale .
Στις 25 Οκτωβρίου 1941, η Επισκοπή μετονομάστηκε σε Επαρχία της Πιάνα ντέλι Αλμπανέζι / Eparkia ή Eparhia e Horës së Arbëreshëvet  2 .
Η Επαρχία της Πιάνα ντέλι Αλμπανέζι περιλαμβάνει τις κοινότητες της επαρχίας του Παλέρμο: Contessa Entellina, Mezzojuso, Palazzo Adriano, Piana degli Albanesi και Σάντα Κριστίνα Τζέλα.
Έδρα της είναι η πόλη Piana degli Albanesi, όπου βρίσκεται και ο καθεδρικός ναός του Αγίου Μεγαλομάρτυρος Δημητρίου.
Στο Παλέρμο υπάρχει ο συν-καθεδρικός ναός του Αγίου Νικολάου «των Ελλήνων» στο Μαρτοράνα 2 .
Στην επισκοπή ανήκουν 15 ενορίες 3 . Σημερινός επίσκοπος είναι ο Τζόρτζο Ντεμέτριο Γκαλλάρο.
