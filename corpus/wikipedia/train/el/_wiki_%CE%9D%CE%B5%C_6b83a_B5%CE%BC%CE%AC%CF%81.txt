Η Νελί Ζακεμάρ ή Νέλι Ζακεμάρ  ήταν Γαλλίδα ζωγράφος, συλλέκτρια έργων τέχνης και ιδρύτρια μουσείου.
Γεννήθηκε στο Παρίσι στις 25 Ιουλίου του 1841. Υπήρξε μαθήτρια του Λεόν Κονιέ . Ασχολήθηκε περισσότερο με προσωπογραφίες όπου και αναδείχθηκε σπουδαία του είδους δημιουργώντας πορτραίτα διάσημων προσωπικοτήτων.Το 1872 συνάντησε τον τραπεζίτη και συλλέκτη Εδουάρδο Αντρέ  τον οποίο τελικά παντρεύτηκε το 1881.
Η Νελί Ζακεμάρ πέθανε στο Παρίσι στις 14 Μαΐου του 1912 αφού προηγουμένως κληροδότησε στο Ινστιτούτο της Γαλλίας τόσο το ιδιόκτητο κτήμα της που είχε στη περιοχή Σααλί  καθώς και το μέγαρο της επί της λεωφόρου Ωσμάν στο Παρίσι μαζί με όλη τη συλλογή της και του συζύγου της, το οποίο και μετατράπηκε σε μουσείο-πινακοθήκη, που προς τιμή της και του συζύγου της φέρει το όνομα "Μουσείο Ζακεμάρ-Αντρέ" .
