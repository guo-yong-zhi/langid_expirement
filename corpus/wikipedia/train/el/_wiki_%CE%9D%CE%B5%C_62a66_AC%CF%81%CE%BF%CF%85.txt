Ο Νεόφυτος Παπαλαζάρου είναι Ελληνοκύπριος πολιτικός, ποιητής και συγγραφέας. Από το 2017 είναι δήμαρχος Δήμου Γερίου.
Ο Νεόφυτος Παπαλαζάρου γεννήθηκε στα Χολέτρια στις 23 Μαΐου 1963. 1  2  Πατέρας του ήταν ο Παπαλάζαρος Νεοφύτου. 1  3  4  Σπούδασε δημοσιογραφία στη Σόφια με υποτροφία της Παγκύπριας Πορείας Αγάπης Αρχιεπισκόπου Μακαρίου Γ΄. 1  
Μετά την ολοκλήρωση των σπουδών επέστρεψε στην Κύπρο όπου και εργάστηκε ως δημοσιογράφος σε τοπικά μέσα μαζικής ενημέρωσης στην Πάφο. 1  Το 1993 εγκαταστάθηκε στη Λευκωσία και ξεκίνησε να εργάζεται ως συντάκτης στον στο τηλεοπτικό σταθμό ΑΝΤ1 Κύπρου. 1  Το 1998 ξεκίνησε να εργάζεται στην εφημερίδα Πολίτης. 1  Το 2000 ανέλαβε αρχισυντάκτης στην εφημερίδα «Εργατικό Βήμα», η οποία αποτελεί εβδομαδιαίο εκφραστικό όργανο της συνδικαλιστικής οργάνωσης ΠΕΟ. 1  
Επιπρόσθετα, διετέλεσε μέλος του διοικητικοί συμβουλίου του Θεατρικού Οργανισμού Κύπρου . 1  Επιπλέον, διετέλεσε Γραμματέας της Επιτροπής Τήρησης Μητρώου Μαχητών της Αντίστασης. 1 
Είναι νυμφευμένος με την Κυπρούλα Βασιλείου και έχει ένα υιό και μια κόρη. 1 
Κατά τη διάρκεια των σπουδών του υπήρξε Γραμματέας της Φοιτητικής Οργάνωσης Κυπρίων Βουλγαρίας. 1  Στη συνέχεια, διετέλεσε μέλος της Κεντρικής Επιτροπής του ΑΚΕΛ και μέλος του Πολιτιστικού Γραφείου του ΑΚΕΛ. 1 
Στις Δημοτικές εκλογές του 2016 εκλέχθηκε Δήμαρχος Γερίου, έχοντας τη στήριξη του ΑΚΕΛ, του ΔΗΚΟ, της ΕΔΕΚ και της Συμμαχίας Πολιτών. 5  6  7 
Ο Νεόφυτος Παπαλαζάρου ασχολείται με τη λογοτεχνία και την έρευνα. 1  Έχει εκδώσει βιβλία και ποιητικές συλλογές. 1  2  Επιπλέον, αρθρογραφεί για επίκαιρα πολιτιστικά, κοινωνικά και πολιτικά θέματα στον ημερήσιο, εβδομαδιαίο και περιοδικό τύπο. 1 
