
Η SportDay είναι καθημερινή αθλητική εφημερίδα, η οποία εκδίδεται από την ομότιτλη ανώνυμη εμπορική, παραγωγική και εκδοτική εταιρεία γραφικών τεχνών, με έδρα την Αθήνα.
Ιδρύθηκε στις 18 Φεβρουαρίου 2003 με έδρα στην Αθήνα, 1  2  και στα τέλη της χρονιάς μετακόμισε στην Καλλιθέα εντασσόμενος στον ΣΠΟΡ FM 94.6 3  4  5  6  με το πρώτο της φύλλο να βγαίνει στις 13 Μαρτίου του 2005 και στα τέλη της χρονιάς να γίνεται τροποποίηση καταστατικού. 7  Το 2007 και το 2019 αντίστοιχα έγινε εναρμόνιση του καταστατικού της εταιρείας. 8 
Η μέση ημερήσια κυκλοφορία της εφημερίδας ήταν 25.000 φύλλα, ενώ η αναγνωσιμότητα μέσου τεύχους  με βάση τα στοιχεία της Focus Bari για το διάστημα από το Σεπτέμβριο του 2010 μέχρι το Μάρτιο του 2011 είναι 247.000 φύλλα . Το 2018 έπεσε κατά μέσο όρο στις 5.000 φύλλα.
Στις 17 Αυγούστου 2007 έκανε ρεκόρ κυκλοφορίας από την ημέρα της ίδρυσης της, πουλώντας 85.730 φύλλα. 9  Στις 15 Μαρτίου του 2008 προχώρησε σε μία πρωτοποριακή κίνηση για τα ελληνικά δεδομένα, προσφέροντας κάθε Σάββατο την ελληνική έκδοση της -κατά πολλούς κορυφαίας αθλητικής εφημερίδας στον κόσμο- L'Equipe.
Την Τρίτη 21 Ιανουαρίου του 2014 η εφημερίδα μαζί με τον ΣΠΟΡ FM πουλήθηκε στον Γιάννη Αλαφούζο, καθιστώντας την αυτομάτως, μέλος του ομίλου ΣΚΑΪ 10  ενώ στα μέσα της επόμενης χρονιάς 11  η εφημερίδα πέρασε στον όμιλο επιχειρήσεων ΔΕΜΚO, συμφερόντων Δημητρίου Κοντομηνά και μεταφέρθηκε στην Παιανία. Στα τέλη του 2016 μετακόμισε στις εγκαταστάσεις του  Alpha TV στην Παλλήνη ενώ μετά από δύο χρόνια επανήλθε στην Παιανία.
Η τιμή της άλλαξε πολλές φορές. Τον Ιούλιο του 2015 έπεσε στο 1 ευρώ, από 1,30 12  ενώ τον Ιανουάριο του 2016 επανήλθε στο 1,30. 13  Τον Μάιο του 2016 έπεσε στα 0,90 λεπτά 14 , στο 1 ευρώ τον Αύγουστο του 2018, 15  και κατέληξε στο 1,20 την 1 Αυγούστου 2019, τιμή στην οποία πωλείται και σήμερα.
Τον Μάιο του 2020 μετακόμισε στη Λεωφόρο Κηφισίας ενώ στα τέλη της χρονιάς μετακόμισε μαζί με το Channel 9 στις εγκαταστάσεις του Action 24 στην περιοχή του σχολικού συγκροτήματος Γκράβα . 16 
Την δημοσιογραφική της ομάδα απαρτίζουν οι Αντώνης Καρπετόπουλος, Ευάνθης Γκόγκουλης, Κώστας Γουλής, Μπάμπης Παπάζογλου, Βαγγέλης Αρναούτογλου, Τόλης Κοτζιάς, Παύλος Δεπόλλας, Νίκος Μποζιονέλος και αρκετοί άλλοι. Εκδότης της εφημερίδας είναι ο Τάσος Μπούρας, διευθυντής ο Γιώργος Μαζιάς, σύμβουλος έκδοσης είναι ο Θεολόγος Αλεξανδράτος, αρχισυντάκτης ο Νίκος Σαρίδης και καλλιτεχνικός διευθυντής ο Κώστας Χαροκόπος. Νέος διευθυντής σύνταξης της ηλεκτρονικής Sportday είναι ο δημοσιογράφος Αλέξανδρος Σόμογλου.
