Το Free Guy είναι Αμερικανική κωμική ταινία επιστημονικής φαντασίας του 2021 σε σκηνοθεσία και παραγωγή από τον Σον Λέβι και σενάριο των Ματ Λίμπερμαν και Ζακ Πεν από ιστορία του Λίμπερμαν. Πρωταγωνιστούν οι Ράιαν Ρέινολντς, Τζόντι Κόμερ, Λιλ Ρελ Χάουερι, Ούτκαρς Αμπούντκαρ, Τζο Κίρι και Τάικα Γουαϊτίτι.
Ο Λίμπερμαν ξεκίνησε να γράφει το σενάριο του 2016, που εξαγοράστηκε από την 20th Century Fox λίγο αργότερα. Ο Λέβι ήθελε να πρωταγωνιστήσει ο Χιου Τζάκμαν, ο οποίος τον σύστησε στον Ρέινολντς, με αποτέλεσμα ο Λέβι να αφήνει την προσαρμογή ζωντανής δράσης του Uncharted. Η εξαγορά της 21st Century Fox από την Disney έκανε το Free Guy μια από τις πρώτες ταινίες παραγωγής 20th Century που συνέχισαν την παραγωγή υπό την ιδιοκτησία της Disney. Τα γυρίσματα έλαβαν μέρος στην Μασαχουσέτη και στην Καλιφόρνια από τον Μάιο μέχρι τον Ιούλιο του 2019.
Αφού η ταινία καθυστέρησε δύο φορές λόγω της πανδημίας COVID-19, έκανε πρεμιέρα στο Διεθνές Φεστιβάλ Κινηματογράφου του Λοκάρνο σις 10 Αυγούστου του 2021, 8  και κυκλοφόρησε κινηματογραφικά στις Ηνωμένες Πολιτείες Αμερικής στις 13 Αυγούστου σε RealD 3D, IMAX, 4DX και Dolby Cinema από την 20th Century Studios. Εισέπραξε $331.5 εκατομμύρια παγκοσμίως απέναντι σε έναν προϋπολογισμό $100–125 εκατομμυρίων. 9  10  11  Έλαβε θετικά σχόλια από τους κριτικούς, συγκρίνοντας το σε ταινίες επιστημονικής φαντασίας και βιντεοπαιχνίδια δράσης όπως τα Ready Player One, Ζωντανή Μετάδοση: The Truman Show, The Matrix, Grand Theft Auto, και Fortnite. 12  13  Η ταινία έλαβε υποψηφιότητα για Καλύτερα Οπτικά Εφέ στα Βραβεία Αμερικανικής Ακαδημίας Κινηματογράφου 2021.
