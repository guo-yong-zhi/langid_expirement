† Συμμετοχές .
O Αναστάσιος  Δώνης  είναι Έλληνας διεθνής ποδοσφαιριστής, ο οποίος αγωνίζεται ως ακραίος ή κεντρικός επιθετικός για τον ΑΠΟΕΛ της Cypriot First Division.
Το 2013 εντάχθηκε στις ακαδημίες της Γιουβέντους, προερχόμενος από αυτές του Παναθηναϊκού και την επόμενη χρονιά προωθήθηκε στην πρώτη ομάδα χωρίς να καταγράψει επίσημη συμμετοχή. Ακολούθησε την ίδια χρονιά ο δανεισμός του στη Σασσουόλο, ενώ την επόμενη  παραχωρήθηκε εκ νέου ως δανεικός, αυτή τη φορά στην ελβετική Λουγκάνο, 1  όπου υπήρξε συμπαίκτης με τον μεγαλύτερο αδερφό του Χρήστο, καταγράφοντας 25 συμμετοχές πρωταθλήματος και 4 τέρματα. 
Την περίοδο 2016-17 αγωνίστηκε με τα χρώματα της γαλλικής Νις, 2  επίσης ως δανεικός, στην οποία είχε 18 συνολικά συμμετοχές στο πρωτάθλημα και 5 τέρματα.
Το καλοκαίρι του 2017 η Στουτγκάρδη προχώρησε, έναντι 4,2 εκατομμυρίων ευρώ, στην απόκτηση των δικαιωμάτων του, υπογράφοντας τετραετές συμβόλαιο συνεργασίας. 3 
Υπήρξε μέλος των μικρότερων εθνικών ομάδων και συγκεκριμένα της Νέων  την περίοδο 2013-2015 , καθώς και της Ελπίδων  .
Στην Ανδρών κλήθηκε πρώτη φορά τον Ιούνιο του 2017, στην εκτός έδρας αναμέτρηση εναντίον της Βοσνίας και Ερζεγοβίνης για τα προκριματικά του Μουντιάλ 2018, όπου έκανε το ντεμπούτο του, αντικαθιστώντας στο δεύτερο ημίχρονο τον Τάσο Μπακασέτα. 4 
Είναι γιος του πρώην Έλληνα διεθνούς ποδοσφαιριστή και νυν προπονητή, Γιώργου Δώνη και μικρότερος αδερφός του επίσης ποδοσφαιριστή Χρήστου Δώνη.
