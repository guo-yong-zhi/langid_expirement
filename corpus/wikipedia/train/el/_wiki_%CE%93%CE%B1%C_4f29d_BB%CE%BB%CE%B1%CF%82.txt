Συντεταγμένες: 41°01′40″N 22°02′46″E  /  41.02778°N 22.04621°E  / 41.02778; 22.04621Το Γαρέφειο ή Γαρέφι, έως το 1922 γνωστό ως Τσερνέσοβο 1 , είναι χωριό του δήμου Αλμωπίας, της περιφερειακής ενότητας  Πέλλας, στην περιφέρεια Κεντρικής Μακεδονίας. Σύμφωνα με την απογραφή του 2011, το Γαρέφειο έχει 663 κατοίκους. Βρίσκεται σε υψόμετρο 180 μέτρων. Μέχρι το 2001 αποτελούταν από δύο χωριά, το Άνω και το Κάτω Γαρέφειο. 2  Το Γαρέφι έχει ανακηρυχθεί παραδοσιακός οικισμός με το ΦΕΚ Δ-691 α/ 15.07.1992.
Το Κάτω Γαρέφειο είχε μουσουλμανικό πληθυσμό στις αρχές του 20ού αιώνα. Το Άνω Γαρέφειο είχε χριστιανικό πληθυσμό στις αρχές του 20ού αιώνα, με τους χριστιανούς να πρόσκεινται στο Πατριαρχείο Κωνσταντινούπολης. Στην απαρίθμηση του 1913 τα δύο χωριά είχαν 1.075 κατοίκους και στην απογραφή του 1920 είχε 821 κατοίκους. Με την ανταλλαγή πληθυσμών το 1923, οι μουσουλμάνοι από το Κάτω Γαρέφειο αναγκάστηκαν να μετοικήσουν στην Τουρκία και στο χωριό εγκαταστάθηκαν 24 προσφυγικές οικογένειες. Στην απογραφή του 1928 τα δύο χωριά είχαν 426 κατοίκους. Στην απογραφή του 1940 ο πληθυσμός του Κάτω Γαρέφειου ήταν 195 και στο Άνω 513 κάτοικοι. 3  Το Άνω και το Κάτω Γαρέφειο αποτελούσαν κοινότητα με έδρα το Άνω Γαρέφειο. Με το πρόγραμμα Καποδίστριας προσαρτήθηκε στον δήμο Αριδαίας το 1997. 4  Με το πρόγραμμα Καλλικράτης, προσαρτήθηκε στον δήμο Αλμωπίας.
Το χωριό είναι γνωστό για την καλλιέργεια πιπεριάς, του τύπου Καρατζοβίτικη, και παράγει γλυκό καπνιστό πιπέρι και μπούκοβο. Στο χωριό διοργανώνεται γιορτή Καρατζοβίτικης Πιπεριάς. 5 
