Lupinus argenteus var. palmeri
Lupinus concinnus
Lupinus havardii
Lupinus plattensis
Lupinus subcarnosus 
Lupinus texensis
Το Μπλου-μπόνετ  είναι το γενικό όνομα για μερικά είδη του γένους Θέρμος , το οποίο είναι άγριο λουλούδι της Βορείου Αμερικής. Είναι το επίσημο πολιτειακό λουλούδι της πολιτείας του Τέξας των ΗΠΑ.
Το χαρακτηριστικό ύψος των bluebonnet είναι 30 εκατοστά. Το σχήμα των πετάλων του λουλουδιού μοιάζει με τα χαρακτηριστικά καπέλα που φορούσαν οι γυναίκες-πιονιέροι για την προστασία από τον ήλιο.
Στις 7 Μαρτίου 1901 το είδος Lupinus subcarnosus  έγινε το είδος των bluebonnet που θεσπίστηκε ως το επίσημο πολιτειακό λουλούδι του Τέξας. Όμως, το είδος Lupinus texensis , επικράτησε ως το αγαπημένο των Τεξανών. Το βαθύ τους μπλε το βλέπουν από τον Μάρτιο μέχρι τον Μάιο στις περισσότερες περιοχές του Τέξας. Έτσι το  1971, το νομοθετικό σώμα του Τέξας όρισε ότι όλα τα είδη bluebonnet είναι επίσημα πολιτειακά άνθη. Το Lupinus texensis συνεχίζει να είναι το χαρακτηριστικό bluebonnet του Τέξας.
Μολονότι το Lupinus texensis είναι σχεδόν πάντα μπλε όταν αναπτύσσεται ελεύθερα στη φύση, ερευνητές του Πανεπιστημίου Texas A&M κατάφεραν να δημιουργήσουν μία ποικιλία με κόκκινο και λευκό χρώμα και σχεδίασαν με αυτά μια σημαία του Τέξας για την επέτειο των 150 χρόνων από την ίδρυση της Πολιτείας το 1986. Μετά από περαιτέρω έρευνες δημιούργησαν, επίσης, και μία ποικιλία με καστανέρυθρο χρώμα—το επίσημο χρώμα του Πανεπιστημίου.
Άλλα είδη που υπάρχουν στο Τέξας είναι τα Lupinus havardii, Lupinus concinnus, Lupinus perennis και Lupinus plattensis.
