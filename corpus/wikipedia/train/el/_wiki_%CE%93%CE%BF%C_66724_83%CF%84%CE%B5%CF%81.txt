Συντεταγμένες: 52°11′28″N 2°13′14″W  /  52.19111°N 2.22056°W  / 52.19111; -2.22056
Το Γούστερ  είναι πόλη καθεδρικού και η τελετουργική έδρα της κομητείας του Γούστερσαϊρ, στην Αγγλία, 50 χιλιόμετρα νοτιοδυτικά του Μπέρμιγχαμ, 160 χιλιόμετρα βορειοδυτικά του Λονδίνου, 43 χιλιόμετρα βόρεια του Γκλόστερ και 37 χιλιόμετρα βορειοανατολικά του Χέρεφορντ. Ο εκτιμώμενος πληθυσμός το 2019 ήταν 102.791. 3  
Ο ποταμός Σέβερν διασχίζει τη δυτική πλευρά του κέντρου της πόλης, όπου κυριαρχεί ο καθεδρικός ναός του Γούστερ. Η μάχη του Γούστερ το 1651 ήταν η τελευταία στον αγγλικό εμφύλιο πόλεμο, όπου ο Νέος Πρότυπος Στρατός του Όλιβερ Κρόμγουελ νίκησε τους οπαδούς του βασιλιά Καρόλου Α΄. Το Γούστερ είναι πατρίδα των Βασιλικών Πορσελανών Γούστερ , του συνθέτη Έντουαρντ Έλγκαρ, της Lea & Perrins, παρασκευαστή της παραδοσιακής σάλτσας Worcestershire, του Πανεπιστημίου του Γούστερ και της Berrow's Worcester Journal, η οποία ισχυρίζεται ότι αποτελεί την παλαιότερη εφημερίδα στον κόσμο.
