Συντεταγμένες: 41°01′01″N 24°53′42″E  /  41.01694°N 24.89500°E  / 41.01694; 24.89500
Η Μέλισσα είναι πεδινό χωριό της Θράκης στην Περιφερειακή Ενότητα Ξάνθης. 2 
Η Μέλισσα βρίσκεται στην πεδιάδα της Ξάνθης με υψόμετρο 40 μέτρα 3  σε απόσταση 14 χλμ. Ν. από την πόλη και 12 χλμ. Α.-ΒΑ. από το Εύλαλο . Στα βόρεια και δυτικά του χωριού περνάει ο χείμαρρος Βουβαλόταυρος, ανατολικά είναι ο οικισμός Γκιώνα, νότια το καταφύγιο άγριας ζωής "Ντομούζ Ορμάν" 4  ενώ στα βορειοδυτικά οι οικισμοί Γκιζέλα, Εξοχή, Κυψέλη. Στο χωριό έχουν εντοπιστεί ίχνη κατοίκησης από την αρχαιότητα όπως οι δύο πέτρινοι νεολιθικοί πελέκεις σε χαμηλό βραχώδες ύψωμα που ονομάζεται "Βουνό". 5  Μέσα στη Μέλισσα έχει βρεθεί οικισμός των Ελληνιστικών χρόνων που έχει χαρακτηριστεί ως αρχαιολογικός χώρος όπως και αρχαιολογικά λείψανα Ελληνιστικών χρόνων στην κοντινή του τοποθεσία "Λασπώδες". 6  Η παλιά ονομασία του, την περίοδο της τουρκοκρατίας, ήταν Melikler και από το 1878 ως το 1912 ανήκε στο τότε βιλαέτι Aδριανούπολης, στο σαντζάκι Γκιουμουλτζίνας  και στον καζά Ξάνθης. 7  Μετά τη Μικρασιατική καταστροφή και την ανταλλαγή πληθυσμών εγκαταστάθηκαν πρόσφυγες από τη Μικρά Ασία και τον Πόντο. Η εξέλιξη του πληθυσμού είναι: 8  
Μετά την απελευθέρωση της Θράκης αναφέρεται επίσημα ως Μέλισσα το 1924 στο ΦΕΚ 194Α - 14/08/1924 να προσαρτάται στην τότε κοινότητα Γκιζέλας. 9  Σύμφωνα με το Πρόγραμμα «Καλλικράτης» ανήκει στην τοπική κοινότητα Εξοχής που υπάγεται στο Δήμου Τοπείρου και σύμφωνα με την απογραφή του 2011 έχει ως πληθυσμό 345 κατοίκους. 10 
