Ο Αντώνιος της Βουργουνδίας ή Αντώνιος της Βραβάντης  ήταν ο πρώτος κυβερνήτης της Βραβάντης από τον οίκο των Βαλουά.
Γεννήθηκε τον Αύγουστο του 1384 και ήταν υιός του Φιλίππου Β΄, δούκα της Βουργουνδίας και της Μαργαρίτας Γ΄ της Φλάνδρας, καθώς και αδελφός του Ιωάννη του Ισχυρού και του Φιλίππου του Νεβέρ. 3 
Το 1406 όταν η θεία του Ιωάννα, δούκισσα της Βραβάντης, πέθανε χωρίς να κάνει παιδιά, ο Αντώνιος κληρονόμησε το δουκάτο της Βραβάντης, του Λοτιέ και της Λιμβουργίας, και έγινε έτσι ο πρώτος κυβερνήτης της Βραβάντης προερχόμενος από τον οίκο των Βαλουά.
Το 1415, έφτασε καθυστερημένα στη μάχη του Αζενκούρ εναντίον των Άγγλων και έπεσε με πάθος στο πεδίο έχοντας πρόχειρο εξοπλισμό και ενδυμασία. Οι Γάλλοι ηττήθηκαν στην μάχη αυτή και ο ίδιος συνελήφθη αιχμάλωτος. Στις 25 Οκτωβρίου του 1415 δολοφονήθηκε στην ομαδική εκτέλεση των αιχμαλώτων που διέταξε ο βασιλιάς Ερρίκος Ε΄ της Αγγλίας, καθώς οι Άγγλοι ήταν απληροφόρητοι για την υψηλή θέση του και την αξία του σε λύτρα. 4 
Στις 21 Φεβρουαρίου του 1402 στο Αρράς νυμφεύτηκε την Ιωάννα του Οίκου του Λουξεμβούργου , κόρη του Βάλεραν Γ΄ κόμη του Λινύ & Σαιν-Πολ 5  και παιδιά τους ήταν:
Στις 16 Ιουλίου του 1409 στις Βρυξέλλες έκανε δεύτερο γάμο με την Ελισάβετ του Γκέρλιτς, δούκισσα του Λουξεμβούργου , κόρη του δούκα Ιωάννη του Γκέρλιτς 5  και έκανε μαζί της δύο ακόμα παιδιά:
