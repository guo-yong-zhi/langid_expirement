Συντεταγμένες: 48°52′0.8″N 2°20′25.7″E  /  48.866889°N 2.340472°E  / 48.866889; 2.340472
Το 2ο δημοτικό διαμέρισμα του Παρισιού  είναι ένα από τα 20 διαμερίσματα της πρωτεύουσας της Γαλλίας. Βρίσκεται στη δεξιά όχθη του ποταμού Σηκουάνα. Είναι επίσης γνωστό με την ονομασία «διαμέρισμα του Χρηματιστηρίου», 2  3  αν και αυτή η ονομασία αυτή σπάνια χρησιμοποιείται στην καθημερινή ζωή.
Το 2ο διαμέρισμα, μαζί με τα παρακείμενα 8ο και 9ο διαμέρισμα, φιλοξενεί μια σημαντική επιχειρηματική περιοχή, με επίκεντρο την περιοχή της Παρισινής Όπερας, όπου βρίσκεται η πιο πυκνή συγκέντρωση επιχειρηματικών δραστηριοτήτων της πόλης. Το διαμέρισμα περιλαμβάνει το παλαιό κτήριο του Χρηματιστηρίου του Παρισιού και πολλά κεντρικά γραφεία τραπεζών, καθώς και μια περιοχή, γνωστή ως Σαντιέ, όπου παραδοσιακά άνθιζε το εμπόριο υφασμάτων και στην οποία σήμερα έχουν την έδρα τους πολλές μικρές και μεσαίες επιχειρήσεις που ειδικεύονται στα πολυμέσα και στο Διαδίκτυο καθώς και πολλοί οίκοι μόδας και καταστήματα αξεσουάρ. 4 
Στο 2ο διαμέρισμα βρίσκεται το Grand Rex, ο μεγαλύτερος κινηματογράφος στο Παρίσι. 5 Εδώ υπάρχουν μερικές από τις πιο επιβλητικές εμπορικές στοές του Παρισιού του 19ου αιώνα καθώς και τα επιβλητικά κτίρια όπου παλαιότερα στεγάζονταν το Χρηματιστήριο και η Εθνική Βιβλιοθήκη της Γαλλίας.
Το 2ο διαμέρισμα είναι το μικρότερο διαμέρισμα του Παρισιού, με έκταση μόλις 0,992 τετραγωνικών χιλιομέτρων. Συνορεύει προς τα νότια με το κεντρικό 1ο διαμέρισμα, στα ανατολικά με το 3ο διαμέρισμα και στα βόρεια από το 9ο και το 10ο διαμέρισμα.
Κατά μήκος του 2ου διαμερίσματος διέρχονται οι γραμμές του μετρό 3, 4, 8 και 9. Στο διαμέρισμα υπάρχουν τέσσερις μεγάλοι σταθμοί μετρό συνδεδεμένοι μεταξύ τους: Οπερά, Ρισελιέ-Ντρουό, Στρασβούργο Σαιν-Ντενί και Ρωμύρ-Σεβαστοπόλ.
Το 2ο διαμέρισμα είναι αποτέλεσμα της επέκτασης της πόλης του Παρισιού στα βόρεια κατά τον 15ο και 16ο αιώνα. Ωστόσο, τα πρώτα κτίρια είχαν ήδη χτιστεί από τον 14ο αιώνα. Κατά την εποχή του Λουδοβίκου ΙΓ' τον 16ο αιώνα, η αστική περιοχή εκτείνονταν έως τα βόρεια σύνορα του διαμερίσματος, όπου σήμερα εκτείνονται οι μεγάλες λεωφόροι.
Το 2ο διαμέρισμα, που ονομάζεται επίσης Διαμέρισμα του Χρηματιστηρίου,  2 δημιουργήθηκε με το νόμο της 16ης Ιουνίου 1859, κατά την επέκταση του Παρισιού έως τα τείχη του Θιέρσου, οπότε και έγιναν τροποποιήσεις των υπαρχόντων διαμερισμάτων. 6 
Από τον Απρίλιο του 2020, το 2ο διαμέρισμα θα συνδεθεί με τα 1ο, 3ο και 4ο διαμερίσματα στον 1ο τομέα, που θα ονομάζεται Παρίσι-Κέντρο, που θα αναλάβει όλες τις λειτουργίες διαμερίσματος. Μόνο ο ταχυδρομικός κώδικας θα παραμείνει σε ισχύ. 7 
Το 2ο διαμέρισμα είχε πολύ μεγαλύτερο πληθυσμό κατά την περίοδο πριν από το 1861, αν και στο σημερινό του σχήμα σαν διαμέρισμα υπάρχει από την αναδιοργάνωση του Παρισιού του 1860. Προσφέρει 61.672 θέσεις εργασίας , παρά τη μικρή έκταση των 0,992 τετραγωνικών χιλιομέτρων, και είναι το διαμέρισμα με τη μεγαλύτερη συγκέντρωση εμπορικής δραστηριότητας στην πρωτεύουσα της Γαλλίας.
Κάθε ένα από τα 20 διαμερίσματα του Παρισιού χωρίζεται σε 4 συνοικίες. Οι 4 συνοικίες του 2ου διαμερίσματος:
Σύμφωνα με την επίσημη αρίθμηση των συνοικιών του Παρισιού, έχουν τους αριθμούς από 5 έως 8.
Η πολεοδομική πολιτική που εφάρμοζε ο βαρόνος Οσμάν κατά την ανάπλαση του Παρισιού  προέβλεπε μία πλατεία ανά συνοικία, δηλαδή τέσσερις ανά διαμέρισμα. 
Το μικρό μέγεθος του 2ου διαμερίσματος και οι περιορισμένοι μετασχηματισμοί στους οποίους υποβλήθηκε, κατέστησαν αδύνατο να επιτευχθεί ο στόχος. 
Σήμερα περιέχει δύο πλατείες: την πλατεία Λουβουά και την πλατεία Ζακ-Μπιντώ. Είναι η περιοχή του Παρισιού με τους λιγότερους πράσινους χώρους.
Το Δημαρχείο του 2ου διαμερίσματος
Οροφή της στοάς Κολμπέρ, 1826
Η εκκλησία Νοτρ-Νταμ-ντε-Βικτουάρ, 1614
Πλατεία Βικτουάρ
