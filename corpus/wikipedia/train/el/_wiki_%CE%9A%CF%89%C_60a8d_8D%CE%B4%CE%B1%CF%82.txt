Ο Κωνσταντίνος Καρύδας , ήταν Έλληνας στρατιωτικός και πολιτικός επί χούντας από την Αχαΐα.
Γεννήθηκε στην Πάτρα, ακολούθησε τον στρατιωτικό κλάδο κι έφτασε μέχρι τον βαθμό του ταξίαρχου στο πεζικό 1 . Φοίτησε στην Ανωτέρα Σχολή Πολέμου και στη Σχολή Εθνικής Αμύνης, καθώς και σε σχολές στις ΗΠΑ. Έλαβε μέρος στον Ελληνοϊταλικό πόλεμο 1940-1941), στις επιχειρήσεις στη Μέση Ανατολή (ελ-Αλαμέιν και Ρίμινι) και στον Εμφύλιο πόλεμο, 1946-1949. Παραιτήθηκε το Δεκέμβριο του 1967 και αποστρατεύθηκε με το βαθμό του ταξίαρχου. 
Ήταν από τους πρωτεργάτες του πραξικοπήματος της 21ης Απριλίου 1967 και στη δίκη των πρωταιτίων που έγινε το 1975 αθωώθηκε λόγω αμφιβολιών. 
Επί δικτατορίας της 21ης Απριλίου διετέλεσε: γενικός διευθυντής Τύπου , γενικός γραμματέας του υπουργείου Δημοσίων Έργων , υφυπουργός-περιφερειακός διοικητής Πελοποννήσου-Στερεάς Ελλάδος , αναπληρωτής υπουργός Εθνικής Οικονομίας . 
Ασθένησε από καρκίνο και πέθανε κατά τη νοσηλεία του στη Νέα Υόρκη.
