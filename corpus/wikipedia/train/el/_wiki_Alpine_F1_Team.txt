Η Alpine F1 Team είναι μια ομάδα της Φόρμουλα 1 που έκανε το ντεμπούτο της στην σεζόν του 2021. Η ομάδα είναι αποτέλεσμα της μετονομασίας της Renault F1 Team με στόχο την προώθηση της μάρκας σπορ αυτοκινήτων της Renault. 5  Το σασί και η διευθυντική πλευρά της ομάδας εδρεύει στο Ένστοουν, του Ηνωμένου Βασίλειου, και η πλευρά του κινητήρα, και της ανάπτυξης του, εδρεύει στο Βιρί-Σατιγιόν, στη Γαλλία. Η ομάδα αγωνίζεται με γαλλική άδεια. 6 
Η ομάδα έχει μεγάλη ιστορία, αρχικά αγωνίζονταν ως Toleman την σεζόν του 1981, με βάση τότε το Γουίτνι της Αγγλίας. 7  Το 1986 ακολούθησε η αγορά και μετονομασία σε Μπένετον. Σαν Μπένετον κατέκτησε το πρωτάθλημα κατασκευαστών το 1995 καθώς και ο οδηγός της Μίχαελ Σουμάχερ το πρωτάθλημα οδηγών το 1994 και 1995. 8  Το 2000 η Renault εξαγόρασε την ομάδα και από το 2002 αγωνίζονταν σαν δικιά της ομάδα. 9  Η Renault κατέκτησε το πρωτάθλημα των κατασκευαστών το 2005 και 2006 με τον οδηγό της Φερνάντο Αλόνσο να κατακτάει το πρωτάθλημα των οδηγών τις ίδιες χρονιές. 10  Το 2011 η Lotus Cars έγινε βασικός χορηγός και το όνομα της ομάδας άλλαξε σε Lotus Renault GP. 11  Από το 2012 η Genii Capital που είχε μεγάλα ποσοστά στην ομάδα αποφάσισε στην μετονομασία σε Lotus F1, από το 2012 μέχρι το 2015. Μέτα από πολλά οικονομικά προβλήματα στο τέλος της σεζόν 2015 η Renault επαναγόρασε την Lotus και η ομάδα μετονομάστηκε σε Renault F1 Team και συνέχισε από το 2016 μέχρι το τέλος του 2020. 12 
Η Alpine υπέγραψε τον δύο φορές παγκόσμιο πρωταθλητή Φερνάντο Αλόνσο 13  για να αντικαταστίσει τον Ντάνιελ Ρικιάρντο 14  και τον Εστεμπάν Οκόν. 15  Το αμάξι είχε το όνομα A521 και έτρεχε με κινητήρες Renault. 12  Ο Διευθυντής της ομάδας της Renault, Σίριλ Απίτεμπουλ, ανακοίνωσε ότι θα έφευγε από την ομάδα μετά την μετάβαση της σε Alpine. 16  17  Ο Απίτεμπουλ αντικαταστάθηκε από τον Ντάβιντε Μπρίβιο, ο οποίος εργάστηκε στο παρελθόν για τη Suzuki στο MotoGP. 18  19 
Ο πρώτος αγώνας της Alpine τελείωσε με τον Αλόνσο να έχει αναγκαστεί να αποσυρθεί, λόγο συντριμμιών που προκάλεσαν υπερθέρμανση των φρένων. 20  Ο Οκόν είχε σύγκρουση με τον οδηγό της Άστον Μάρτιν Σεμπάστιαν Φέτελ. 21  Παρά το απογοητευτικό ξεκίνημα, η Alpine σκόραρε πόντους στους επόμενους δεκαπέντε αγώνες, 22  συμπεριλαμβανομένης και της νίκης του Οκόν στο Ουγγρικό Γκραν Πρι. 23  Σημάδεψε την πρώτη νίκη για έναν Γάλλο οδηγό που οδηγούσε ένα γαλλικό αυτοκίνητο που έτρεχε με γαλλικό κινητήρα μετά τον θρίαμβο του Αλέν Προστ στο Αυστριακό Γκραν Πρι το '83, οδηγώντας ένα αυτοκίνητο Renault.. 24  Ο Αλόνσο σημείωσε επίσης ένα βάθρο στο Κατάρ, 25  αφού προκρίθηκε πέμπτος αλλά ξεκίνησε τρίτος λόγω των ποινών των Μαξ Φερστάπεν και Βαλτέρι Μπότας.
Τον Ιανουάριο του 2022, τόσο ο διευθυντής της ομάδας, Μάρσιν Μπουντάουσκι, 26  27  όσο και ο μη εκτελεστικός διευθυντής, Αλέν Προστ, φύγαν από την ομάδα. 28  Ο Ότμαρ Σαφνάουερ, πρώην μέλος της Άστον Μάρτιν, ανακοινώθηκε ως ο νέος διευθυντής της ομάδας τον ίδιο μήνα. 29  Ο πρώην αναπληρωτής γενικός γραμματέας για της FIA, Μπρούνο Φαμίν, προσλήφθηκε ως εκτελεστικός διευθυντής της Alpine στο Βιρί-Σατιγιόν, υπεύθυνος για την ανάπτυξη των μονάδων ισχύος. 30  Ο Φαμίν είχε επίσης οδηγήσει στο παρελθόν την Peugeot σε τρεις διαδοχικές νίκες στο Ράλι Ντακάρ ως επικεφαλής του αθλητικού τμήματός της από το 2016 έως το 2018, και έναν θρίαμβο στο Λε Μαν το 2009 ως τεχνικός επικεφαλής του προγράμματος αντοχής. 31  Επισης ο Όσκαρ Πιάστρι αντικατέστησε τον Ντανιίλ Κβιάτ ως οδηγός δοκιμών της ομάδας. 32  33  
Ακόμη τον Φεβρουάριο του 2022, η BWT έγινε ο βασικός χορηγός της ομάδας, σε μια συμφωνία με στόχο την προώθηση της βιωσιμότητας. 34  35 
Ο Αλόνσο τερμάτισε τις κατατακτήριες στο Καναδικό Γκραν Πρι στην δεύτερη θέση μόνο πίσω από τον Μαξ Φερστάπεν. 36  Αυτή ήταν η καλύτερη θέση του από το Γερμανικό Γκραν Πρι το 2012, 37  αν και υπέστη ένα πρόβλημα στον αγώνα και τερμάτισε στην ένατη θέση. 38 
Τέλη Αυγούστου, ο Αλόνσο ανακοίνωσε ότι θα άφηνε την ομάδα για να αντικαταστήσει τον αποσυρόμενο Σεμπάστιαν Φέτελ στην Άστον Μάρτιν για το 2023. 39  Η Alpine ανακοίνωσε ότι ο Πιάστρι θα αντικαθιστούσε τον Αλόνσο, 40   Ο Πιάστρι αρνήθηκε αμέσως ότι είχε συμβόλαιο για να αγωνιστεί με την ομάδα το 2023. 41  Ο διευθυντής της ομάδας Σαφνάουερ επέκρινε τον Πιάστρι, λέγοντας ότι ο πρέπει να δείξει περισσότερη πίστη στην Alpine, 42  και ισχυρίστηκε ότι ο Πιάστρι ήταν ευγνώμων όταν του είπαν για την προαγωγή του στην F1 πριν από την ανακοίνωση του. 43  Τον Σεπτέμβριο του 2022, μια ακρόαση του Συμβουλίου Αναγνώρισης Συμβάσεων  διαπίστωσε ότι η Alpine δεν είχε έγκυρη σύμβαση με τον αυστραλό. 44  Και ότι ο Όσκαρ Πιάστρι υπέγραψε με την Μακλάρεν για το 2023. 45 
Στις 8 Οκτωβρίου ο Πιερ Γκασλί ανακοίνωσε πως θα πάρει την κενή θέση στην ομάδα και θα ολοκληρώσει τη δυάδα της ομάδος.
