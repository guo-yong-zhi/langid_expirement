Ο Νικόλαος Καλλιάκης 3    υπήρξε Κρητικός 5  λόγιος και φιλόσοφος που άκμασε στην Ιταλία τον 17ο αιώνα. Αναγορεύτηκε διδάκτωρ της φιλοσοφίας και θεολογίας στην Ρώμη 6 , καθηγητής πανεπιστημίου των Ελληνικών και Λατινικών 7  και της αριστοτελικής φιλοσοφίας 8  στην Βενετία το 1666 και καθηγητής των καλών γραμμάτων  8  και ρητορικής 7  στην Πάδοβα το 1667. 
Γεννήθηκε το 1645 4  στον Χάνδακα  της Κρήτης. Η καταγωγή του ήταν κρητική. 1  5  9  10  11  Κατέφυγε στην Ρώμη όπου διέμεινε επί δέκα χρόνια, διαπρέποντας ως ένας από τους πιο έξοχους διδασκάλους της ελληνικής και λατινικής γλώσσας. 12  Αναγορεύτηκε διδάκτωρ της φιλοσοφίας και θεολογίας. 13  Πήγε στην Βενετία το 1666 όπου αναγορεύτηκε καθηγητής της αριστοτελικής φιλοσοφίας 14  και της ελληνικής και λατινικής γλώσσας. 7  Έγινε διευθυντής του Ελληνομουσείου Φλαγγίνη από το 1665 ως το 1676. 15  Το 1677 δέχτηκε την πρόσκληση για την Πάδουα και ανέλαβε την έδρα του καθηγητή των καλών γραμμάτων  11  και της φιλοσοφίας και ρητορικής. 7  Συνέγραψε διατριβή περί των αρχαιοτήτων της Ελλάδας και της Ρώμης και σπούδασε τον χορό στην κλασική αρχαιότητα. Κύριο έργο του ήταν το De ludis scenicis mimorum et pantomimorum syntagma. 5  Στην Πάδουα παρέμεινε ως τον θάνατό του το 1707. 7 
