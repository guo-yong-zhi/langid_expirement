Το Φόγκο  είναι νησί του Πράσινου Ακρωτηρίου. Είναι το ψηλότερο του νησιωτικού συμπλέγματος του Πράσινου Ακρωτηρίου, αφού η ψηλότερη κορυφή του, το Πίκο ντε Φόγκο, ένα περιοδικά ενεργό ηφαίστειο που έχει ύψος 2.829 μέτρα. Βρίσκεται κοντά στο δυτικό άκρο των νησιών Σοταβέντο. Μεγαλύτερη πόλη είναι η Σάο Φιλίπε στο δυτικό άκρο του νησιού και διαθέτει ένα αεροδρόμιο.
Το νήσι ήταν το δεύτερο νησί του αρχιπελάγους που κατοικήθηκε μετά από το Σαντιάγο. Στο νησί ανθούσε η καλλιέργεια βαμβακιού. Το μεγαλύτερο μέρος του πληθυσμού εγκατέληψε το νησί το 1688, εξαιτίας μιας ισχυρής έκρηξης του ηφαιστείου, η οποία έδωσε στο νησί το όνομα Φόγκο. Σήμερα, η οικονομία του νησίου βασίζεται σε αγροτικά προϊόντα, κυρίως το κρασί και τον καφέ.
Το Φόγκο βρίσκεται ανάμεσα στα νησιά Μπράβα και Σαντιάγο, στο δυτικό άκρο του συμπλέγματος Σοταβέντο, στα νότια της χώρας. Το νησί Φόγκο αποτελείται από ένα τεράστιο στρωματοηφαίστειο και είναι το πιο εξέχον από τα νησιά της χώρας. Έχει σχεδόν κυκλικό σχήμα, διάμετρο 25 χιλιόμετρα. Το ηφαίστειο είναι ενεργό ανά περιόδους, με την τελευταία έκρηξη τον 20ό να συνέβη το 1995. 1  Το ηφαίστειο εξερράγη στις 23 Νοεμβρίου 2014 και η περιοχή γύρω του εκκενώθηκε. 2 
Στην κορυφή του ηφαιστείου βρίσκεται μια μεγάλη καλντέρα με διάμετρο 9 χιλιόμετρα, η οποία περιτειχίζεται από κάθετα βράχια ύψους ενός χιλιομέτρου. Η καλντέρα δε βρίσκεται στο κέντρο του νησιού αλλά νοτιοανατολικά από αυτό. Μέσα στην καλντέρα βρίσκεται ένας οικισμός, ο Τσα ντας Καλντέιρας . Η καλντέρα σχηματίστηκε από την κατάρρευση του αρχικού βουνού, του ηφαιστειακού οικοδομήματος Αρμαρέλο. Στο κέντρο την βρίσκεται ένας μικρής ηλικίας ηφαιστειακός κώνος, το Πίκο, ο οποίος εξέχει ένα χιλιόμετρο πάνω από την καλντέρα. Το Πίκο είναι η ψηλότερη κορυφή του νησιού, περίπου 100 μέτρα ψηλότερο από τα τοιχώματα της καλντέρας. Στην κορυφή του βρίσκεται ένας κρατήρας με διάμετρο 500 μέτρα και βάθος 150 μέτρα.
Η νοτιοδυτική πλαγιά του Φόγκο έχει γόνιμο έδαφος και κλίση 10 με 15 μοίρες. Οι βόρειες και ανατολικές πλαγιές είναι απότομες και καλυμμένες με γρασίδι, ενώ το υπόλοιπο νησί είναι ξερό. Το νησί υψώνεται απότομα από τον ωκεάνιο πυθμένα που έχει βάθος κοντά στο νησί 4 χιλιόμετρα, ενώ προς τα δυτικά συνδέετε με μια ράχη με το νησί Μπράβα.
Το νησί Φόγκο χωρίζεται σε τρεις δήμους:
^a: Μέχρι το 2005 ήταν μέρος του δήμου Σάο Φελίπε  
^b: Περιλαμβάνει και το δήμο Σάντα Καταρίνα ντο Φόγκο
Το Νησί Φόγκο συμπεριλαμβάνει τις τέσσερις από τις 32 ενορίες του Πράσινου Ακρωτηρίου:
