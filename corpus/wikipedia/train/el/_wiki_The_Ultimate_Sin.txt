The Ultimate Sin είναι ο τίτλος του τέταρτου στούντιο δίσκου του βρετανού χέβι μέταλ τραγουδιστή Ozzy Osbourne. Ο δίσκος ηχογραφήθηκε το 1985 και κυκλοφόρησε τον Φεβρουάριο του 1986.
Το 1984, ο Osbourne είχε μπει στο κέντρο απεξάρτησης "Betty Ford", λόγω του σοβαρού προβλήματος που αντιμετώπιζε με τη χρήση ναρκωτικών ουσιών. 1  Το 1985 επέστρεψε στην ενεργό δράση, με σκοπό την ηχογράφηση του τέταρτου προσωπικού του δίσκου. Ο κιθαρίστας Τζέικ Λι του παρουσίασε μουσική την οποία είχε γράψει όσο ο τραγουδιστής αντιμετώπιζε τον εθισμό του και τα κομμάτια αυτά αποτέλεσαν τη βάση του "The Ultimate Sin". Οι στίχοι του άλμπουμ γράφτηκαν από τον μπασίστα Μπομπ Ντέισλι, ο οποίος αποχώρησε από το συγκρότημα πριν μπουν στο στούντιο για να ηχογραφήσουν το δίσκο και αντικαταστάθηκε από τον Φιλ Σούσαν. Επίσης, τα τύμπανα ανέλαβε ο Ράντι Καστίγιο, ο οποίος παρέμεινε στο προσωπικό σχήμα του Osbourne μέχρι το 1993.
Ο Σούσαν συνέγραψε το σινγκλ "Shot in the Dark", το οποίο έγινε το πρώτο του καλλιτέχνη που κατάφερε να μπει στο Hot-100 του Billboard, ενώ σκαρφάλωσε στο βρετανικό Top-20. 2  Ο αρχικός τίτλος του άλμπουμ ήταν "Killer of Giants" αλλά λίγο πριν την οριστικοποίηση του, ο Osbourne αποφάσισε να τον αλλάξει σε "The Ultimate Sin".
Το άλμπουμ ανέβηκε στο Top-10 και στις δύο πλευρές του Ατλαντικού, για να βραβευθεί ως διπλά πλατινένιο στις Ηνωμένες Πολιτείες, πλατινένιο στον Καναδά και ασημένιο στην Μεγάλη Βρετανία. Παρά την μεγάλη του επιτυχία, το "The Ultimate Sin" ήταν το μοναδικό στούντιο άλμπουμ του καλλιτέχνη το οποίο δεν επανεκδόθηκε το 2002 και η μοναδική έκδοση CD στην οποία κυκλοφόρησε ήταν αυτή του 1995, μαζί με τον υπόλοιπο κατάλογο του Osbourne. 3 
Οι κριτικές για το άλμπουμ ήταν μέτριες προς θετικές, αν και κατακρίθηκε η εμπορική τάση που παρουσίασε ο καλλιτέχνης στον ήχο του. Το "Allmusic" του έχει δώσει μόλις δύο αστέρια με άριστα τα πέντε, το "Metal Storm" με 7,8 / 10 και το "Ultimate Guitar" γενική βαθμολογία 8,4 με άριστα το 10. 4 
Μετά την περιοδεία για την προώθηση του δίσκου, ο Λι απολύθηκε από τη σύζυγο και μάνατζερ του Osbourne, Σάρον, δίνοντας τη θέση του στον Ζακ Γουάιλντ.
1. The Ultimate Sin  - 3:45
2. Secret Loser  - 4:08
3. Never Know Why  - 4:27
4. Thank God for the Bomb  - 3:53
5. Never  - 4:17
6. Lightning Strikes  - 5:16
7. Killer of Giants  - 5:41
8. Fool Like You  - 5:18
9. Shot in the Dark  - 4:16
The Ultimate Sin 
Επίσημη κυκλοφορία: 22 Φεβρουαρίου 1986
Shot in the Dark 
Επίσημη κυκλοφορία: 1986
The Ultimate Sin 
Επίσημη κυκλοφορία: 1986
The Ultimate Sin 
Ηνωμένες Πολιτείες : 2 φορές πλατινένιος 15 
Ηνωμένο Βασίλειο : Ασημένιος 16 
Καναδάς : Πλατινένιος 17 
Το The Ultimate Sin ηχογραφήθηκε από τους εξής μουσικούς:
Μάικ Μόραν - πλήκτρα
Mr. Crowley Live EP
