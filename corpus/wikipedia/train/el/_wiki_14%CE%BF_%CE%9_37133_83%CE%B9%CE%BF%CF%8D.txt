Συντεταγμένες: 48°49′58.88″N 2°19′36.80″E  /  48.8330222°N 2.3268889°E  / 48.8330222; 2.3268889
Το 14ο δημοτικό διαμέρισμα του Παρισιού  είναι ένα από τα 20 διαμερίσματα της πρωτεύουσας της Γαλλίας. Η περιοχή συνήθως αναφέρεται ως Κατορζιέμ, δηλαδή Δέκατο-Τέταρτο.
Το διαμέρισμα, που ονομάζεται επίσημα και διαμέρισμα του Ομπσερβατουάρ, από το Αστεροσκοπείο των Παρισίων, 3  βρίσκεται στην αριστερή όχθη του ποταμού Σηκουάνα και περιέχει το μεγαλύτερο μέρος της περιοχής Μονπαρνάς. Στην περιοχή βρίσκεται ένας σημαντικός σιδηροδρομικός σταθμός, Γκαρ Μονπαρνάς, που μοιράζεται με το γειτονικό 15ο διαμέρισμα. 
Η περιοχή παραδοσιακά φιλοξενεί πολλούς καλλιτέχνες καθώς και μια βρετανική κοινότητα, που έφτασε στις αρχές του 20ού αιώνα μετά τη δημιουργία του σιδηροδρομικού τερματικού σταθμού Μονπαρνάς.
Το 13ο διαμέρισμα βρίσκεται στην αριστερή όχθη του Σηκουάνα. Συνορεύει στα ανατολικά με το 13ο, στα δυτικά με το 15ο  και στα βόρεια με τα 5ο και 6ο δημοτικά διαμερίσματα.
Η έκταση του διαμερίσματος είναι 5,64 τετραγωνικά χιλιόμετρα.
Τα σημερινά όρια του 14ου διαμερίσματος χρονολογούνται από το 1860, σύμφωνα με το νόμο της 16ης Ιουνίου 1859 που οδήγησε σε μια νέα διαίρεση του Παρισιού σε 20 διαμερίσματα. Πράγματι, όταν επεκτάθηκε η αστικοποίηση του Παρισιού, αφομοίωσε αρκετά μικρά χωριά όπως το Πετί Μονρούζ, το χωριό Περνετί ή το νέο χωριό Ορλεάν που ενώθηκαν για να σχηματίσουν το 14ο διαμέρισμα.  4 
Το 14ο διαμέρισμα έφθασε στον κορυφαίο πληθυσμό του το 1954, με 181.414  κατοίκους. Εξακολουθεί να έχει υψηλή οικιστική πυκνότητα τόσο πληθυσμού όσο και επιχειρηματικής δραστηριότητας με 132.844 κατοίκους και 71.836 θέσεις εργασίας κατά την απογραφή του 1999.
Στην απογραφή του 2017 ο πληθυσμός ανέρχονταν σε 136.941 κατοίκους. 5 
Κάθε ένα από τα 20 διαμερίσματα του Παρισιού χωρίζεται σε 4 συνοικίες. Οι 4 συνοικίες του 14ου διαμερίσματος:
Σύμφωνα με την επίσημη αρίθμηση των συνοικιών του Παρισιού, οι συνοικίες του 14ου διαμερίσματος έχουν τους αριθμούς από 53 έως 56.
