Ο Άλαν της Βρετάνης, 1ος κόμης του Ρίτσμοντ  ήταν ο τρίτος γιος του Στεφάνου, κόμητος του Τρεγκιέ και της Αουίς του Μπλουά, κόρης του Θεοβάλδου Γ΄ του Μπλουά και της Αδελαΐδας του Βαλουά, ο παππούς του ήταν ο Εύδης της Βρετάνης. 4  5  Πολέμησε για λογαριασμό του βασιλιά της Αγγλίας Στεφάνου. 6  Την Κομητεία του Ρίτσμοντ ίδρυσε ο θείος του Άλαν κόμης Άλαν Ρούφος που πέθανε άτεκνος, τον κληρονόμησε ο μικρότερος αδελφός του Άλαν ο Μελανός και αυτόν με την σειρά του ένας ακόμα μικρότερος αδελφός ο κόμης Στέφανος πατέρας του Άλαν. Με τον θάνατο του κόμητος Στεφάνου τα Βρετονικά εδάφη κληρονόμησε ο μεγαλύτερος γιος του Γοδεφρείδος, τα Αγγλικά εδάφη που αποτελούσαν την κομητεία του Ρίτσμοντ ο ίδιος ο Άλαν. 
Στον εμφύλιο που ακολούθησε, την Αναρχία ο Γοδεφρείδος υποστήριξε την Αυτοκράτειρα Ματθίλδη και τον σύζυγο της Γοδεφρείδο Πλανταγενέτη, ο Άλαν αντίθετα συμμάχησε με τον βασιλιά Στέφανο. Ο Άλαν παντρεύτηκε την Μπέρτα της Βρετάνης κόρη του Κόναν Γ΄ της Βρετάνης για πολιτικούς λόγους, ήθελε να στρέψει την Βρετάνη υπέρ του Στέφανου και εναντίον της αυτοκράτειρας Ματθίλδης. Ο βασιλιάς Στέφανος έστεψε τον Άλαν 1ο κόμη του Ρίτσμοντ για να τον ευχαριστήσει για τις υπηρεσίες του, τον αναγνώρισε επίσης κόμη της Κορνουάλλης θέση που κατείχε ο θείος του Μπράιαν. Μετά την μάχη του Λίνκολν  ο Άλαν συνελήφθη από τον Ρανούλφο του Ζερνόν 2ο κόμη του Ζερμόν και βασανίστηκε μέχρι που αναγκάστηκε να παραιτηθεί από την κομητεία της Κορνουάλης. Με τη σύζυγο του Μπέρτα της Βρετάνης απέκτησε το διάδοχο του Κόναν Δ΄ της Βρετάνης και δύο κόρες, ενώ είχε τέσσερις εξώγαμους γιους. Μετά το θάνατό του το 1146, η Μπέρτα συνέχισε την συμμαχία της με τον βασιλιά της Αγγλίας Στέφανο.
