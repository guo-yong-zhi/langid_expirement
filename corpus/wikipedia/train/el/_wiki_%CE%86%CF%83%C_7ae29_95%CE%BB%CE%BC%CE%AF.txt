Η Asha Haji Elmi Amin  είναι ακτιβίστρια για την ειρήνη και για τα δικαιώματα των γυναικών. 1 
Η Asha Haji Elmi γεννήθηκε σε μια οικογένεια ανώτερης μεσαίας τάξης και ως εκ τούτου είχε περισσότερες ευκαιρίες από πολλές άλλες γυναίκες της Σομαλίας. Έτσι σπούδασε οικονομικά και διοίκηση και οργάνωση επιχειρήσεων στο Εθνικό Πανεπιστήμιο του Μογκαντίσου καθώς και στο Ναϊρόμπι της Κένυας. Για μικρό χρονικό διάστημα εργάστηκε στο Υπουργείο Οικονομικών και στη συνέχεια δραστηριοποιήθηκε στην κοινωνία των πολιτών. 1  2  Είναι παντρεμένη με τον πρώην πρωθυπουργό της Σομαλίας Abdi Farah Shirdon Saaid. 3 
Μετά το ξέσπασμα του εμφύλιου πολέμου στη Σομαλία, η Asha Haji Elmi ίδρυσε την οργάνωση Save the Somali Women and Children  το 1992. 1 
Με την έναρξη των ειρηνευτικών διαπραγματεύσεων στη Σομαλία στην Άρτα  το 2000, στην οποία συμμετείχαν σχεδόν αποκλειστικά οι πέντε μεγάλες φυλές της Σομαλίας, η Asha Haji Elmi ίδρυσε το δικτυο γυναικών 'η έκτη φυλή', προκειμένου να τονίσει τη σημασία των γυναικών στην ειρηνευτική διαδικασία. Αυτή ήταν η πρώτη φορά που γυναίκες εκπροσωπήθηκαν στις ειρηνευτικές συνομιλίες, και μάλιστα ως ξεχωριστή ομάδα. Δεν είχαν συμμετάσχει στο παρελθόν, καθώς παραδοσιακά δεν παίζουν πολιτικό ρόλο στις φυλές. Η Asha Haji Elmi είναι παντρεμένη με έναν άντρα από μια αντίπαλη φυλή, κάτι που αντιμετωπίστηκε και από τις δυο φυλές με καχυποψία. Η έκτη φυλή πέτυχε, μεταξύ άλλων, τουλάχιστον 12% των θέσεων στο ομοσπονδιακό μεταβατικό κοινοβούλιο της Σομαλίας να προορίζεται για γυναίκες. 1 
Η Asha Haji Elmi αγωνζεται επίσης κατά του εκτεταμένου ακρωτηριασμού γεννητικών οργάνων σε κορίτσια της Σομαλίας. Από τον Αύγουστο του 2004 έως το 2009 ήταν μέλος του μεταβατικού κοινοβουλίου. Ήταν μεταξύ των υποψηφίων για το 1000 Women Project για το βραβείο Νόμπελ Ειρήνης του 2005. 1 
Το 2008 η Έλμι έλαβε το εναλλακτικό βραβείο Νομπελ. 1 
Από το 2012 είναι μέλος της σομαλικής βουλής. 1  2 
