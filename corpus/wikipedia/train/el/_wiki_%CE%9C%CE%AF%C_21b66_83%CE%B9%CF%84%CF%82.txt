Ο Μίλαν Γιούρισιτς  είναι Σέρβος πετοσφαιριστής που αγωνίστηκε στον Ολυμπιακό Πειραιώς στη θέση του κεντρικού απο το 2012 εως το 2015.
Ο Μίλαν Γιούρισιτς ξεκίνησε την καριέρα του σε ηλικία 17 ετών στη σερβική Φούτογκ Νόβι Σαντ, στην οποία παρέμεινε μέχρι το 1998. Το καλοκαίρι του 1998 μεταπήδησε στη Μπόρατς Πάντσοβο, με τα χρώματα της οποίας αγωνιζόταν μέχρι το 2001.
Το 2001, άλλαξε ομάδα, αλλά όχι και χώρα. Συγκεκριμένα, μεταπήδησε στη Βοϊβοντίνα στην οποία παρέμεινε μέχρι το 2005, με την οποία κατέκτησε αρκετούς τίτλους.
Το 2005 ταξίδεψε στην Πορτογαλία προκειμένου να αγωνιστεί στην Εσμορίζ. Στην ομάδα της Πορτογαλίας έμεινε μόνο για ένα χρόνο.
Το 2006 ήρθε για πρώτη φορά στην Ελλάδα και αγωνίστηκε αρχικά για ένα χρόνο στον Εθνικό Αλεξανδρούπολης  και για ένα χρόνο στην Ε.Α. Πατρών 
Το 2008 άφησε την Ελλάδα και ταξίδεψε στο Μαυροβούνιο προκειμένου να αγωνιστεί στη Μπούντβα. Στην ομάδα του Μαυροβουνίου έμεινε μέχρι το 2011 κατέκτησε αρκετούς τίτλους, ενώ αγωνίστηκε και στο Champions League.
Την αγωνιστική περίοδο 2011-12 αγωνίστηκε για δεύτερη φορά με τα χρώματα της ΕΑΠατρών και το καλοκαίρι του 2012 μεταπήδησε στον Ολυμπιακό. Η επιλογή του κρίθηκε άκρως επιτυχημένη, μιας και το τέλος της αγωνιστικής περιόδου 2012-13 βρήκε τον Ολυμπιακό τρεμπλούχο στις εγχώριες διοργανώσεις. Το 2014 κατέκτησε με τον Ολυμπιακό το Κύπελλο Ελλάδας.
