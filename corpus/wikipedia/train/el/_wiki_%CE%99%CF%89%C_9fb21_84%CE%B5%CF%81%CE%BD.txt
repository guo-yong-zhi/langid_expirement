O Ιωάννης Κάζιμιρ. γερμ. Johann Kasimir  ήταν κόμης του Λάουτερν . Ήταν σταθερός Καλβινιστής, ηγέτης μισθοφόρων στους θρησκευτικούς πολέμους της εποχής του, όπως την Ολλανδική Εξέγερση. Χρημάτισε επίτροπος του ανήλικου ανιψιού του Φρειδερίκου Δ΄ το διάστημα 1583-1592.
Γεννήθηκε στο Ζίμμερν και ήταν ο δευτερότοκος  γιος του Φρειδερίκου Γ΄, εκλέκτορα του Παλατινάτου και της Μαρίας των Χοεντσόλλερν, κόρης του Καζιμίρ, μαργράβου του Βρανδεμβούργου-Μπαϊρόιτ.
Το 1564 ζήτησε να νυμφευτεί την Ελισάβετ Α΄ Τυδώρ της Αγγλίας, αλλά αυτή δεν ανταποκρίθηκε. Τέσσερα έτη μετά νυμφεύτηκε την Ελισάβετ των Βέττιν, διότι ήθελε να διαδώσει τον Καλβινισμό στη Σαξονία. Δεν ήταν ευτυχισμένοι· εκείνος την περιόρισε στο σπίτι της, όπου απέκτησε έξι παιδιά και απεβίωσε φυλακισμένη το 1590.
Από το 1571 διέμενε στο Καϊζερσλάουτερν για μία δεκαετία. Το 1576 απεβίωσε ο πατέρας του, που όρισε στη διαθήκη του το Παλατινάτο να μείνει πιστό στον Καλβινισμό. Ο πρωτότοκος Λουδοβίκος ΣΤ΄ έλαβε το μεγαλύτερο μέρος , ενώ ο Ιωάννης Καζιμίρ ένα μικρό μέρος , που έγινε η κομητεία του Λάουτερν. Ο Λουδοβίκος ΣΤ΄ που είχε ανατραφεί μυστικά από τη μητέρα του ως Λουθηρανός, δεν τήρησε τη θέληση του πατέρα του και υποστήριξε τον Λουθηρανισμό. Έτσι οι Καλβινιστές θεολόγοι, όπως ο Ζαχαρίας Ουρσίνος κ.ά. έφυγαν από το Πανεπιστήμιο της Χαϊδελβέργης και ίδρυσαν Πανεπιστήμιο στο Λάουτερν το 1578.
Ήταν σε επαφή με τον Ρόμπερτ Ντάντλεϊ, κόμη του Λέστερ, τον οποίο η Ελισάβετ Α΄ είχε στείλει στην Ευρώπη για το σχηματισμό Προτεσταντικής Ένωσης. Το 1576 εισέβαλε στη Γαλλία με 4.000 μισθοφόρους· ο Ερρίκος Γ΄ Βαλουά της Γαλλίας του απένειμε τον ψιλό τίτλο του δούκα του Ετάμπ, με ισχύ για λίγους μήνες, οπότε δεν επισκέφθηκε ποτέ το Ετάμπ. Το 1579 επισκέφθηκε την Αγγλία και ζήτησε από την Ελισάβετ Α΄ οικονομική υποστήριξη για την εκστρατεία του υπέρ των Ηνωμένων Επαρχιών. Ψυχαγωγήθηκε επί τρεις εβδομάδες στην Αυλή.
Το 1583 απεβίωσε ο Λουδοβίκος ΣΤ΄, καταλείποντας τον γιο του Φρειδερίκο Δ΄ 9 ετών. Ο Ιωάννης Καζιμίρ έγινε κηδεμόνας του ως την ενηλικίωσή του το 1592.
Νυμφεύτηκε την Ελισάβετ των Βέττιν, κόρη του Αυγούστου, εκλέκτορα της Σαξονίας και είχε τέκνα:
