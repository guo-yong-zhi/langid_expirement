Ο Βασίλειος Εξαμιλίτης  ήταν Βυζαντινός στρατιωτικός ηγέτης ο οποίος συνέτριψε τον ναυτικό στόλο της Ταρσού το 956. 
Καθώς το ψευδώνυμό του καταδεικνύει, καταγόταν από το Εξαμίλιον της Ανατολικής Θράκης. 1  
Προς το 955 ήταν πατρίκιος και στρατιωτικός κυβερνήτης  του ναυτικού Θέματος Κιβυρραιωτών. Από τους Συνεχιστές του Θεοφάνη αναφέρεται πως ήταν νεαρής ηλικίας, αν και έμπειρος και ικανός στρατιωτικός διοικητής. 1  Από τα τέλη του 9ου αιώνα, ο στόλος του συνοριακού εμιράτου της Ταρσού στην Κιλικία αποτελούσε σημαντικό κίνδυνο για το Βυζάντιο. 2  Την εποχή του Εξαμιλίτη, η πόλη της Ταρσού είχε τεθεί υπό τον έλεγχο του Χαμδανίδη εμίρη του Χαλεπίου, Σαΐφ αλ-Ντάουλα. 1  Παρά το γεγονός ότι διέθετε μικρότερο αριθμό πλοίων, ο Εξαμιλίτης οδήγησε τον στόλο του εναντίον των Ταρσιτών, καταποντίζοντας αριθμό εκ των πλοίων τους χάρη στο υγρό πυρ - γεγονός το οποίο πιθανώς να καταδεικνύει πως οι δυνάμεις του είχαν ενισχυθεί με πλοία προερχόμενα από τον κεντρικό αυτοκρατορικό στόλο - και προκαλώντας τους σημαντικές απώλειες σε νεκρούς και αιχμαλώτους. Σύμφωνα με τον Μουσουλμάνο ιστορικό Ιμπν αλ-Αθίρ, η συγκεκριμένη δράση έλαβε χώρα τον Σεπτέμβριο/Οκτώβριο του 956, ενώ οι νεκροί από την πλευρά των Ταρσιτών έφτασαν τους 1.800. 1 
Η συγκεκριμένη νίκη ήταν ύψιστης σημασίας για το Βυζάντιο, καθώς κατέστρεψε τον στόλο των Ταρσιτών και άνοιξε για τον δρόμο για την πραγματοποίηση της εκστρατείας η οποία οδήγησε στην ανακατάληψη της Κρήτης, υπό τον Νικηφόρο Φωκά, το 960-961. 3 
