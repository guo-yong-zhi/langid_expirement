
Ο Δήμος Δίου ήταν ένας από τους 13 συνολικά δήμους του νομού Πιερίας. Με την εφαρμογή του σχεδίου Καλλικράτης εντάχθηκε στον Δήμο Δίου - Ολύμπου.
Ο Δήμος πήρε την ονομασία του από το Δίον, αρχαιότατη πόλη, που ήταν αφιερωμένη στο θεό Δία. Έδρα του Δήμου ήταν η   Κονταριώτισσα . Είχε έξι  δημοτικά διαμερίσματα, με επτά οικισμούς.  Στο Δημοτικό Διαμέρισμα του  Δίου ανήκαν και ο οικισμός  Πλατανάκια. To έμβλημα του Δήμου αποτελείται από την επιγραφή Σεμνά Κλιτύς Ολύμπου.
Ο Δήμος συνόρευε με τους Δήμους Κατερίνης, Λιτοχώρου και Πέτρας. Συνδέεται απευθείας με την εθνική οδό και η απόστασή του είναι μόλις 15 χιλιόμετρα από την πόλη της Κατερίνης. Ο ορεινός όγκος του Ολύμπου καταλαμβάνει μεγάλο τμήμα της συνολικής έκτασης του Δήμου Δίου.  
Στον δήμο περιλαμβάνονταν τα παρακάτω δημοτικά διαμερίσματα και οικισμοί:
Ο Δήμος παρουσιάζει ιστορικό και πολιτιστικό ενδιαφέρον, καθώς συνδέεται με την αρχαιότητα.  Το αρχαίο θέατρο του Δίου και το Αρχαιολογικό Μουσείο του απηχούν την αρχαία ελληνική παράδοση. 
Εξέχουσα θέση στην πολιτιστική δραστηριότητα του Δήμου κατέχει το Φεστιβάλ του Ολύμπου, το οποίο διοργανώνεται κάθε καλοκαίρι κυρίως στο χώρο του Δίου, με παραστάσεις αρχαίου δράματος και μουσικές συναυλίες. 
Κάθε Ιούνιο διεξάγεται ο Μαραθώνιος του Ολύμπου, που είναι διεθνής αγώνας ορεινού τρεξίματος και την ίδια περίπου εποχή η νεολαία αλλά και οι μεγαλύτεροι σε ηλικία συρρέουν στο ρέμα της Αγίας Τριάδας, στην Παλαιά Βροντού, όπου γίνεται «ρίβερ πάρτι».
Ευρύτερο ενδιαφέρον παρουσιάζουν και το Βροντινό καρναβάλι, η Γιορτή του Αγρότη στην Καρίτσα, στα τέλη Σεπτεμβρίου και η αναβίωση εθίμων, όπως ο Οβρηός, στην Κονταριώτισσα.
Ο επισκέπτης μπορεί να θαυμάσει και πολλά βυζαντινά και μεταβυζαντινά μνημεία στην ευρύτερη περιοχή του Δήμου, όπως το ναό της Κοιμήσεως της Θεοτόκου στην Κονταριώτισσα, το παλαιότερο μνημείο στο είδος του σε ολόκληρη την Πιερία  και τους μεταβυζαντινούς ναούς του Αγίου Δημητρίου στις παρυφές του αρχαιολογικού χώρου στο Δίον, το Ναό του Αγίου Ιωάννη Προδρόμου στη Νέα Έφεσο, τον Άγιο Νικόλαο στην Παλαιά Βροντού  και την Αγία Κόρη με το θαυματουργό αγίασμα.
Το έμβλημα του Δήμου συνοδεύεται από την επιγραφή "Σεμνά Κλιτύς Ολύμπου". Η φράση είναι παρμένη από το έργο Βάκχαι του Ευριπίδη.
Ανταποδίδοντας τη φιλοξενία του βασιλιά της Μακεδονίας Αρχέλαου, ο μεγάλος τραγικός ποιητής Ευριπίδης έγραψε το δράμα "Αρχέλαος", με θέμα τον επώνυμο πρόγονο του Βασιλιά. Το έργο αυτό πιθανότατα παρουσιάστηκε στο θέατρο που κατασκεύασε ο Αρχέλαος στο Δίον. Στο ίδιο θέατρο ο χορός των "Βακχών" τραγούδησε για τον Όλυμπο και την Πιερία:
Ο Δήμος Δίου ανασυστάθηκε με έδρα την Κονταριώτισσα την 1η Ιανουαρίου 1999. Σε αυτόν συνενώθηκαν και οι άλλοτε κοινότητες της Κονταριώτισσας, Βροντούς, Καρίτσας, Αγίου Σπυρίδωνος και Νέας Εφέσου.  Πρώτος δήμαρχος του Δίου ανέλαβε ο Δημήτριος Καραΐσκος, ο οποίος ήταν και Δήμαρχος πριν από την εφαρμογή του Σχεδίου Καποδίστριας. Το 2002  κέρδισε τις δημοτικές εκλογές ο Γρηγόρης Παπαχρήστος, ο οποίος επανεξελέγη το 2006.
Διατελέσαντες Δήμαρχοι Δήμου Δίου
