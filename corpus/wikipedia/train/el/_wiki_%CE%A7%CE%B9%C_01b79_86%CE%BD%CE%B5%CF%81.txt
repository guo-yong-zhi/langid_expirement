Ο Χιου Χέφνερ  ήταν Αμερικανός επιχειρηματίας, εκδότης και επιμελητής περιοδικών για ενήλικες και γνωστός πλέιμποϊ. Ήταν περισσότερο γνωστός ως ο εκδότης του περιοδικού Playboy, το οποίο ίδρυσε το 1953. Ήταν επίσης ο ιδρυτής και επικεφαλής της Playboy Enterprises, της εκδοτικής εταιρείας που κυκλοφορεί το περιοδικό. 7  Ο Χέφνερ ήταν πολιτικός ακτιβιστής και με φιλανθρωπικό έργο πάνω σε διάφορα προβλήματα και κοινωνικά θέματα.
Γεννήθηκε στο Σικάγο του Ιλινόις, 8  στις 9 Απριλίου 1926. Ήταν το πρώτο παιδί της Γκρέις Κάρολιν  και του Γκλεν Λούσιους Χέφνερ , οι οποίοι ήταν και οι δυο δάσκαλοι. Οι γονείς του ήταν από την Νεμπράσκα. Είχε έναν μικρότερο αδερφό, τον Κιθ . Η μητέρα του Χέφνερ ήταν σουηδικής καταγωγής και ο πατέρας του ήταν γερμανικής και αγγλικής καταγωγής. Ακολουθώντας την γραμμή του πατέρα του, ο Χέφνερ υποστήριζε ότι ήταν άμεσος απόγονος του κυβερνήτη του Πλάιμουθ Γουίλιαμ Μπράντφορντ. Περιέγραφε την οικογένειά του ως "συντηρητική και ανήκε στην θρησκεία του μεθοδισμού".
Φοίτησε στο δημοτικό σχολείο Sayre και στο γυμνάσιο Steinmetz. Κατά τον Δεύτερο Παγκόσμιο Πόλεμο, εργάστηκε ως συγγραφέας για μια εφημερίδα του Στρατού των Ηνωμένων Πολιτειών από το 1944 έως το 1946. Ο Χέφνερ αποφοίτησε από το Πανεπιστήμιο του Ιλινόις με πτυχίο στην ψυχολογία και στην δημιουργική γραφή και τέχνη το 1949, λαμβάνοντας το πτυχίο του μέσα σε δυόμισι χρόνια. Μετά την αποφοίτησή του, παρακολούθησε ένα εξάμηνο προπτυχιακών μαθημάτων στην Κοινωνιολογία από το Πανεπιστήμιο Νορθγουέστερν αλλά τα παράτησε σύντομα.
Ενώ εργαζόταν ως αρθρογράφος για το περιοδικό Esquire, ο Χέφνερ έφυγε τον Ιανουάριο του 1952 αφού δεν του έγινε μια αύξηση στον μισθό, της τάξης των 5 δολαρίων. Το 1953 έβαλε υποθήκη το σπίτι του, δημιουργώντας ένα τραπεζικό δάνειο ύψους 600 δολαρίων και συγκέντρωσε 8.000 δολάρια από 45 επενδυτές, συμπεριλαμβανομένων 1.000 δολαρίων από την μητέρα του , για να ξεκινήσει να εκδίδει το περιοδικό Playboy, το οποίο αρχικά ονομαζόταν Stag Party. Το πρώτο τεύχος δημοσιεύτηκε τον Δεκέμβριο του 1953 και είχε στο εξώφυλλο την Μέριλιν Μονρόε από την γυμνή φωτογράφηση που είχε κάνει για το ημερολόγιό της το 1949. Το περιοδικό πούλησε πάνω από 50.000 αντίτυπα. .
Μετά την απόρριψη της ταινίας μικρού μήκους και επιστημονικής φαντασίας του Τσαρλς Μπωμόν "Ο ανέντιμος άνθρωπος"  από το περιοδικό Esquire το 1955, ο Χέφνερ συμφώνησε να την δημοσιεύσει στο Playboy. Η πλοκή της ταινίας περιέγραφε ότι οι straight άνδρες καταδιώκονται μέσα σε έναν κόσμο όπου η ομοφυλοφιλία είναι ο κανόνας. Όταν το Playboy έλαβε επιστολές από θυμωμένους αναγνώστες, ο Χέφνερ δημοσίευσε μια απάντηση στους επικριτές της ταινίας όπου ανέφερε : "Εάν ήταν λάθος το να καταδιώκεις τους ετεροφυλόφιλους μέσα σε μια ομοφυλόφιλη κοινωνία, τότε και το αντίστροφο θα είναι επίσης λάθος". Το 1961 ο Χέφνερ παρακολούθησε τον Ντικ Γκρέγκορυ να παίζει στο μπαρ Χέρμαν Ρόμπερτς  στο Σικάγο. Με αφορμή αυτή την εκτέλεση, ο Χέφνερ προσέλαβε τον Γκρέγκορυ να εργαστεί στο κλαμπ Σικάγο Πλέιμποϊ  ; ο Γκρέγκορυ αφιέρωσε την έναρξη της καριέρας του σε εκείνη την νύχτα.
Στις 4 Ιουνίου 1963, ο Χέφνερ συνελήφθη με την κατηγορία της προώθησης της άσεμνης λογοτεχνίας μετά την δημοσίευση γυμνών πλάνων της Τζέιν Μάνσφιλντ σε ένα τεύχος του Playboy. Η υπόθεση κατέληξε σε δίκη.
Στο επεισόδιο "Krusty Gets Kancelled" των κινουμένων σχεδίων The Simpsons το 1993, ο Χέφνερ έδωσε την φωνή σε μια γκεστ εμφάνιση του εαυτού του. Το 1999 ο Χέφνερ χρηματοδότησε το ντοκιμαντέρ της Clara Bow, Ανακαλύπτοντας το κορίτσι. "Κανείς δεν έχει αυτό που είχε η Κλάρα. Καθόρισε μια εποχή και έβαλε το σημάδι της στο έθνος", δήλωσε ο ίδιος. Ο Χέφνερ πρωταγωνίστησε ως ο εαυτός του στο επεισόδιο του Σεθ Γκρην Robot Chicken το 2006.
Έχει αποκτήσει το δικό του αστέρι στην Λεωφόρο της Δόξας του Χόλυγουντ για τις συμμετοχές του στην τηλεόραση και έχει κάνει αρκετές εμφανίσεις σε ταινίες, ενσαρκώνοντας τον εαυτό του. Το 2009 έλαβε μια υποψηφιότητα για τον Χειρότερο Δευτερεύοντα Ρόλο για τον ρόλο στην ταινία Miss March. Στον επίσημο λογαριασμό του στο Twitter είχε αστειευτεί σχετικά με αυτή την υποψηφιότητα : "Ίσως δεν κατανόησα τον χαρακτήρα".
Ένα ντοκιμαντέρ της Μπριζίτ Μπέρμαν με τίτλο Χιου Χέφνερ : Playboy, Ακτιβιστής και Επαναστάτης προβλήθηκε στις 30 Ιουλίου 2010. Ο ίδιος είχε προηγουμένως παραχωρήσει μια πλήρη πρόσβαση στον τηλεοπτικό παραγωγό και παραγωγό ντοκιμαντέρ Κέβιν Μπερνς για το ειδικό επεισόδιο Hugh Hefner: American Playboy το 1996. Ο Χέφνερ και ο Μπερνς συνεργάστηκαν σε πολλές άλλες τηλεοπτικές σειρές, κυρίως στο The Girls Next Door που ήταν ένα ριάλιτι σόου το οποίο προβλήθηκε για έξι συνεχόμενες σεζόν  και 90 επεισόδια.
Ο Χέφνερ πέθανε από φυσικά αίτια στο σπίτι του στο Λος Άντζελες της Καλιφόρνια στις 27 Σεπτεμβρίου 2017, σε ηλικία 91 ετών. 9  10  11 
