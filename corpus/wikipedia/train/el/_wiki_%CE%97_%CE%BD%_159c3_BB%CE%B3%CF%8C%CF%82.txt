Η νοσταλγός είναι νουβέλα του διάσημου Έλληνα δοκιμιογράφου και πεζογράφου Αλέξανδρου Παπαδιαμάντη. Το έργο γράφτηκε το 1894. 1  Το 2005 το μυθιστόρημα μεταφέρθηκε στον κινηματογράφο από την σκηνοθέτρια Ελένη Αλεξανδράκη και το 2013 μεταφέρθηκε στο θέατρο από τον σκηνοθέτη Δήμο Αβδελιώδη. 2  3 
Η Άννα, που είναι παντρεμένη με τον Παντελή, έναν πολύ μεγαλύτερο άνδρα, αποφασίζει να επιστρέψει στο νησί όπου γεννήθηκε. Πείθει τον Μαθιό, έναν νεαρό βοσκό, να τη βοηθήσει να δραπετεύσει από τον σύζυγό της και να επιστρέψει στο νησί της. Ο Μαθιός είναι κρυφά ερωτευμένος με την Άννα και κατά τη διάρκεια του ταξιδιού τους ελπίζει να κρατήσει την Άννα για πάντα. Αλλά η Άννα νοσταλγεί μόνο τον τόπο που γεννήθηκε. Η νύχτα είναι φεγγαρόλουστη και η βάρκα με την οποία ταξιδεύουν έχει αντί για πανί το φουστάνι της Άννας. Ο άντρας της Άννας, ανήσυχος, την ακολουθεί για να την πείσει να γυρίσει πίσω. 2   4 
Η νοσταλγός είναι μια ελληνική ταινία που κυκλοφόρησε το 2005 σε σκηνοθεσία Ελένης Αλεξανδράκη. 2  Το σενάριο βασίζεται στην ομώνυμη νουβέλα του Αλέξανδρου Παπαδιαμάντη, η οποία γράφτηκε το 1894. Στην ταινία πρωταγωνιστεί η Όλια Λαζαρίδου και τα γυρίσματα έγιναν στη Νίσυρο. Η ταινία μεταφέρει την ιστορία από τη Σκιάθο, την πατρίδα του Παπαδιαμάντη, στο νησί της Νισύρου. 5  Κέρδισε ένα Ελληνικό Κρατικό Βραβείο Κινηματογράφου για την καλύτερη μουσική.
Το 2005, στο 46ο Φεστιβάλ Κινηματογράφου Θεσσαλονίκης Η νοαταλγός προβλήθηκε σε ειδικό αφιέρωμα στην ηθοποιό Όλια Λαζαρίδου.  4 
