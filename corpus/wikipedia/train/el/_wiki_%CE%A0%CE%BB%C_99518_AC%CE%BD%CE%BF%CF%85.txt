Συντεταγμένες: 45°28′25.44″N 9°12′12.97″E  /  45.4737333°N 9.2036028°E  / 45.4737333; 9.2036028
Το Πλανητάριο του Μιλάνου  είναι το μεγαλύτερο και σημαντικότερο πλανητάριο σε ολόκληρη την Ιταλία. Βρίσκεται στους Κήπους της Πόρτα Βενέτσια, στο διαμέρισμα Πόρτα Βενέτσια του Μιλάνου. Ιδρύθηκε το έτος 1930 και βρίσκεται σχεδόν συνεχώς σε λειτουργία από τότε μέχρι σήμερα.
Το κτίριο του πλανηταρίου εγκαινιάσθηκε στις 20 Μαΐου 1930. Σχεδιάσθηκε από τον αρχιτέκτονα Πιέρο Πορταλούππι για λογαριασμό του Ουλρίκο Οέπλι , ο οποίος το δώρισε στην πόλη του Μιλάνου. Η βάση του είναι οκταγωνική με διάμετρο αντίστοιχου κύκλου 19,6 μέτρα, ενώ έχει συνολική χωρητικότητα τριακοσίων θεατών. Ο θόλος του είναι ακόμη διακοσμημένος με τον ορίζοντα του Μιλάνου όπως αυτός ήταν το 1930 .
Οι παραδοσιακές προβολές γίνονται με έναν αστρικό προβολέα τύπου «Zeiss IV», σε χρήση από το 1968.
Το Πλανητάριο του Μιλάνου δέχεται περί τους 100.000 επισκέπτες ανά έτος. Χρησιμεύει επίσης ως έδρα του «Κύκλου Αστρόφιλων του Μιλάνου» , που είναι ο παλαιότερος και σημαντικότερος σύλλογος ερασιτεχνικής αστρονομίας στην πόλη.
