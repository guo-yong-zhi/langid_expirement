† Συμμετοχές .
Ο Γκάρεθ Φρανκ Μπέιλ ΤΒΑ  είναι Ουαλός πρώην ποδοσφαιριστής. Ήταν γνωστός για την ικανότητά του να σκοράρει από μακριά, τα εξαιρετικά του χτυπήματα φάουλ, την ταχύτητά του και την εξαιρετική φυσική του κατάσταση. Θεωρείται ευρέως ως ένας από τους καλύτερους εξτρέμ της γενιάς του και ένας από τους σπουδαιότερους Ουαλούς παίκτες όλων των εποχών. 1  2  3  4 
Ξεκίνησε την επαγγελματική του καριέρα στη Σαουθάμπτον,παίζοντας αριστερό μπακ και κερδίζοντας αναγνώριση ως ειδικός στα χτυπήματα φάουλ.Έπειτα μετακόμισε στη Τότεναμ το 2007, για 7 εκατομμύρια. Κατά τη διάρκεια του χρόνου στην Τότεναμ, μετατράπηκε σε ακραίος επιθετικός. Από την αγωνιστική περίοδο 2009-10,έγινε αναπόσπαστο μέλος της ομάδας και με τις ικανότητές του, τράβηξε την προσοχή μεγάλων συλλόγων. Το 2011 και το 2013 ονομάστηκε παίκτης της χρονιάς στην Πρέμιερ Λίγκ και επιλέχθηκε στην ομάδα της ΟΥΕΦΑ της χρονιάς. Το 2013,ονομάστηκε επίσης ο καλύτερος νέος παίκτης της Πρέμιερ Λιγκ.
Το βράδυ της 1ης Σεπτεμβρίου 2013, μία ημέρα πριν λήξει η μεταγραφική περίοδος, μεταγράφηκε στη Ρεάλ Μαδρίτης, για το ποσό των 100 εκατομμυρίων. Ο Μπέιλ έπαιξε σημαντικό ρόλο στην πρώτη του σεζόν με τη Ρεάλ Μαδρίτης, βοηθώντας την ομάδα του να κερδίσει το Κύπελλο Ισπανίας και το Τσάμπιονς Λίγκ τη σεζόν 2013-14, σκοράροντας και στους δυο τελικούς.
Την ερχόμενη σεζόν, η ομάδα του κέρδισε το ΟΥΕΦΑ Σούπερ Καπ, με τον Ουαλό να σκοράρει σε τρίτο μεγάλο τελικό, βοηθώντας ξανά την ομάδα του να κερδίσει το Παγκόσμιο Κύπελλο Συλλόγων. Δύο χρόνια αργότερα, ήταν ξανά παίκτης κλειδί για τη Ρεάλ στο Τσάμπιονς Λίγκ, κερδίζοντας το τρόπαιο το 2015-16 και επιλέχθηκε στην καλύτερη εντεκάδα της ΟΥΕΦΑ. Ήταν ακόμη φιναλίστ για το βραβείο του καλύτερου παίκτη στην Ευρώπη. 
Ο Μπέιλ έκανε το ντεμπούτο του με την Εθνική Ουαλίας τον Μάιο του 2006, έτσι έγινε ο νεότερος παίκτης στην ιστορία της εθνικής. Από τότε, έχει παίξει σε περισσότερα από 70 παιχνίδια, σκοράροντας 29 γκολ, πράγμα που τον καθιστά τον  μεγαλύτερο σκόρερ όλων των εποχών για την εθνική του. Ήταν ο πρώτος σκόρερ για την Ουαλία στο Ευρωπαϊκό Πρωτάθλημα Ποδοσφαίρου 2016, πετυχαίνοντας 7 γκολ.
Έχει ονομαστεί Ουαλός Ποδοσφαιριστής της Χρονιάς έξι φορές, γεγονός που αποτελεί ρεκόρ. Στις 9 Ιανουαρίου 2023, ανακοίνωσε την απόσυρσή του από το ποδόσφαιρο, σε ηλικία 33 ετών. 5 
Ο Μπέιλ γεννήθηκε στην Κάρντιφ της Ουαλίας και η πρώτη του επαφή με το ποδόσφαιρο ήταν στην ηλικία των 9 ετών έχοντας ως πρότυπό του τον μεγάλο Ουαλό ποδοσφαιριστή Ράιαν Γκιγκς. Αρχικά το ενδιαφέρον του ήταν σχετικά με τον αθλητισμό γενικότερα, ενώ στην ηλικία των 14 έτρεχε τα 100 μέτρα σε 11,4 δευτερόλεπτα. Το ταλέντο του στο ποδόσφαιρο ήταν εμφανές για αυτό οι προπονητές του τον προέτρεψαν να ασχοληθεί με το ποδόσφαιρο.
Τον Απρίλιο του 2006 ξεκίνησε την καριέρα του από τη Σαουθάμπτον ΦΚ, όπου οι καλές εμφανίσεις του τού έφεραν πολλά βραβεία καταλήγοντας το 2007 στην Τότεναμ έναντι 620 χιλιάδων ευρώ, ποσό το οποίο έφτανε το 1,2 εκατομμύρια ανάλογα με τις εμφανίσεις του.
Στη δεύτερη μόλις συμμετοχή του, στις 1 Σεπτέμβρη, σκόραρε το πρώτο του γκολ συνεχίζοντας με αυτόν τον ρυθμό καθώς σε 4 εμφανίσεις είχε συνολικά 4 γκολ. Τον Δεκέμβριο του 2007 και ενώ άρχισε να παίρνει ενεργή συμμετοχή στην ομάδα ένας τραυματισμός τον κράτησε εκτός για το υπόλοιπο της χρονιάς. Την επόμενη χρονιά ανανέωσε το συμβόλαιό του αλλά οι εμφανίσεις του στην ομάδα ήταν ελάχιστες και όχι καλές. Το 2009 ο Μπέιλ έκανε μια εγχείρηση που τον κράτησε εκτός για 2 μήνες. Ο συναγωνισμός ήταν μεγάλος και ο χρόνος συμμετοχής του ελάχιστος. Ο Χάρι Ρέντναπ αποφάσισε να τον εμπιστευτεί και τον έβαζε βασικό σε πολλά παιχνίδια. Ο παίκτης τον αποζημίωσε κάνοντας εξαιρετικές εμφανίσεις και κέρδισε θέση στη βασική ενδεκάδα. Οι εμφανίσεις του ήταν καταπληκτικές τόσο στην Αγγλία όσο και στην Ευρώπη. Το 2011 πολλές Ευρωπαϊκές ομάδες ενδιαφέρθηκαν για την απόκτησή του όμως ο ίδιος παρέμεινε στην ομάδα κάνοντας ακόμη μια εξαιρετική χρονιά.
Την 1η Σεπτεμβρίου 2013, μία ημέρα πριν λήξει η μεταγραφική περίοδος, ο Γκάρεθ Μπέιλ μετακόμισε στη Μαδρίτη για λογαριασμό της Ρεάλ με τη μεταγραφή του να κοστίζει 100 εκατομμύρια ευρώ 6 , αποτελώντας έτσι την ακριβότερη μεταγραφή στην ιστορία του ποδοσφαίρου, μπροστά μόνο από αυτή του συμπαίκτη του Κριστιάνο Ρονάλντο, ο οποίος είχε το ρεκόρ με 96 εκατομμύρια ευρώ. Στην πρώτη του χρονιά στην ομάδα πέτυχε 23 γκολ και 19 ασίστ μένοντας πίσω μόνο από τον Κριστιάνο Ρονάλντο. Σημείωσε 1 χατ τρικ και πέτυχε 2 κρίσιμα γκολ, το ένα στον τελικό του Κυπέλου Ισπανίας , όπου ο Μπέιλ έκανε το 2-1 στα τελευταία λεπτά μετά από κούρσα και το δεύτερο ήταν στον τελικό του Τσάμπιονς Λιγκ της ίδιας χρονιάς όπου έδωσε προβάδισμα στην παράταση για την ομάδα του με 2-1 .
Στις 18 Οκτωβρίου 2020, ο Γκάρεθ Μπέιλ επέστρεψε στην Τότεναμ ως δανεικός για 2 χρόνια.
Στις 27 Ιουνίου 2022, ο Γκάρεθ Μπέιλ υπέγραψε στη Λος Άντζελες ΦΚ για ένα χρόνο ως ελεύθερος από τη Ρεάλ Μαδρίτης.
