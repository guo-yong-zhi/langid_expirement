Ο Περδίκκας ο Γ'  ήταν βασιλιάς της Μακεδονίας από το 365 έως το 359 π.Χ. και διαδέχτηκε τον αδελφό του Αλέξανδρο Β'.
Δευτερότοκος γιος του Αμύντα Γ' και της Ευριδίκης και μεγαλύτερος αδελφός του Φιλίππου Β'. Όταν ήταν ανήλικος ακόμα ο αδελφός του σκοτώθηκε από τον Πτολεμαίο τον Αλωρίτη ο οποίος ανέλαβε τον θρόνο ως αντιβασιλέας. Το 365, ο Περδίκκας σκότωσε τον Πτολεμαίο και ανέλαβε τον θρόνο 1  2 .
Εργάστηκε για να βελτιώση την διοίκηση και τα οικονομικά του κράτους του. Εξεστράτευσε εναντίον των Ιλλυριών, προσπαθώντας να σταματήσει τις καταστροφικές τους επιδρομές στην Μακεδονία, αλλά η εκστρατεία κατέληξε σε καταστροφή, κατά την οποία έχασε το μεγαλύτερο μέρος του στρατού του και την ζωή του 3 .
Τον διαδέχτηκε στον θρόνο ο γιος του Αμύντας Δ' ενώ ήταν ακόμη νήπιο. Την βασιλεία στην Μακεδονία ουσιαστικά άσκησε σαν αντιβασιλέας, ο θείος του Φίλιππος Β'.
