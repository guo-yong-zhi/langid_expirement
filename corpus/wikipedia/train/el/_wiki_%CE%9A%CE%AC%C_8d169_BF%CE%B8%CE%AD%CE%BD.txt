Ο Κάρλος Αλοθέν Αρόνδο  είναι Ισπανός επαγγελματίας καλαθοσφαιριστής της Ρεάλ Μαδρίτης. Παίζει στη θέση του πόιντ γκαρντ .
Ο Αλοθέν ξεκίνησε παίζοντας μπάσκετ σε επίπεδο νέων με τη Σαραγόσα . Έκανε την πρώτη επαγγελματική εμφάνισή του στις 30 Οκτωβρίου 2016, παίζοντας με τη Σαραγόσα σε έναν αγώνα της απέναντι στην Ρεάλ Μαδρίτης . Σε ηλικία 15 ετών, ο Αλοθέν έγινε ο νεότερος πρωτοεμφανιζόμενος στο Ισπανικό Πρωτάθλημα στην ιστορία του συλλόγου, σπάζοντας το ρεκόρ του Σέρχι Γαρθία . Έγινε επίσης ο τρίτος νεότερος παίκτης στην ιστορία της 1ης Ισπανίας, πίσω από τον Άνχελ Ρεμπόλο και τον Ρίκι Ρούμπιο .  1  Στο τέλος της περιόδου 2018-19 του Ισπανικού Πρωταθλήματος, ο Αλοθέν υπέγραψε με τη Ρεάλ Μαδρίτης, αλλά παρέμεινε δανεικός στη Σαραγόσα για μία χρονιά.  2  Ο Αλοθέν αναδείχθηκε ο καλύτερος νεαρός παίκτης του Basketball Champions League της περίοδου 2019–20 .  3 
Στις 15 Ιουλίου 2020, εντάχθηκε στη Ρεάλ Μαδρίτης για την επόμενη αγωνιστική περίοδο.  4 
Παίζοντας με την εθνική Ισπανίας, ο Αλοθέν κατέκτησε το χρυσό στο Ευρωπαϊκό Πρωτάθλημα Καλαθοσφαίρισης Παίδων της FIBA του 2016, έχοντας κατά μέσο όρο 9,9 πόντους, 6,4 ασίστ , 2 κλεψίματα και 2,3 ριμπάουντ. Νωρίτερα εκείνη τη χρονιά είχε παίξει επίσης στο Παγκόσμιο Πρωτάθλημα Καλαθοσφαίρισης Εφήβων της FIBA του 2016 στη γενέτειρά του,  Σαραγόσα, τερματίζοντας τέταρτος. Τον Φεβρουάριο του 2019, ο Αλοθέν έκανε την πρώτη εμφάνισή του για την εθνική ομάδα ανδρών της Ισπανίας .  5 
