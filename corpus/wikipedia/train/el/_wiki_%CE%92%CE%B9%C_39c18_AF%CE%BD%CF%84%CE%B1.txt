Ο Βιντσέντσο Ιακουίντα  είναι παλαίμαχος διεθνής Ιταλός ποδοσφαιριστής, ο οποίος αγωνιζόταν ως επιθετικός. Πριν αποκτηθεί από τη Γιουβέντους το 2007 είχε παίξει σε πολλούς ιταλικούς συλλόγους μικρότερων κατηγοριών, πριν αποκτηθεί από την Ουντινέζε το 2000, στην οποία παρέμεινε 7 σεζόν. Καθώς δεν πραγματοποίησε καμία επίσημη συμμετοχή με τον νέο προπονητή Αντόνιο Κόντε το πρώτο μισό της σεζόν 2011-12, δόθηκε δανεικός για το υπόλοιπο της σεζόν στη Τσεζένα. Επέστρεψε στη Γιουβέντους την επόμενη χρονιά, όπου όμως λόγω τραυματισμού δεν αγωνίστηκε. Το 2013 αποσύρθηκε.
Ο Ιακουίντα είχε 40 συμμετοχές με την εθνική ομάδα της Ιταλίας από το 2005 μέχρι το 2010, σκοράροντας 6 φορές. Συμπεριλήφθηκε στην ομάδα που κέρδισε το παγκόσμιο κύπελλο ποδοσφαίρου το 2006 και συμπεριλήφθηκε επίσης στην ομάδα του 2010, σκοράροντας μία φορά σε κάθε διοργάνωση. Συμμετείχε επίσης στο κύπελλο συνομοσπονδιών το 2009.
