
Ο Περικλής Δαμάσκος  είναι παλαίμαχος Έλληνας διεθνής αθλητής και προπονητής της υδατοσφαίρισης. Ήταν αθλητής μεταξύ άλλων του Ολυμπιακού και της Εθνικής ομάδας υδατοσφαίρισης της Ελλάδας. Μάλιστα, ήταν μέλος της Εθνικής ομάδας που συμμετείχε στους θερινούς Ολυμπιακούς Αγώνες του 1972 που διεξήχθησαν στη Γερμανία και συγκεκριμένα στο Μόναχο, όπου η Εθνική Ελλάδος κατέκτησε τη 13η θέση. 
Ήταν μέλος του ρόστερ του τμήματος υδατοσφαίρισης του Ολυμπιακού που κατέκτησε το πρωτάθλημα Ελλάδας το 1969 αλλά και το 1971.
Ως προπονητής, προπόνησε μεταξύ άλλων την πρώτη Εθνική ομάδα Γυναικών , υπήρξε προπονητής της Εθνικής ομάδας Ενόπλων Δυνάμεων  και ήταν επί σειρά ετών ο προπονητής της Εθνικής ομάδας Νέων - Εφήβων . Υπήρξε επίσης προπονητής στις ομάδες ανδρών του Πόρτο Ράφτη ,στον Άρη Θεσσαλονίκης , καθώς και στην ομάδα της Γλυφάδας ΑΝΟΓ . 
Ως προπονητής, απέσπασε τις ακόλουθες διεθνείς διακρίσεις: 
2011: 3η θέση στο Παγκόσμιο Πρωτάθλημα της FINA 
2011: 4η θέση στο Ευρωπαϊκό Πρωτάθλημα  
2010: 2η θέση στο Ευρωπαϊκό Πρωτάθλημα  
2009: 2η θέση στο Παγκόσμιο Πρωτάθλημα της FINA  
2008: 4η θέση στο Ευρωπαϊκό Πρωτάθλημα της LEN  
2000: 2η θέση στο Ευρωπαϊκό Πρωτάθλημα της LEN  
1999: 2η θέση στο Παγκόσμιο Πρωτάθλημα της FINA  
1994: 7η θέση στο Ευρωπαϊκό Πρωτάθλημα της LEN  
1994: 1η θέση στο Πρωτάθλημα SISM Εθνικών Ενόπλων Δυνάμεων  
1993: 3η θέση στο Ευρωπαϊκό Πρωτάθλημα Εθνικών Ενόπλων Δυνάμεων  
Ως αθλητής, απέσπασε τις ακόλουθες διακρίσεις: 
1967-1985: Αγωνίστηκε ως αθλητής στον Ολυμπιακό Σ.Φ.Π., στην Α΄κατηγορία Ανδρών, κερδίζοντας 7 Εθνικά Πρωταθλήματα 
1969-1978: Αγωνίστηκε ως αθλητής στην Εθνική ομάδα ανδρών. 
1983: 1η θέση στο Παγκόσμιο Πρωτάθλημα Εθνικών Ενόπλων Δυνάμεων 
1978: Sweden LEN European Championship  
1974: Barcelona LEN European Championship  
1973: Belgrade FINA World Championship 
1972: Munich Olympic Games  
1972: Barcelona LEN European Championship Junior 
1970: Smyrna Mediterranean Games 
1969: Smyrna Balkan Games
