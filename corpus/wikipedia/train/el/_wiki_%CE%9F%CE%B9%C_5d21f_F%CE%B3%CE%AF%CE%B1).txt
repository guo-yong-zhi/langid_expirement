Στην ελληνική μυθολογία με το όνομα Οιωνός, πέρα από την έννοια του πτηνού που χρησιμεύει για την προφητεία των μελλοντικών γεγονότων από τους μάντεις, είναι γνωστό ένα πρόσωπο, γιος του Λικυμνίου και εξάδελφος του ήρωα Ηρακλή. 
Ήταν ο πρώτος Ολυμπιονίκης στον αγώνα δρόμου. 1  2  3 
Ο Οιωνός σκοτώθηκε στη Σπάρτη από τους γιους του Ιπποκόωντα, τους 12 «Ιπποκοωντίδες», όταν αυτοί βοήθησαν τον πατέρα τους να σφετερισθεί τον θρόνο της Σπάρτης από τους Ικάριο και Τυνδάρεω. Αυτός ο φόνος ήταν κατά μία εκδοχή η αιτία που προκάλεσε την εκστρατεία του Ηρακλή κατά της Λακεδαίμονας. Ο Ηρακλής είχε υποσχεθεί στον Λικύμνιο ότι θα του έφερνε πίσω τον γιο του, οπότε όταν ο Οιωνός σκοτώθηκε ο Ηρακλής έκαυσε το σώμα του, συνέλεξε τις στάχτες και τις παρέδωσε στον πατέρα του. Αυτή υποτίθεται ότι ήταν η προέλευση της συνήθειας της καύσεως των νεκρών στην αρχαία Ελλάδα.
