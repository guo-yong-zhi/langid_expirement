Η Επαρχία Πειραιώς ήταν επαρχία του Νομού Πειραιώς και με την κατάργηση του, του Νομού Αττικής. Συστάθηκε το 1964 και περιέλαβε τους Δήμους Πειραιώς, Νικαίας, Κορυδαλλού, Κερατσινίου και Νέου Φαλήρου, τις Κοινότητες Δραπετσώνος, Περάματος και Αγίου Ιωάννου Ρέντη, που αποσπάστηκαν από την Επαρχία Αττικής 1 , καθώς και της νήσου Σαλαμίνας που αποσπάστηκε από την Επαρχία Μεγαρίδος. Η νεοσύστατη επαρχία εντάχθηκε στον επίσης νεοσύστατο Νομό Πειραιώς, ο οποίος συμπεριέλαβε τις Επαρχίες Τροιζηνίας, Αιγίνης, Ύδρας και Κυθήρων.  Η Επαρχία Πειραιώς εντάχθηκε στον νόμο Αττικής με την κατάργηση του νομού Πειραιώς το 1972 και διατηρήθηκε αμετάβλητη στη συνέχεια, μέχρι την κατάργησή της το 1997 με την εφαρμογή του σχεδίου Καποδίστριας.
