† Συμμετοχές .
Ο Λούκας Πίτερ Ρουπ  είναι Γερμανός επαγγελματίας ποδοσφαιριστής που αγωνίζεται ως μέσος, από το Γενάρη του 2023, στον  Άρη Θεσσαλονίκης της Σούπερ Λίγκα.  2  Ο Ρουπ έχει περάσει το μεγαλύτερο μέρος της καριέρας του αγωνιζόμενος στη χώρα του, παίζοντας για ομάδες όπως η Καρλσρούη, η Μπορούσια Μενχενγκλάντμπαχ, η ΣΚ Παντερμπόρν, η ΦφΜ Στουτγκάρδη και η  Χόφενχαϊμ. Επίσης έχει αγωνιστεί και στην Αγγλία με τα χρώματα της Νόριτς.
Η ενασχόλησή του με το ποδόσφαιρο ξεκίνησε με τις ομάδες νέων, αρχικά της TSG Weinheim και μετέπειτα της Καρλσρούης.  3  Τη σεζόν 2009/10 έκανε τις πρώτες του εμφανίσεις με τη δεύτερη ομάδα  της Καρλσρούης στην Regionalliga Süd . Τον Ιούνιο του 2011, μαζί με τον συμπαίκτη του Ματίας Ζίμερμαν, ο Ρουπ υπέγραψε στην Μπορούσια Μενχενγκλαντμπαχ. Καθώς δεν μπόρεσε να εξασφαλίσει μια θέση στην βασική ενδεκάδα, αγωνιζόμενος μόλις τρεις φορές, παραχωρήθηκε κατά τη διάρκεια του χειμερινού διαλείμματος, ως δανεικός μέχρι το τέλος της σεζόν 2011/12, στην ομάδα της δεύτερης κατηγορίας, Παντερμπόρν.  4  5  Στο τέλος της σεζόν 2013–14, ο Ρουπ ενημερώθηκε ότι το συμβόλαιό του με την Μπορούσια Μενχενγκλάντμπαχ δεν επρόκειτο να ανανεωθεί. Στη συνέχεια, εντάχθηκε ξανά στην Παντερμπόρν, υπογράφοντας διετές συμβόλαιο 6  Η νέα ομάδα του Ρουπ ξεκίνησε καλά τη σεζόν, κατακτώντας την κορυφή του βαθμολογικού πίνακα μετά από τέσσερις αγωνιστικές, και ο ίδιος ο Ρουπ κατάφερε να εξασφαλίσει μια θέση στην βασική ενδεκάδα.  7  Στις 22 Νοεμβρίου 2014 , σημείωσε το πρώτο του γκολ στην Μπουντεσλίγκα στο 60ο λεπτό στην ισοπαλία 2-2 εντός έδρας με την Μπορούσια Ντόρτμουντ, σημειώνοντας ένα γκολ και έκανε το 1-2. Μάλιστα , ο Ρουπ ήρθε από τον πάγκο για να σκοράρει δύο φορές σε μια άλλη κρίσιμη μάχη για τον υποβιβασμό εναντίον της  Φράιμπουργκ, καθώς η Πάντερμπορν ανέτρεψε το σε βάρος της σκορ, για να κερδίσει τελικά με 2–1, πετυχαίνοντας την τρίτη της εκτός έδρας νίκη στη σεζόν.  8  Ωστόσο, στο τέλος της σεζόν, η ομάδα υποβιβάστηκε μαζί με τη Φράιμπουργκ, έχοντας τερματίσει στην τελευταία θέση. 
Μετά τον υποβιβασμό της Πάντερμπορν, ο Ρουπ μετακόμισε στη Στουτγάρδη υπογράφοντας συμβόλαιο συνεργασίας τριετούς διάρκειας. Ο Ρου αν και πραγματοποίησε 29 εμφανίσεις κατά τη διάρκεια της σεζόν 9  δεν κατάφερε να σώσει την ομάδα του από τον υποβιβασμό.  10  Ο Ρουπ ήταν ο καλύτερος παίκτης της σεζόν για την Στουτγάρδη,  και ξεχώρισε για την αγωνιστική του συνέπεια, απόρροια της οποίας ήταν τα 5 γκολ και οι 6 ασίστ.  11  
Μετά τον υποβιβασμό της Στουτγκάρδης, το καλοκαίρι του 2018, μεταγράφηκε με αντίτιμο 6.000.000 ευρώ, στην Χόφενχαϊμ.  12   13  Στην παρθενική χρονιά του  στη Χόφενχαϊμ προσπάθησε να προσαρμοστεί, στη δεύτερη άρχισε να μπαίνει στο πετσί του ρόλου αλλά έχασε όλη την 3η σεζόν  έπειτα από την επέμβαση αποκατάστασης της ρήξης πρόσθιου χιαστού. 14  Ρουπ αγωνίστηκε συνολικά σε 51 αγώνες με τα χρώματα της Χόφενχαϊμ στην Μπουντεσλίγκα, καθώς και στο Κύπελλο Γερμανίας και τα Ευρωπαϊκά Κύπελλα, αλλά δεν μπόρεσε ποτέ να κερδίσει μια θέση στους βασικούς έντεκα.  15 
Τον Ιανουάριο του 2020 υπέγραψε διετές συμβόλαιο συνεργασίας στην αγγλική ομάδα Νόριτς Σίτι, η οποία αγωνίζονταν στην Τσάμπιονσιπ και είχε για προπονητή τον Γερμανό, Ντάνιελ Φάρκε.  16  Σκόραρε το πρώτο του γκολ για τον σύλλογο στις 24 Αυγούστου 2021, σε μια νίκη 6–0 επί της  Μπόρνμουθ στον δεύτερο γύρο του Λιγκ Καπ Αγγλίας. 17  
Με τα «καναρίνια» προβιβάστηκε από την Τσάμπιονσιπ στην Πρέμιερ Λιγκ στο τέλος της σεζόν 2020/21 και υποβιβάστηκε ξανά μετά από μία σεζόν. Όταν έληξε το συμβόλαιό του, έφυγε από τον σύλλογο, το καλοκαίρι του 2022, έχοντας σημειώσει δύο γκολ σε 62 αγώνες.  18 
Στις 30 Ιανουαρίου 2023 υπέγραψε συμβόλαιο συνεργασίας, εξάμηνης διάρκειας, με τον Άρη Θεσσαλονίκης.  19  20  Μολονότι τραυματίστηκε στους οπίσθιους μηριαίους και έμεινε εκτός αγωνιστικών υποχρεώσεων, από τις 26 Φεβρουαρίου έως και τις 30 Απριλίου, με αποτέλεσμα να καταγράψει μόνο 8 συμμετοχές, με 1 γκολ / 21  και 1 ασίστ στο ενεργητικό του, στις 28 Μαΐου 2023, ο Άρης ανακοίνωσε επίσημα την ανανέωση της συνεργασίας του με Γερμανό μέσο, για ένα έτος, με οψιόν ανανέωσης για ακόμη μία σεζόν.  22 
Ο Ρουπ είναι διεθνής με το αντιπροσωπευτικό συγκρότημα U20 της Γερμανίας.  23 
