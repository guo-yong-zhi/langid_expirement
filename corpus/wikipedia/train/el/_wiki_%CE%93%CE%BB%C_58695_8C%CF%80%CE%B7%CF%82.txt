Συντεταγμένες: 41°00′51.94″N 25°11′14.94″E  /  41.0144278°N 25.1874833°E  / 41.0144278; 25.1874833
Το Γλυκονέρι είναι πεδινό χωριό της Θράκης στην Περιφερειακή Ενότητα Ροδόπης. 1  
Το Γλυκονέρι βρίσκεται στη δυτική άκρη της πεδιάδας της Κομοτηνής και τις ανατολικές όχθες της λίμνης Βιστωνίδας σε υψόμετρο 14 μέτρα 2 . Απέχει 17 χλμ. Ν. από τον Ίασμο , 15 χλμ. ΝΔ. από την Κομοτηνή και 32 χλμ. ΝΑ. από την Ξάνθη. Στη δυτική άκρη του χωριού περνάει η ΕΟ Κομοτηνής - Ξάνθης που παρεμβάλλεται της λίμνης, βόρεια εκβάλλει ο Ασπροπόταμος  ενώ νοτιοδυτικά είναι η λιμνοθάλασσα Πόρτο Λάγος. Χαρακτηρίζεται ως σαρακατσάνικο χωριό γιατί οι πρώτοι κάτοικοι του ήταν Σαρακατσάνοι που εγκαταστάθηκαν, από το 1925  και μερικοί άλλοι το 1954, με καταγωγή από την Ανατολική Ρωμυλία  και τη Νότια Βουλγαρία . Ο συνολικός αριθμός των οικογενειών που πρωτοκατοίκησαν ήταν 36 με 164 μέλη. 3  Στα  νοτιοδυτικά και τη διασταύρωση για το Φανάρι υπάρχει "Μουσειακός Παραδοσιακός Σαρακατσάνικος Οικισμός" με τις σαρακατσάνικες καλύβες  του. 4  
Η παλιά ονομασία του χωριού, από την περίοδο της τουρκοκρατίας, είναι Καρά-Μπουνάρ 5  και αναφέρεται επίσημα, μετά την απελευθέρωση της Θράκης, ως Γλυκονέρι το 1924 στο ΦΕΚ 194Α - 14/08/1924 να ορίζεται έδρα της ομώνυμης νεοϊδρυθείσας κοινότητας . 6  Σύμφωνα με το Πρόγραμμα «Καλλικράτης» μαζί με την Σάλπη αποτελούν την τοπική κοινότητα Σάλπης που υπάγεται στη δημοτική κοινότητα Σώστου του Δήμου Ιάσμου και σύμφωνα με την απογραφή του 2011 έχει ως πληθυσμό 68 κατοίκους. 7  
