Ο Χσουάν Τσανγκ  ήταν Κινέζος Βουδιστής μοναχός, λόγιος, ταξιδιώτης, και μεταφραστής, ο οποίος ταξίδεψε στην Ινδία τον έβδομο αιώνα και περιέγραψε την αλληλεπίδραση μεταξύ του Κινεζικού Βουδισμού και του Ινδικού Βουδισμού κατά τις αρχές της Δυναστείας των Τανγκ. 5  6 
Κατά τη διάρκεια του ταξιδιού επισκέφθηκε πολλές ιερές Βουδιστικές τοποθεσίες στις σημερινές χώρες Πακιστάν, Ινδία, Νεπάλ και Μπαγκλαντές. Γεννήθηκε σε αυτό που είναι τώρα η επαρχία Χενάν γύρω στο 602, από την παιδική του ηλικία άρχισε να διαβάζει θρησκευτικά βιβλία, συμπεριλαμβανομένων των Κινεζικών κλασικών και των γραπτών των αρχαίων σοφών.
Όταν κατοικούσε στην πόλη Λουόγιανγκ , ο Χσουάν Τσανγκ χειροτονήθηκε ως σραμανέρα  στην ηλικία των δεκατριών. Λόγω της πολιτικής και κοινωνικής αναταραχής που προκλήθηκε από την πτώση της Δυναστείας Σουί, πήγε στο Τσενγκτού της Σιτσουάν, όπου και χειροτονήθηκε ως μπικού  στην ηλικία των είκοσι. Αργότερα ταξίδεψε σε όλη την Κίνα σε αναζήτηση ιερών βιβλίων του Βουδισμού. Μετά από καιρό, ήρθε στο Τσανγκάν, τότε υπό την ειρηνική κυριαρχία του Αυτοκράτορα Ταϊζονγκ των Τανγκ, όπου ο Χσουάν Τσανγκ ανέπτυξε την επιθυμία του να επισκεφθεί την Ινδία. Ήξερε για την επίσκεψη του Φαχιάν στην Ινδία, και, σαν αυτόν, ανησυχούσε για την ελλιπή και παρερμηνευμένη τη φύση των Βουδιστικών κείμενων που είχαν φτάσει από την Κίνα. 7 
Έγινε διάσημος για το δεκαεπτάχρονό του ταξίδι από γης στην Ινδία , το οποίο καταγράφεται λεπτομερώς στο κλασικό Κινέζικο κείμενο Μεγάλες Καταγραφές του Τανγκ των Δυτικών Περιοχών, το οποίο με τη σειρά του πρόσφερε την έμπνευση για το μυθιστόρημα Ταξίδι στη Δύση που γράφτηκε από τον Γου Τσενγκεν κατά τη διάρκεια της Δυναστείας των Μινγκ, περίπου εννέα αιώνες μετά τον θάνατο του Χσουάν Τσανγκ. 8 