Συντεταγμένες: 38°30′05″N 23°19′26″E  /  38.5012755068°N 23.3239075926°E  / 38.5012755068; 23.3239075926Για συνώνυμο οικισμό στην Ελλάδα δείτε το λήμμα Σκροπονέρια Εύβοιας
Τα Σκροπονέρια Βοιωτίας ή Σκορπονέρια είναι μικρός παραθαλάσσιος οικισμός της Περιφερειακής Ενότητας Βοιωτίας 1  σε υψόμετρο 17 μέτρα 2 .
Τα Σκροπονέρια ή Ακτή Βοιωτίας βρίσκονται στις δυτικές ακτές του Βόρειου Ευβοϊκού κόλπου και είναι χτισμένα στο βάθος του ομώνυμου όρμου, ενώ ο συνώνυμος οικισμός Σκροπονέρια Ευβοίας ή Πολιτεία ή Βουλευτικά στο νότιο τμήμα βρίσκεται σε απόσταση 3 χλμ. ανατολικά 3  4 . Μαζί με το Δήλεσι, που βρίσκεται στα παράλια στου Νότιου Ευβοϊκού κόλπου, αποτελούν την πρόσβαση της Βοιωτίας στον Ευβοϊκό. Απέχουν 30 χλμ. Β.-ΒΑ. από τη Θήβα, 44 χλμ. Α. από τον Ορχομενό  και 29 χλμ. Δ. από τη Χαλκίδα. Ο οικισμός είναι κτισμένος με θέα τον όρμο του Σκροπονερίου και το νησάκι Γλαρονήσι. Νότια του οικισμού βρίσκεται η Παραλίμνη και το όρος Πτώον. Στην αρχαιότητα ήταν γνωστά με το όνομα «φωκών όρμος». 
Ως ξεχωριστός οικισμός αναφέρεται επίσημα το 2001 να απογράφεται στο τότε τοπικό διαμέρισμα Κοκκίνου 5 . Σύμφωνα με το Πρόγραμμα Καλλικράτης, μαζί με τον Άγιο Ιωάννη, το Κόκκινο και τη Μονή Πελαγίας αποτελούν την τοπική κοινότητα Κοκκίνου που υπάγεται στη δημοτική ενότητα Ακραιφνίας του Δήμου Ορχομενού και σύμφωνα με την απογραφή του 2011 έχει 14 μόνιμους κατοίκους 6 .
