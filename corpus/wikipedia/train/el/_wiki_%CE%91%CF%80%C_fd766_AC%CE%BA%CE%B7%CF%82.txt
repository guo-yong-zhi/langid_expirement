
Ο Απόστολος Αρμενάκης  είναι Έλληνας επαγγελματίας πετοσφαιριστής. Έχει ύψος 2,05 μ. και αγωνίζεται στη θέση του διαγωνίου.
Ο Απόστολος Αρμενάκης έχει συνδέσει την καριέρα του με τη φανέλα του ΠΑΟΚ, καθώς ξεκίνησε από τα τμήματα υποδομής του. Έχει αγωνιστεί μεταξύ άλλων στην Α.Ε. Νίκαιας, στον Ολυμπιακό, στην Ε.Α. Πατρών και στον Άρη. Έχει αγωνιστεί και στο εξωτερικό, λαμβάνοντας μέρος στα πρωταθλήματα της Ιταλίας, Γαλλίας και Ηνωμένων Αραβικών Εμιράτων. Από το 2015 αγωνίζεται στην Κύπρο για την Αναγέννηση Δερύνειας. Επίσης το 2016 αγωνίστηκε στην ACH Ljubljana με την οποία κατέκτησε το πρωτάθλημα και κύπελλο Σλοβενίας καθώς και το πρωτάθλημα κεντρικής Ευρώπης . Επίσης συμμετείχε στο Champions League με σημαντικές ατομικές διακρίσεις όπως 3ος σκόρερ μέχρι την φάση των ομίλων. Από το 2017 έως το 2019 ηγήθηκε του Ηρακλή Θεσσαλονίκης οδηγώντας τον 2 συνεχόμενες χρονιές στον τελικό του κυπέλλου Ελλάδας. 
Ο Απόστολος Αρμενάκης είναι διεθνής με την Εθνική Ελλάδας, με την οποία πραγματοποίησε ενενήντα πέντε συμμετοχές.
