Ο Μάνος Βουλαρίνος  είναι Έλληνας δημοσιογράφος 1 , ο οποίος ειδικεύεται στην πολιτική σάτιρα 2 , συνεργάζεται με τον όμιλο του ΣΚΑΪ και αρθρογραφεί για την ιστοσελίδα Athens Voice.
Ξεκίνησε στο ραδιόφωνο του ΣΚΑΪ το 1994, ασχολήθηκε με το ρεπορτάζ και στη συνέχεια με την παραγωγή ειδήσεων. Ακολούθησε η συνεργασία του με την εκπομπή «Ραδιενεργά Κατάλοιπα» με τον Θύμιο Καλαμούκη. Έχει γράψει κείμενα για τις εκπομπές του Γιώργου Μητσικώστα στο κανάλι ALTER. 3  Τα έτη 2007-2011, στην τηλεόραση του ΣΚΑΪ, διετέλεσε βασικός συντελεστής της σατιρικής εκπομπής  Ελληνοφρένεια. Μετά την «Ελληνοφρένεια», έκανε τη δική του σατιρική εκπομπή στο ΣΚΑΙ, που ονομαζόταν, «Συντέλεια». Τα τελευταία έτη παρουσιάζει την εκπομπή «Ό,τι να 'ναι» στον Ράδιο Σκάι 100,3.  4  
Έχει δεχτεί πολλές φορές κριτική -από ορισμένα ελληνικά ΜΜΕ- για το ύφος της σάτιρας που ασκεί σε ορισμένες περιπτώσεις. 5  6  Η σάτιρά του εστιάζεται πολλές φορές, σύμφωνα με πηγές, ενάντια των πολιτικών θέσεων και απόψεων των κομμάτων της Αριστεράς, ιδίως του ΣΥΡΙΖΑ. 7  8  9  10 
