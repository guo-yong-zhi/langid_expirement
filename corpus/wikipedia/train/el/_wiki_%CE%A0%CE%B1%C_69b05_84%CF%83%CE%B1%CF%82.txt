Συντεταγμένες: 39°22′30″N 21°51′51″E  /  39.37500°N 21.86417°E  / 39.37500; 21.86417
Το Παλαιοκκλήσιο 1  ή Παλαιοκλήσσι 2  είναι οικισμός της Θεσσαλίας στην Περιφερειακή Ενότητα Καρδίτσας.
Το Παλαιοκκλήσιο βρίσκεται δυτικά της πόλης της Καρδίτσας σε απόσταση περίπου 6 χλμ. από το κέντρο της πόλης. Η παλιά ονομασία του χωριού ήταν Ίσαρι και κατόπιν ονομάστηκε Παλαιοκκλήσι 3  χάριν στο όμορφο εκκλησάκι του. Αναφέρεται σε οθωμανικές πηγές του 15ου αιώνα ότι αρχικά υπήρξε τσιφλίκι του Αλή Πασά και στη συνέχεια του γιου του Βελή. 2  
Ενδιαφέρον παρουσιάζει η σύνδεση του χωριού με την πόλη της Καρδίτσας με ποδηλατόδρομο.  4 
Στις 7 Σεπτεμβρίου γιορτάζει το τοπικό πανηγύρι της εκκλησίας του χωριού, του Ιερού Ναού Γεννήσεως της Θεοτόκου, και λίγες μέρες πριν γίνονται ποδηλατικοί αγώνες και πλήθος άλλων εκδηλώσεων.
Στις 26 Οκτωβρίου γιορτάζει το εκκλησάκι του Αγίου Δημητρίου, το οποίο βρίσκεται ανατολικά του χωριού.
Το 2010 κυκλοφόρησε το βιβλίο  «Παλαιοκκλήσι: εικόνες απ’ το χθες», το οποίο περιέχει εικόνες του χωριού και των κατοίκων παρουσιάζοντας τα έθιμα του τόπου. Συγγραφέας του βιβλίου είναι ο σημερινός πρόεδρος του χωριού. 5  
Στο παλαιοκκλήσι λειτουργεί σήμερα Νηπιαγωγείο, ενώ έως το 2011 λειτουργούσε και δημοτικό σχολείο.
Ο Α.Ο. Ολυμπιακός Παλαιοκκλησίου είναι αθλητικό σωματείο το οποίο ιδρύθηκε το 1975. Αγωνίζεται την τρέχουσα σεζόν 2018-2019 στην Α1 ΕΠΣ Καρδίτσας. Έδρα του είναι, από τότε που δημιουργήθηκε, το Στάδιο του Παλαιοκκλησίου. Τα χρώματα της ομάδας είναι το κόκκινο και το λευκό,τα οποία καθιερώθηκαν από το σύμβολό του. 6 
Αναφέρεται επίσημα, μετά την ένωση της Θεσσαλίας με την Ελλάδα, με την παλιά του ονομασία Ίσαρι το 1883 να προσαρτάται στον δήμο Καρδίτσης. Το 1912 με το ΦΕΚ 261Α - 31/08/1912 ορίστηκε έδρα της ομώνυμης νεοϊδρυθείσας κοινότητας και το 1927 ΦΕΚ 306Α - 22/12/1927 μετονομάστηκε σε Παλιοκκλήσι. 3  Σύμφωνα με το πρόγραμμα Καλλικράτη και την τροποποίησή του Κλεισθένης Ι μαζί με το Παραγωγικό αποτελούν την κοινότητα Παλαιοκκλησίου που υπάγεται στη δημοτική ενότητα Καρδίτσας του δήμου Καρδίτσας 7  ενώ σύμφωνα με την απογραφή του 2011 έχει 689 κατοίκους 8 
Το γήπεδο του Ολυμπιακού Παλαιοκκλησίου
Το γήπεδο του Ολυμπιακού Παλαιοκκλησίου
Το παρκάκι του Παλαιοκκλησίου
Το σχολείο του Παλαιοκκλησίου
