Συντεταγμένες: 39°8′4″N 22°7′12″E  /  39.13444°N 22.12000°E  / 39.13444; 22.12000
Η Κάτω Κτιμένη είναι ημιορεινό χωριό της Θεσσαλίας στην Περιφερειακή Ενότητα Καρδίτσας. 1   
Η Κάτω Κτιμένη βρίσκεται στα νοτιοδυτικά όρια με την Περιφερειακή Ενότητα Φθιώτιδας, 1  σε απόσταση 32 χλμ. Ν. από τους Σοφάδες , 40 χλμ. ΝΑ. από την Καρδίτσα και 54 χλμ. ΒΔ. από την Λαμία. Το χωριό είναι χτισμένο στις όχθες της τεχνητής λίμνης Σμόκοβου, σε υψόμετρο 420 μέτρα 2  στις δυτικές πλαγιές του όρους Ξεροβούνι που αποτελεί τμήμα του οροσυμπλέγματος των Αγράφων και της Νότιας Πίνδου. Οι κάτοικοί του ασχολούνται με την γεωργία, την κτηνοτροφία και τον ιαματικό τουρισμό ενώ λειτουργούν παραδοσιακά καφενεία - ουζοπωλεία και παντοπωλεία λειτουργούν όλο τον χρόνο. 3 
Ως ξεχωριστός οικισμός αναφέρεται επίσημα το 1928 όταν προσαρτήθηκε στην τότε κοινότητα Κτημένης. Το 1961 με το ΦΕΚ 95Α - 10/06/1961 ορίστηκε έδρα της ομώνυμης κοινότητας. 4  Σύμφωνα με το πρόγραμμα Καλλικράτης μαζί με την Κτιμένη αποτελούν την κοινότητα Κτιμένης και σύμφωνα με την απογραφή του 2011 έχει 249 κατοίκους. 5 
