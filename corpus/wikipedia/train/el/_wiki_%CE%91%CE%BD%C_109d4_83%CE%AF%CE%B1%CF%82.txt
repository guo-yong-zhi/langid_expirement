Συντεταγμένες: 39°11′02″N 22°36′07″E  /  39.18389°N 22.60194°E  / 39.18389; 22.60194
Ο Ανθότοπος είναι οικισμός και έδρα ομώνυμης τοπικής κοινότητας, της δημοτικής ενότητας και δήμου Αλμυρού, της περιφερειακής ενότητας  Μαγνησίας, στην περιφέρεια Θεσσαλίας, σύμφωνα με το πρόγραμμα Καλλικράτης.  1  2  Πριν το σχέδιο Καποδίστριας και το πρόγραμμα Καλλικράτης, ανήκε στην επαρχία Αλμυρού του νομού Μαγνησίας, στο γεωγραφικό διαμέρισμα Θεσσαλίας.  3  4  
Ο Ανθότοπος είναι ημιορεινός οικισμός στο δυτικό τμήμα του νομού Μαγνησίας. Βρίσκεται κοντά στους βόρειους πρόποδες της Όθρυος, δίπλα στα όρια με τον νομό Λαρίσης και πάνω στον επαρχιακό δρόμο Νεράιδας-Ζαρκαδοχωρίου, σε μέσο σταθμικό υψόμετρο 320. Απέχει 52 χλμ. περίπου ΝΔ. του Βόλου.  3   4  5  6 
Η τοπική κοινότητα Ανθοτόπου είναι χαρακτηρισμένη ως αγροτικός ημιορεινός οικισμός, με έκταση 24,565 χμ² . Περιλαμβάνει και τον οικισμό Νεράιδα.  1 
Ο οικισμός αναγνωρίστηκε το 1883 ως Κιολουλάρ και προσαρτήθηκε στον δήμο Ιτώνου του νομού Λαρίσης. Το 1912 η ονομασία του διορθώθηκε σε Κιουλελέρ, το 1913 σε Κελελέρ και το ίδιο έτος, λίγο αργότερα, σε Κιλελέρ . Το 1927 μετονομάστηκε σε Ανθότοπος και, το 1935, ορίστηκε έδρα της ομώνυμης κοινότητας. Το 1942 υπήχθη στον νομό Μαγνησίας. Με το ΦΕΚ 169Α - 29/12/1989 αποσπάστηκε από την κοινότητα Ανθοτόπου και προσαρτήθηκε στον δήμο Αλμυρού.  2 
