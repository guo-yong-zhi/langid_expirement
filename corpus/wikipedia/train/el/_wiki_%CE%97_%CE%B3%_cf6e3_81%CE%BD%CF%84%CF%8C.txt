Το έργο Η γαλατού του Μπορντό  1  είναι μία ελαιογραφία σε καμβά που ολοκληρώθηκε μέσα στην περίοδο 1825 - 1827, η οποία αποδίδεται στον Ισπανό ζωγράφο και χαράκτη Φρανθίσκο Γκόγια. Το έργο τυγχάνει μεγάλης εκτίμησης και θαυμασμού από τους κριτικούς και το κοινό, ωστόσο, έχουν εκφραστεί αμφιβολίες από ιστορικούς της τέχνης ως προς την αυθεντικότητά του ως έργου του Γκόγια. 2  Εάν είναι πράγματι αυθεντικό τότε είναι πιθανώς πορτραίτο είτε της Rosario Weiss, είτε - πιθανότατα - της μητέρας της, Λεοκαντία, η οποία ήταν η οικιακή βοηθός του καλλιτέχνη κατά τα τελευταία χρόνια της ζωής του. Η Λεοκαντία φρόντιζε τον Γκόγια την περίοδο που έμεινε στο Μπορντό, όπου ζούσε μεταξύ άλλων φιλελεύθερων φίλων. 3 
Μετά τον θάνατό του, ο πίνακας κληροδοτήθηκε στον γιο του του, Χαβιέ. Ένα χρόνο αργότερα, αναγκάστηκε να τον πουλήσει εξαιτίας οικονομικών δυσκολιών, σε έναν μακρινό συγγενή του, τον Juan Bautista de Muguiro. Οι απόγονοι του Muguiro δώρισαν τον πίνακα στο Μουσείο ντελ Πράδο tο 1946,, 1  του οποίου αποτελεί δημοφιλές έκθεμα μέχρι σήμερα, παρά την αμφισβήτηση της αυθεντικότητάς του. Η Ροζάριο έγινε αργότερα ζωγράφος, και έχει υποστηριχθεί ότι πιθανώς εκείνη φιλοτέχνησε τον πίνακα. Ωστόσο, η σύγκριση του πίνακα με τα συγκριτικά ερασιτεχνικού επιπέδου έργα της, που φυλάσσονται στην Βασιλική Ακαδημία του Σαν Φερνάντο, έχει δημιουργήσει την πεποίθηση πως κάτι τέτοιο είναι μάλλον απίθανο. 4 
