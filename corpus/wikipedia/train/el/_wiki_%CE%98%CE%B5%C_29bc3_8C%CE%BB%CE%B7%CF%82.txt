Ο Θεόδωρος Π. Μαριόλης  είναι Έλληνας Οικονομολόγος, καθηγητής Πολιτικής Οικονομίας στο Τμήμα Δημόσιας Διοίκησης του Παντείου Πανεπιστημίου Κοινωνικών και Πολιτικών Επιστημών, 1  καθώς και πρόεδρος του Ινστιτούτου Κοινωνικών Ερευνών 'Δημήτρης Μπάτσης'. 2  Πρόεδρος του Τμήματος Διοίκησης του Παντείου Πανεπιστημίου από το 2020.
Ο Θεόδωρος Π. Μαριόλης είναι γνωστός για τις θέσεις του υπέρ της αποχώρησης της Ελλάδας από την Οικονομική και Νομισματική Ένωση  ως αναγκαίου όρου για την έξοδο της ελληνικής οικονομίας από την οικονομική κρίση. 3  4  5  Αντίστοιχες θέσεις είχε υποστηρίξει και στα τέλη της δεκαετίας του '90 και στις αρχές του 2000, όταν επίκειτο η ένταξη της χώρας στην Ο.Ν.Ε.. 6  7 
Το ερευνητικό του έργο εκτείνεται σε διάφορα πεδία της Πολιτικής Οικονομίας, όπως η Θεωρία Διεθνούς Εμπορίου, 8  η Θεωρία Κυκλικών Διακυμάνσεων, 9  η Μαρξιστική Πολιτική Οικονομία, 10  η Κεϋνσιανή Οικονομική 11  και η Ιστορία Οικονομικής Σκέψης, 12  έχοντας ως βάση τη Σραφφαϊανή  ανάλυση.
