Ο Νικουλίτσας ήταν Έλληνας ευγενής από τη Λάρισα, κυβερνήτης στα Σέρβια κατά τη διάρκεια της βασιλείας του Σαμουήλ 1 . Λεγόταν Νικόλαος και έλαβε το όνομα Νικουλίτσας, λόγω του ότι ήταν κοντός. Στο 1001 οι Βυζαντινοί υπό την ηγεσία του Βασιλείου Β΄ πολιόρκησαν την πόλη και μετά από μακρά πολιορκία κατάφεραν να την καταλάβουν, παρά την απεγνωσμένη άμυνα της φρουράς. Για να εξασφαλίσουν το φρούριο, το σύνολο του βουλγαρικού πληθυσμού απελάθηκε στην περιοχή που ονομάζεται Βολερόν, μεταξύ των ποταμών Νέστου και Έβρου.
Ο Νικουλίτσας μεταφέρθηκε στην Κωνσταντινούπολη, προσχώρησε στους Βυζαντινούς και του δόθηκε ο τίτλος του πατρικίου. Σύντομα όμως έφυγε από την Κωνσταντινούπολη και επέστρεψε στις δυνάμεις του Σαμουήλ, οι οποίοι προσπαθούσαν να πάρουν πίσω τα Σέρβια. Ο Βασίλειος Β΄ αντέδρασε γρήγορα και κατευθύνθηκε προς την πόλη με στρατό, για να αναχαιτίσει τους Βουλγάρους. Ο Σαμουήλ και ο Νικουλίτσας υποχώρησαν, αλλά σύντομα ο δεύτερος έπεσε σε ενέδρα και συνελήφθη και πάλι. Οδηγήθηκε πίσω στην Βυζαντινή πρωτεύουσα, όπου φυλακίστηκε.
Κατάφερε να ξεφύγει για μια ακόμη φορά και συνέχισε να πολεμά. Μετά το τέλος του βασιλιά Ιβάν Βλάντισλαβ της Βουλγαρίας το 1018 ήταν ένας από τους λίγους ευγενείς, που συνέχισαν την αντίσταση στις ορεινές περιοχές της χώρας. Έπειτα από μάχη με τον Βυζαντινό στρατό κατάλαβε, ότι η περαιτέρω αντίσταση ήταν άσκοπη και παραδόθηκε στον Βασίλειο Β' με το υπόλοιπο των στρατευμάτων του. Ο Αυτοκράτορας τον έστειλε στη Θεσσαλονίκη υπό κράτηση.
Ο εγγονός του Νικουλίτζας Δελφινάς οδήγησε μια ανεπιτυχή Βλαχική εξέγερση στη Θεσσαλία το 1066 1 .
