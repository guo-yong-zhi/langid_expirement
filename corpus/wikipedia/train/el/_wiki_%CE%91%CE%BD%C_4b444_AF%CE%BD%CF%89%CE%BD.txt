Συντεταγμένες: 39°44′02″N 21°07′53″E  /  39.73389°N 21.13139°E  / 39.73389; 21.13139
Το Ανθοχώρι  είναι ορεινό χωριό του νομού Ιωαννίνων. Είναι χτισμένο σε υψόμετρο 1.040 μέτρων στις πλαγιές της βόρειας Πίνδου. Το Ανθοχώρι είναι έδρα ομώνυμης τοπικής κοινότητας του δήμου Μετσόβου και σύμφωνα με την απογραφή του έτους 2011 οι μόνιμοι κάτοικοι του οικισμού είναι 159. Η κοινότητα είναι χαρακτηρισμένη ως αγροτικός ορεινός οικισμός, με έκταση 20,215 χμ² .  3 
Ο οικισμός απέχει 47 χιλιόμετρα από το αστικό κέντρο των Ιωαννιτών. Η πρόσβασή του μπορεί να γίνει μέσω Εγνατίας οδού σε 30 λεπτά και μέσω παλαιάς εθνικής οδού Ιωαννίνων -Τρικάλων σε 1 ώρα περίπου.
Εμφάνιση ζωής έχουμε από την εποχή της Ύστερης Χαλκοκρατίας 2500-1100 π.Χ όπου στην θέση Πύργος βρέθηκαν τάφοι με κτερίσματα μέσα και αιχμή δόρατος.
Στον λόφο μεταξύ των αγίων Αποστόλων και του άγιου Χαράλαμπου υπάρχουν ερείπια της ακρόπολης που είχε ο βασιλιάς Πύρρος για να ελέγχει τα σύνορα Ηπείρου-Θεσσαλίας.Η παλιά ονομασία του χωριού ήταν Δερβεντίστα και σημαίνει πέρασμα, ήταν χτισμένο στην αριστερή όχθη του Αράχθου όπου περνούσε ο δρόμος από Μακεδονία-Θεσσαλία-'Ηπειρο. Ανήκε εκάστοτε στην επαρχία Μετσόβου,όπου διαδοχικά παραχωρούνταν προνόμια από την Υψηλή Πύλη,π.χ ο Σουλτάνος Μουράτ Β΄ το 1430 και ο Σουλτάνος Μεχμέτ Δ΄το 1659 όπου με αυτά τα προνόμια παρέχονται οικονομικές ευκολίες πολιτικές ελευθερίες καθώς και διοικητική και εκκλησιαστική αυτονομία.
Στις 25-26 Ιουλίου πανηγύρι της πολιούχου του χωριού Αγίας Παρασκευής.
