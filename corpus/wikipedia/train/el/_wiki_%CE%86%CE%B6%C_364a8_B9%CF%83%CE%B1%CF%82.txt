Συντεταγμένες: 39°42′45″N 22°11′15″E  /  39.71250°N 22.18750°E  / 39.71250; 22.18750
Ο Άζωρος  είναι χωριό του δήμου Ελασσόνας του νομού Λάρισας. Βρίσκεται στο βορειοδυτικό τμήμα του νομού και σύμφωνα με τα στοιχεία της απογραφής του 2011, ο πληθυσμός του ανέρχεται στους 333 μόνιμους κατοίκους.
Ο Άζωρος είναι κτισμένος σε υψόμετρο 520 μέτρων 1  στους πρόποδες του βουνού Αμάρμπεης, σε απόσταση 18 χιλιομέτρων από την Ελασσόνα, κοντά στα ερείπια της ομώνυμης αρχαίας θεσσαλικής πόλης 2 . Μέχρι το 1991 έφερε την ονομασία Βουβάλα 1  2 . Απελευθερώθηκε από τον ελληνικό στρατό κατά τη διάρκεια των Βαλκανικών Πολέμων ενώ υπέστη αρκετές καταστροφές στην περίοδο της Κατοχής και του Εμφυλίου 2 . 
Η πλειοψηφία των κατοίκων του ασχολείται με τη γεωργία και την κτηνοτροφία ενώ οι κυριότερες εκδηλώσεις του χωριού πραγματοποιούνται στις 7 Ιανουαρίου , στις   26 Ιουλίου  και την Καθαρά Δευτέρα με το έθιμο της αναπαράστασης παραδοσιακού γάμου 2 .
Διοικητικά ο Άζωρος υπαγόταν μέχρι το 1997 στην επαρχία Ελασσόνας. Στη συνέχεια εντάχθηκε στον καποδιστριακό δήμο Σαρανταπόρου ενώ από το 2011 αποτελεί έδρα της τοπικής κοινότητας Αζώρου του δήμου Ελασσόνας.
