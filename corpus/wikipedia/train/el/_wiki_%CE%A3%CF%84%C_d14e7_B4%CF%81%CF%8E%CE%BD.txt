Τα 60 μέτρα ανδρών ήταν το αγώνισμα σπριντ με την πιο μικρή απόσταση στο πρόγραμμα του στίβου στους Θερινούς Ολυμπιακούς Αγώνες 1900 στο Παρίσι. Πραγματοποιήθηκε στις 15 Ιουλίου 1900 στο Μπουά ντε Μπουλόν. Συμμετείχαν 10 αθλητές από 6 χώρες.
Οι δύο πρώτοι κάθε σειράς προκρίνονταν στον τελικό.
Στον τελικό οι δύο Αμερικανοί που είχαν κερδίσει στις σειρές ήταν οι δύο πρώτοι που τερμάτισαν. Τρίτος κατατάχθηκε ο Αυστραλός Σταν Ρόουλι. Τον ίδιο χρόνο έκανε και ο Έντμουντ Μινάχαν, που έμεινε στην τέταρτη, γιατί τερμάτισε λίγα εκατοστά πίσω.
