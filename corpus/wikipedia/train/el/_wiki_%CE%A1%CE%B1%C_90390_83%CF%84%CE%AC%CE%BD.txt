Η Ρατζαστάν είναι μία από τις 28 Ομόσπονδες Πολιτείες που συγκροτούν σήμερα την Ινδία. Βρίσκεται στο βορειοδυτικό τμήμα της χώρας, στα σύνορα με το Πακιστάν. Η συνολική της έκταση είναι 342.269 τ.χλμ., η μεγαλύτερη σε έκταση Ομόσποδη Πολιτεία της Ινδίας, ενώ ο πληθυσμός της είναι περίπου 56.473.700. Πρωτεύουσά της είναι η πόλη Τζαϊπούρ. 2  3 
Η Ρατζαστάν θεωρείται ως η χώρα των πριγκίπων μιας και εκεί υπήρξε η δυναστεία των Ρατζπούτς . Κατά το Μεσαίωνα ανοικοδομήθηκαν κάστρα και παλάτια τα οποία σήμερα έχουν μετατραπεί σε μουσεία αλλά και σε ξενοδοχεία. 4  Οι Ραζπούτς ήταν μια φυλή πολεμιστών η οποία εμφανίστηκε τον 6ο και 7ο αιώνα και αποτελούνταν από ιθαγενείς αλλά και ξένους κατακτητές . Η λέξη Ραζπούτς είναι παραλλαγή της λέξης Ραζ Πούτρα που σημαίνει οι υιοί των πριγκίπων. Η φυλή των Ραζπούτς δεν διατήρησε αδελφικές σχέσεις και ο κάθε αρχηγός διατηρούσε διαφορετική πολιτική στην περιοχή που διοικούσε. Αυτό οδήγησε σε πολλές εμφύλιες διαμάχες.
Οι ινδικής καταγωγής Ραζπούτς αμύνθηκαν στις επιδρομές των μωαμεθανών κατακτητών Μουγκάλ από δυτικά και των Ινδών Μαράτα από το νότο. Οι σχέσεις των Ραζπούτς με τους Μουγκάλ άλλαξαν όταν ο Μουγκάλ κατακτητής Ακμπάρ παντρεύτηκε την Τζοντχαμπάι, κόρη του διοικητή της περιοχής του Τζαϊπούρ Ράτζα Μπιχάρ Μαλ  με την οποία έκανε τον πρώτο υιό του τον Τζαχανγκίρ. Στην συνέχεια ο Τζαχανγκίρ έγινε αυτοκράτορας των Μουγκάλ και πήρε άλλη μια νύφη, την Κατστσβάχα Ρατζπούτ. Αυτοί οι γάμοι οδήγησαν σε ειρήνη και ευημερία την περιοχή.
Πολλοί Ραζπούτς από την περιοχή Μεβάρ φοβήθηκαν με τους γάμους αυτούς, και το είδαν ως ένας είδος συνθηκολόγησης στον ιμπεριαλισμό των Μουγκάλ. Οι Άγγλοι αυτό το εκμεταλλεύτηκαν και πρότειναν μια συνθήκη με την οποία εδραιώθηκε ο βρετανικός έλεγχος στη Ρατζαστάν. 5 
Κτήριο Χάβα Μαχάλ στο Τζαϊπούρ.
Οχυρό Αμπέρ λίγα χιλιόμετρα έξω από το Τζαϊπούρ.
Πύργος της νίκης στο οχυρό Τσίτογκαρθ.
Η λίμνη Πιτσόλα και το Παλάτι στο Ουνταϊπούρ.
Ο Τζαϊνιστικός ναός Δελβάντα στο Αμπού.
Το βαθμιδωτό πηγάδι Τσαντ Μπάορι.
Το οχυρό Μεχρανγάρχ στο Τζοντχπούρ.
Γυναίκα στο Μπούντι.
Το οχυρό του Τζαϊσαλμέρ.
Έρημος Ταρ.
Τζαϊνιστικός ναός στην Λοντούβρα, λίγα χιλιόμετρα έξω από το Τζαϊσαλμέρ.
Το οχυρό Τζουναγκάρθ στο Μπικάνερ.
Η "ιερή" λίμνη στο Πουσκάρ.
