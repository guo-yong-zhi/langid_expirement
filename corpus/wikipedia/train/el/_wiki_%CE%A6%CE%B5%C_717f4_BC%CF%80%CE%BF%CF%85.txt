Συντεταγμένες: 40°16′12″N 22°30′35″E  /  40.269873°N 22.509787°E  / 40.269873; 22.509787
Το Φεστιβάλ Ολύμπου είναι ετήσιο Φεστιβάλ Μουσικής και Θεάτρου και σημαντικό πολιτιστικό γεγονός στην Ελλάδα. 1  2  Είναι από τις μεγαλύτερες εκδηλώσεις αυτού του είδους στη Βόρεια Ελλάδα και πραγματοποιείται ετησίως στους μήνες Ιούλιο και Αύγουστο. Στόχος είναι να προσφέρει τόσο στον τοπικό πληθυσμό όσο και στους τουρίστες, πολιτιστική ψυχαγωγία και να προωθήσει έτσι την επαφή μεταξύ διαφορετικών πολιτισμών και του τουρισμού της περιοχής. Το φεστιβάλ υποστηρίζεται από το Υπουργείο Πολιτισμού, το Δήμο Δίου-Ολύμπου, χορηγούς καθώς και από άλλες τοπικές αρχές της Πιερίας.
Το Φεστιβάλ διοργανώνεται από τον Οργανισμό Φεστιβάλ Ολύμπου , 3  4  5  με έδρα την Κατερίνη.  Είναι ένας μη κερδοσκοπικός οργανισμός αφιερωμένος στην προώθηση του ελληνικού και του διεθνούς πολιτισμού, καθώς και στην προώθηση του τουρισμού στη Βόρεια Ελλάδα. Εκπροσωπείται από το Διοικητικό Συμβούλιο εννέα μελών, το οποίο επανεκλέγεται κάθε τρία χρόνια. 6 
Ο ΟΡ.ΦΕ.Ο συνεργάζεται με τα κρατικά θέατρα στην Αθήνα και τη Θεσσαλονίκη. 7  8  Επιπλέον, πραγματοποιούνται επαφές με ιδιωτικά θέατρα και οργανώσεις καλλιτεχνών. Επίσης σημαντική είναι η ανάπτυξη και διατήρηση του δικτύου ξένων καλλιτεχνών και πολιτιστικών οργανώσεων στο εξωτερικό. Το αποτέλεσμα είναι συνδυασμοί, όπως η παράσταση του μπαλέτου της λίμνης των κύκνων στο φεστιβάλ του 2016, όπου επαγγελματίες χορευτές από τη Ρωσία χόρεψαν μαζί με τους μαθητές των τοπικών σχολών μπαλέτου.
Η χρηματοδότηση του φεστιβάλ υποστηρίζεται κυρίως από χορηγίες και την πώληση εισιτηρίων. Κατά τα έτη 2011-2013 η χρηματοδότηση της εκδήλωσης εξασφαλίστηκε από την Ευρωπαϊκή Ένωση. Περιστασιακά, το ελληνικό κράτος βοηθά στη χρηματοδότηση της λειτουργίας του φεστιβάλ.  
Πολλοί καλλιτέχνες, τραγουδιστές και ηθοποιοί έλαβαν μέρος στο Φεστιβάλ του Ολύμπου κατά τη διάρκεια των 47 χρόνων λειτουργίας του . Καλλιτέχνες όπως η Χάρις Αλεξίου, η Αντιγόνη Βαλάκου, ο Θανάσης Βέγγος, ο Μίκης Θεοδωράκης, ο Θύμιος Καρακατσάνης, η Μαρινέλλα, ο Δημήτρης Μητροπάνος, η Νάνα Μούσχουρη, ο Γιώργος Νταλάρας, ο Σταύρος Ξαρχάκος, ο Δημήτρης Παπαμιχαήλ, ο Ντέμης Ρούσσος, η Άννα Συνοδινού, ο Γιάννης Σπανός, η Μαρία Φαραντούρη, ο Μάριος Φραγκούλης, ο Μάνος Χατζιδάκις, η Μίλβα, ο Γκόραν Μπρέγκοβιτς, η Σεζάρια Έβορα, η Λουθ Κασάλ και πολλοί άλλοι έχουν εμφανιστεί στο Φεστιβάλ Ολύμπου.  
Το πρώτο Φεστιβάλ Ολύμπου πραγματοποιήθηκε το 1972. Κατά τους καλοκαιρινούς μήνες, αποτελεί πόλο έλξης για τους ντόπιους και τους τουρίστες. Από το 2010, το Φεστιβάλ Ολύμπου συνεργάζεται με μια τιμώμενη χώρα. Στόχος είναι η εμβάθυνση της φιλίας μεταξύ της Ελλάδας και της φιλοξενούμενης χώρας και η παρουσίαση των πολιτισμικών ιδιαιτεροτήτων της. Ορισμένες εκδηλώσεις του φεστιβάλ προορίζονται αποκλειστικά για τους καλλιτέχνες αυτής της χώρας. Η ταινία χρησιμοποιείται όλο και περισσότερο ως μέσο για να φέρει το κοινό πιο κοντά στον πολιτισμό της τιμώμενης χώρας.
Οι τιμώμενες χώρες από το 2010:
2010 Γαλλία
2011 Ισπανία
2012 Ρωσία
2013 Νορβηγία
2014 Αυστρία, Γερμανία και Ελβετία
2015 Μαρόκο
2016 Ρουμανία
2017 Κύπρος
2018 Τσεχία
2019 Ισραήλ
Το πρόγραμμα περιλαμβάνει:  
Άλλοι χώροι παραστάσεων είναι: Το αμφιθέατρο στο Πάρκο Λιτοχώρου, το Κέντρο Πληροφόρησης Εθνικού Δρυμού Ολύμπου στο Λιτόχωρο και το Κέντρο Ψηφιδωτών Δίου και άλλοι.
