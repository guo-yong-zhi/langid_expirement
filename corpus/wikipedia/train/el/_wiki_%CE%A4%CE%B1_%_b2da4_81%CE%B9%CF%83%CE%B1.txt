Τα Αγρίμια Που Γνώρισα  είναι βιβλίο του φυσιοδίφη και συγγραφέα Έρνεστ Τόμπσον Σέτον, που εκδόθηκε το 1898. Αποτελεί την πρώτη συλλογή διηγημάτων του Σέτον και έγινε γρήγορα ένα από τα πιο δημοφιλή βιβλία της εποχής του. Η πρώτη ιστορία της συλλογής, ο "Λόμπο", βασίστηκε στην εμπειρία του Σέτον από το κυνήγι λύκων. Το βιβλίο έθεσε τις βάσεις για τα μελλοντικά έργα που θα απεικόνιζαν με παρόμοιο τρόπο τα ζώα -και ιδιαίτερα τα αρπακτικά που συχνά δαιμονοποιούνται στη λογοτεχνία- ως αλληλέγγυα όντα. 
Μερικά χρόνια μετά τη δημοσίευση του βιβλίου, ο Σέτον και τα έργα του δέχτηκαν έντονη κριτική, η οποία ξεκίνησε το 1903 όταν ο φυσιοδίφης John Burroughs δημοσίευσε στο περιοδικό Atlantic Monthly ένα δοκίμιο με τίτλο "Real and Sham Natural History". Ειδικότερα ο Burroughs κατηγόρησε τον Σέτον ότι ίδρυσε το είδος των συναισθηματικών ιστοριών ζώων κατασκευάζοντας γεγονότα και συμπεριφορές άγριων ζώων. Μάλιστα τροποποίησε τον τίτλο του βιβλίου του Σέτον μετονομάζοντάς το ως "Τα Αγρίμια Που Μόνο Εγώ Γνώρισα"  1 .
