Ο Ιπποκράτης ο Τυραννοπάτωρ ήταν αρχαίος Αθηναίος, πατέρας του τυράννου Πεισιστράτου.
Σύμφωνα με τον Ηρόδοτο, ο Ιπποκράτης δέχθηκε ένα σημάδι από τους θεούς όταν βρισκόταν στην Ολυμπία προκειμένου να παρακολουθήσει τους Ολυμπιακούς Αγώνες: Αφού προσέφερε μια θυσία, το κρέας και το νερό μέσα στα σκεύη της θυσίας έβρασαν από μόνα τους. Ο Χίλων ο Λακεδαιμόνιος τον συμβούλεψε τότε να αποκηρύξει τον γιο του ή, αν δεν είχε γιο, να διώξει τη σύζυγό του, ή τέλος, αν ήταν άγαμος, να μη συζευχθεί γυναίκα που θα μπορούσε να τεκνοποιήσει. Αλλά ο Ιπποκράτης αγνόησε τη συμβουλή του.
Ο Ιπποκράτης υπερηφανευόταν ότι καταγόταν από τον μυθικό σοφό βασιλιά Νέστορα.
Ηρόδοτος: Α 59, στίχος 65.
