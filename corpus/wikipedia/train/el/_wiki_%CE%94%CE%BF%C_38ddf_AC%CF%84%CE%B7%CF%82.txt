Ο Δοσπάτης ή Δεσπάτης είναι ποταμός της Μακεδονίας που πηγάζει από τη Δυτική Ροδόπη  και, έπειτα από μία νότια πορεία, εκβάλλει στον Νέστο κοντά στους Ποταμούς.
Ο Δοσπάτης ξεκινά την πορεία του από τη Δυτική Ροδόπη σε υψόμετρο 1.643 μέτρα, στην Επαρχία Παζαρτζικίου στη Βουλγαρία. Μετά από μια μακρά νότια πορεία, καταλήγει στην τεχνητή λίμνη Δεσπάτη, όπου έχει κατασκευαστεί φράγμα. Στη συνέχεια αποκτά νοτιοανατολική πορεία και καταλήγει στα Ελληνο - Βουλγαρικά σύνορα. Για περίπου 3 χιλιόμετρα αποτελεί την Ελληνο - Βουλγαρική μεθόριο. Κατόπιν εισέρχεται στην Ελλάδα, στη Περιφερειακή Ενότητα Δράμας, στο Δήμο Κάτω Νευροκοπίου.
Ο Δοσπάτης περνά ανατολικά του ακατοίκητου οικισμού Δέλτα και στη συνέχεια φτάνει δυτικά των Ποταμών, όπου εκβάλλει στο Νέστο ανάμεσα στους Ποταμούς και τη Μικροκλεισούρα. Εισερχόμενος στην Ελλάδα έχει στην ανατολική του όχθη το Εθνικό Πάρκο Δάσους Σημύδας.
Ο Δοσπάτης είναι ο μεγαλύτερος παραπόταμος του Νέστου. Έχει συνολικό μήκος 110 χιλιόμετρα, εκ των οποίων 89 χιλιόμετρα εντός της Βουλγαρίας και 21 χιλόμετρα στην Ελλάδα. 
Αποτελεί ένα μοναδικό οικοσύστημα ορεινού ποταμού, με κατάφυτες όχθες και παραποτάμια λιβάδια. 
Ο Δοσπάτης έχει πλούσια ιχθυοπανίδα. Περιλαμβάνεται μεγάλος αριθμός ψαριών όπως Στρυμονική μπριάνα , ο Θρακικός ποταμοκέφαλος , το τσιρόνι ή κοκκινοφτέρα , το περκί , το σκουμπούζι , η Θρακοβελονίτσα , το τσιρονάκι , η μουρμουρίτσα  και η άγρια μακεδονική πέστροφα .
Λάδωνας  ·  Λούσιος  ·  Ελισσώνας  ·  Σελινούντας  ·  Κλάδεος  ·  Βουφάγος  ·  Ερύμανθος  ·  Τρίτωνας  ·  Ξερίλας  ·  Ενιπέας   ·  Παρθενίας  ·  Κυθήριος  ·  Λευκυανίας  ·  Διάγων  ·  Αρπινάτης  ·  Αχέρων  ·  Λίμνη Τάκα
Λαδοπόταμος  ·  Στραβοπόταμος  ·   Βέλος  ·  Πραμόριτσα  ·  Γρεβενιώτικος  ·  Βενέτικος  ·  Φτελιάς  ·  Περιμετρική τάφρος 66
Μέγα Ρέμα  ·  Λίμνη Μεταλλείου  ·  Ρέμα Βούρκου  ·  Αγιάκι  ·  Σείριος  ·  Σακουλέβας**
Αγραφιώτης  ·  Ίναχος  ·  Ταυρωπός  ·  Τρικεριώτης
