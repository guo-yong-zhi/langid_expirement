 
Το Devuan GNU+Linux  είναι λειτουργικό σύστημα και διανομή βασισμένη στον πυρήνα Linux. Αποτελεί παρακλάδι της διανομής Debian.
Το κύριο χαρακτηριστικό της διανομής είναι ότι προσφέρει τη δυνατότητα επιλογής συστήματος εκκίνησης ανάμεσα στα sysvinit, runit και OpenRC, σε αντίθεση με το Debian που προσφέρει μόνο το systemd ως προεπιλογή. 2  3  4  5 
Η κυκλοφορία της έκδοσης Debian 8 αποξένωσε ορισμένους προγραμματιστές και άλλους χρήστες λόγω της υιοθέτησης του συστήματος εκκίνησης systemd ως προεπιλεγμένου και της επακόλουθης κατάργησης της υποστήριξης για άλλα υπάρχοντα συστήματα εκκίνησης. 6  7  Η πρώτη σταθερή έκδοση της διανομής Devuan δημοσιεύτηκε στις 25 Μαΐου 2017.  8   9   10 
Η έκδοση Devuan 2.0.0 ASCII κυκλοφόρησε στις 9 Ιουνίου 2018 και η 2.1 ASCII κυκλοφόρησε στις 21 Νοεμβρίου 2019. Η έκδοση ASCII παρέχει μια επιλογή από πέντε διαφορετικά περιβάλλοντα επιφάνειας εργασίας κατά την εγκατάσταση , ενώ πολλοί άλλοι διαχειριστές παραθύρων είναι διαθέσιμοι από τα αποθετήρια. Παρέχει επίσης, κατά την εγκατάσταση, τη δυνατότητα επιλογής του συστήματος εκκίνησης μεταξύ sysvinit και OpenRC και δυνατότητα επιλογής φορτωτή συστήματος μεταξύ GRUB και LILO.
Το Devuan συντηρεί μια τροποποιημένη έκδοση του text-mode προγράμματος εγκατάστασης του Debian για προχωρημένους χρήστες, στο οποίο παρέχει τη δυνατότητα να εγκαταστήσει μόνο δωρεάν λογισμικό εάν το επιλέξει ο χρήστης, ενώ το live usb χρησιμοποιεί επίσης ένα προσαρμοσμένο πρόγραμμα εγκατάστασης γραφικών από το Refracta, ένα παράγωγο του Devuan. 11 
Η έκδοση Devuan 3.0 Beowulf, βασισμένη στο Debian 10.4, κυκλοφόρησε στις 3 Ιουνίου 2020. Στη λίστα των υποστηριζόμενων αρχιτεκτονικών προστέθηκε η Ppc64el, ενώ το Runit έγινε πλέον διαθέσιμο ως εναλλακτικό σύστημα εκκίνησης. Τα προγράμματα Eudev και elogind αντικατέστησαν ορισμένες λειτουργίες που παρείχε τοSystemd. 12 
Η έκδοση Devuan 4.0 Chimaera κυκλοφόρησε στις 14 Οκτωβρίου 2021. Βασίζεται στο Debian Bullseye  και τον πυρήνα Linux 5.10.
Με βάση την επίσημη ιστοσελίδα: 13 
Η διανομή Devuan έχει δικό της αποθετήριο πακέτων που αντικατοπτρίζει το upstream αποθετήριο της Debian. 14  Τοπικές τροποποιήσεις συμβαίνουν μόνο όταν είναι απαραίτητες για την προσαρμογή των πακέτων σε άλλα συστήματα εκκίνησης πέραν του Systemd. Στα τροποποιημένα πακέτα συμπεριλαμβάνονται τα πακέτα udisks και policykit. Το Devuan αποσκοπεί στο να μιμείται τον τρόπο που λειτουργεί η αντίστοιχη έκδοση του Debian. Το Devuan δεν παρέχει το πακέτο systemd στα αποθετήριά του, αλλά εξακολουθεί να παρέχει τη βιβλιοθήκη libsystemd0 μέχρι να καταργηθούν όλες οι εξαρτήσεις από αυτό.
Το Amprolla είναι το πρόγραμμα που χρησιμοποιείται για τη συγχώνευση πακέτων Debian με πακέτα Devuan. Κατεβάζει πακέτα από το Debian και συγχωνεύει αλλαγές σε πακέτα που έχουν πραγματοποιηθεί από το εγχείρμα Devuan.  15 
