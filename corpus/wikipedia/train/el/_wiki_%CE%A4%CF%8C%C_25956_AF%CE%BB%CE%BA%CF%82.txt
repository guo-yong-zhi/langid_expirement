Ο Τόμας Ουίλκς  ήταν Άγγλος συνθέτης και οργανίστας του τέλους του 16ου και των αρχών του 17ου, αιώνων. Παρά την προβληματική συμπεριφορά του, είχε μεγάλη συνεισφορά στη φωνητική μουσική της χώρας του, θεωρούμενος ως ένας από τους σημαντικότερους συνθέτες μαδριγαλίων της Αγγλίας.  8  9 
Είναι άγνωστη η ημερομηνία γέννησής του, αλλά ο Ουίλκς βαπτίστηκε στη μικρή εκκλησία του χωριού Έλστεντ  κοντά στο Τσίτσιστερ  του Δυτικού Σάσεξ, στις 25 Οκτωβρίου 1576. Έχει υποτεθεί ότι, ο πατέρας του ήταν πρεσβύτερος στο Έλστεντ, αν και δεν υπάρχουν αποδεικτικά στοιχεία γι’ αυτό. Το 1597, δημοσιεύθηκε ο πρώτος τόμος των μαδριγαλίων του όπου, στον πρόλογο, αναφέρεται πως ήταν πολύ νέος όταν γράφηκε.  10  Αυτό αποτελεί επι πλέον στοιχείο, να υπολογιστεί η ημερομηνία γέννησής του κάπου στα μέσα της δεκαετίας του 1570. Νωρίς στη ζωή του, ο Ουίλκς, βρισκόταν σε υπηρεσία στο σπίτι του αυλικού Έντουαρντ Ντάρσι  ενώ, στα τέλη του 1598, διορίστηκε οργανίστας στο Κολλέγιο του Ουίντσεστερ όπου παρέμεινε για δύο ή τρία χρόνια. 
Κατά τη διάρκεια της περιόδου του Ουίντσεστερ, ο Ουίλκς συνέθεσε δύο ακόμη τόμους με μαδριγάλια . Πήρε το δίπλωμά του στη μουσική από το New College στην Οξφόρδη, το 1602,  11  και επέστρεψε στο Τσίτσιστερ για να αναλάβει τη θέση του οργανίστα και διευθυντή χορωδίας  στον καθεδρικό ναό της πόλης, μεταξύ Οκτωβρίου 1601 και Οκτωβρίου 1602. Του δόθηκε, επίσης, το αξίωμα του ψάλτη κληρικού  στον καθεδρικό ναό, με καλό μισθό και παροχές σε είδος. Την επόμενη χρονιά νυμφεύτηκε την Ελίζαμπεθ Σάνταμ , από πλούσια τοπική οικογένεια, με την οποία απέκτησε τρία παιδιά.
Ο τέταρτος -και τελευταίος- τόμος μαδριγαλίων του Ουίλκς , φέρει σελίδα τίτλου, όπου ο συνθέτης αναφέρεται στον εαυτό του ως Κύριος  του Βασιλικού Παρεκκλησίου .  12  Ωστόσο, τα αρχεία στο ίδιο το Βασιλικό Παρεκκλήσιο δεν τον αναφέρουν, οπότε το μόνο που θα μπορούσε να υποτεθεί είναι ότι, ήταν έκτακτος στη θέση, μέχρι να βρεθεί μόνιμος αντικαταστάτης. Πάντως, όσο ο Ουίλκς ήταν στη χορωδία του καθεδρικού ναού του Τσίτσιστερ, δημιουργούσε προβλήματα με την συμπεριφορά του και, φαίνεται ότι, είχε γίνει αλκοολικός. Όπως αναφέρει το Λεξικό Εθνικής Βιογραφίας της Οξφόρδης, δεν «ήταν το μόνο προβληματικό μέλος του ιδρύματος του καθεδρικού ναού αλλά, αργότερα, θα γινόταν το πιο διαβόητο».  13 
Το 1609, κατηγορήθηκε για μη εξουσιοδοτημένη απουσία από το Τσίτσιστερ, αλλά καμία αναφορά σε «συμπεριφορά μεθυσμένου» δεν γίνεται, μέχρι το 1613. Ο Τ. Σέπερντ , μελετητής της Ουίλκς, υποστηρίζει πως δεν υπάρχουν στοιχεία ότι, η παρακμή του ξεκίνησε πριν από εκείνο το έτος. Ωστόσο το 1616 καταγγέλθηκε στον επίσκοπο ότι, ήταν «γνωστός ως κοινός μέθυσος  και διαβόητος υβριστής και βλάσφημος».  14  Ο κοσμήτορας και ο πρωτοπρεσβύτερος του ναού τον απέλυσαν επειδή έπαιζε μεθυσμένος στο εκκλησιαστικό όργανο και είχε «βρώμικο στόμα» κατά τη διάρκεια της θείας λειτουργίας. Ωστόσο, επαναπροσλήφθηκε και παρέμεινε στη θέση μέχρι το, θάνατό του, παρόλο που η συμπεριφορά του δεν βελτιώθηκε. Το 1619 ο Ουίλκς έδωσε, ξανά, αναφορά στον επίσκοπο για επανειλημμένη υβριστική συμπεριφορά κατά τη διάρκεια των υπηρεσιών του, παρά τις συνεχείς επιπλήξεις και νουθεσίες που τού είχαν γίνει, ενώ είχε γίνει αρκετά χειρότερος από πριν. 15 
Το 1622, πέθανε η σύζυγός του και φαίνεται ότι, παρά τη μόνιμη θέση του στο Τσίτσιστερ, πήγαινε συχνά στο Λονδίνο. Πέθανε στην αγγλική πρωτεύουσα το 1623, σχεδόν σίγουρα στις 30 Νοεμβρίου , και ενταφιάστηκε την 1η Δεκεμβρίου 1623 στο St. Bride. Μέσω της διαθήκης του Ουίλκς, η οποία συντάχθηκε την προηγουμένη του θανάτου του, στο σπίτι ενός φίλου στην ενορία St. Bride, η ακίνητη περιουσία του μοιράστηκε στα τρία παιδιά του. Παρά τα προβλήματα που δημιούργησε, υπάρχει αναμνηστική πλάκα με το όνομά του στον καθεδρικό ναό του Τσίτσιστερ.
Ο Τόμας Ουίλκς είναι γνωστός για τα φωνητικά του έργα, ειδικά για τα μαδριγάλια και την εκκλησιαστική μουσική του. Έγραψε περισσότερες αγγλικανικές Ακολουθίες  από οποιονδήποτε άλλον σημαντικό συνθέτη της εποχής,  16  κυρίως Eσπερινούς . Καμία δεν έχει διασωθεί ολόκληρη, αλλά τρεις από αυτές έχουν αποκατασταθεί, όπου συνυπάρχει το αγγλικό μονωδικό ύφος του ανθεμίου με το πλούσιο σε όγκο φωνών αντιφωνικό ύφος της Σχολής της Βενετίας. 17 
Συνέθεσε πολλά ανθέμια, κυρίως στροφικά -ή μονωδικά- , τα οποία ταίριαζαν στις μικρές χορωδίες που υπήρχαν στον καθεδρικό ναό του Τσίτσιστερ. Τα μη-στροφικά ανθέμια του Ουίλκς, μαρτυρούν ότι χρησιμοποιούσε πολλές φωνές. 18  Ορισμένα από αυτά συμπεριελήφθηκαν στο «Βιβλίο Ανθεμίων της Οξφόρδης της Τυδωριανής Εποχής» .  19  Λίγα έργα για οργανικά σύνολα γράφηκαν από τον Ουίλκς, κυρίως για βιργινάλι , βιολί και εκκλησιαστικό όργανο,  20  τα οποία εκτελούνται σπάνια. Η ενόργανη μουσική του είναι «σκοτεινή», σε αντίθεση με τα -συχνά- χαρούμενα μαδριγάλιά του.
Τα μαδριγάλια του Ουίλκς συγκρίνονται συχνά με εκείνα του Τζον Ουίλμπι . Έχει ειπωθεί ότι οι προσωπικότητες των δύο ανδρών -ο Ουίλμπι φαίνεται να ήταν πιο νηφάλιος χαρακτήρας από τον Ουίλκς- αντικατοπτρίζονται στη μουσική τους. Ορισμένα από αυτά τα μαδριγάλια ανατυπώθηκαν σε δημοφιλείς συλλογές κατά τους 18ο και 19ο, αιώνες.
Στα 100 περίπου διασωθέντα μαδριγάλιά του, ο Ουίλκς, συνδυάζει την κομψότητα του Λούκα Μαρέντσιο , τη σίγουρη αίσθηση τονικότητας του Τόμας Μόρλι και την ευαισθησία στον στίχο που διέκρινε τον Ουίλιαμ Μπερντ. Ξεχωρίζει για τον αποκαλούμενο χρωματισμό ή ζωγραφική της λέξης , τη ζωηρότητα στον ρυθμό και την άκρως ανεπτυγμένη αίσθηση φόρμας και δομής. Ανάμεσα στα δείγματα της σοβαρής τεχνοτροπίας του είναι το μαδριγάλι O Care, Thou Wilt Despatch Me, αξιοπρόσεκτο για τη χρωματικότητά του  και το πολυφωνικό αντίφωνο O Lord Arise. 21 
i. ^   Ο Ουίλκς συνέταξε τη διαθήκη του στις 30 Νοεμβρίου 1623 και ενταφιάστηκε την 1η Δεκεμβρίου, οπότε είναι πολύ πιθανόν να απεβίωσε στις 31 Νοεμβρίου 1623  22 
ii. ^  Πιθανότατα, είναι το ίδιο πρόσωπο με τον Τόμας Ουίκς , χορωδό στο ίδιο Κολλέγιο  23 
