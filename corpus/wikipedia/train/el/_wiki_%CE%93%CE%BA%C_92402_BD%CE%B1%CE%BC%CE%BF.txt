Συντεταγμένες: 20°8′17.99″N 75°12′22.00″W  /  20.1383306°N 75.2061111°W  / 20.1383306; -75.2061111
Το Γκουαντάναμο  είναι πόλη και δήμος στη νοτιοανατολική Κούβα και έδρα της ομώνυμης επαρχίας. Σύμφωνα με την απογραφή του 2004, ο πληθυσμός της πόλης ανέρχονταν σε 244.603 κατοίκους. Η πόλη βρίσκεται 15 χιλιόμετρα βόρεια από τον ομώνυμο κόλπο, ο οποίος αποτελεί εξαιρετικό φυσικό λιμάνι. Από το 1898 ο κόλπος ελέγχεται από τις Ηνωμένες Πολιτείες, όταν στη μάχη του κόλπου τον κατέκτησαν από την Ισπανία. Από το 1903 οι Ηνωμένες Πολιτείες διαθέτουν ναυτική βάση, τη ναυτική βάση Γκουαντάναμο, σε έδαφος που της παραχώρησε σε μίσθωμα ο πρώτος πρόεδρος της Κούβας, Τομάς Εστράδα Πάλμα. Η βάση αυτή έγινε γνωστή όταν μετά τις τρομοκρατικές επιθέσεις της 11ης Σεπτεμβρίου 2001 δημιουργήθηκε σε αυτή φυλακή-στρατόπεδο συγκέντρωσης για τους υπόπτους τρομοκρατίας. 2 
