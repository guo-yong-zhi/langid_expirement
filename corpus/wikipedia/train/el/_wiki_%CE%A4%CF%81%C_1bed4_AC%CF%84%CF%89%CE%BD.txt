
Το τραπεζικό σύστημα κλασματικών αποθεμάτων είναι ένα είδος συστήματος κατά το οποίο η τράπεζα δεν κρατάει όλες τις καταθέσεις ενός πελάτη αλλά μέρος αυτών δίνονται σαν δάνεια σε άλλους πελάτες. Αυτό σημαίνει ότι τα διαθέσιμα κεφάλαια  είναι μόνο ένα κλάσμα  της συνολικής ποσότητας των καταθέσεων στην τράπεζα. Καθώς οι περισσότερες τραπεζικές καταθέσεις αντιμετωπίζονται ακριβώς σαν χρήμα, το τραπεζικό σύστημα κλασματικών αποθεμάτων αυξάνει την παροχή χρήματος, και έτσι οι τράπεζες ουσιαστικά δημιουργούν νέο χρήμα.
Μέσα σε ένα τραπεζικό σύστημα κλασματικών αποθεμάτων μπορούν να υπάρξουν περιπτώσεις τραπεζικού πανικού . Για να αποφευχθεί αυτός ο κίνδυνος, οι κυβερνήσεις των περισσοτέρων χωρών  ρυθμίζουν και επιβλέπουν τις εμπορικές τράπεζες, παρέχουν ασφάλεια καταθέσεων και δρουν σαν δανειστές έσχατης προσφυγής.
Το τραπεζικό σύστημα κλασματικών αποθεμάτων είναι η πιο κοινή μορφή τραπεζικού συστήματος και λειτουργεί σε όλες σχεδόν τις χώρες. Παρόλο που το Ισλαμικό τραπεζικό σύστημα απαγορεύει την κερδοφορία από επιτόκια σε χρέη, μία μορφή τραπεζικού συστήματος κλασματικών αποθεμάτων υπάρχει στις περισσότερες Ισλαμικές χώρες.
