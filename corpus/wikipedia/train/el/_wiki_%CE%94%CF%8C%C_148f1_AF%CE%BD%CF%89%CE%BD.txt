Συντεταγμένες: 39°45′57.45″N 20°51′58.09″E  /  39.7659583°N 20.8661361°E  / 39.7659583; 20.8661361
Η Δόλιανη είναι ορεινό χωριό στα Ζαγοροχώρια του νομού Ιωαννίνων σε υψόμετρο 920 μέτρων 1 . 
Η Δόλιανη βρίσκεται στο Ανατολικό Ζαγόρι, δυτικά του Άραχθου ποταμού και εντός του Εθνικού Πάρκου της Πίνδου 2 . Είναι πέρασμα προς το Δυτικό Ζαγόρι σε κατάφυτη από πεύκα, έλατα, καρυδιές, πλατάνια και δρύς περιοχή. Τα σπίτια είναι πετρόχτιστα με σκεπές από μαυρόπλακες, μαντρότοιχους και λιθόστρωτα καλντερίμια 3 . Το χωριό είναι κτισμένο επάνω στην επαρχιακή οδό Μετσόβου - Κήπων και απέχει 52 χλμ ΒΔ. της πόλης των Ιωαννίνων, 42 χλμ. Δ.-ΒΔ. από το Μέτσοβο και 21 χλμ. από τον κόμβο Άραχθου/Ζαγορίου της Εγνατίας Οδού 4 . 
Ιστορικά φέρεται να δημιουργήθηκε από κατοίκους των παλαιότερων οικισμών Δελχίνα, Ντιάνοβο και Βριζιάστανο 5 . Το 1943 πυρπολήθηκε από τους Γερμανούς 1 . Συμπεριλαμβάνεται στα "μαρτυρικά χωριά".
Σύμφωνα με το σχέδιο Καλλικράτης αποτελεί τη τοπική κοινότητα Δόλιανης που ανήκει στη δημοτική ενότητα Ανατολικού Ζαγορίου του Δήμου Ζαγορίου και σύμφωνα με την απογραφή 2011 έχει πληθυσμό 55 κατοίκους 6 .
