Ο Αθλητικός Όμιλος Πυλίου Κω είναι ποδοσφαιρικός σύλλογος με έδρα το Πυλί στην Κω. 
Ιδρύθηκε επίσημα το 1980 με χρώματα το βυσσινί και το λευκό και αγωνίστηκε στα πρωταθλήματα Ε.Π.Σ. Δωδεκανήσου εως τη σεζόν 2004-05. 
Το 2005 συγχωνεύτηκε με την Αναγέννηση Ασφενδιού  και δημιουργήθηκε ο «Α.Ο. Δικαίου», ο οποίος κατέκτησε 1 πρωτάθλημα Β΄ Κατηγορίας  και 1 πρωτάθλημα Α΄ Κατηγορίας Ε.Π.Σ. Δωδεκανήσου , ενώ τη σεζόν 2012-13 αγωνίστηκε στην Δ΄ Εθνική κατηγορία. Επίσης υπήρξε 2 φορές φιναλίστ Κυπέλλου Ε.Π.Σ. Δωδεκανήσου, τη σεζόν 2010-11 με αντίπαλο την ομάδα Ιάλυσος/Αναγέννηση Ρόδου και τη σεζόν 2011-12 με αντίπαλο τον Άρη Αρχαγγέλου. Το 2017 ο Α.Ο. Δικαίου συγχωνεύτηκε με τον Αντίμαχο Κω  και δημιούργησαν την «Α.Ε. Δίκαιος/Αντίμαχος Κω», η οποία τη σεζόν 2017-18 αναδείχθηκε κυπελλούχος Ε.Π.Σ. Δωδεκανήσου, επικρατώντας στον τελικό με 4-0 της Δόξας Καρδάμαινας. Το καλοκαίρι του 2019 η γενική συνέλευση των μελών του συλλόγου τροποποίησε εκ νέου το καταστατικό του, επαναφέροντας την αρχική ονομασία του, «Αθλητικός Όμιλος Πυλίου Κω» και τα χρώματα, ενώ δήλωσε ως γήπεδο την φυσική έδρα του συλλόγου, το γήπεδο Πυλίου στην περιοχή του Αγίου Γεωργίου. 2 
Τη σεζόν 2019-20 ο Α.Ο. Πυλίου Κω κατέκτησε το πρωτάθλημα Α΄ Κατηγορίας Ε.Π.Σ. Δωδεκανήσου και προβιβάστηκε στην Γ΄ Εθνική Ερασιτεχνική κατηγορία. Τη σεζόν 2020-21 αγωνίστηκε στην Γ΄ Εθνική η οποία αποτελούσε την 4η τη τάξει κατηγορία και τερμάτισε στην 3η θέση του 8ου ομίλου, πίσω από τους Θύελλα Ραφήνας και Αιολικό Μυτιλήνης και μπροστά από τον Αίαντα Σαλαμίνας. Τη σεζόν 2021-22 αγωνίζεται για πρώτη φορά στην Γ΄ Εθνική ως τρίτη τη τάξει κατηγορία, έπειτα από αναδιάρθρωση.
