Ο Ευάγγελος Φαεινός  ήταν Έλληνας ζωγράφος του 20ού αιώνα.
Γεννήθηκε το 1918 στη Μαγνησία της Τουρκίας και μετά τη Μικρασιατική καταστροφή κατέφυγε στην Ελλάδα. Σπούδασε ζωγραφική στην Ανωτάτη Σχολή Καλών Τεχνών της Αθήνας όπου είχε ως δάσκαλους τον Ουμβέρτο Αργυρό και Επαμεινώνδα Θωμόπουλο. Στα τέλη της δεκαετίας του '40 και στις αρχές του '50 φιλοτέχνησε αφίσες για τους κινηματογράφους υπό την επίβλεψη του Γιώργου Βακιρτζή, εργαζόμενος επίσης στο χώρο της διαφήμισης, Από το 1952 έως το 1959 έζησε και εργάστηκε στον Καναδά. Το 1960 επέστρεψε στην Αθήνα, όπου έζησε μέχρι το θάνατό του το 1985. Η ζωγραφική του Φαεινού συνδύαζε οργανικά μοτίβα και στοιχεία της ανθρώπινης παρουσίας με το δυναμισμό της μηχανής, τεχνοτροπία που σχετιζόταν με τις εμπειρίες που απέκτησε μέσω της ενασχόλησης με τις εφαρμοσμένες τέχνες. Ο Φαεινός πραγματοποίησε ατομικές εκθέσεις έργων του ενώ συμμετείχε και σε αρκετές ομαδικές εκθέσεις. 2 . Έργα του βρίσκονται στην Εθνική Πινακοθήκη 3  και αρκετές άλλες Γκαλερί
