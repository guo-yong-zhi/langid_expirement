Ο Τιτζάνι Μουχάμαντ Μπάντε  είναι πολιτικός επιστήμονας και διπλωμάτης από τη Νιγηρία, ο οποίος υπηρετεί ως Πρόεδρος της 74ης Γενικής Συνέλευσης του ΟΗΕ. Ήταν μόνιμος αντιπρόσωπος της Νιγηρίας στον ΟΗΕ, καθώς και Αντιπρόεδρος της 71ης Γενικής Συνέλευσης του ΟΗΕ, τον Σεπτέμρβιο του 2016. Στις 4 Ιουνίου 2019 εκλέχθηκε πρόεδρος της 74ης Συνόδου της Γενικής Συνέλευσης, διαδεχόμενος τη Μαρία Φερνάντα Εσπινόσα.
Ο Τιτζάνι Μουχάμαντ Μπάντε γεννήθηκε στις 7 Δεκεμβρίου 1957, στην πολιτεία Κέμπι της Νιγηρίας. Σπούδασε Πολιτική Επιστήμη στο πανεπιστήμιο Ahmadu Bello  και συνέχισε στο Πανεπιστήμιο της Βοστώνης, αποφοιτώντας με το Master of Arts  στην Πολιτική επιστήμη, το 1981. Πήρε το διδακτορικό του  από το πανεπιστήμιο του Τορόντο .
Τη δεκαετία του 80', δίδαξε στο Πανεπιστήμιο Usman Danfodio, ως βοηθός μεταπτυχιακού, φτάνοντας στη θέση του καθηγητή το 1998. Υπηρέτησε ως Γενικός Διευθυντής του Αφρικανικού Κέντρου Κατάρτισης και Έρευνας στη Διοίκηση για την Ανάπτυξη στο Ταγγέρη του Μαρόκου  και στη συνέχεια ανέλαβε αντιπρόεδρος του πανεπιστημίου . Ακόμη διετέλεσε Γενικός Διευθυντής του Εθνικού Ινστιτούτου Πολιτικής και Στρατηγικών Μελετών της Νιγηρίας, θέση που κατείχε από το 2010 έως το 2016.
