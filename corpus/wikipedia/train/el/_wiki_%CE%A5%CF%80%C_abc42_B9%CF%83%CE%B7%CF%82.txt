Το Υπουργείο Εργασίας και Κοινωνικής Ασφάλισης είναι υπουργείο της Ελληνικής Δημοκρατίας, το οποίο συστάθηκε από τη κυβέρνηση Μητσοτάκη στις 27 Ιουνίου 2023. Το υπουργείο αυτό διαδέχθηκε το Υπουργείο Εργασίας και Κοινωνικών Υποθέσεων. Υπουργός ανέλαβε ο Άδωνις Γεωργιάδης, με Υφυπουργός Εργασίας και Κοινωνικής Ασφάλισης τον Βασίλης Σπανάκης και Παναγιώτης Τσακλόγλου
Στις αρμοδιότητες του Υπουργείου περιλαμβάνονται οι ατομικές και συλλογικές συμβάσεις εργασίας, τα χρονικά όρια εργασίας, η κοινωνική προστασία και αποκατάσταση των ατόμων ειδικών κατηγοριών, η διευκόλυνση των ατόμων με αναπηρίες, εποπτεία των ασφαλιστικών ταμείων, η πρόληψη των εργατικών ατυχημάτων και των επαγγελματικών ασθενειών, η διαχείριση κοινοτικών και άλλων πόρων σχετικών με την ανάπτυξη του ανθρώπινου δυναμικού. Επίσης, είναι υπεύθυνο για την εκπροσώπηση της χώρας στον ΔΟΕ.
Στο Υπουργείο Εργασίας υπάγεται και το Σώμα Επιθεώρησης Εργασίας , που ως στόχο έχει την έρευνα και δίωξη των παραβάσεων της εργατικής νομοθεσίας, της παράνομης απασχόλησης και της ανασφάλιστης εργασίας τόσο στον ιδιωτικό, όσο και στο δημόσιο τομέα, η ΔΥΠΑ  και το Εθνικό Κέντρο Επαγγελματικού Προσανατολισμού.
Στις 14 Οκτωβρίου 1935 η κυβέρνηση Κονδύλη ιδρύει το Υπουργείο Εργασίας . Στις 18 Ιανουαρίου του επομένου, η κυβέρνηση Δεμερτζή καταργεί το υπουργείο, για να επανέλθει από την κυβέρνηση Μεταξά ως διάδοχος του Υφυπουργού Εθνικής Οικονομίας, στις 31 Αυγούστου. Τον Απρίλιο του 1944 καταργείται και επανασυνίσταται στις 14 Οκτωβρίου 1944 ως Υπουργείο από τον Γεώργιο Παπανδρέου. Στις 25 Αυγούστου 1971 καταργείται από την Κυβέρνηση Παπαδόπουλου το επανιδρύει στις 24 Σεπτεμβρίου 1973 ως Υπουργείο Απασχολήσεως. Στις 3 Αυγούστου 1976 με το Ν. 400/1976 1  το Υπουργείο Απασχολήσεως μετονομάστηκε σε Υπουργείο Εργασίας. Στις 14 Σεπτεμβρίου 1995 με το Π.Δ. 372/1995 2 , μετά από πρόταση του πρωθυπουργού Α. Παπανδρέου και των συναρμόδιων υπουργών, το Υπουργείο Εργασίας μετονομάστηκε σε Υπουργείο Εργασίας και Κοινωνικών Ασφαλίσεων με τη μεταφορά σε αυτό της Γενικής Γραμματείας Κοινωνικών Ασφαλίσεων από το Υπουργείο Υγείας, Πρόνοιας και Κοινωνικών Ασφαλίσεων. Στις 10 Μαρτίου 2004 με την απόφαση Υ 1/10.3.2004 3  του πρωθυπουργού Κώστα Καραμανλή το Υπουργείο Εργασίας και Κοινωνικών Ασφαλίσεων μετονομάστηκε σε Υπουργείο Απασχόλησης και Κοινωνικής Προστασίας. Στις 7 Οκτωβρίου 2009 με την απόφαση 2876/7.10.2009 4  του πρωθυπουργού Γ. Παπανδρέου το Υπουργείο Απασχόλησης και Κοινωνικής Προστασίας μετονομάστηκε σε Υπουργείο Εργασίας και Κοινωνικής Ασφάλισης. Στις 21 Ιουνίου 2012 με το Π.Δ. 85/2012 5 , μετά από πρόταση του πρωθυπουργού Α. Σαμαρά, το Υπουργείο Εργασίας και Κοινωνικής Ασφάλισης μετονομάστηκε σε Υπουργείο Εργασίας, Κοινωνικής Ασφάλισης και Πρόνοιας με τη μεταφορά σε αυτό της Γενικής Διεύθυνσης Πρόνοιας από το πρώην Υπουργείο Υγείας και Κοινωνικής Αλληλεγγύης. Στις 27 Ιανουαρίου 2015 μετονομάστηκε σε Υπουργείο Εργασίας, Κοινωνικής Ασφάλισης και Κοινωνικής ΑλληλεγγύηςΣτις 8 Ιουλίου 2019 με το Π.Δ. 81/2019 μετονομάστηκε σε Υπουργείο Εργασίας και Κοινωνικών Υποθέσεων.
