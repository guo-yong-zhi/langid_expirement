Το Δολοφόνος για μίσθωση  είναι ένα αστυνομικό φιλμ νουάρ αμερικανικής παραγωγής του 1942 σε σκηνοθεσία Φρανκ Τατλ και σενάριο των Άλμπερτ Μαλτζ και Γουόλτερ Μπέρνετ, βασισμένο στο μυθιστόρημα του 1936 Ένα όπλο για πούλημα του Γκράχαμ Γκριν. 3  Πρωταγωνιστούν ο Άλαν Λαντ, η Βερόνικα Λέικ και ο Ρόμπερτ Πρέστον.
Η ταινία αποτελεί το ντεμπούτο του Άλαν Λαντ σε πρωταγωνιστικό ρόλο και είναι η πρώτη από τις τέσσερις συνεργασίες του με τη Βερόνικα Λέικ. (οι άλλες τρεις είναι Το γυάλινο κλειδί (1944), Η γαλάζια ντάλια (1946), και Σαϊγκόν (1948).
Στο Σαν Φρανσίσκο, ο Φίλιπ Ρέιβεν, ένας αμειβόμενος δολοφόνος, προσλαμβάνεται από τον Γουίλαρντ Γκέιτς για να σκοτώσει τον φαρμακοποιό και εκβιαστή Αλμπερτ Μπέικερ, και να ανακτήσει μια κλεμμένη χημική φόρμουλα. Ο Ρέιβεν μετά την δολοφονία συναντάται με τον εργοδότη του για να του παραδώσει τα έγγραφα της φόρμουλας και να πληρωθεί. Ο Γκειτς ο οποίος είναι διευθυντής εταιρείας χημικών, όμως τον πληρώνει με σημαδεμένα τραπεζογραμμάτια και στην συνέχεια επισκέπτεται το αστυνομικό τμήμα καταγγέλοντας τον Ρέιβεν ώστε η αστυνομία να τον συλλάβει. Ο Ρέιβεν μαθαίνει για την εξέλιξη αυτή καθώς και για την επικυρύξη του για 5000 δολάρια και αποφασίζει να εκδικηθεί τον Γκέιτς και τον άγνωστο αφεντικό του. 
Ο αστυνομικός ντετέκτιβ Μάικλ Κρέιν, ο οποίος ταξιδεύει στο Σαν Φρανσίσκο για να επισκεφθεί τη φίλη του, την τραγουδίστρια νυχτερινών κέντρων Έλεν Γκράχαμ, αναλαμβάνει αμέσως την υπόθεση. 
Εντιπίζει και καταδιώκει τον Ρέιβεν, αλλά ο δολοφόνος καταφέρνει και ξεφεύγει.
Εν τω μεταξύ, ο Γκέιτς προσλαμβάνει την Έλεν για να εργαστεί στο νυχτερινό κέντρο διασκέδασης του στο Λος Άντζελες για να τραγουδά και εκτελεί μαγικά κόλπα. Στη συνέχεια, η Γκράχαμ μεταφέρεται από εναν οδηγό σε μια ανεπίσημη συνάντηση με τον γερουσιαστή Μπάρνετ, όπου μαθαίνει ότι ο Γκειτς και η Nitro Chemical βρίσκονται υπό έρευνα ως ύποπτοι προδοσίας και στρατολογείται για να κατασκοπεύει τον Γκέιτς. 
Η Γκράχαμ και ο Γκέιτς επιβιβάζονται σε τρένο για το Λος Άντζελες, ακολουθούμενη από τον Ρέιβεν. Εντελώς τυχαία, ο Ρειβεν και η Γκράχαμ κάθονται στην ίδια σειρά, ο ένας δίπλα στο άλλο. Το επόμενο πρωί, ο Γκέιτς ανησυχεί όταν τους βλέπει να κοιμούνται με το κεφάλι του Ρέιβεν να είναι στον ώμο της Γκραχαμ. Περνάει μπροστά στο τρένο για να ειδοποιήσει την αστυνομία, αλλά ο Ρέιβεν αναγκάζει την Έλεν να τον βοηθήσει για να ξεφύγει ξανά. Από το κλαμπ του Γκέιτς, η Γκράχαμ προσπαθεί να επικοινωνήσει με τον Κρέιν, αλλά αυτός έχει φύγει από το Σαν Φρανσίσκο για να επιστρέψει στο Λος Άντζελες.
Εκείνο το απόγευμα, ο Γκέιτς προσκαλεί την Έλεν στο αρχοντικό του στο Χόλυγουντ, όπου ο σοφέρ του, Τόμι την χτυπάει και στην συνέχεια την δένει και την φιμώνει. Ο Κρειν μαθαίνει από έναν φίλο της Έλεν στο κλαμπ που βρίσκεται η ίδια, πηγαίνει στο αρχοντικό του Γκειτς ψάχνοντας την, αλλά ο Γκειτς έχει ήδη φύγει. Ο Τόμι λέει στον Κρειν ψευδώς ότι η Έλεν έχει φύγει πριν από δύο ώρες. Ενώ ο Κρέιν ρωτά τον Τόμι και κάνει ένα τηλεφώνημα στο ξενοδοχείο της Έλεν, ο Ρέιβεν φτάνει εκεί και κρύβεται έξω, όπου βλέπει τον Τόμι να αρπάζει το πορτοφόλι της Ελεν και να το πετά έξω, για να μην το δει ο Κρέιν. Ο Ρειβεν συνειδητοποιεί ότι η Έλεν κινδυνεύει. 
Αφότου ο Κρειν φεύγει, ο Ρέιβεν χτυπά τον Τόμι  όταν ο σοφέρ αρνείται ότι η Ελεν είναι ακόμα εκεί. Ο Ρειβεν ψάχνει το σπίτι και βρισκει την Ελεν μέσα σε μια ντουλάπα και τη σώζει. Ο Τόμι ανακτά τις αισθήσεις του και ενημερώνει τον Γκέιτς στο κλαμπ του, όπου ο Κραν έφτασε μαζί του. 
Ο Ρειβεν και η Έλεν έρχονται αντιμέτωποι με την αστυνομία καθώς μπαίνουν στο κλαμπ, οπότε ο Ρειβεν αποφασίζει και παίρνει ως όμηρο την Ελεν. Απομακρύνονται από το κλαμπ και κρύβονται σε ένα παλιό κτίριο του σιδηροδρόμου, όπου η αστυνομία όμως τους εντοπίζει αλλά περιμένει να έρθει το φως της ημέρας για να συλλάβει τον Ρειβεν.
Ο Ρέιβεν αποκαλύπτει στην Έλεν ότι ήταν ορφανός σε νεαρή ηλικία και μεγάλωσε από μια βιαία θεία του. Μια μέρα, έσπασε τον καρπό του ενώ τον χτυπούσε και τη σκότωσε, όπου και φυλακίστηκε σε ενα αναμορφωτήριο. Η Ελεν του αποκαλύπτει ότι η χημική φόρμουλα που κατέχει είναι για την παρασκευή ενός δηλητηριώδους αερίου που η Nitro πωλεί στους Ιάπωνες και παρακαλεί τον Ρειβεν να αποσπάσει μια υπογεγραμμένη ομολογία αντί να σκοτώσει τον Γκέιτς. Η Έλεν βοηθάει τον Ρέιβεν να ξεφύγει από την αστυνομία, ελπίζοντας ότι έκανε έκκληση στον πατριωτισμό του. Ωστόσο, ο Ρειβεν παραβιάζει την υπόσχεσή του και σκοτώνει έναν αστυνομικό που σχεδόν κατάφερε να τον συλλάβει.
Ο Ρειβεν καταφέρνει και φτάνει στην Nitro Chemical όπου πραγματοποιεί οι υπάλληλοί της συμμέτεχουν σε μια άσκηση και φορούν μάσκες αερίου, κρύβοντας τα πρόσωπά τους. Ο Γκέιτς ανήσυχος διατάζει τον Τόμι να φυλάει την πόρτα του. Ο Τόμι εντοπίζει τον Ρειβεν και τον κυνηγά, αλλά εκεινος τον χτυπά. Ο Ρέιβεν μεταμφιέζεται με τη στολή του Τόμι και φορώντας τη μάσκα αερίου εκπλήσει τον Γκέιτς, αναγκάζοντάς τον να τον μεταφέρει στον πρόεδρο της εταιρείας, Άλβιν Μπρούστερ, τον πρωταγωνιστή της προδοσίας. Ο Ρειβεν αμπαρώνεται μαζί τους όταν φτάνουν η αστυνομία και η Έλεν, και τους εξαναγκάζει να υπογράψουν ομολογία. Ο Μπρούστερ πεθαίνει από καρδιακή προσβολή ενώ προσπαθεί να σκοτώσει 
τον Ρέιβεν, ο οποίος στη συνέχεια σκοτώνει τον Γκέιτς. 
Ο Κρειν κατεβαίνει στον όροφο από το εξωτερικό του κτιρίου χρησιμοποιώντας έναν ανελκυστηρα  και ανταλλάσσει πυρά με τον Ραβέν, τραυματίζοντάς τον. Ο Ρειβεν αρπάζει την ευκαιρία και σκοτώνει τον Κρειν όταν βλέπει την Ελεν να βοηθά τον ντετέκτιβ. Άλλοι αστυνομικοί πυροβολούν θανάσιμα τον Ρέιβεν, αλλά ζει αρκετά ώστε να βεβαιωθεί η Έλεν ότι δεν την πρόδωσε και ότι κατάφερε να πάρει την ομολογία.
Το μυθιστόρημα του Γκράχαμ Γκριν Ένα όπλο για πούλημα δημοσιεύθηκε στις ΗΠΑ το 1936, και αρκετά κινηματογραφικά στούντιο θεωρούσαν ότι απέκτησαν τα δικαιώματα για το βιβλίο. Αυτά περιελάμβαναν την 20th Century Fox και την Paramount Pictures. Η Paramount αγόρασε τα δικαιώματα το 1936 και ανακοίνωσε την Γκέρτρουντ Μίκαελ ως πιθανή πρωταγωνίστρια.  Αργότερα εκείνο το έτος, το cast ανακοινώθηκε με τους Ακίμ Ταμίροφ, Ρέι Μίλαντ και Άιντα Λουπίνο, με τον Dore Schary να γράφει το σενάριο. 4  Ωστόσο, η ταινία δεν δημιουργήθηκε παρά μόνο το το 1941, με τον Φρανκ Τατλ να διορίζεται ως σκηνοθέτης. 5  Η πλοκή του βιβλίου διατηρήθηκε ουσιαστικά αμετάβλητη, ενώ ο τόπος που διαδραματίζεται η υπόθεση μετακινήθηκε από τον αρχικό Ευρωπαϊκό και Βρετανικό στις Ηνωμένες Πολιτείες.
