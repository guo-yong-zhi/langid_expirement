Ο Αγάπιος Λάνδος ήταν Έλληνας λόγιος του 17ου αιώνα.
Γεννήθηκε στην Κρήτη στις αρχές του 17ου αιώνα. Κατά κόσμο λεγότανε Αθανάσιος. Πήγε στο Άγιο Όρος και έγινε μοναχός έχοντας μόνη ασχολία την προσευχή και την μελέτη. Ήξερε πολύ καλά ελληνικά, ιταλικά και αραβικά, και διέθετε το χρόνο του μεταφράζοντας διάφορα βιβλία θρησκευτικού περιεχομένου. Περιόδευσε πολύ και προσέφερε τη βοήθειά του προς ωφέλεια των συμπατριωτών του. Άφησε πολυάριθμα συγγράμματα, τα οποία επί δυο αιώνες ήταν το μοναδικό ανάγνωσμα των υπόδουλων Ελλήνων. 2  Απεβίωσε γύρω στα 1656 με 1657. 3 
