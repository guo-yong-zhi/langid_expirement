Το Consolidated XB2Y ήταν αμερικανικό μονοκινητήριο διθέσιο διπλάνο βομβαρδιστικό κάθετης εφόρμησης της δεκαετίας του 1930. Προορίζονταν για χρήση με τα αεροπλανοφόρα του Πολεμικού Ναυτικού των ΗΠΑ αλλά δεν εντάχθηκε σε παραγωγή. Εκτός από το πρωτότυπο δεν κατασκευάστηκαν άλλα αεροσκάφη.
Στα 1932 το Ναυτικό εξέδωσε απαίτηση για την δημιουργία διθέσιου βομβαρδιστικού κάθετης εφόρμησης που θα επιχειρούσε από τα αεροπλανοφόρα του και θα μπορούσε να μεταφέρει 450 kg. 1  Τον Ιούνιο του 1932 παραγγέλθηκαν πρωτότυπα των εταιρειών Consolidated Aircraft και Great Lakes Aircraft Company για την διεξαγωγή συγκριτικών δοκιμών. 2  3  Η Consolidated παρουσίασε το Model 24  -ένα μονοκινητήριο διπλάνο βασισμένο σε σχέδιο του Γραφείου Αεροναυτικής του Ναυτικού . 4 
Προκειμένου να μπορεί το αεροσκάφος να αντέξει στις ισχυρότατες επιταχύνσεις κατά την άνοδο αμέσως μετά από μία βύθιση, μεγάλο μέρος του κεντρικού τμήματος της ατράκτου ήταν φτιαγμένο από ένα ενιαίο ατσάλινο κομμάτι. 2  5  Το XB2Y προωθούνταν από αερόψυκτο αστεροειδή κινητήρα Pratt & Whitney R-1535 Twin Wasp Junior και είχε σταθερό σύστημα προσγείωσης. Υπήρχαν ξεχωριστά ανοιχτά κόκπιτ για τα δύο μέλη του πληρώματος. Ο πλοηγός κάθονταν πίσω και χειρίζονταν το οπίσθιο πολυβόλο. Ο πιλότος χειρίζονταν συγχρονισμένο πολυβόλο που έβαλε ανάμεσα από την έλικα.
Το πρωτότυπο XB2Y-1  ολοκληρώθηκε το 1933 και παραδόθηκε στις 28 Ιουνίου αυτού του έτους. 2  Κατά την διάρκεια των δοκιμών κατέστη σαφές ότι οι επιδόσεις του δεν ήταν ικανοποιητικές, 7  γεγονός που σε συνδυασμό με το υψηλό κόστος κατασκευής οδήγησε στην απόρριψη του από το Ναυτικό. 2  5  Προτιμήθηκε το ανταγωνιστικό αεροσκάφος της Great Lakes Aircraft Company, 60 μονάδες του οποίου κατασκευάστηκαν και μπήκαν σε υπηρεσία με την ονομασία BG-1. 3 
Μετά την ακύρωση του προγράμματος, το μοναδικό XB2Y μετασκευάστηκε και απώλεσε την ικανότητα μεταφοράς βομβών. Με την νέα διάταξη μπορούσε να φτάσει σε ύψος 7100 m. 2  Χρησιμοποιήθηκε τελικά από την NACA (τον πρόδρομο της σημερινής NASA στο Ερευνητικό Κέντρο του Langley στην Βιρτζίνια. 8 
