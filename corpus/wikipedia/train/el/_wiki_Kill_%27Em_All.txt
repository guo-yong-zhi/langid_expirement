Το Kill 'Em All είναι το ντεμπούτο άλμπουμ της αμερικάνικης Thrash Metal μπάντας Metallica. Έχει πουλήσει μέχρι σήμερα πάνω από 3 εκατομμύρια αντίτυπα μόνο στις Η.Π.Α, όντας τρεις φορές πλατινένιο. Αν και ο αρχικός τίτλος του ήταν Metal Up Your Ass, άλλαξε σε Kill 'Em All μετά από παρέμβαση της δισκογραφικής 1 . Θεωρείται ο πρώτος thrash metal δίσκος στην ιστορία της μουσικής. 2 
Οι Metallica αρχικά αποτελούνταν από τους Τζέιμς Χέτφιλντ στα φωνητικά και στη ρυθμική κιθάρα, Λαρς Ούλριχ στα ντραμς, Ντέιβ Μαστέιν στην πρώτη κιθάρα και Ρον ΜακΓκόβνεϊ στο μπάσο. Οι συγκρούσεις του ΜακΓκόβνεϊ με τον Μαστέιν οδήγησαν στην απόλυσή του και στην αντικατάστασή του από τον Κλιφ Μπάρτον. Τον Απρίλιο του 1983 ο Μαστέιν απολύθηκε και αντικαταστάθηκε από τον κιθαρίστα των Exodus Κερκ Χάμμετ, συμπληρώνοντας τη σύνθεση που ηχογραφεί το δίσκο. Ωστόσο, riffs που συνέθεσε ο Μαστείν χρησιμοποιούνται στο δίσκο. 1  3 
Ο δίσκος αποτελεί το πρώτο δείγμα thrash metal στην ιστορία της μουσικής θεωρούμενο ως ένα από τα πιο επιδραστικά άλμπουμ της δεκαετίας του 1980. Έφερε στην επιφάνεια της παγκόσμιας μουσικής σκηνής μία νέα τεχνοτροπία που με τα επόμενα άλμπουμ του συγκροτήματος γνώρισε παγκόσμια αποδοχή. 4  Η μουσική του φανερώνει επιρροές τόσο από punk rock, όπως οι Misfits, όσο και από μπάντες του Νέο Κύματος Βρετανικού Heavy Metal  όπως Motörhead, Saxon, Diamond Head και Blitzkrieg. Στην επανέκδοση του δίσκου το 1988 περιλαμβάνονται, μάλιστα και οι διασκευές του Am I Evil? των Diamond Head και το Blitzkrieg της ομώνυμης μπάντας.
Το περιοδικό Rolling Stone κατλεταξε το δίσκο στην 35η θέση των 100 καλύτερων δίσκων της δεκαετίας του '80 5 . Επίσης, στο site metal-rules.com, ο δίσκος αναδείχτηκε 20ος καλύτερος δίσκος στην ιστορία του heavy metal 6 . Τέλος, το 2009 οι αναγνώστες της ελληνικής έκδοσης του περιοδικού Metal Hammer το ανέδειξαν επίσης στην 20η θέση της λίστας με τους 100 καλύτερους heavy metal δίσκους 7 . 
Το Whiplash έχει διασκευαστεί από τους Pantera, τους Destruction και τους Motörhead, διασκευή η οποία έχει βραβευτεί με βραβείο Grammy 8 . Το Phantom Lord διασκευάστηκε το 1998 από τους Anthrax. Το No Remorse έχει διασκευαστεί από τους Cannibal Corpse στο δίσκο Gore Obsessed, ενώ το Seek and Destroy έχει διασκευαστεί από τους Pantera, Testament και Apocalytpica.
Τα τραγούδια Hit the Lights, Motorbreath, Jump In the Fire, No Remorse, Metal Militia, Phantom Lord και Whiplash παίζονται μοιρασμένα στη θέση του προτελευταίου κομματιού των setlist της μπάντας.
Το ορχηστρικό Anesthesia , γραμμένο εξ’ ολοκλήρου από τον μπασίστα Κλιφ Μπέρτον, συνοδεία του ντράμερ Λαρς Ούλριχ, δεν παίχτηκε για καιρό μετά το θάνατο του στις 27 Σεπτεμβρίου του 1986. Σήμερα, παίζεται σε ορισμένες περιπτώσεις από τον μπασίστα Ρόμπερτ Τρουχίλο ως φόρος τιμής προς τον Μπέρτον.  
Το Four Horsemen παίζεται περιστασιακά. Το Seek and Destroy παίζεται σε κάθε συναυλία ανεξαιρέτως, κατά τη συντριπτική πλειοψηφία, τελευταίο.
Όλα τα τραγούδια γραμμένα από τους Τζέιμς Χέτφιλντ και Λαρς Ούλριχ, εκτός από τα σημειωμένα.
Inc. .
Συνθέσεις
