Συντεταγμένες: 40°13′34″N 21°49′47″E  /  40.22611°N 21.82972°E  / 40.22611; 21.82972
Η Άνω Κώμη είναι χωριό και έδρα ομώνυμης τοπικής κοινότητας, της δημοτικής ενότητας  Ελιμείας, του  δήμου Κοζάνης, της Περιφερειακής Ενότητας Κοζάνης. Βρίσκεται στην κοιλάδα του Αλιάκμονα, 10 χιλιόμετρα νότια της Κοζάνης και 8 χιλόμετρα από τη βόρεια όχθη του Αλιάκμονα. Η τοπική κοινότητα Άνω Κώμης είναι χαρακτηρισμένη ως αγροτικός ημιορεινός οικισμός, με έκταση 12,765 χμ² .  1 
Η περιοχή του χωριού κατοικείται από την αρχαιότητα 2 . Υπάρχουν ευρήματα της Κλασικής περιόδου που αποδεικνύουν την ύπαρξη μικρού πολίσματος με ίχνη ακρόπολης. Στα ευρήματα αυτά περιλαμβάνονται τάφοι και ένας ναός του Διονύσου στη θέση του Προφήτη Ηλία. Κατά την Ελληνιστική και Ρωμαϊκή περίοδο υπάρχει μια οικιστική ανάπτυξη και τα τότε Λουτρά ή "Μπάνια" αποτελούν κέντρο ενός πλήθους συνοικισμών στη γύρω περιοχή. Από την περίοδο αυτή υπάρχει επιγραφή του 45 π.Χ. επί Ιουλίου Καίσαρα. Κατά τη Βυζαντινή περίοδο, το χωριό με την ονομασία   Βάνιτζα ή Βάνιτσα, αποτελούσε κτήμα της μονής Ολυμπιώτισσας μαζί με τους πολλούς νερόμυλους, όπως προκύπτει από χρυσόβουλα του 1336, του Ανδρόνικου Γ΄ Παλαιολόγου. Την περίοδο αυτή αποτελούσε Καπετανίκιο και η Βάνιτζα ήταν η έδρα. Κάθε Τετάρτη πραγματοποιούνταν μεγάλη λαϊκή αγορά. Το Καπετανίκιο Βάνιτζας υπάγονταν στο Θέμα Σερβίων. Με την κατάληψη της περιοχής από τους Οθωμανούς ο πληθυσμός ελαττώθηκε δραστικά. Στη συνέχεια όμως, η Βάνιτσα ανέκαμψε πληθυσμιακά με τη συνδρομή και κατοίκων γειτονικών περιοχών που συνέρρευσαν και το 16ο αιώνα αποτελούσε κεφαλοχώρι. Στην Τουρκοκρατία η Βάντσα υπάγονταν στην επαρχία  Σερβίων, ενώ η ευρύτερη περιοχή λεγόταν Τσιαρτσιαμπά . Κατά το Μακεδονικό αγώνα, οι Βαντζιώτες αγωνίστηκαν για την ελευθερία, με κυριότερο αγωνιστή τον Ιωάννη Μαυροθόδωρο 3 .
Η Άνω Κώμη όπως και πολλές άλλες περιοχές της Ελλάδας είχε αξιόλογες διοικητικές μεταβολές κατά τον 20ό και 21ο αιώνα, που  συνοπτικά έχουν ως εξής:
Ο οικισμός ορίζεται έδρα της κοινότητας Άνω Βανίτσης.
Ο οικισμός προήλθε από τη μετονομασία του οικισμού Άνω Βάνιτσα.
Ο οικισμός αποσπάται από την κοινότητα Άνω Κώμης και προσαρτάται στο δήμο Ελιμείας.
Ο οικισμός αποσπάται από το δήμο Ελιμείας και προσαρτάται στο δήμο Κοζάνης.
Οι κάτοικοι ασχολούνται κυρίως με τη γεωργία και καλλιεργούν δημητριακά και κηπευτικά.
Στο χωριό σήμερα δραστηριοποιείται ο Μορφωτικός & Πολιτιστικός Σύλλογος Άνω Κώμης, η Αθλητική Ένωση Άνω Κώμης, ο Γυμναστικός Σύλλογος Ελιμείας, ο Ιππικός Σύλλογος "Άγιος Δημήτριος", η Οικολογική Κίνηση Άνω Κώμης και ο Φυσιολατρικός Σύλλογος "Μαγούλα". Κάθε χρόνο στο πανηγύρι της Παναγίας στις 15 Αυγούστου πραγματοποιούνται τα Ζήσεια προς τιμήν του ευεργέτη Δημήτριου Ζήση , ενώ την άνοιξη λαμβάνει χώρα ο Ζήσειος Αγώνας Δρόμου.
Στα έθιμα του χωριού περιλαμβάνονται οι Λαζαρίνες , η Πιρπιρούνα  και το έθιμο του Αγίου Νικάνορα . 
