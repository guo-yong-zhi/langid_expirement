Το Παλάτι των Τεσσάρων Ανέμων , επίσης γνωστό ως Παλάτι Τέππερ, είναι ροκοκό αρχιτεκτονικής παλάτι στην πρωτεύουσα της Πολωνίας, Βαρσοβία, επί του αριθμού 38/40 της ulica Długa .
Το παλάτι ανεγέρθηκε προς το 1680, πιθανώς βάση αρχιτεκτονικών σχεδίων του Τίλμαν φαν Γκάμερεν, για λογαριασμό του υψηλόβαθμου αξιωματούχου και βασιλικού γραμματέα Στάνισλαβ Κλάινπολτ. Το παλάτι, στη συνέχεια, πωλήθηκε, το 1685, στον Γιάν Ντόμπρογκοστ Κρασίνσκι, το 1698, στον Αντρζέι Χρίζοστομ Ζαλούσκι, ενώ, στις αρχές του 18ου αιώνα, πωλήθηκε στον Επίσκοπο του Πλοκ, Αντρζέι Στάνισλαβ Κόστκα Ζαλούσκι.
Μετά την δεκαετία του 1730, ιδιοκτήτης ήταν ο Φράντσισεκ Μακσιμίλιαν Οσολίνσκι, ενώ, στη συνέχεια, ο Μίχαλ Κάζιμιρζ  Ράτζιβιλ, ο οποίος προχώρησε στην ανακατασκευή του παλατιού βάση ροκοκό αρχιτεκτονικής, πιθανώς βάση αρχιτεκτονικών σχεδίων του Γιόχαν Ζίγκμουντ Ντέιμπελ. Τα θαυμάσια γλυπτά των Τεσσάρων Ανέμων  επί των κιόνων της περίφραξης χρονολογούνται από την συγκεκριμένη περίοδο. Ο καλλιτέχνης ο οποίος τα φιλοτέχνησε παραμένει άγνωστος, ωστόσο θεωρείται πιθανό, επίσης, να συμμετείχε στην διακόσμηση του Σαξονικού Κήπου.
Κατά την διάρκεια της περιόδου μεταξύ 1769-71, το παλάτι ανακατασκευάστηκε από τον Σιμόν Μπόγκουμιλ Ζουγκ για λογαριασμό του Πιότρ Τέππερ. Η δεξιά πτέρυγα επεκτάθηκε, ενώ ένα νέο τμήμα ανεγέρθηκε παράλληλα της ulica Długa, με μία πρώιμη κλασικιστική υψωμένη πρόσοψη.
Το 1801, το παλάτι αγοράστηκε μέσω δημοπρασίας από τον Κάρολ Φρίντερικ Ντύκερτ. Έως το 1891, τελούσε υπό την κατοχή των κληρονόμων του. Την περίοδο μεταξύ 1808-1914, λειτούργησε ως ένα καλαίσθητο ξενοδοχείο, υπό την ονομασία Hôtel de Dresde . Μετά το πέρας του Α΄ Παγκοσμίου Πολέμου, το παλάτι περιέπεσε σε παρακμή, μετατρεπόμενο σε κατοικία χαμηλού μισθώματος.
Το 1927, αγοράστηκε από το Πολωνικό Υπουργείο Οικονομικών, αναπαλαιώθηκε, και κατέστη έδρα του Υπουργείου Εργασίας και Κοινωνικής Πρόνοιας. Το 1944, το παλάτι πυρπολήθηκε σκοπίμως από τους Γερμανούς έπειτα από την καταστολή της Εξεγέρσεως της Βαρσοβίας. 2  3  4 
Συντεταγμένες: 52°14′50″N 21°0′14″E  /  52.24722°N 21.00389°E  / 52.24722; 21.00389
