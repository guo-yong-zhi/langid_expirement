Συντεταγμένες: 35°20′N 25°26′E  /  35.333°N 25.433°E  / 35.333; 25.433
Η Σταλίδα  είνα παραθαλάσσιος οικισμός της Κοινότητος Μοχού του Δήμου Χερσονήσου στην Περιφερειακή Ενότητα Ηρακλείου. Ανήκε στην Επαρχία Πεδιάδος. Βρίσκεται επί της παλιάς εθνικής οδού Ηρακλείου - Αγίου Νικολάου και απέχει 30 χιλιόμετρα από το Ηράκλειο.
Από τα τέλη της δεκαετίας του 1960 αναπτύχθηκε τουριστικά. Κατασκευάζονται οι πρώτες μεγάλες ξενοδοχειακές μονάδες και αξιοποιείται ουσιαστικά από το 1980 και μετά. Πρόκειται για τον νεότερο οικισμό της περιοχής, ο οποίος αναπτύχθηκε και συγκροτήθηκε λόγω του τουρισμού.
Όντας κατεξοχήν τουριστικός οικισμός πλέον, προσφέρει ξενοδοχεία όλων των κατηγοριών, επιπλωμένα διαμερίσματα και πολλά ενοικιαζόμενα δωμάτια. Επίσης προσφέρει πολύ καλές επιλογές για φαγητό, καφέ και διασκέδαση καθώς υπάρχει πληθώρα από εστιατόρια, ταβέρνες, καφέ και νεανικά στέκια τα οποία προσελκύουν πολλούς επισκέπτες κατά τους καλοκαιρινούς μήνες. Στις υπηρεσείες που προσφέρονται στη Σταλίδα είναι καταστήματα με τουριστικά είδη, τουριστικά γραφεία για τις ημερήσιες εκδρομές, γραφεία ενοικιάσεως αυτοκινήτων και μηχανών και μινι-μάρκετ. Τράπεζες υπάρχουν στη Χερσόνησο και στα Μάλια, ενώ στη Σταλίδα υπάρχουν μηχάνημα αυτόματης ανάληψης μετρητών.
Από τη Σταλίδα υπάρχει τακτική συγκοινωνία προς Ηράκλειο, Χερσόνησο και Γούβες , ή προς Μάλια και Αγιο Νικόλαο , και μπορεί να δράση ως κόμβος για την επίσκεψη πολλών πόλεων και χωριών κατά μήκος της βόρειας ακτής της Κρήτης. Η συγκοινωνία γίνεται με τακτικά δρομολόγια λεωφορείων, με ταξί και με νοικιασμένα ή ιδιωτικά αυτοκίνητα και μοτοσικλέτες.
Η διαμονή εξασφαλίζεται με άνεση στα πολλά ξενοδοχεία όλων των κατηγοριών, στα επιπλωμένα διαμερίσματα και στα πολλά ενοικιαζόμενα δωμάτια. Η Σταλίδα διαθέτει αμμουδερή παραλία μήκους τριών χιλιομέτρων, κατάλληλη για κολύμπι και θαλάσσια σπορ και λιμανάκια με βράχια, όπου μπορεί κανείς να επιδοθεί και στο ψάρεμα με ψαροντούφεκο. Φαγητό και ποτό μπορεί κανείς να απολαύσει στις πολλές ταβέρνες και τα εστιατόρια του οικισμού. Φυσικά, πολύ κοντά είναι και τα Μάλια και η Χερσόνησος με περισσότερες επιλογές ψυχαγωγίας και διασκέδασης και, φυσικά, πάντα υπάρχει και το Ηράκλειο μέσα στην «ακτίνα δράσης» των επισκεπτών .
Στην περιοχή γιορτάζονται με πανηγύρια η γιορτή του Αγίου Δημητρίου στις 26 Οκτωβρίου και του Αγίου Ιωάννη στις 13 Νοεμβρίου και στις 27 Ιανουαρίου.
