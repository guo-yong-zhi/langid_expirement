Ο Τσαρλς Ιμς  ήταν Αμερικανός βιομηχανικός σχεδιαστής, αρχιτέκτονας και παραγωγός ταινιών ο οποίος σχεδίασε πολλά σημαντικά προϊόντα του 20ού αιώνα, ειδικά στον τομέα της επίπλωσης. Τα σχέδιά του είναι πολύ λειτουργικά.
Η κατοικία των Charles και Ray Eames, στη Santa Monica της Καλιφόρνια , είναι ένα πειραματικό και αντισυμβατικό σπίτι που σχεδίασαν οι Ιμς για τον εαυτό τους και είναι ένα από τα πιο ενδιαφέροντα παραδείγματα κατοικίας της μοντέρνας αρχιτεκτονικής.
Ο Τσαρλς Ιμς γεννήθηκε στο Saint Louis στο Μισούρι όπου έμεινε μέχρι τα 14 του χρόνια. Σ’ αυτή την ηλικία εργάστηκε στην επιχείρηση χάλυβα Laclede. Ανέπτυξε ιδιαίτερο ενδιαφέρον για την εφαρμοσμένη μηχανική, το σχέδιο και την αρχιτεκτονική. Σπούδασε αρχιτεκτονική στο πανεπιστήμιο της Ουάσινγκτον όπου πήρε υποτροφία. Το 1929 γνώρισε την πρώτη του γυναίκα. Το 1930 άνοιξε το δικό του αρχιτεκτονικό γραφείο και ταυτόχρονα έλαβε μια υποτροφία στην ακαδημία Cranbrook του Μίσιγκαν ‘οπου έγινε επικεφαλής του τμήματος σχεδίου. Το 1941 παντρεύεται τη δεύτερη σύζυγο του Ray και εγκαθίστανται στην Καλιφόρνια. Το 1946 ξεκίνησε το σχεδιασμό των επίπλων όπου κύριος συνεργάτης του υπήρξε ο Eliel Saarinen. Στις αρχές της δεκαετίας του 50 επέκτειναν το ενδιαφέρον τους στη φωτογραφία δημιουργώντας πανω από 85 ταινίες μικρού μήκους. Συνέχισαν να δημιουργούν νέα σχέδια επίπλων μέχρι το θάνατό του.
Τα περισσότερα σχέδια του βγήκαν στην παραγωγή από την Herman Miller και την Vitra.
Πολλά έργα του έχουν φιλοξενηθεί στο μουσείο Μουσείο Μοντέρνας Τέχνης  και αρκετά από αυτά έχουν μόνιμη θέση εκεί. Μάλιστα έχει κερδίσει το πρώτο βραβειο στο διαγωνισμό Moma's Organic Design in Home Furnishing.
"Οι λεπτομέρειες δεν είναι λεπτομέρειες. Αυτές αποτελούν τον σχεδιασμό". , Τσαρλς Ιμς
Μέσα από τη δουλειά του προβάλλει το προσωπικό του όραμα για το πως λειτουργεί ο κόσμος και πώς το design μπορεί να ενισχύσει τις ζωές των ανθρώπων που το χρησιμοποιούν.
