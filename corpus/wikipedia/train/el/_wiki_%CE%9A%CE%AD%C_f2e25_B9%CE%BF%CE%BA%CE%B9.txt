Ο Κέμιγιοκι  είναι ο μεγαλύτερος σε μήκος  ποταμός της Φινλανδίας.
Σχηματίζεται από τρεις μικρούς ποταμούς σε υψόμετρο 230 μέτρα, κοντά στο χωριό Σάβουκοσκι, το οποίο στη συνέχεια διασχίζει. Κατόπιν περνά από τις πόλεις Κέμιγιαρβι  και Ροβανιέμι, προτού εκβάλει στον Βοθνικό Κόλπο στο Κέμι. 1 
Στο Ροβανιέμι ο Κέμιγιοκι συμβάλλει με τον μεγαλύτερο παραπόταμό του, τον Όουνασγιοκι. Παραπόταμοι του Κέμιγιοκι είναι επίσης ο Κίτινεν, ο Λούιρο, ο Ράουντανγιοκι και ο Τένιεγιοκι. Η λεκάνη απορροής του Κέμιγιοκι έχει έκταση 51.127,3 τ.χλμ., ενώ η μέση παροχή του φθάνει τα 556 κυβικά μέτρα ανά δευτερόλεπτο.
Το πρώτο υδροηλεκτρικό φράγμα στον Κέμιγιοκι κατασκευάσθηκε το 1949 στο Ίσοχααρα. Μέχρι σήμερα έχουν κατασκευασθεί συνολικά 15 υδροηλεκτρικά έργα στον ποταμό, ιδιοκτησίας δύο διαφορετικών εταιρειών. Το 2003 τα έργα αυτά παρήγαγαν συνολικά 4.300 γιγαβατώρες ηλεκτρικής ενέργειας, δηλαδή περίπου το 34,5% της ολικής παραγωγής της χώρας από υδροηλεκτρικά εργοστάσια.
