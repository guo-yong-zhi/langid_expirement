Ψάχνοντας τον Νέμο είναι αμερικανική ταινία κινουμένων σχεδίων παραγωγής 2003. Τη σκηνοθεσία ανέλαβε ο Άντριου Στάντον και το σενάριο έγραψε ο ίδιος μαζί με τους Μπομπ Πάτερσον και Ντέιβιντ Ρέινολντς. Εξαιτίας της επίθεσης ενός μπαρακούντα  στη γειτονιά όπου ζούσαν οι γονείς του κλοουνόψαρου Νέμο, το μόνο ψάρι που διασώζεται είναι ο πατέρας του, Μάρλιν, και το αβγό του Νέμο που ακόμη δεν έχει εκκολαφτεί. Η υπερπροστατευτικότητα του Μάρλιν στη μετέπειτα ζωή του μοναχογιού του, Νέμο, θα τον οδηγήσει σε μια επικίνδυνη πράξη, που θα έχει ως αποτέλεσμα την απαγωγή του από δύτες. Ο πατέρας του θα πρέπει να περάσει από χίλια κύματα για να τον σώσει και να τον ξαναφέρει κοντά του. Την παραγωγή της ταινίας ανέλαβε η Pixar, στην πέμπτη μεγάλου μήκους ταινία της και τη χρηματοδότησε η Disney. Το όνομα του χαρακτήρα του τίτλου, θυμίζει τον Κάπτεν Νέμο, καπετάνιο σε δύο από τα μυθιστορήματα του Ιουλίου Βερν, "20.000 λεύγες κάτω από τη θάλασσα" και "Η μυστηριώδης νήσος".
Η ταινία έγινε τεράστια καλλιτεχνική 5  και εισπρακτική επιτυχία. Απέσπασε το Όσκαρ Καλύτερης Ταινίας Κινουμένων Σχεδίων 6  ενώ αξιοσημείωτες ήταν οι και εισπράξεις της που άγγιξαν τα 871 εκατομμύρια δολάρια και ήταν η δεύτερη μεγαλύτερη εισπρακτική επιτυχία για το 2003. 7  Το Ψάχνοντας το Νέμο, βρέθηκε στην πρώτη θέση των πιο κερδοφόρων ταινιών κινουμένων σχεδίων όλων των εποχών, μέχρι που ξεπεράστηκε από την ταινία Σρεκ 2 , κρατώντας την κορυφή για περίπου 20 μήνες και συνθλίβοντας την πρωτιά της ταινίας Ο Βασιλιάς των Λιονταριών  που διατήρησε την πρώτη θέση των κινουμένων σχεδίων από το 1994 μέχρι το τέλος του 2003. Στις 14 Σεπτεμβρίου 2012 η ταινία επανακυκλοφόρησε στους κινηματογράφους σε μορφή 3D. 8  Η επανακυκλοφορία ανέβασε τις συνολικές εισπράξεις της ταινίας στα 940,3 εκατομμύρια δολάρια. 7  
Συνέχεια της ταινίας αποτελεί η πολυσυζητημένη επιτυχία Ψάχνοντας τη Ντόρι , η οποία και κυκλοφόρησε στους κινηματογράφους στις 17 Ιουνίου 2016 για τις ΗΠΑ και στη 1 Σεπτεμβρίου για την Ελλάδα. 9 
Ο Μάρλιν είναι ένα ευτυχισμένο κλοουνόψαρο που ζει μαζί με τη γυναίκα του την Κοραλένια στον κοραλλιογενή ύφαλο της Αυστραλίας. Όταν όμως ένα μπαρακούντα επιτίθεται σ' αυτόν και την οικογένεια του, το μόνο που απομένει είναι ένα αβγό και ο Μάρλιν αποφασίζει να ονομάσει το ψάρι που θα βγει "Νέμο".
Ο Νέμο σε μικρή ηλικία ενώ φέρνει σε δύσκολη θέση τον υπερπροστατευτικό πατέρα του, απαγάγεται από δύτες. Ο Μάρλιν  με τη βοήθεια μιας μάσκας που έπεσε από τη βάρκα των δυτών και με σύντροφο την Ντόρι, ένα αφηρημένο αλλά γλυκύτατο ψάρι, ξεκινάνε να βρούνε τον Νέμο ο οποίος έχει καταλήξει στο ενυδρείο ενός οδοντίατρου ο οποίος σκοπεύει να τον χαρίσει στην "κακιά" ανιψιά του, την Ντάρλα.
Ο Νέμο γίνεται γρήγορα φίλος με τους ένοικους του ενυδρείου. Ενώ ο Μάρλιν και η Ντόρι έρχονται αντιμέτωποι με τρεις καρχαρίες, ο Νέμο περνάει ένα είδος μύησης για να μπει στην ομάδα των ψαριών του ενυδρείου τα οποία σκοπεύουν να αποδράσουν βρομίζοντας το ενυδρείο και γλιστρώντας από το παράθυρο στον ωκεανό, όταν ο οδοντίατρος τους βγάλει από το ενυδρείο και τους βάλει σε σακουλάκια για να το καθαρίσει.
Εν τω μεταξύ ο Μάρλιν και η Ντόρι κατευθύνονται προς το Σίδνεϋ όπου είναι το οδοντιατρείο, έχοντας περάσει πολλές περιπέτειες με ένα "δαίμονα του βυθού", μέδουσες κ.α. Ο Γκιλ, ένα από τα ψάρια του ενυδρείου κάνει την πρώτη απόπειρα να βρομίσει το ενυδρείο η οποία αποτυγχάνει αλλά ο Νέμο  θα τα καταφέρει τη δεύτερη φορά παίρνοντας θάρρος από τα νέα του πατέρα του, που του φέρνει ένας πελεκάνος, ο Νάιτζελ, ότι ο Μάρλιν κατευθύνεται προς το Σίδνεϊ πάνω στο καύκαλο μιας θαλάσσιας χελώνας.
Τελικά όμως το σχέδιο αποτυγχάνει και ο οδοντίατρος βάζει μέσα σε ένα σακουλάκι τον Νέμο για να τον δώσει στην Ντάρλα μα εκείνος κάνει τον πεθαμένο και αυτήν την αίσθηση έχει και ο πατέρας του. Τελικά μετά από μια μεγάλη περιπέτεια ο Νέμο σώζεται και μαζί με τον πατέρα του και την Ντόρι αναχωρούν για τον ύφαλο για να ζήσουν μια ευτυχισμένη ζωή.
Με προϋπολογισμό 94 εκατομμύρια δολάρια 7 , το Ψάχνοντας τον Νέμο έκανε άνοιγμα στην 1η θέση με 70,2 εκατομμύρια δολάρια. 7  Οι συνολικές εισπράξεις στις ΗΠΑ έφτασαν τα 380,8 εκατομμύρια δολάρια ενώ παγκοσμίως απέφερε 871 εκατομμύρια δολάρια. 7  Η ταινία έγινε η μεγαλύτερη εισπρακτική επιτυχία κινουμένων σχεδίων τόσο στην Αμερική όσο και παγκοσμίως. Το 2004 ξεπεράστηκε από το Σρεκ 2  και το 2010 από το Toy Story 3. Ήταν η 2η μεγαλύτερη εισπρακτική επιτυχία για το 2003 τόσο στην Αμερική όσο και παγκοσμίως και μέχρι σήμερα αποτελεί τη 23η μεγαλύτερη εισπρακτική επιτυχία όλων των εποχών. 7  Η επανακυκλοφορία της ταινίας ανέβασε τα συνολικά έσοδα της ταινίας στα 940,3 εκατομμύρια δολάρια παγκοσμίως. 7 
Το Ψάχνοντας τον Νέμο συμπεριλήφθηκε στην 10η θέση στην κατηγορία AFI 10 Top 10 Ταινίες Κινουμένων Σχεδίων του Αμερικανικού Ινστιτούτου Κινηματογράφου. 12 
Το 2005 μετά από διαφωνία μεταξύ του Μάικλ Άιζνερ, Προέδρου της Disney και του Στιβ Τζομπς της Pixar σχετικά με τη διανομή των ταινιών της Pixar, η Disney ανακοίνωσε ότι θα προχωρήσουν στη δημιουργία ενός καινούριου στούντιο κινουμένων σχεδίων, το Circle 7 Animation, ώστε να υλοποιήσουν συνέχειες στις 7 ταινίες της Pixar, που κυκλοφόρησαν από το 1995 μέχρι το 2006, και. που ανήκαν στη Disney. 13  Το στούντιο προχώρησε στην ανάπτυξη των ταινιών Toy Story 3 και Μπαμπούλας Α.Ε. 2  και προσέλαβε τη σεναριογράφο Λόρι Κρεγκ να γράψει ένα προσχέδιο για το Ψάχοντας τον Νέμο 2 . 14  Το Circle 7 στη συνέχεια έκλεισε μετά την αντικατάσταση του Άιζνερ από τον Ρόμπερτ Άιγκερ, ο οποίος πήρε πίσω την Pixar.
Τον Ιούλιο του 2012, κυκλοφόρησαν φήμες ότι ο Άντριου Στάντον βρισκόταν στο στάδιο ανάπτυξης μιας συνέχειας του Ψάχνοντας τον Νέμο 15  16  με τη Βικτόρια Στράουζ να αναλαμβάνει το σενάριο και με την ταινία να είναι προγραμματισμένη να κυκλοφορήσει το 2016. 17  Ωστόσο, την ίδια μέρα που κυκλοφόρησαν οι φήμες μιας πιθανής συνέχειας, ο Στάντον το αρνήθηκε. 18  Το Σεπτέμβριο του 2012, όμως, ο Στάντον επιβεβαίωσε τη συνέχεια και τον Απρίλιο του 2013, η Disney ανακοίνωσε επίσημα το πρότζεκτ, το οποίο θα έχει τον τίτλο Ψάχνοντας την Ντόρι , με τους Άλμπερτ Μπρουκς και Έλεν ΝτιΤζένερις να επαναλαμβάνουν τους ρόλους τους. 19  Η ταινία κυκλοφόρησε την 1η Σεπτεμβρίου 2016. 20 
