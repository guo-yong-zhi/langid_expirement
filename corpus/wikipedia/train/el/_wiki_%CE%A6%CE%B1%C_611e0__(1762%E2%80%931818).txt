Ο Φαβιανός Ρέϊνχολντ φον Φέρσεν   ήταν Σουηδός Κόμης, Πολιτικός, Αξιωματικός και Αυλικός. Ήταν ο γιος του Άξελ φον Φέρσεν του Πρεσβύτερου και της Χεδβίγη Κατερίνα Ντε λα Γκάρντι και αδελφός του Κόμη Άξελ φον Φέρσεν του Νεότερου, Χεδβίγης Ελεονώρας φον Φέρσεν και της Σοφίας Πάιπερ.
Ο Φαβιανός Φον Φέρσεν υπηρέτησε στο Τάγμα των Βασιλικών Σωματοφυλάκων από το 1771 και το 1796 και από Σημαιοφόρος έγινε Υπολοχαγός Συνταγματάρχη. Τα έτη 1793–1802, ήταν βασιλικός υπηρέτης, ενώ τα έτη 1802–1810 ήταν Αρχιθαλαμηπόλος στη βασιλική αυλή. Υπηρέτησε ως μέλος των ευγενών στο Κοινοβούλιο αρκετές φορές μεταξύ 1789 και 1818.
Το 1796, ανήκε στην συνοδεία του Γουσταύου Δ’ Αδόλφου στο ταξίδι γάμου του βασιλιά στη Ρωσία. Πριν από την καθαίρεση του μονάρχη κατά τη διάρκεια της συνωμοσίας του 1809, εμπόδισε τον Γουσταύο Δ’ να αποσύρει χρήματα από την Εθνική τράπεζα της Σουηδίας. Το 1810, ανήκε στον ακολουθία που καλωσόρισε τον εκλεγμένο κληρονόμο του θρόνου, τον Πρίγκιπα Καρόλου Αύγουστου, κατά την άφιξη του στη Σουηδία. Στην πορεία όταν ο πρίγκιπας σκοτώθηκε, συμμετείχε στην πομπή της κηδεία του. Στην ίδια περίσταση, ο αδερφός του Κόμης Άξελ φον Φέρσεν ο Νεότερος δολοφονήθηκε, επειδή τον είχαν κατηγορήσει ψευδώς ότι είχε δηλητηριάσει τον Κάρολο Αυγούστου. Ωστόσο, και ο Φαβιανός και η αδερφή του Σοφία έγιναν επίσης στόχοι του εξαγριωμένου όχλο και αντιμετώπισαν την ιδία κατηγορία, επειδή ήταν γνωστό ότι ήταν οπαδοί του Γκουσταυιανού Κόμματος. Αφού ξεκαθαριστήκαν τα πράγματα, ο Φαβιανός Φον Φέρσεν ζήτησε να σφραγιστεί το χαρτί του δολοφονημένου αδελφού του και αυτός και η σύζυγος του , άφησαν το Παλάτι.
Ο Φαβιανός Φον Φέρσεν έχει λάβει διάφορες περιγραφές σε σύγχρονα ημερολόγια και απομνημονεύματα. Η Χεδβίγη Ουλρίκα Ντε λα Γκάρντι, της οποίας τα συμφέροντα στη Σουηδία προστάτευε μαζί με τον Αδελφό του Άξελ, όταν ο σύζυγος της εξορίστηκε για προδοσία, τον περιέγραψε ως ευγενικό και γενναιόδωρο. Παρόμοια, ο Ανδρέας Φρειδερίκος Σκόλντεμπραντ του είχε πει ότι: «έχει πολλές καλές ιδιότητες, όπως μια καθαρή και ανοιχτή προσωπικότητα, ειλικρίνεια και αξιοπιστία, αλλά έχει επίσης την υπεροπτική συμπεριφορά της οικογένειας του στις κοινωνικές του σχέσεις».  3 
Ο Φαβιανός ήταν αποδεδειγμένα ο μακροχρόνιος εραστής της Δούκισσας Καρλόττας.  4  Η υπόθεση θεωρείται ότι ξεκίνησε στα τέλη του 1780.  5  Φημολογήθηκε τότε ότι μια εγκυμοσύνη της που έληξε με αποβολή το 1792, ότι προκλήθηκε από τον ίδιο τον φον Φέρσεν. 6  Εντούτοις, η σχέση τους διακόπηκε με το γάμο του Φαβιανού φον Φέρσεν το 1797.  7 
Παντρεύτηκε την Κόμισσα Λουΐζα Πάιπερ , μια κυρία επί των τιμών της πριγκίπισσα Σοφίας Αλβερτίνας της Σουηδίας, το 1797. Τα παιδιά τους ήταν: ο Άξελ φον Φέρσεν , ο Φαβιανός φον Φέρσεν , ο Γουσταύος Χανς φον Φέρσεν  και η Λουίζα φον Φέρσεν , από τα οποία όλοι οι γιοι πέθαναν επισήμως άτεκνοι , και ήταν οι τελευταίοι απόγονοι που έφεραν το επώνυμο της οικογένειας φον Φέρσεν.  8 
