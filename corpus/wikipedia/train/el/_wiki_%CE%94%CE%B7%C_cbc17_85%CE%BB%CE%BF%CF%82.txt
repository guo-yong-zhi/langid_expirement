Ο Δημήτρης Ξανθόπουλος  είναι Έλληνας ηθοποιός και σκηνοθέτης θεάτρου.
Αποφοίτησε από τη Δραματική Σχολή του Θεατρικού Οργανισμού Μορφές στο θέατρο Εμπρός το 2000 1  2  και συμμετείχε ως ηθοποιός σε θεατρικές παραστάσεις και σε ταινίες μικρού και μεγάλου μήκους.
Συνεργάσθηκε ως βοηθός σκηνοθέτη στην θεατρική παράσταση «Το τάβλι» του Δημήτρη Κεχαϊδη με σκηνοθέτη τον Τάσο Μπαντή στο θέατρο Εμπρός. Το 2007 έγραψε το σενάριο και σκηνοθέτησε τη μικρού μήκους ταινία «Pulvis Tarakanae».
Mε την ομάδα Pequod , της οποίας είναι συνιδρυτής, έχει σκηνοθετήσει τις παραστάσεις «Ο Γλάρος» του Αντόν Τσέχωφ 3  2  και «Από το φίφτυ-φίφτυ στον έρωτα» του Δημήτρη Χατζή στα πλαίσια του 1ου Low Budget Festival , ενώ το 2011 σκηνοθέτησε την παράσταση «Υπόθεση εργασίας» στα πλαίσια του Φεστιβάλ Αθηνών. 4 
Για τη σκηνοθεσία της παράστασης «Ο Γλάρος» είχε προταθεί για βραβείο πρωτοεμφανιζόμενου σκηνοθέτη στα βραβεία θεάτρου Κάρολος Κουν το 2010. 5  Το 2012, συ-σκηνοθέτησε και έπαιξε στην παράσταση «Το διπλό βιβλίο» που αποτελούσε συμπαραγωγή των Pequod και της Στέγης Γραμμάτων και Τεχνών του Ιδρύματος Ωνάση. 6 
