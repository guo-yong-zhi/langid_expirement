O Φαχίμ Ρασίντ Ναζμ , γνωστός ως T-Pain, είναι βραβευμένος με Grammy Αμερικανός ράπερ, παραγωγός, συνθέτης, τραγουδιστής καθώς και ηθοποιός και παρουσιαστής. Έγινε ευρύτερα γνωστός από το πρώτο του single με τίτλο "I'm Sprung".
Το πρώτο του άλμπουμ "Rappa Ternt Sanga" κυκλοφόρησε το 2005, ενώ το 2007 το δεύτερό του άλμπουμ με τίτλo "Epiphany" έφτασε στην κορυφή των αμερικάνικων charts. Μέχρι σήμερα κυκλοφόρησε τέσσερα ακόμη albums, τα "Three Ringz", "Revolver", "Oblivion" και "1UP". O T-Pain έχει κυκλοφορήσει πολλά επιτυχημένα singles όπως τα "Bartender", "Buy U A Drank", "5 O'Clock", "Up Down " και "Can't Believe It".
Έχει επιπλέον σημαντική συνεισφορά ως guest καλλιτέχνης σε επιτυχίες άλλων καλλιτεχνών, όπως τα "Low" του Flo Rida, "All I Do Is Win" του DJ Khaled, "Hey Baby " του Pitbull, "Cyclone" του Baby Bash και "Out Of My Head" των Playmen.
Έχει κερδίσει έξι Grammys, ένα για το "Good Life" με τον Kanye West, ένα για το "Βlame It " με τον Jamie Foxx και δυο για την συνεισφορά του στα "Tha Carter III" του Lil Wayne, "24K Magic" του Bruno Mars και "Coloring Book" του Chance The Rapper.
Τον Φεβρουάριο του 2019 κατέκτησε τη πρώτη θέση στον διαγωνισμό "The Masked Singer", με τον χαρακτήρα Monster.
