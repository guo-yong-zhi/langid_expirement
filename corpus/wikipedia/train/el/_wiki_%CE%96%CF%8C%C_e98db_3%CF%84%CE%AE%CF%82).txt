Ο Ζόραν Λόντσαρ  και είναι Σέρβος πρώην ποδοσφαιριστής και πρώην βοηθός προπονητή του Άρη Θεσσαλονίκης.
Ως ποδοσφαιριστής πραγματοποίησε το επαγγελματικό του ντεμπούτο στην πρώτη ομάδα της ΟΦΚ Βελιγραδίου τη σεζόν 1984-85 για το πρωτάθλημα της Δεύτερης Γιουγκοσλαβικής Λίγκας, χρονιά κατά την οποία ο σύλλογος κέρδισε την άνοδο στην Πρώτη Γιουγκοσλαβική Λίγκα. Αγωνίστηκε για επί οκτώ συνεχόμενες σεζόν με τα χρώματα της ομάδας και συνολικά σε 168 αγώνες σημειώνοντας 68 γκολ στα δύο κορυφαία πρωταθλήματα της χώρας. Το καλοκαίρι του 1992, μετά τη διάλυση της Γιουγκοσλαβίας, ο Λόντσαρ μετακόμισε στην Ελλάδα και υπέγραψε με τον Άρη Θεσσαλονίκης. Πέρασε τα επόμενα τέσσερα χρόνια στον σύλλογο, πραγματοποιώντας 125 συμμετοχές  και πετυχαίνοντας συνολικά 40 τέρματα , εκ των οποίων τα 35 στην κορυφαία κατηγορία του ελληνικού ποδοσφαίρου. Το καλοκαίρι του 1997, ο Λόντσαρ επέστρεψε στην ΟΦΚ Βελιγραδίου, όπου αγωνίστηκε για άλλες δύο σεζόν και ολοκλήρωσε την καριέρα του ως ποδοσφαιριστής.
Μεταξύ 1984 και 1985, ο Λόντσαρ εκπροσώπησε τη Γιουγκοσλαβία κατά τη διάρκεια των προκριματικών του Ευρωπαϊκού Πρωταθλήματος U18 UEFA 1986, πραγματοποιώντας δύο εμφανίσεις ως αλλαγή.
Μετά το τέλος της αθλητικής του σταδιοδρομίας, και μεταξύ 2012 και 2013, ο Λόντσαρ υπηρέτησε ως αθλητικός διευθυντής για την ΟΦΚ Βελιγραδίου , πριν αναλάβει  το πόστο του βοηθού προπονητή, δίπλα στον Ζόραν Μιλίνκοβιτς στον Άρη Θεσσαλονίκης. Αποχώρησαν και οι δυο από την ομάδα, στις 20 Δεκεμβρίου 2013. Στη συνέχεια δούλεψαν ξανά μαζί, στις ομάδες της ΦΚ Βόζντοβατς  και της  Παρτιζάν . Στις 10 Νοεμβρίου του 2015, επέστρεψε στην ΟΦΚ Βελιγραδίου, όπου εργάστηκε έως 28 Αυγούστου 2016, ως αθλητικός διευθυντής της ομάδας.
