Ο Ούγκο Έρφουρτ   ήταν Γερμανός φωτογράφος διάσημος κυρίως για πορτρέτα καλλιτεχνών, διανοούμενων, και προσωπικοτήτων της δεκαετίας του '20 9 . Παρά το γεγονός ότι κατέληξε φωτογράφος, οι εγκύκλιες σπουδές του έγιναν στην Εμπορική Σχολή της Δρέσδης. Αργότερα από το 1892 έως 1896 έγινε μαθητευόμενος φωτογράφος 10  και από το 1896 έως το 1925 εργάστηκε, επίσης στη Δρέσδη, ως πορτρετίστας φωτογράφος. 
Στην ίδια περίοδο έκανε τα φωτογραφικά ή σχεδιαστικά πορτρέτα πολλών καλλιτεχνών που σύχναζαν εκείνη την εποχή στο εργαστήρι του, ανάμεσά τους ο ζωγράφος Όττο Ντιξ  και ο Πάουλ Κλέε  11 . Στην περίοδο 1924 - 1948 ήταν πρόεδρος της κριτικής επιτροπής της Gesellschaft Deutscher Lichtbildner , οργάνωσης των κορυφαίων Γερμανών φωτογράφων και αρχαιότερης οργάνωσης φωτογράφων στη Γερμανία. Εργάστηκε στην Κολωνία, από το 1934 ως το 1943 και στο Γκαϊενχόφεν  από το 1943 μέχρι τον θάνατό του.
Ο Έρφουρτ έκανε φυσική χρήση του φωτός και διακρινόταν για την άρτια τεχνική, ενίοτε πειραματική, της εκτύπωσης των φωτογραφιών του. Από το 1927, άρχισε να πειραματίζεται με φωτογραφήματα 10  τοποθετώντας αντικείμενα ανάμεσα σε πηγή φωτός και φωτοευαίσθητο χαρτί και βιομηχανικές εικόνες. Το μεγαλύτερο μέρος του έργου του καταστράφηκε κατά τη διάρκεια του Β' Π.Π. μετά τον βομβαρδισμό του εργαστηρίου του 12 . 
Η γερμανική πόλη Λεβερκούζεν και η εκεί εδρεύουσα εταιρεία Agfa ίδρυσαν ένα διεθνές βραβείο φωτογραφίας που φέρει το όνομά του.
