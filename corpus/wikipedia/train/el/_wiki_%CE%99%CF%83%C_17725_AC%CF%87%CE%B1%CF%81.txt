
Ο Ισσάχαρ είναι βιβλικό πρόσωπο που αναφέρεται στη Παλαιά Διαθήκη.
Ήταν ο ένατος γιος του Ιακώβ και ο πέμπτος της Λείας. Το όνομά του όπως και εκείνα των αδελφών του συνδέεται μ΄ ένα περίεργο συμβάν. Όταν τον γέννησε η μητέρα του είπε: "Δέδωκέ μοι ο θεός τον μισθό μου, ανθ΄ ου έδωκα την παιδίσκην μου τω ανδρί μου". Και έτσι ονόμασε το γιο της:  "Ισσάχαρ, ο εστί μισθός". Η δε αναφερόμενη ως παιδίσκη ήταν η δούλη της Ζελφάν.
Πριν τη γέννηση του Ισσάχαρ, είχε προηγηθεί το ακόλουθο γεγονός. Η Λεία βλέποντας πως μετά τη γέννηση του τέταρτου παιδιού της είχε πάψει πλέον να τεκνοποιεί "ζήτησε" από τον σύζυγό της να συνευρεθεί με τη δούλη της Ζελφάν. Ο Ιακώβ άλλο που δεν ήθελε όπως αποδείχθηκε.
Έτσι η Λεία για την αυταπάρνησή της αυτή και τις προσευχές της προς τον θεό αξιώθηκε σε κάποια επόμενη συνεύρεση με τον άνδρα της Ιακώβ να τεκνοποιήσει και να γεννήσει τον Ισσάχαρ, θεωρούμενος από την ίδια ως μισθός του Γιαχβέ για την πράξη της.
Όταν μεγάλωσε ο Ισσάχαρ ανέλαβε αρχηγός της ομώνυμης εβραϊκής φυλής, μίας από τις Δώδεκα φυλές του Ισραήλ. Φέρεται επίσης να είχε νυμφευτεί την Αριδά από την οποία απέκτησε τέσσερις γιους. Πέθανε σε πολύ μεγάλη ηλικία.
