
Η Άαζε  είναι αστεροειδής που περιφέρεται στην εσωτερική περιοχή της Κύριας Ζώνης Αστεροειδών και έχει απόλυτο μέγεθος  12,657. Ανακαλύφθηκε το 1921 από τον Γερμανό αστρονόμο Καρλ Ράινμουτ, που παρατηρούσε από τη Χαϊδελβέργη, και πήρε το όνομά της από ένα πρόσωπο του δράματος Πέερ Γκυντ  του Ερρίκου Ίψεν. Η Άαζε ανήκει στην Οικογένεια αστεροειδών της Χλωρίδος.
Το αντικείμενο A917 CB που ανακαλύφθηκε στις 13 Φεβρουαρίου 1917 από τον Μαξ Βολφ ονομάσθηκε 864 Άαζε και το αντικείμενο 1926 XB που ανακαλύφθηκε στις 7 Δεκεμβρίου 1926 από τον Ράινμουτ ονομάσθηκε 1078 Μέντα. Το 1958 όμως διαπιστώθηκε ότι αυτά τα δύο ήταν στην πραγματικότητα ένα και το αυτό ουράνιο σώμα. Το 1974 αυτή η σύγχυση τακτοποιήθηκε κρατώντας για το σώμα αυτό το όνομα 1078 Μέντα και επαναχρησιμοποιώντας το όνομα και τον αριθμό 864 Άαζε για το αντικείμενο 1921 KE, που είχε ανακαλυφθεί στις 30/9/1921 από τον Καρλ Ράινμουτ.
Η μέση διάμετρος της Άαζε δεν είναι γνωστή με κάποια ακρίβεια. Ο φασματικός τύπος της είναι S .
