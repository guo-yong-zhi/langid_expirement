Ο Βίκτορ Μόρα  ήταν Ισπανός συγγραφέας, σεναριογράφος και δημιουργός κόμικς, μία από τις μεγαλύτερες φυσιογνωμίες του χώρου στη χώρα του. Συνέγραψε τα σενάρια και τα περιεχόμενα των διαλόγων πολλών γνωστών εικονογραφημένων ιστοριών περιπετειώδους χαρακτήρα, όπως Capitan Trueno  με σχεδιαστή τον Ambros, Ελ Ζαμπάτο, Dani Futuro , El Cosaco Verde, El Corsario de Hierro, Chroniques de l’innome  με καλλιτέχνη το Luis Garcia κ.α.
Ο Μόρα γεννήθηκε σε ταραγμένη εποχή για την Ισπανία, λόγω του εμφυλίου που ξέσπασε στη χώρα όταν ήταν ακόμη μικρό παιδί. Η οικογένειά του αναγκάστηκε να εκπατριστεί στη Γαλλία, ωστόσο ο Βίκτορ επέστρεψε στη γενέτειρά του, μετά το θάνατο του πατέρα του, όταν εκείνος ήταν 11 ετών. Βρήκε απασχόληση στον εκδοτικό οίκο Bruguera, αρχικά ως μαθητευόμενος και από το 1948 σαν συντάκτης. Τα πρώτα σενάρια που παρουσίασε ήταν για τη σειρά Dr. Niebla, σε εικονογράφηση του Francisco Hidalgo . Την ίδια εποχή έκανε την πρώτη και μοναδική προσπάθειά του να σχεδιάσει ο ίδιος μία σειρά, κάτι που πραγματοποιήθηκε στην περιπέτεια, ιστορικού χαρακτήρα, με τίτλο Capitan Kerr, για τις εκδόσεις Historietas .
Στο συγγραφικό του ύφος ο Mora είχε αρκετές επιρροές από τη Γάλλο-Βελγική Σχολή και συγγραφείς όπως ο Jean-Michel Charlier κι ο Milton Caniff, αλλά και την Αμερικανική  κ.α.
Ο Μόρα δήλωνε κομμουνιστής, κάτι που τον οδήγησε στην εξορία  αλλά και, αργότερα, στη φυλακή . Πολλά από τα έργα του μεταφράστηκαν σε άλλες γλώσσες και κυκλοφόρησαν εκτός Ισπανίας, ενώ το αφηγηματικό του ύφος επιλέχθηκε να διδαχτεί από Πανεπιστήμια και άλλα ιδρύματα. Μετέφρασε στα Ισπανικά ιστορίες του Αστερίξ . Ήταν, επίσης, ένας μαχητικός υποστηρικτής των πνευματικών δικαιωμάτων των δημιουργών, κάτι που του αναγνωρίζεται διεθνώς.
