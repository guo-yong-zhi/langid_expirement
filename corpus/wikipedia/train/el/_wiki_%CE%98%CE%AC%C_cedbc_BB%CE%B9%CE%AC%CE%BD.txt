 Ο Θάνος Αξαρλιάν ήταν ένας Έλληνας φοιτητής, 20 ετών που δολοφονήθηκε εν ψυχρώ 2  3  από την Επαναστατική Οργάνωση 17 Νοέμβρη στις 14 Ιουλίου 1992 4 , στην συμβολή των οδών Καραγιώργη Σερβίας και Βουλής, όταν αποπειράθηκαν να δολοφονήσουν τον τότε Υπουργό Οικονομικών, Γιάννη Παλαιοκρασσά 5  με τη χρήση ρουκετοβόλου. 
Ο Θάνος Αξαρλιάν γεννήθηκε στις 9 Απριλίου του 1972 στην Αθήνα, όπου και σπούδαζε στο Τμήμα Γεωλογίας του Εθνικού και Καποδιστριακού Πανεπιστημίου Αθηνών και δούλευε στο κοσμηματοπωλείο της οικογένειας του στο κέντρο της Αθήνας.
Η τρομοκρατική οργάνωση 17 Νοέμβρη δολοφόνησε τον Θάνο Αξαρλιάν το μεσημέρι της 14ης Ιουλίου του 1992, στην συμβολή των οδών Καραγιώργη Σερβίας και Βουλής, στην προσπάθεια τους να δολοφονήσουν τον τότε Υπουργό Οικονομικών της κυβέρνησης Κωνσταντίνου Μητσοτάκης, Γιάννη Παλαιοκρασσά, με ένα τρομοκρατικό χτύπημα με την χρήση ενός ρουκετοβόλου όπλου. Την επίθεση εκτέλεσε ο τρομοκράτης Δημήτρης Κουφοντίνας με τον συνεργό του Βασίλη Τζωρτζάτο. Στόχος ήταν η θωρακισμένη Mercedes του Υπουργού η οποία παρόλο που χτυπήθηκε, προστάτευσε τον Υπουργό ο οποίος βγήκε ασφαλής από το όχημα εκτός από ένα έγκαυμα στο πρόσωπο του, όμως η έκρηξη σκότωσε ακαριαία τον Θάνο Αξαρλιάν 6  7  8 .
Από την ίδια επίθεση έμειναν μόνιμα ανάπηρα τέσσερα άτομα.
