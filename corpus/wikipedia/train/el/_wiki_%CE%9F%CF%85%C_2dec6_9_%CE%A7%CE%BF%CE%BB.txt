Ο Τζορτζ Ουίλιαμ Χολ  ήταν Άγγλος ποδοσφαιριστής που αγωνίστηκε για τη Νοτς Κάουντι, την Τότεναμ και την εθνική ομάδα της Αγγλίας κατά τη δεκαετία του 1930. 1 
Γεννήθηκε στο Νιούαρκ του Νοτιγχαμσάιρ και έπαιξε στη Νοτς Κάουντι από το 1930 προτού ενταχθεί στην Τότεναμ το 1932. Ήταν πολύπλευρος επιθετικός και επιδέξιος ντριμπλέρ, χωρίς όμως ικανότητες χαρισματικού σκόρερ. Στην μετέπειτα καριέρα του έπαιξε ως αμυντικός. 2 
Έκανε το διεθνές ντεμπούτο του με αντίπαλο τη Γαλλία στις 6 Δεκεμβρίου του 1933  και συνέχισε να εμφανίζεται σε συνολικά δέκα διεθνείς αγώνες σημειώνοντας εννέα γκολ. Κατά τη διάρκεια του φιλικού αγώνα της Αγγλίας με τη Βόρεια Ιρλανδία στις 16 Νοεμβρίου 1938, ο Χολ σκόραρε πέντε γκολ κατά τη διάρκεια μιας περιόδου 30 λεπτών και στα δύο ημίχρονα. 3  Τρία από αυτά ήταν μέσα σε διάστημα τρεισήμισι λεπτών και ο Χολ εξακολουθεί να διατηρεί το  ρεκόρ του ταχύτερου χατ-τρικ σε διεθνείς αγώνες. 2  4 
Κατά τη διάρκεια του Δευτέρου Παγκοσμίου Πολέμου, συνέχισε να παίζει σε φιλικούς αγώνες για την Τότεναμ, ενώ ήταν επίσης μέλος της Εφεδρικής Αστυνομίας του Λονδίνου. Σταμάτησε το ποδόσφαιρο το 1944 εξαιτίας σοβαρού τραυματισμού στον αστράγαλο. 1 
