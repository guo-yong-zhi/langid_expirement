Ο Κόμπι Τζόουνς  είναι Αμερικανός πρώην ποδοσφαιριστής και νυν  αναλυτής αγώνων. 1  Είναι ένας από τους πιο σημαντικούς παίκτες της αμερικανικού ποδοσφαίρου που επέστρεψαν από το εξωτερικό για να βοηθήσουν στην τότε νεοσύστατη Μέιτζορ Λιγκ Σόκερ  το 1996. 2  Είναι κάτοχος του ρεκόρ διεθνών συμμετοχών της χώρας του. 3 
Ο Τζόουνς ξεκίνησε να παίζει ποδόσφαιρο στο Πανεπιστήμιο του UCLA, οδηγώντας τους Μπρούινς στο πρωτάθλημα του NCAA το 1990. Ολοκλήρωσε την καριέρα του στο κολέγιο με 23 γκολ και 37 τελικές πάσες  σε 90 παιχνίδια. Με την συμμετοχή του στο Παγκόσμιο Κύπελλο του 1994 που πραγματοποιήθηκε στις Ηνωμένες Πολιτείες, ο Τζόουνς κέρδισε συμβόλαιο με την αγγλική ομάδα Κόβεντρι Σίτι, όπου πέρασε μία σεζόν. Την επόμενη χρονιά εντάχθηκε στη βραζιλιάνικη ομάδα Βάσκο ντα Γκάμα μετά από εντυπωσιακές εμφανίσεις με την εθνική ομάδα των ΗΠΑ στο Κόπα Αμέρικα του 1995. Μετά από μόλις λίγους μήνες στη Βραζιλία, ο Τζόουνς υπέγραψε με τους Λος Άντζελες Γκάλαξι για την πρώτη χρονιά της Μέιτζορ Λιγκ Σόκερ. 4  5 
Η καλύτερη χρονιά του Τζόουνς με τους Γκάλαξι ήρθε το 1998, όπου ήταν δεύτερος στο MLS με 51 πόντους , αναδείχθηκε στην καλύτερη ομάδα της χρονιάς και επίσης αθλητής της χρονιάς στις ΗΠΑ. 4  Το 2005, ήταν ο τελευταίος παίκτης στο MLS που παρέμεινε στην αρχική του ομάδα από το 1996. 6  Με τους Γκάλαξι κέρδισε δύο Κύπελλα του MLS , το 2002 και το 2005, ενώ παραμένει ο ποδοσφαιριστής με τις περισσότερες συμμετοχές στο σύλλογο. 7 
Αγωνίστηκε για την Εθνική των Η.Π.Α. σε τρία Παγκόσμια Κύπελλα 1994, 1998 και 2002. 8  Ήταν στην καλύτερη ενδεκάδα στο ΚΟΝΚΑΚΑΦ Γκολντ Καπ του 2000 και κέρδισε με την εθνική ομάδα το Κύπελλο το 2002. Εκπροσώπησε επίσης τη χώρα του στους Ολυμπιακούς Αγώνες του 1992 στη Βαρκελώνη. 6  9  Για την εθνική ομάδα των Η.Π.Α. αγωνίστηκε συνολικά 164 φορές και σημείωσε 15 τέρματα 10 . 
Μετά την αποχώρησή του από την ενεργό δράση έγινε βοηθός προπονητή του Ρουντ Γκούλιτ στους Γκάλαξι για σύντομο χρονικό διάστημα. Είναι μέλος του Hall of Fame του UCLA, του αμερικάνικου ποδοσφαίρου και ο μόνος ποδοσφαιριστής που η ομάδα των Γκάλαξι έχει αποσύρει τη φανέλα του. 4 
Λος Άντζελες Γκάλαξι
Η.Π.Α.
Ατομικές διακρίσεις
