Η Μέττε Φρεντέρικσεν  είναι Δανή πολιτικός, Πρωθυπουργός της χώρας, Ηγέτης των Σοσιαλδημοκρατών από το 2015. Αποτελεί μέλος του Φόλκετινγκ  από το 2001 εκπροσωπώντας την Κοπεγχάγη, υπηρέτησε ως υπουργός απασχόλησης υπό την Χέλε Τόρνινγκ-Σμιτ από το 2011 έως το 2014 και Υπουργός Δικαιοσύνης από το 2014 μέχρι τη διαδοχή της ως αρχηγός του κόμματος. 5  6 
Μετά τις γενικές εκλογές του 2019, το αντιπολιτευόμενο "κόκκινο μπλοκ" κομμάτων της αριστεράς και της κεντροαριστεράς  κέρδισαν τις 95 από τις 179 έδρες του κοινοβουλίου, με τη Βασίλισσα Μαργαρίτα Β΄ να δίνει την έγκριση της για διαπραγματεύσεις για το σχηματισμό νέας κυβέρνησης.   
Στις 27 Ιουνίου 2019 ανέλαβε την πρωθυπουργία της Δανίας διαδεχόμενη τον Λαρς Λόκε Ράσμουσεν. Είναι η δεύτερη γυναίκα πρωθυπουργός της χώρας, μετά την Χέλε Τόρνινγκ-Σμιτ και η νεότερη πρωθυπουργός στην ιστορία της Δανίας σε ηλικία μόλις 41 ετών.
Η Φρεντέρικσεν γεννήθηκε στο Άλμποργκ. Ο πατέρας της ήταν τυπογράφος και η μητέρα της ήταν δασκάλα. 5  Παρακολούθησε το γυμνάσιο του Άλμποργκ και σπούδασε κοινωνικές επιστήμες και διοίκηση στο Πανεπιστήμιο του Άλμποργκ, αποφοιτώντας το 2000. 5 
Η Φρεντέρικσεν έχει εργαστεί ως σύμβουλος νεολαίας για τη Δανική Συνομοσπονδία Συνδικάτων. 5  Εξελέγη στο κοινοβούλιο εκπροσωπώντας την Κοπεγχάγη στις εκλογές της 20ής Νοεμβρίου 2001. 5  Μετά την εκλογή της, η Φρεντέρικσεν ονομάστηκε ως εκπρόσωπος του κόμματος για θέματα όπως ο πολιτισμός, τα μέσα ενημέρωσης και η ισότητα των φύλων. 5  Έγινε ο εκπρόσωπος του κόμματος για κοινωνικές υποθέσεις μετά τις βουλευτικές εκλογές του 2005. 5  Επίσης, μετά τις εκλογές του 2005, διετέλεσε αντιπρόεδρος της κοινοβουλευτικής ομάδας του σοσιαλδημοκρατικού κόμματος. 5 
Τον Μάιο του 2010, αποκαλύφθηκε ότι η κόρη της Φρεντέρικσεν, μαζί με παιδιά από πολλούς άλλους σοσιαλδημοκράτες πολιτικούς, φοιτούσαν σε ιδιωτικό σχολείο. 7  Μαζί με τους συναδέλφους της, ο δανικός τύπος την κατηγόρησε για υποκρισία, καθώς μια βασική πολιτική του κόμματος είναι η προώθηση της δημόσιας εκπαίδευσης. 7  Το 2005, η Φρνετέρικσεν άσκησε ανοικτή κριτική στους γονείς που έστελναν τα παιδιά τους σε ιδιωτικά σχολεία. 7  Απαντώντας στις επικρίσεις, η Φρεντέρικσεν δήλωσε ότι η γνώμη της για την ιδιωτική εκπαίδευση έχει βελτιωθεί από το 2005, και ότι θα ήταν υποκριτικό να βάλει τη δική της πολιτική καριέρα μπροστά από το συμφέρον της κόρης της. 8 
Υπό την ηγεσία της Φρέντρικσεν, το κόμμα των Σοσιαλδημοκρατών έχει μετακινηθεί προς τα αριστερά όσον αφορά την οικονομία, αλλά έχει γίνει πιο δύσπιστο στο θέμα της μαζικής μετανάστευσης. 9  10  Σε μια πρόσφατη βιογραφία της, δήλωσε: "Για μένα, καθίσταται ολοένα και πιο σαφές ότι ο φόρος της άναρχης παγκοσμιοποίησης, της μαζικής μετανάστευσης και της ελεύθερης κυκλοφορίας των εργαζομένων καταβάλλεται από τις κατώτερες τάξεις." 11 
Η Φρεντέρικσεν είναι ορκισμένος αντίπαλος της πορνείας, και έχει για αγωνιστεί κατά της πορνείας για αρκετά χρόνια, όπως και στη Σουηδία, τη Νορβηγία και την Ισλανδία. 12 
Στις εκλογές του 2015 το Φιλελεύθερο Κόμμα σχημάτισε κυβέρνηση με στήριξη άλλων κομμάτων. Η Σμιτ ανακοίνωσε την παραίτησή της από την Πρωθυπουργία και από την αρχηγία των Σοσιαλδημοκρατών, όπου και την διαδέχθηκε στην προεδρία του κόμματος, ενώ ανέλαβε ο Λαρς Λόκε Ράσμουσεν, για δεύτερη φορά πρωθυπουργός.
Στις εκλογές του Ιουνίου 2019 το Φιλελεύθερο κόμμα ηττήθηκε στις εκλογές, ενώ το κόκκινο μπλοκ  κέρδισε την πλειοψηφία των 95 από τις 179 έδρες. Στις 27 Ιουνίου 2019 ανέλαβε την πρωθυπουργία διαδεχόμενη  τον Λαρς Λόκε Ράσμουσεν.
