Η Αμινατά Τουρέ  είναι πολιτικός από τη Σενεγάλη και υπηρέτησε ως πρωθυπουργός από την 1η Σεπτεμβρίου 2013 ως τις 4 Ιουλίου 2014. Είναι η δεύτερη γυναίκα πρωθυπουργός στην ιστορία της Σενεγάλης μετά τη Μάμε Μαντιόρ Μπογιέ και υπηρέτησε ως υπουργός Δικαιοσύνης από το 2012 ως το 2013, μέχρι την ανακοίνωση του πρωθυπουργικού διορισμού της από την ίδια, 2 . 3  Υποσχέθηκε να συνεχίσει την πολιτική της ανάπτυξης με σκοπό να βελτιωθεί το βιοτικό επίπεδο των πολιτών της χώρας της. 4  Στον Τύπο αναφέρεται με το ψευδώνυμο "Σιδηρά Κυρία". Έχει αγωνιστεί για τα δικαιώματα των γυναικών. 2 
Στα νιάτα της έπαιξε ποδόσφαιρο στην ομάδα Dakar Gazelles. Εργάστηκε επί πενταετία στο Ταμείο των Ηνωμένων Εθνών για τον Πληθυσμό 5 
Ως υπουργός Δικαιοσύνης εργάστηκε για την καταπολέμηση της διαφθοράς.
Μετά το διορισμό της στην πρωθυπουργία, διόρισε το Σιντικί Καμπά ως αντικαταστάτη της στο υπουργείο Δικαιοσύνης, ο οποίος έτυχε κριτικής, εξαιτίας των προσπαθειών του να αποποινικοποιήσει την ομοφυλοφιλία. Η κυβέρνησή της επικρίθηκε επίσης από φεμινίστριες, καθώς αποτελείται από 4 γυναίκες και 28 άντρες. 2 
Μετά την ήττα της στις τοπικές εκλογές στο Ντακάρ, τον Ιούνιο του 2014, η Τουρέ παραιτήθηκε και τον Ιούλιο της ίδιας χρονιάς αντικαταστάθηκε από τον Μοχάμεντ Ντιόν. 6 
