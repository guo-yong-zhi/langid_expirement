Ο NGC 1510 είναι νάνος φακοειδής γαλαξίας ο οποίος απέχει περίπου 38 εκατομμύρια έτη φωτός από το Ηλιακό Σύστημα και βρίσκεται στον αστερισμό Ωρολόγιον. 1  Ανακαλύφθηκε από τον αστρονόμο Τζον Χέρσελ  στις 4 Δεκεμβρίου 1836. 4  5 
Ο NGC 1510 δέχεται τη βαρυτική επίδραση του κατά πολύ μεγαλύτερου γειτονικού του ραβδωτού σπειροειδούς γαλαξία NGC 1512. Τους δύο γαλαξίες χωρίζει απόσταση μόλις 13,8 kpc 2  και εδώ και 400 εκατομμύρια χρόνια είναι εν εξελίξει η διαδικασία ένωσής τους. 6  Στο τέλος της πορείας αυτής ο NGC 1512 θα έχει πλήρως «απορροφήσει» τον NGC 1510. 7 
