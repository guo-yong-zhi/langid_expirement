Ο Κρίστοφερ Κέιθ Ιρβάιν 1  , γνωστός ως Κρις Τζέρικο , είναι Αμερικανός παλαιστής, μουσικός, στιχουργός, ραδιοφωνικός παραγωγός, παρουσιαστής, ηθοποιός και συγγραφέας. Έγινε γνωστός για την καριέρα του στο WWE αλλά και σε διάφορες άλλες εταιρείες πάλης. Έχει παρουσιάσει τηλεπαιχνίδια στην αμερικάνικη τηλεόραση, ενώ είναι και ο τραγουδιστής του συγκροτήματος χέβι μέταλ μουσικής Fozzy.
Ο Τζέρικο έχει κατακτήσει 31 τίτλους στην καριέρα του στα ρινγκ . Είναι αναγνωρισμένος ως ο πρώτος και μοναδικός αδιαμφισβήτητος πρωταθλητής στο WWE, έχοντας κατακτήσει και ενοποιήσει τον τίτλο WWE/F και τον Παγκόσμιο τίτλο WCW Βαρέων Βαρών το 2001. Εκτός από αυτό το επίτευγμα, έχει κατακτήσει τρεις φορές τον Παγκόσμιο Πρωτάθλημα Βαρέων Βαρών, μια φορά το Πρωτάθλημα Ηνωμένων Πολιτειών WWE, δύο φορές τον Παγκόσμιο τίτλο WCW, ενώ έχει το ρεκόρ κατακτήσεων  του Διηπειρωτικού Πρωταθλήματος. Μια φορά έχει κατακτήσει επίσης τον Ευρωπαϊκό τίτλο, τον τίτλο Hardcore, πέντε φορές τον Παγκόσμιο Ομαδικό τίτλο και δύο φορές τον Ομαδικό τίτλο WWE. Στο WCW υπήρξε τέσσερις φορές κάτοχος του τίτλου Cruiserweight και μια φορά του Τηλεοπτικού τίτλου. Στο ECW υπήρξε Τηλεοπτικός πρωταθλητής μια φορά  2 .
Σε ηλικία 19 ετών, ο Ιρβάιν ξεκίνησε την ενασχόλησή του με την πάλη, στη σχολή των θρυλικών αδερφών Χαρτς. Ο νεαρός τότε παλαιστής πολύ γρήγορα έδειξε το ταλέντο του και ξεκίνησε τους αγώνες του κόντρα στον μετέπειτα φίλο του Λανς Στορμ. Οι δύο τους αφού έγιναν ομάδα, ξεκίνησαν από τον Καναδά, πέρασαν από την Ιαπωνία και κάπου εκεί οι δρόμοι τους χωρίστηκαν μιας και ο Τζέρικο συνέχισε την καριέρα του στο Μεξικό. Από εκεί θα ξεκινήσει μια περιοδεία σε Ευρώπη  και Ασία . Το 1994 θα τον βρει πίσω στην Αμερική να επανασυνδέεται με τον Λανς Στορμ, με τους δύο να γίνονται όλο και πιο γνωστοί.
Η καριέρα του Τζέρικο είχε πάρει την ανιούσα και οι καλοί αγώνες του εκτιμήθηκαν από πολλούς παλαιστές της εταιρείας ECW που τον συνέστησαν στο αφεντικό, Πολ Χέιμαν. Εκείνος χωρίς δεύτερη σκέψη απέκτησε τον Τζέρικο και τον ανέβασε επίπεδο κάνοντας την πόρτα της μεγαλύτερης εταιρείας πάλης, του WCW, να ανοίξει για τον νεαρό παλαιστή. Πριν αποχωρήσει από το ECW πρόλαβε να κατακτήσει τον Τηλεοπτικό τίτλο μια φορά και να δώσει σπουδαίους αγώνες με σημαντικούς παλαιστές όπως ο Ταζ, ο Σαμπού, ο Ρομπ Βαν Νταμ, ο Κάκτους Τζακ, ο Σέιν Ντάγκλας και ο Του Κολντ Σκόρπιο.
Το καλοκαίρι του 1996 θα τον βρει στο WCW να δίνει αγώνες με τον συμπατριώτη του Κρις Μπενουά, ενώ λίγο αργότερα θα δοκιμάσει διάφορους αποτυχημένους ρόλους σε θυγατρικές εταιρείες του WCW. Ένα χρόνο μετά, τον Ιούνιο του 1997, θα κατακτήσει τον πρώτο του τίτλο , τον οποίο θα χάσει για μια βδομάδα και θα τον απολέσει οριστικά στο τέλος του Αυγούστου. Την επόμενη χρονιά θα τον απασχολεί ο ίδιος τίτλος, για τον οποίο θα αλλάξει χαρακτήρα, θα γίνει μισητός προς το κοινό, αλλά θα καταφέρει να τον κατακτήσει τρίτη φορά τον Ιανουάριο του 1998. Μέχρι τον Ιούλιο της ίδιας χρονιάς θα κάνει τα πάντα για να κρατήσει τον τίτλο, ενώ θα τον χάσει για μία νύχτα για να τον κατακτήσει τέταρτη φορά. Δύο εβδομάδες διήρκεσε η τελευταία του κατάκτηση.
Νέος στόχος για τον Κρις Τζέρικο ο Τηλεοπτικός τίτλος του WCW, τον οποίο θα κατακτήσει τον Αύγουστο του 1998. Τον τίτλο τον έχασε τέλος Νοεμβρίου, αλλά είχε προλάβει και είχε κάνει ιδιαίτερα αισθητή την παρουσία του, ανάμεσα στους μεγάλους αστέρες της εταιρείας εκείνη την εποχή. Αντιμετώπισε ονόματα όπως ο Ρέι Μυστέριο, ο Ντιν Μαλένκο, ο Μάρτι Τζανέτι ο Γκόλντμπεργκ, ο Μπίλι Κίντμαν και ο Έντι Γκερέρο 3 .
Οι σχέσεις του με τα αφεντικά του WCW δεν ήταν και οι καλύτερες δυνατές, κάτι που τον οδήγησε στην έξοδο και στην αναζήτηση νέας δουλειάς. Η ανταγωνιστική εταιρεία WWE του άνοιξε την πόρτα το καλοκαίρι του 1999. Πριν κάνει το ντεμπούτο του στην εταιρεία, κάθε εβδομάδα μυστικοί κώδικες εμφανίζονταν στα επεισόδια για να δείξουν ότι κάποιος αστέρας αναμένεται. Οι κωδικοί αυτοί σχετίζονταν με την αλλαγή της χιλιετίας και της συνέπειές της, με το φαινόμενο της αλλαγής χιλιετίας γνωστό και ως Y2K, να αλλάζει σε Y2J, με το τελευταίο γράμμα να υποδηλώνει το Jericho. Ο Κρις Τζέρικο λοιπόν, στις 9 Αυγούστου του 1999 έκανε το ιστορικό ντεμπούτο του, με λεκτική αντιπαράθεση κόντρα στο κορυφαίο όνομα της εταιρείας, Ροκ 4  Το συγκεκριμένο ντεμπούτο, φιγουράρει στη νούμερο ένα θέση όλων των αφιερωμάτων του 21ου αιώνα στο χώρο της επαγγελματικής πάλης.
Το αγωνιστικό του ντεμπούτο το έκανε εναντίον του Ρόουντ Ντογκ, στις 26 Αυγούστου, και ηττήθηκε αφού αποβλήθηκε, όταν πέταξε τον αντίπαλό του σε ένα τραπέζι. Η πρώτη του χρονιά στο WWE είχε τίτλο και αυτός ήταν ο Διηπειρωτικός  για τον οποίο είχε μια μεγάλη αντιπαλότητα με την Τσάινα, μια μεγαλόσωμη γυναίκα παλαιστή, με την οποία για κάποιο διάστημα είχε ταυτόχρονα τη ζώνη στην κατοχή του, ενώ για λίγες μέρες την απέκτησε για τον εαυτό του. 
Η πρώτη και δεύτερη του θητεία ως κάτοχος της συγκεκριμένης ζώνης τελείωσε στις 27 Φεβρουαρίου, όταν έχασε από τον Κερτ Ανγκλ, με τον οποίο ανέπτυξε μια αντιπαλότητα. Έπειτα ήρθε ο ευρωπαϊκός τίτλος μόνο για μία μέρα, αφού μετά τη νίκη του στις 2 Απριλίου του 2000 επί των Κρις Μπενουά και Κερτ Ανγκλ, ακολούθησε την επόμενη μέρα η ήττα του από τον Έντι Γκερέρο με την Τσάινα να παίρνει το μέρος του τελευταίου.
Στις 17 του ίδιου μήνα στέφθηκε για πρώτη φορά στην καριέρα του πρωταθλητής του WWE, με μια νίκη επί του Τριπλ Έιτς, η οποία όμως δεν ίσχυσε ποτέ, αφού ο διαιτητής αναγκάστηκε να αλλάξει την απόφασή του λόγω λάθους του. Οι τίτλοι είχαν ξεκινήσει να περνάνε για τα καλά από τα χέρια του και στις αρχές του Μαΐου κατέκτησε για τρίτη φορά τον Διηπειρωτικό τίτλο κόντρα στον Κρις Μπενουά, όμως μετά από τέσσερις μέρες τον απώλεσε. Με τον Μπενουά ξεκίνησε μια μεγάλη διαμάχη, που μερικές φορές οδηγήθηκε σε συμμαχία εναντίον αντιπαθητικών παλαιστών προς το κοινό. Τελικά η κόντρα τους, οδηγήθηκε σε οριστική φιλία, προς το τέλος του 2000.
Η καριέρα του Κρις Τζέρικο είχε φτάσει στο ζενίθ της και τότε ήρθε η κόντρα με τον Τριπλ Έιτς, από τον οποίο έχασε άδικα λόγω παρέμβασης της συζύγου του τελευταίου, τη Στέφανι Μακμάν. Με την τελευταία, ξεκίνησε μια μεγάλη διαμάχη, με τον Τζέρικο να την κοροϊδεύει με κάθε τρόπο και εκείνη να προσπαθεί να του κάνει τη ζωή κόλαση. Ο Τζέρικο έγινε για τέταρτη φορά Διηπειρωτικός πρωταθλητής με νίκη επί του Κρις Μπενουά τον Ιανουάριο του 2001 και έχασε τη ζώνη από τον μεγάλο εχθρό του Τριπλ Έιτς δύο περίπου μήνες μετά. Η κόντρα των δύο συνεχίστηκε σε ομαδικό επίπεδο, όταν ο Τζέρικο με τον Μπενουά συμμάχησαν για να κερδίσουν τους Ομαδικούς Πρωταθλητές, Τριπλ Έιτς και Στιβ Όστιν και να κατακτήσουν για πρώτη φορά τους συγκεκριμένους τίτλους. Ακριβώς έναν μήνα τους κράτησαν, πριν ηττηθούν από τους Μπούμπα Ρέι & Ντίβον.
Η νέα εξέλιξη στην καριέρα του ήταν ο πόλεμος των δύο μεγαλύτερων εταιρειών, του WWE στο οποίο βρισκόταν, και του WCW που είχε πάρει με το μέρος του το ECW, εταιρείες στις οποίες είχε γίνει γνωστός ο Τζέρικο. Τελικά διάλεξε το μέρος του WWE. Η κόντρα του με τον Ντουέιν "Δε Ροκ" Τζόνσον, ο οποίος είχε φύγει από το WWE για το WCW, "ξύπνησε" και οδήγησε σε αγώνα για τη ζώνη του Ροκ, τον τίτλο WCW, τον οποίο ο Τζέρικο κέρδισε για πρώτη φορά στην καριέρα του στις 21 Οκτωβρίου του 2001. Παρά την κόντρα τους, ο Ροκ και ο Τζέρικο συνεργάστηκαν ένα βράδυ μετά, για να νικήσουν τους Ντάντλεϊ Μπόιζ και να κατακτήσουν τους Ομαδικούς τίτλους του WWE. Μετά την απώλεια των ομαδικών τους τίτλων, έπειτα από οκτώ μέρες που τους κατέκτησαν, συνέχισαν την κόντρα τους. Ο Ροκ ανέκτησε τη ζώνη στις 5 Νοεμβρίου, για να εξαγριώσει τον Τζέρικο, ο οποίος σε κάθε ευκαιρία του έκανε επίθεση. Σε αγώνα WWF εναντίον WCW, δεν δέχτηκε να συνεργαστούν και του επιτέθηκε, χωρίς ωστόσο να κοστίσει τη νίκη στην ομάδα τους.
Στις 9 Δεκεμβρίου, ο Κρις Τζέρικο νίκησε και τον Ροκ και κατέκτησε τον τίτλο του WCW, αλλά και τον Στιβ Όστιν σε διαφορετικό αγώνα, κατακτώντας και τον τίτλο του WWE. Έτσι έγινε ο πρώτος και μοναδικός παλαιστής που είχε και τους δύο τίτλους ταυτόχρονα, ενοποιώντας τις ζώνες. Έγινε ο πρώτος αδιαμφισβήτητος πρωταθλητής. Τον έναν πλέον ενοποιημένο τίτλο, τον κράτησε για τρεις μήνες, με νίκες επί των δύο πρώην πρωταθλητών . Τον Απρίλιο του 2002 έχασε τον τίτλο από τον μεγάλο εχθρό του που επέστρεψε από τραυματισμό, τον Τριπλ Έιτς, κάτι που ανάφλεξε την κόντρα τους για τους επόμενους δύο μήνες, με τον Τζέρικο να μην μπορεί τελικά να ανακτήσει τον τίτλο.
Κατά τη διάρκεια του καλοκαιριού του 2002, έγιναν στα ρόστερ του WWE μεταγραφές, κατά τις οποίες, ο Τζέρικο επιστρέφει στο σόου του Raw. Θα ακολουθήσει μια μικρή περίοδος που μένει στην αφάνεια, μέχρι τον Σεπτέμβρη του 2002, που θα γίνει για πέμπτη φορά Διηπειρωτικός πρωταθλητής νικώντας τον Ρομπ Βαν Νταμ. Κράτησε τη ζώνη για δύο εβδομάδες, πριν χάσει από τον Κέιν.
Αμέσως μετά, ξεκίνησε η συνεργασία του με τον Κρίστιαν με τον οποίο έφτιαξε ομάδα. Το δίδυμο θα καταφέρει αμέσως να κερδίσει τους Παγκόσμιους Ομαδικούς τίτλους, στις 14 Οκτωβρίου. Τους τίτλους, τους κράτησαν για τρεις μήνες, και τους απώλεσαν τον Δεκέμβριο του 2002, σε αγώνα 4ων ομάδων .
Κάπου εκεί ξεκίνησε η προσπάθεια του Τζέρικο να κερδίσει το Ρόγιαλ Ραμπλ  της χρονιάς 2003. Αρχικά κέρδισε έναν αγώνα που είχε ως έπαθλο για τον νικητή να επιλέξει το πότε θα μπει στο Ρόγιαλ Ραμπλ. Ο Τζέρικο αφού προκλήθηκε από τον Σον Μάικλς να ξεκινήσουν οι δυο τους τον αγώνα, δέχτηκε αλλά ξεγέλασε τους πάντες βάζοντας στη θέση του τον φίλο του Κρίστιαν. Ο ίδιος αποκλείστηκε με τη βοήθεια του ήδη αποκλεισμένου Σον Μάικλς και η αντιπαλότητά τους οδηγήθηκε σε αγώνα τον Απρίλιο του 2003, στην WrestleMania όπου ο Τζέρικο ηττήθηκε. Η επόμενη αντιπαλότητα για τον Τζέρικο ήταν αυτή με τον Γκόλντμπεργκ, η οποία διήρκεσε έναν περίπου μήνα, τον Μάιο του 2003, με τελικό νικητή τον τελευταίο. Έπειτα, κατέκτησε για μια μέρα, έκτη φορά το Διηπειρωτικό Πρωτάθλημα από τον Ρομπ Βαν Νταμ και αναλώθηκε σε αγώνες.
Αργότερα τον ίδιο χρόνο , ο Τζέρικο ξεκίνησε ένα φλερτ με την Τρις Στράτους την ίδια περίοδο που ο φίλος του Κρίστιαν ξεκινούσε με τη Λίτα. Αυτό συνεχίστηκε για δύο-τρεις μήνες. Οι δύο άντρες έβαλαν στοίχημα για το ποιος θα μπορούσε να καταφέρει πρώτος την κοπέλα του. Η Στράτους όμως, που βρισκόταν στον χώρο στον οποίο έβαλαν το στοίχημα, απογοητεύτηκε και διέκοψε τη σχέση της με τον Τζέρικο. Τις επόμενες εβδομάδες, ο Τζέρικο, προσπαθούσε με κάθε τρόπο να επανορθώσει και την έσωσε σε μερικές περιπτώσεις από δύσκολες καταστάσεις, με τη Στράτους εν τέλει να δέχεται τη συγνώμη του και τη φιλία του.
Μια εβδομάδα μετά τη συμφιλιώσει, ο Κρίστιαν τέθηκε αντίπαλος της Τρις και δεν δίστασε να αγωνιστεί κανονικά εναντίον της, παρόλο που υπερτερούσε κατά πολύ σε δύναμη. Ο Τζέρικο επενέβει και έτσι οι δύο πρώην φίλοι, οδηγήθηκαν σε μεταξύ τους αγώνα, τον Μάρτιο του 2004 στην 20η WrestleMania. Εκεί, ο Κρίστιαν επικράτησε του Τζέρικο, έχοντας γίνει ζευγάρι με την Τρις Στράτους, πίσω από την πλάτη του Τζέρικο, η οποία και έδωσε τη χαριστική βολή στον πρώην φίλο της, με ένα μεγαλοπρεπές χαστούκι. Η ιστορία αυτή συνεχίστηκε για έναν μήνα ακόμα, μέχρι ο Τζέρικο να πάρει την εκδίκησή του έναν μήνα μετά, σε αγώνα δύο εναντίον ενός . Έπειτα ακολούθησε η έβδομη κατάκτηση του Διηπειρωτικού Πρωταθλήματος τον Σεπτέμβριο του 2004 επί του Κρίστιαν ενώ ο τίτλος δεν είχε κάτοχο. Ο Τζέρικο, έχασε το τίτλο έναν μήνα μετά, από τον Σέλτον Μπέντζαμιν.
Επόμενος στόχος του Τζέρικο έγινε η κατάκτηση του Παγκοσμίου Πρωταθλήματος Βαρέων Βαρών. Τον Νοέμβριο του 2004 ξεκίνησε μια τεράστια κόντρα για τον τίτλο, που περιείχε μεγάλα ονόματα της εταιρείας όπως ο Ράντυ Όρτον, ο Κρις Μπενουά, ο Μπατίστα, ο Ετζ και ο πρωταθλητής Τριπλ Έιτς. Η ζώνη τελικώς έμεινε στην κατοχή του τελευταίου παρά τις προσπάθειες των υπολοίπων. Στη συνέχεια, ο Τζέρικο τα έβαλε με τον πρωταθλητή WWE, Τζον Σίνα προσπαθώντας να κατακτήσει τον τίτλο του τελευταίου, μετά από δύο προσπάθειες, όχι μόνο δεν κατάφερε να πάρει τη ζώνη, αλλά σε αγώνα που όποιος έχανε θα απολυόταν κόντρα στον Σίνα, ήταν εκείνος που ηττήθηκε και έτσι απολύθηκε από τον Γενικό Διευθυντή Έρικ Μπίσοφ. Το συμβόλαιό του με το WWE τελείωσε τον Αύγουστο του 2005.
Δύο χρόνια μετά την αποχώρησή του από την εταιρεία, οι κωδικοί που έκαναν γνωστό το ντεμπούτο του, επέστρεφαν ανά βδομάδα, υπονοώντας την επιστροφή του Τζέρικο. Στις 19 Νοεμβρίου και ενώ στην εταιρεία ο πρωταθλητής WWE, Ράντυ Όρτον είχε κυριαρχήσει, ο Τζέρικο εμφανίστηκε από το πουθενά και τον διέκοψε προς τέρψιν του κοινού που ζητωκραύγαζε. Η κόντρα που ξεκίνησε οδήγησε σε αγώνα τίτλου μεταξύ των δύο. Στις 16 Δεκεμβρίου, στον αγώνα των δύο, ο Ράντυ Όρτον κράτησε τον τίτλο, αφού παρενέβη ο τότε σχολιαστής Τζον "Μπράντσο" Λέιφιλντ που χτύπησε τον Κρις Τζέρικο. Οι δύο τελευταίοι τον επόμενο μήνα κορύφωσαν την κόντρα τους που έφτασε σε αγώνα στο Ρόγιαλ Ραμπλ. Εκεί το μένος του Τζέρικο τον έκανε να αποβληθεί λόγω της βίαιης επίθεσης στον αντίπαλό του.
Στις 10 Μαρτίου θα κατακτήσει για όγδοη φορά το Διηπειρωτικό Πρωτάθλημα νικώντας τον Τζεφ Χάρντι. Διατηρώντας τον τίτλο του, παράλληλα ασχολήθηκε με διάφορες άλλες κόντρες, όπως αυτή μεταξύ των Μπατίστα και Σον Μάικλς στον αγώνα των οποίων ήταν ο ειδικός διαιτητής. Ο τελευταίος τον ξεγέλασε και αυτό οδήγησε σε μεταξύ τους κόντρα, με τον Τζέρικο να απαρνείται τους οπαδούς του και να γίνεται ύπουλος, επιτιθέμενος στον Μάικλς. Ο τελευταίος θα του αποσπάσει την προσοχή και θα του στερήσει τον τίτλο από τον Κόφι Κίνγκστον στις 29 Ιουνίου του 2008. Θα ακολουθήσει η αλλαγή χαρακτήρα του Κρις Τζέρικο και η κορύφωση της κόντρας του με τον Μάικλς. Πλέον θα γίνει πιο εγωκεντρικός και ύπουλος, ενώ η κόντρα τους θα αργήσει να τελειώσει. Την ίδια βραδιά  που ο Σον Μάικλς θα πάρει την εκδίκησή του, ο Κρις Τζέρικο αφού έχει υποφέρει προηγουμένως στα χέρια του, θα κατακτήσει το Παγκόσμιο Πρωτάθλημα Βαρέων Βαρών, με έκτακτη συμμετοχή του στον αγώνα τίτλου.
Πρώτος διεκδικητής του τίτλου, θα είναι ο Σον Μάικλς, στις 5 Οκτωβρίου. Στον αγώνα με σκάλες ο Τζέρικο ενώ έχει χάσει ένα δόντι και πολύ αίμα, θα καταφέρει να ξεκρεμάσει τη ζώνη και να παραμείνει πρωταθλητής, με τη βοήθεια του Λανς Κέιντ. Ο τελευταίος θα αποκαλύψει στο επόμενο επεισόδιο του Raw, ότι τάχθηκε με το μέρος του Τζέρικο γιατί τον θεωρεί αδικημένο από όλους. Ο τίτλος παρ'όλα αυτά, θα χαθεί στις 26 Οκτωβρίου, από τον Μπατίστα αλλά θα ανακτηθεί οκτώ μέρες μετά σε αγώνα ρεβάνς. Ο Τζέρικο θα μείνει πρωταθλητής μέχρι τις 23 Νοεμβρίου, όταν θα χάσει τον τίτλο από τον Τζον Σίνα.
Με κάθε ευκαιρία ο Τζέρικο προσπαθεί να πείσει τους πάντες ότι είναι ο καλύτερος στον κόσμο σε αυτό που κάνει, φράση που τον σημάδεψε και την οποία καθιέρωσε. Στις αρχές του 2009 θα έχει μια σύντομη κόντρα με τα αφεντικά του WWE την κόρη του αφεντικού Στέφανι Μακμάν, και το ίδιο το αφεντικό Βινς Μακμάν. Στη συνέχεια θα ανοίξει μια τηλεοπτική κόντρα με τον πρωταγωνιστή της ταινίας Wrestler, Μίκι Ρουρκ, αλλά και τέσσερις θρύλους της πάλης, τους Ρικ Φλερ, Τζίμι Σνούκα, Ρόντι Πάιπερ και Ρίκι Στιμμπόατ. Τον Απρίλιο στην WrestleMania θα παλέψει με τους τρεις τελευταίους και θα τους νικήσει. Μετά τον αγώνα όμως ο Ρουρκ θα μπει στο ρινγκ για να τον βγάλει νοκ-άουτ. Με τον Ρίκι Στίμμποατ θα έχει έναν ακόμα νικηφόρο αγώνα τον επόμενο μήνα.
Νέα του αποστολή η μάσκα του Μιστέριο. Η προσπάθειά του να αποκαλύψει το πρόσωπο του μασκοφόρου Ρέι Μυστέριο, θα του γίνει εμμονή τους επόμενους μήνες, με τον οποίο για τον λόγο αυτό, θα κοντραριστεί τον επόμενο μήνα. Ο τελευταίος ήταν Διηπειρωτικός Πρωταθλητής και στους αγώνες τους η ζώνη ήταν υπό διεκδίκηση. Στις 17 Μαΐου, ο Μυστέριο θα κερδίσει τον Τζέρικο κρατώντας τον τίτλο. Δεν θα γίνει το ίδιο και στις 7 Ιουνίου, όταν ο Τζέρικο θα στεφθεί για ένατη φορά Διηπειρωτικός Πρωταθλητής και μάλιστα θα καταφέρει και αυτό για το οποίο ξεκίνησε την κόντρα. Θα βγάλει τη μάσκα από το κεφάλι του Μεξικανού και θα τον στείλει έτσι, τρέχοντας στα αποδυτήρια για να μην φανεί το πρόσωπό του, κάτι τέτοιο είναι ντροπή για τον Μιστέριο. Σε αγώνα ρεβάνς στις 28 του ίδιου μήνα, ο Μυστέριο θα επανακτήσει τη ζώνη και θα τερματίσει τη μεταξύ τους κόντρα.Την ίδια βραδιά που έχασε το Διηπειρωτικό Πρωτάθλημα, θα κατακτήσει μαζί με τον συμπατριώτη του Ετζ τους ομαδικούς τίτλους . Ο Ετζ λίγες μέρες αργότερα θα τραυματιστεί και αυτό θα αναγκάσει τον Τζέρικο να ψάξει για τον επόμενο μήνα έναν νέο παρτενέρ, κατηγορώντας παράλληλα τον πρώην σύμμαχό του. Το νέο ταίρι του θα είναι ο γιγαντόσωμος Μπιγκ Σόου. Μαζί θα καταφέρουν να κρατήσουν τους τίτλους πάνω από τέσσερις μήνες , νικώντας πολλές ομάδες, ανάμεσά τους η Λέγκασι που αποτελούσαν οι Κόντι Ρόουντς και Τεντ Ντιμπιάσι. Στις 13 Δεκεμβρίου θα χάσουν αγώνα τίτλου από τη θρυλική D-Generation X, που αποτελούσαν οι Σον Μάικλς και Τριπλ Έιτς. Τις επόμενες δύο εβδομάδες οι Μπιγκ Σόου και Τζέρικο θα προσπαθήσουν να πάρουν πίσω τους τίτλους, δίχως αποτέλεσμα.
Στο Ρόγιαλ Ραμπλ του 2010, ο Κρις Τζέρικο ήθελε πάση θυσία τη νίκη για να καταφέρει να κερδίσει αγώνα στην WrestleMania της χρονιάς. Όμως ο πρώην σύμμαχός του Ετζ επέστρεψε από τραυματισμό και αφού απέκλεισε τον Τζέρικο πήρε τη νίκη. Οι δύο τους συνέχισαν να κοντράρονται ανά διαστήματα. Στις 21 Φεβρουαρίου του 2010 ο Τζέρικο θα κερδίσει το Παγκόσμιο Πρωτάθλημα Βαρέων Βαρών, στον επώδυνο αγώνα του Elimination Chamber, έχοντας παλέψει με άλλους τέσσερις παλαιστές, συν τον προηγούμενο πρωταθλητή Αντερτέικερ. Ο Ετζ έχοντας το δικαίωμα να διεκδικήσει όποιον μεγάλο τίτλο θέλει στην WrestleMania 26 , αμέσως επιλέγει αντίπαλό του τον Κρις Τζέρικο. Μετά από έναν μήνα κόντρας, ο τελευταίος στο μεγάλο γεγονός της χρονιάς θα διατηρήσει τον τίτλο του.
Δύο μέρες μετά την επιτυχία του, ο Τζέρικο αφού δέχεται επίθεση από τον Ετζ κι ενώ είχε τραυματιστεί, θα χάσει τον τίτλο του, από τον κάτοχο του συμβολαίου Money in the Bank, Τζακ Σουάγκερ που μπορούσε να την εξαργυρώσει όποτε ήθελε. Οι Τζέρικο και Ετζ θα διεκδικήσουν λίγες μέρες μετά, τη ζώνη από τον Σουάγκερ, δίχως αποτέλεσμα. Οι δύο τους θα συνεχίσουν την κόντρα τους για έναν μήνα περίπου, ώσπου ο Ετζ πήρε τη νίκη και την εκδίκησή του από τον Τζέρικο, σε αγώνα μέσα σε κλουβί.
Ο Κρις Τζέρικο θα συμμαχήσει χωρίς επιτυχία με τον ανερχόμενο Μιζ, αλλά οι δυο τους στην προσπάθεια κατάκτησης των ομαδικών τίτλων, δεν θα τα καταφέρουν στις 23 Μαΐου κόντρα στους πρωταθλητές Χαρτ Ντάιναστι. Έναν μήνα μετά ο Τζέρικο θα έχει μια σύντομη κόντρα με τον Έβαν Μπουρν. Στον πρώτο μεταξύ τους αγώνα έχασε και στον δεύτερο έθεσε την καριέρα του σε κίνδυνο, αφού αν έχανε θα σταματούσε να παλεύει. Τελικά νίκησε στη ρεβάνς.
Ακολούθησε η κόντρα του WWE με μια νεοσύστατη ομάδα με το όνομα Νέξους. Ο Τζέρικο προσπάθησε με δυσκολία να αφήσει στην άκρη τις διαφορές του με άλλους αστέρες της εταιρείας, όπως ο Τζον Σίνα, ο Ετζ, ο Τζον Μόρισον και ο Αρ Τρουθ. Αυτοί οι πέντε μαζί με τον θρυλικό Μπρετ Χαρτ έφτιαξαν ομάδα για να καταπολεμήσουν τους Νέξους. Αν και οι κόντρες μέσα στην ομάδα ήταν πολλές, με την προσθήκη του Ντάνιελ Μπράιαν νίκησαν. Μέσα στον αγώνα υπήρξε και επίθεση του Τζέρικο και του Ετζ στον συμπαίκτη τους, Τζον Σίνα.
Η συμμετοχή του Κρις Τζέρικο στον αγώνα έξι ατόμων για τον τίτλο του WWE που κατείχε ο Σέιμους στις 19 Σεπτεμβρίου του 2010, πέρασε από πολλά στάδια. Αρχικά, έπρεπε να νικήσει τον Τζον Μόρισον για να μείνει στον αγώνα, αλλά εκείνος έχασε. Με το πείσμα του και με επίθεση λίγες μέρες αργότερα στον τελευταίο, πήρε πίσω τη θέση του στον αγώνα. Παρόλα αυτά, ήταν ο πρώτος που αποκλείστηκε από τους Ράντυ Όρτον, Ετζ, Τζον Σίνα, Γουέιντ Μπάρετ και τον πρωταθλητή Σέιμους. Μια εβδομάδα και μια μέρα μετά , θα τραυματιστεί στο κεφάλι από τον Ράντυ Όρτον, μετά από αγώνα τους που δεν τελείωσε ποτέ. Ο υποτιθέμενος τραυματισμός του, θα συμπέσει και με τη λήξη του συμβολαίου του στο WWE, που δεν ανανεώθηκε.
Στις 2 Ιανουαρίου του 2012, ο Τζέρικο επέστρεψε στο Raw. Αφού απόλαυσε την υποδοχή του κοινού, αποχώρησε από την αρένα χωρίς να μιλήσει στο μικρόφωνο, με αποτέλεσμα να αποδοκιμαστεί από τους θεατές. Για τρεις εβδομάδες παρουσιαζόταν στο κοινό χωρίς να μιλάει, μέχρι το τελευταίο Raw πριν το Royal Rumble 2012, όπου και είπε πως εκείνη τη βραδιά "θα είναι το τέλος του κόσμου όπως τον ξέρετε". Τελικά, στο Royal Rumble στις 29 Ιανουαρίου, στον αγώνα των 30 ατόμων, έμεινε να παλεύει με τον Σέιμους για την ανάδειξη του νικητή, αλλά τελικά ηττήθηκε. 
Το επόμενο βράδυ, στο Raw, επιτέθηκε στον Πρωταθλητή WWE, Σι Εμ Πανκ, με τον οποίο άνοιξε κόντρα. Μια εβδομάδα μετά, έβγαλε λόγο για πρώτη φορά μετά την επιστροφή του, λέγοντας πως όλοι τον αντιγράφουν και κυρίως ο Σι Εμ Πανκ. Αργότερα την ίδια βραδιά, κατάφερε να νικήσει αγώνα έξι ατόμων, μεταξύ του ίδιου, του πρωταθλητή WWE, Σι Εμ Πανκ, του Ντολφ Ζίγκλερ, του Μιζ, του Κόφι Κίνγκστον και του Αρ Τρουθ. Έτσι κέρδισε το δικαίωμα σε αγώνα με τους ίδιους παλαιστές για το Πρωτάθλημα WWE μέσα σε Θάλαμο Απομόνωσης , να είναι ο τελευταίος παλαιστής που θα εισέλθει. Στον συγκεκριμένο αγώνα που έγινε στις 19 Φεβρουαρίου, έμεινε στους τρεις τελευταίους, με τους Σι Εμ Πανκ και Μιζ, αφού ο ίδιος απέκλεισε τους Ντολφ Ζίγκλερ και Κόφι Κίνγκστον. Όμως μετά από χτύπημα που δέχτηκε στο κεφάλι από τον πρωταθλητή Σι Εμ Πανκ -που τελικά νίκησε- έμεινε αναίσθητος και αποβλήθηκε από τον αγώνα.
Την επόμενη νύχτα στο Raw, σε αγώνα 10 παλαιστών, νίκησε, κερδίζοντας το δικαίωμα να αντιμετωπίσει τον Σι Εμ Πανκ, για τον τίτλο του WWE την 1η Απριλίου, στο μεγάλο γεγονός της WrestleMania. Τις επόμενες εβδομάδες, ο Τζέρικο μετέτρεψε την κόντρα του με τον Σι Εμ Πανκ σε προσωπική διαμάχη, κάτι που έκανε τον τελευταίο να χάνει τον έλεγχο των πράξεων και των εκφράσεών του. Τη βραδιά της WrestleMania 28, έγινε γνωστό ότι ο αγώνας έχει έναν όρο. Αν ο Σι Εμ Πανκ, αποβληθεί για οποιονδήποτε λόγο, χάνει και τον τίτλο του από τον Τζέρικο. Ο διεκδικητής του τίτλου του WWE προσπάθησε από την αρχή να εκνευρίσει τον πρωταθλητή, ώστε να αποβληθεί και να κερδίσει τη ζώνη, αλλά δεν τα κατάφερε. Έπειτα από έναν αργό και πολύ τεχνικό αγώνα, με πολλές κινήσεις υποταγής, ο Κρις Τζέρικο παραδόθηκε σε μία τέτοια του πρωταθλητή Σι Εμ Πανκ, ο οποίος διατήρησε τον τίτλο του.
Την επόμενη βραδιά στο Raw, ο Κρις Τζέρικο επιτέθηκε στον Σι Εμ Πανκ μετά από αγώνα που είχε εκείνος, και τον περιέλουσε με ποτό, σπάζοντας μάλιστα ένα μπουκάλι στο κεφάλι του. Η κόντρα τους μια εβδομάδα μετά είχε μια λεκτική αντιπαράθεση, ενώ ξανά ο Τζέρικο επιτέθηκε και έλουσε με αλκοόλ τον πρωταθλητή, μετά από αγώνα του τελευταίου. Στις 16 Απριλίου, ο πρωταθλητής Σι Εμ Πανκ ενέδωσε στις προκλήσεις του αντιπάλου του, Τζέρικο, και συμφώνησαν σε αγώνα χωρίς κανόνες για τον τίτλο του WWE, στο pay per view Extreme Rules στις 29/4. Η κόντρα συνεχίστηκε και την επόμενη εβδομάδα και οδηγήθηκε στο συγκεκριμένη διοργάνωση, όπου ο Σι Εμ Πανκ μετά από έναν όμορφο κατά γενική ομολογία αγώνα, διατήρησε τον τίτλο του με νίκη επί του Τζέρικο. Την επόμενη μέρα, η κόντρα τους τελείωσε οριστικά, όταν ο τελευταίος δεν κατόρθωσε να κερδίσει ξανά το δικαίωμα να διεκδικήσει τον τίτλο.
Μια εβδομάδα μετά, στις 7/5, και αφού απώλεσε το δικαίωμα του πρώτου διεκδικητή για τον τίτλο WWE, είχε ομαδικό αγώνα στο πλευρό του Αλμπέρτο Ντελ Ρίο. Κατόρθωσε να πάρει τη νίκη για την ομάδα, επί του Ράντυ Όρτον και του πρωταθλητή Βαρέων Βαρών, Σέιμους. Οι τέσσερίς τους μετά τον αγώνα, ανακοινώθηκε πως θα έχουν ματς στο Over the Limit  στις 20 Μαΐου, για τον τίτλο Βαρέων Βαρών του πρωταθλητή Σέιμους. Ο Τζέρικο άναβε το φιτίλι για την κόντρα Σέιμους και Όρτον, με τον Ντελ Ριο να είναι πιο πολύ με το μέρος του, για τις επόμενες 12 μέρες. Στις 11 Μαΐου στο SmackDown, νίκησε τον Σέιμους, ενώ στις 14 του μήνα στο Raw, τον Όρτον. Όμως στο Over the Limit, αν και έφτασε κοντά στη νίκη τελικά, ο Σέιμους κράτησε τον τίτλο του. Μια βραδιά μετά , στο Raw, ενώ ο Όρτον αντιμετώπιζε τον Ντελ Ριο, ο Τζέρικο επιτέθηκε στον πρώτο, φωνάζοντάς του πως είναι 'ο καλύτερος στον κόσμο σε ότι κάνει'.
Στις 25 Μαΐου, ο Κρις Τζέρικο, τιμωρήθηκε με 30 μέρες αποκλεισμού  5  από τις υποχρεώσεις της εταιρείας με την οποία έχει συμβόλαιο, το WWE, με αφορμή ένα περιστατικό που έγινε σε μη τηλεοπτικό σόου στη Βραζιλία, μια μέρα πριν, στις 24/5. Ο Τζέρικο έχοντας τον ρόλο του κακού, αντιμετώπιζε τον Σι Εμ Πανκ που εμφανίστηκε με μια σημαία της Βραζιλίας. Έτσι, ο Τζέρικο πήρε τη σημαία, την τσαλάκωσε και την κλότσησε. Αμέσως η βραζιλιάνικη αστυνομία σταμάτησε το σόου και πήγε να συλλάβει τον παλαιστή, από τον οποίο ζητήθηκε μια εξήγηση για να αφεθεί ελεύθερος. Κάτι τέτοιο φυσικά και έγινε, με τον παλαιστή να δηλώνει πως δεν ήξερε τους νόμους της χώρας -απαγορεύεται από το σύνταγμα αυτό που έκανε- και απλά ήθελε να παίξει το ρόλο του για να ευχαριστηθούν οι θεατές. Το WWE ζήτησε συγνώμη από τους θεατές, την αστυνομία και την κυβέρνηση της χώρας και τιμώρησε τον Τζέρικο.
Το τέλος της τιμωρίας ήταν στις 25 Ιουνίου, όταν και εμφανίστηκε στο Raw, αντιμετωπίζοντας τον Τζον Σίνα. Ο Τζέρικο συμμετείχε ανεπιτυχώς σε αγώνα Money in the Bank για συμβόλαιο αγώνα του τίτλου WWE κόντρα στον Σίνα και στους Μιζ, Μπιγκ Σόου και Κέιν, στις 15 Ιουλίου. Από την επόμενη μέρα, θα ξεκινήσει κόντρα με τον αντιπαθή Ντολφ Ζίγκλερ, αλλάζοντας χαρακτήρα, αφού το κοινό ξεκίνησε να τον επιδοκιμάζει, μετά και από επιθέσεις που δέχτηκε τις επόμενες εβδομάδες. Η αντιπαλότητα οδηγήθηκε σε αγώνα στο SummerSlam στις 19 Αυγούστου 2012, όπου ο Τζέρικο πήρε τη νίκη. Την επόμενη βραδιά στο Raw, ο Τζέρικο έχασε σε αγώνα ρεβάνς, έχοντας τον όρο ότι αν ηττηθεί, θα διακοπεί το συμβόλαιό του για κάποιο διάστημα. Στην πραγματικότητα, πήρε άδεια να αρχίσει περιοδεία με το συγκρότημά του, τους Fozzy.
Στις 27 Ιανουαρίου του 2013, έκανε μια επανεμφάνιση έκπληξη στο Royal Rumble αγώνα του ομώνυμου Pay Per View. Μπήκε πρώτος μαζί με τον Ντολφ Ζίγκλερ και αποκλείστηκε 25ος από εκείνον, μένοντας 48 λεπτά μέσα στο ματς. Σύμφωνα με την ιστορία του WWE, είχε απολυθεί όταν έχασε αγώνα συμβολαίου από τον Ζίγκλερ, όμως και αφού η διοίκηση του Raw άλλαξε, συμφώνησε νέο συμβόλαιο με τον Τζέρικο. Η κόντρα του με τον Ζίγκλερ, αναζωπυρώθηκε με την επιστροφή του, και συνεχίστηκε για λίγες μέρες ακόμα, με τον Τζέρικο να παίρνει σε κάθε ευκαιρία, εκδίκηση. Στις 11 Φεβρουαρίου 2013, ο Τζέρικο επικράτησε του Ντάνιελ Μπράιαν, κερδίζοντας μια θέση σε αγώνα Elimination Chamber, για την ανάδειξη του νέου διεκδικητή του τίτλου Βαρέων Βαρών. Στον εν λόγω αγώνα, αποκλείστηκε προτελευταίος από τον Ράντυ Όρτον, ο οποίος δέκα δευτερόλεπτα μετά, ηττήθηκε από τον τελικό νικητή, Τζακ Σουάγκερ. Το επόμενο βράδυ, ο Τζέρικο, βοήθησε τους Σέιμους και Όρτον, να τα βάλουν με τους Σίλντ , όμως ηττήθηκαν. Στις 11 Μαρτίου, ο Τζέρικο με τον Μιζ, διεκδίκησαν το ποιος θα είναι αντίπαλος του πρωταθλητή Διηπειρωτικού Πρωταθλήματος, Γουέιντ Μπάρετ, αλλά ο τελευταίος διέκοψε το ματς, με αποτέλεσμα, μια εβδομάδα μετά, να τους αντιμετωπίσει και τους δύο μαζί. Τελικά ο τίτλος δεν άλλαξε χέρια.
Την ίδια βραδιά, ο Τζέρικο χλεύασε το νέο στυλ του παλαιστή Τζόνι Κέρτις, που εμφανιζόταν πλέον με το όνομα Φαντάνγκο, ως παλαιστής-χορευτής. Ως αποτέλεσμα αυτού, ο Φαντάνγκο, του επιτέθηκε στις 15 Μαρτίου, κάνοντάς τον, να χάσει από τον Τζακ Σουάγκερ, ενώ το ίδιο έγινε και την αμέσως επόμενη εβδομάδα. Στις 26 Μαρτίου, αφού επιτέθηκε στον Φαντάνγκο, ο Τζέρικο κέρδισε αγώνα επί του παλιού εχθρού του, Ντολφ Ζίγκλερ, που του επιτέθηκε μετά το τέλος του αγώνα, μαζί με τον σύμμαχό του, Μπιγκ Ι Λάνγκστον, και έδωσε την ευκαιρία στον Φαντάνγκο, να διαλύσει τον Τζέρικο. Λίγες μέρες μετά, ο Τζέρικο νίκησε τον Γουέιντ Μπάρετ, υπό το βλέμμα του Φαντάνγκο και του ανακοίνωσε πως θα έχουν αγώνα μεταξύ τους στην WrestleMania 29. Την 1η Απριλίου, ο Τζέρικο κέρδισε και τον πρωταθλητή Ηνωμένων Πολιτειών, Αντόνιο Σεζάρο, και ως συνήθως δέχτηκε επίθεση από τον Φαντάνγκο, φουντώνοντας την κόντρα τους. Στις 7 Απριλίου, τη βραδιά της WrestleMania 29, ο Τζέρικο γνώρισε ήττα έκπληξη, παρόλο που ήταν ανώτερος του Φαντάνγκο, έως το φινάλε του αγώνα τους. Τις επόμενες εβδομάδες η διαμάχη τους συνεχίστηκε και οδηγήθηκε σε αγώνα ρεβάνς, που κέρδισε ο Τζέρικο.
Από τις 27 Μαΐου, ο Τζέρικο αποχωρίζεται το σενάριο κόντρα στον Φαντάνγκο και επιθυμεί να ξεκινήσει κόντρα, εκ νέου, με τον Σι Εμ Πανκ, ο οποίος είναι εξαφανισμένος από τα σόου του WWE, επί έξι εβδομάδες έως εκείνη τη βραδιά. Τελικά κατορθώνει και κλείνει συμφωνία με τον μάνατζερ του πιθανού αντιπάλου του, τον Πολ Χέιμαν, για μεταξύ τους αγώνας σε Pay Per View, στις 16 Ιουνίου. Ο Σι Εμ Πανκ, αγωνιζόμενος στον εν λόγω αγώνα, εντός έδρας , κατάφερε να πάρει την νίκη εναντίον του Τζέρικο, μετά από μάχη 20 λεπτών γεμάτη ανατροπές. Επόμενη κόντρα που ανέπτυξε ήταν με τον ανερχόμενο Ράιμπακ. Επί εβδομάδες, ο νέος του αντίπαλος δήλωνε τραυματίας και ύπουλα έπαιρνε νίκες εναντίον των αντιπάλων του. Ο Τζέρικο ξεκίνησε να τον κοροϊδεύει για αυτή την τακτική του, ενώ την ίδια περίοδο και οι δύο τους είχαν ένα σερί νικών στα εβδομαδιαία σόου του WWE. Στον μεταξύ τους αγώνα που διεξήχθη στις 14 Ιουλίου στο Money in the Bank, ο Τζέρικο ηττήθηκε μετά από έξυπνη κίνηση του Ράιμπακ. Στις 19 Ιουλίου αντιμετώπισε τον Κέρτις Άξελ για τον Διηπειρωτικό Πρωτάθλημα WWE. Αφού γνώρισε την ήττα, του επιτέθηκε ο Ράιμπακ. Αυτό σήμανε και τη λήξη του συμβολαίου του, με τον ίδιο να αποχαιρετά από προσωπικό του λογαριασμό σε Μέσο Κοινωνικής Δικτύωσης.
Στις 30 Ιουνίου σε επεισόδιο του Raw, ο Κρις Τζέρικο επέστρεψε και επιτέθηκε στον Μιζ, ο οποίος επέστρεψε επίσης από απουσία. Όμως στον Τζέρικο επιτέθηκε η Γουάιτ Φάμιλι. Τις επόμενες εβδομάδες ο Τζέρικο ξεκίνησε μια αντιπαλότητα με τον αρχηγό της ομάδας, Μπρέι Γουάιτ. Στο Battleground ο Τζέρικο αντιμετώπισε και νίκησε τον Γουάιτ. Ακολούθησε αγώνας ρεβάνς στο SummerSlam, όπου νίκησε ο Γουάιτ και η αντιπαλότητα ολοκληρώθηκε σε επεισόδιο του Raw, όπου σε σιδερένιο κλουβί, ο Γουάιτ πήρε δεύτερη νίκη από τον Τζέρικο. Παράλληλα με τον Γουάιτ, ο Τζέρικο είχε κόντρα και με τον Ράντυ Όρτον. Στο Night of Champions ο Τζέρικο έχασε απο αυτόν.
Τον Ιανουάριο του 2016, ο Τζέρικο συμμετείχε ανεπιτυχώς στο Royal Rumble. Αμέσως μετά ξεκίνησε μια αντιπαλότητα με τον Έι Τζέι Στάιλς, απο τον οποίο έχασε, όμως κατάφερε να τον νικήσει στη WrestleMania 32. Μετά άνοιξε μία κόντρα με τον Ντιν Άμπροουζ αλλά έχασε από αυτόν στο Payback και στο Extreme Rules στο πρώτο Asylum match. Συμμετείχε στο Money In The Bank ladder match ωστόσο δεν κατάφερε να βγει νικητής. Στο battleground καλωσόρισε στην <<εκπομπή>> του  τον Ραντι Ορτον όπου τον σέρβιρε ένα RKO. Στο summerslam συνεργάστηκε με τον Kevin Οwens, ώστε να αντιμετωπίσουν τους Enzo Amore & Big Cass. Νικητές κατάφεραν να βγουν οι ομαδα των heels. Η συνεργασία του με τον Owens αποδείχτηκε πολύ αποτελεσματική και για τους δυο μιας και μετά την κατάκτηση του Universal τίτλου στον Owens, οι δυο τους αποδέχτηκε ότι ήταν ένα αχτύπητο δίδυμο που κέρδιζαν συνέχεια με τη βοήθεια του άλλου. Στο clash of champions κέρδισε τον Sami Zayn και στον κύριο αγώνα του σόου κατάφερε να δώσει τη νίκη και στον <<καλύτερο του φίλο>>. Στο επόμενο PPV για το κόκκινο σόου, το Hell in a cell ο Τζέρικο βρήκε τον τρόπο και εισχώρησε στο κλουβί και ξανά έδωσε τη νίκη στον φίλο του. Στο Survivor Series η ομαδα του raw θα αντιμετώπιζε την ομάδα του Smackdown, ο αποκλεισμός του Τζέρικο ήρθε άδοξα, προσπαθώντας να μαζέψει τη λίστα του όπου προηγουμένος ο Κέβιν Όουενς χτύπησε με αυτήν τον Ει Τζει Σταιλς. Στο roadblock αντιμετώπισε τον Σεθ Ρολινς, ωστόσο ύστερα από μια επέμβαση του φίλου του Κεβιν Όουενς προσπαθώντας να τον βοηθήσε, του κόστισε τον αγώνα. Στο μεγάλο αγώνα της βραδιάς ο Κρις Τζέρικο, όπου ο Οουενς αντιμετώπιζε τον Ρομαν Ρεινς για τον κορυφαίο τίτλο του raw, χτύπησε τον φίλο του με ενα coadbreaker προκαλώντας DQ και του ξανά έδωσε τη νίκη. Στη συνέχεια βέβαια ο οργισμένος Ρομαν Ρεινς, με τη βοηθεια του δικού του φίλου Σεθ Ρολινς πέρασαν τους δύο κολλητους δια μέσω τραπεζιών. Σε ενα επεισόδιο του raw ο Κρις Τζέρικο κερδίζοντας τον Ρεινς, με τη βοηθεια του κολλητού του έγινε ο νέος Πρωταθλητης Ηνωμένων Πολιτειών και κατέκτησε τίτλο ύστερα απο 7 χρόνια. Λόγω των συνεχόμενων επεμβάσεων του Τζέρικο στους αγωνες του φίλου του, ο γενικός διευθυντης του raw Μικ Φολει αποφάσισε ότι στο Royal Rumble, στον αγώνα του Ρεινς με τον Όουενς θα είναι κλειδωμένος σε ένα κλουβί που θα κρέμεται πανω απο το ρινγκ. Στο Royal Rumble ο Κεβιν Όουενς ξανα πηρε τη νίκη αυτην τη φορα με τη βοηθεια του Μπρόουν Στρόουμαν. Στον κύριο αγωνα της βραδιας, στο royal rumble match, ο Τζέρικο κιας βρισκοταν για ενα μεγαλο διαστημα εκτός ρινγκ καταφερε να κλέψει την παράσταση σε ένα ακόμα σόου. Στη συνεχεια αποκλείστηκε απο τον Ρομαν Ρεινς. Σε ενα επεισόδιο του raw ο πρωην φίλος του, του επιτέθηκε και τον άφησε σεναριακά τραυματισμένο για 3 εβδομάδες. Στο Fastlane πραγματοποίησε την επιστροφή του, τραβώντας την προσοχή του Οουενς με αποτελεσμα να χάσει απο τον Γκολντμπεργκ τον αγωνα και τον τίτλο του.
Ο Κρις Τζέρικο είναι ο βασικός τραγουδιστής της χέβι μέταλ μπάντας Fozzy, η οποία έχει ιδρυθεί από τον ίδιο. Το γκρουπ υπάρχει από το 1999 και έχει κυκλοφορήσει πέντε στούντιο άλμπουμ, μια συναυλία, δύο ντέμο άλμπουμς και δέκα σίνγκλς τραγούδια. Η μπάντα έχει πραγματοποιήσει εμφανίσεις σε επεισόδια του WWE μέχρι το 2005, όταν και "απολύθηκε" σεναριακά ο Τζέρικο. Στην πραγματικότητα το γκρουπ είχε προγραμματισμένες συναυλίες σε όλη την Αμερική. Τον Οκτώβρη του 2010 ξεκίνησαν μια μεγάλη περιοδεία σε ολόκληρο τον κόσμο , τη μεγαλύτερη του συγκροτήματος από τη μέρα της δημιουργίας τους.
Singles
Η μπάντα αποτελείται από τον Κρις Τζέρικο, που είναι τραγουδιστής και από το 1999 έως σήμερα είναι ασταμάτητα μέλος της, από τον Ριτς Γουάρντ, που είναι ο νούμερο ένα κιθαρίστας του συγκροτήματος και μαζί με τον Τζέρικο υπάρχει από το ξεκίνημα. Στη νούμερο δύο κιθάρα, που είναι ρυθμική, έχουν αλλάξει δύο κιθαρίστες, ο Ράιαν Μάλαμ  και ο Μάικ Μάρτιν . Στα ντραμς έχουν αλλάξει δύο επίσης ντάμερς. Ο πρώτος ήταν ο Φρανκ Φοντσίρ , που επέστρεψε το 2009 και είναι μέχρι και σήμερα, ενώ ο δεύτερος ο Έρικ Σάντερς πέρασε την περίοδο 2005-2009. Στο μπάσο, έχουν περάσει από την μπάντα τέσσερις διαφορετικοί καλλιτέχνες. Ο Νταν Ντράιντεν , ο Κέιθ Γουάτσον , ο Σιν Ντέλσον , ενώ από το 2011 είναι ο Πολ Ντι Λέο.
Έχοντας πτυχίο δημοσιογραφίας, έχει κυκλοφορήσει δύο μέρη της αυτοβιογραφίας του, ενώ ετοιμάζει και τρίτο το 2014. Το πρώτο μέρος ονομάζεται A Lion's Tale: Around the World in Spandex και κυκλοφόρησε το 2007, ενώ το δεύτερο ονομάζεται Undisputed: How to Become the World Champion in 1,372 Easy Steps και κυκλοφόρησε το 2011. Το 2005 όταν αποχώρησε για δύο χρόνια από τα ρινγκ, ένας λόγος ήταν πως ήθελε να επικεντρωθεί στο συγκρότημά του, τους Fozzy, αλλά και στο γράψιμο του πρώτου του βιβλίου. Κάτι τέτοιο έκανε και πρόσφατα με τη δεύτερη αποχώρησή του από το WWE, το 2010, αφού μετά από τέσσερις μήνες κυκλοφόρησε το δεύτερο μέρος.
Είχε τη δική του ραδιοφωνική εκπομπή με τίτλο "The Rock of Jericho", την περίοδο 2005-2006, στην οποία είχε επικεντρωθεί στην αγαπημένη του μουσική χέβι μέταλ, αλλά και τη ροκ. Από τον Οκτώβρη του 2011 επέστρεψε στα μικρόφωνα, με τον ίδιο τίτλο και στον ίδιο σταθμό.
Έχει παρουσιάσει το τηλεοπτικό παιχνίδι Downfall και ένα ριάλιτι για γυναίκες τραγουδίστριες, στην αμερικανική τηλεόραση, ενώ έχει παρευρεθεί σε διάφορες εκπομπές ως καλεσμένος. Επίσης, έχει υποδυθεί ρόλο σε ένα επεισόδιο τηλεοπτικής σειράς. Το 2011 συμμετείχε στο αμερικάνικο ριάλιτι, Dancing with the Stars, και ήταν ο πέμπτος συμμετέχοντας που αποκλείστηκε, ενώ έχει πάρει μέρος και σε ακόμα ένα ριάλιτι σόου δίχως επιτυχία. Έχει βρεθεί ως επίσημος καλεσμένος σε συγκεκριμένη τηλεοπτική εκπομπή της Αμερικής, περισσότερες από μια φορές. Το 2013, ξεκίνησε την παρουσίαση ενός τηλεοπτικού προγράμματος, με αγώνες ρομπότ.
Στον κινηματογράφο έχει υποδυθεί μικρούς κωμικούς ρόλους. Στο Android Apoclypse ήταν ο τρίτος πρωταγωνιστής της ταινίας, ενώ στο MacGruber είχε τον ρόλο του κολλητού φίλου του βασικού πρωταγωνιστή, αλλά λόγω ενός ατυχήματος πεθαίνει πριν τα μισά της ταινίας. Επίσης έχει έναν κύριο πρωταγωνιστικό ρόλο στο θρίλερ Albino Farm Έχει υπάρξει επίσης, θεατρικός ηθοποιός, το 2006, στο Τορόντο του Καναδά.
Ξεκίνησε, στα τέλη του 2013  μια εκπομπή στο διαδίκτυο, στη σελίδα του PodcastOne 6 , μετά από πρόταση του Στιβ Όστιν, ο οποίος ήταν και ο πρώτος του καλεσμένος σε ένα διπλοί επεισόδιο. Είχε και άλλους καλεσμένους, φίλους του από το WWE, όπως ο Triple H, ο Edge, ο Batista, κ.α. Βγάζει επεισόδια κάθε τετάρτη και παρασκευή.
Ο πατέρας του, Τεντ Ιρβάιν, είναι διάσημος παλαίμαχος παίκτης του χόκεϊ. Ο Τζέρικο γεννήθηκε στο Λονγκ Άιλαντ, της Νέας Υόρκης, αλλά μεγάλωσε στο Γουίνιπεγκ της Μανιτόβα στον Καναδά. Έχει αποκτήσει με τη γυναίκα του Τζέσικα, τρία παιδιά, ένα μεγαλύτερο αγόρι και δύο δίδυμα κορίτσια.
