Συντεταγμένες: 39°23′24″N 22°54′30″E  /  39.39000°N 22.90833°E  / 39.39000; 22.90833
Τα Μελισσάτικα είναι πεδινός οικισμός της Θεσσαλίας στην Περιφερειακή Ενότητα Μαγνησίας 1  σε υψόμετρο 40 μέτρα 2 .
Τα Μελισσάτικα βρίσκονται στα βορειοδυτικά της Νέας Ιωνίας και απέχουν περίπου 5 χλμ. από το κέντρο της πόλης του Βόλου. Σύμφωνα με την τοπική παράδοση, αναφέρονται να συνοικίστηκαν γύρω στα 1800 και ονομάζονταν "Καλύβια" ή "Μελισσάτικα Καλύβια" από τα πέτρινα καλύβια  που είχαν και χρησιμοποιούσαν οι κάτοικοι της Μακρινίτσας όταν μάζευαν τις ελιές τους τον χειμώνα. Επίσης αναφέρεται ότι το 1881 με την απελευθέρωση της Θεσσαλίας από τους Τούρκους είχαν πληθυσμό μαζί με τον Κάκκαβο 409 κατοίκους. 3  Νότια του χωριού και πριν την Περιφερειακή του Βόλου βρίσκεται το Συνεδριακό Κέντρο της Μητρόπολης Δημητριάδος. 4  Ενοριακός ναός είναι η εκκλησία του Αγίου Μοδέστου, ο οποίος κτίστηκε το 1876 στη θέση άλλου μικρότερου ναού. Πρόκειται για τρίκλιτη βασιλική με στοά στη νότια και δυτική πλευρά . 5 
Μετά την Ένωση της Θεσσαλίας, αναφέρονται επίσημα το 1883 ως Μελισσάτικα στο ΦΕΚ 126Α - 02/04/1883 να προσαρτόνται στον τότε δήμο Παγασών. Το 1961 προσαρτήθηκε στον οικισμό ο καταργούμενος οικισμός Κουγιάτικα. 6  Σύμφωνα με το πρόγραμμα Καλλικράτης μαζί με την Νέα Ιωνία, το Κλήμα και το Φυτόκο αποτελούν την κοινότητα Νέα Ιωνίας που που υπάγεται στη Δημοτική Ενότητα Νέα Ιωνία του Δήμου Βόλου και σύμφωνα με την απογραφή 2011 έχει 733 κατοίκους. 7 
