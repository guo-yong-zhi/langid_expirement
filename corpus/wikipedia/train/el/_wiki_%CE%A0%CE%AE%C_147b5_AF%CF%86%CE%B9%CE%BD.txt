Κρις Γκρίφιν
Ο Τζάστιν Πήτερ Γκρίφιν  είναι φανταστικός χαρακτήρας της σειράς Family Guy και κύριος πρωταγωνιστής της. Ζει με τη γυναίκα του, Λόις Γκρίφιν και τα τρία τους παιδιά  στην περιοχή του Κουαχόγκ των Ηνωμένων Πολιτειών της Αμερικής. Ο δημιουργός της σειράς, Σεθ ΜακΦάρλαν δανείζει τη φωνή του για να τον μιμηθεί, ενώ ο ίδιος έχει επιμεληθεί και τον σχεδιασμό του. Η έμπνευση για τη δημιουργία του προήλθε από έναν υπεύθυνο ασφαλείας που είχε ο ΜακΦάρλαν στο κολέγιο του, όπως αυτός έχει αναφέρει σε συνεντεύξεις. 1  Αποτελεί μετεξέλιξη ενός ήρωα από προηγούμενο σόου του ΜακΦάρλεν, 1  το Larry & Steve.
Ο Πήτερ γεννήθηκε στο Μεξικό, αν και έχει ρίζες από πολλές χώρες. Η μητέρα του προσπάθησε να κάνει έκτρωση, αλλά αυτό δεν κατέστη δυνατό λόγω της ηλικίας του βρέφους εκείνη την περίοδο. 2  3  Μετά τη γέννησή του, η μητέρα του επέστρεψε στην Αμερική αλλά θέλησε να αποκρύψει το μωρό, οπότε δεν προέβη ποτέ στην επίσημη δήλωσή του στις αρχές, γεγονός που κάνει τον Πήτερ παράνομο μετανάστη. Ο πατέρας με τον οποίο μεγάλωσε, ονόματι Φράνσις Γκρίφιν, δεν είναι ο βιολογικός του, κάτι που γνωρίζει και ο ίδιος από μία παλιά του ανάμνηση στο επεισόδιο "Peter's Two Dads". Μετά από αναζήτηση, ο Πήτερ μαθαίνει πως ο βιολογικός του πατέρας είναι ο Μίκι ΜακΦίνιγκαν. 
Ο Πήτερ αποφοίτησε από το γυμνάσιο Carrie Fisher Middle School 4  και από το λύκειο Providence High School. 2  Έχει αναφερθεί πως ο Πήτερ ήταν συνήθως ο σπασίκλας της τάξης και δεχόταν συχνά εκφοβισμό από άλλους. Κατά τη διάρκεια των λυκειακών του χρόνων, γνώρισε τη Λόις και την ερωτεύτηκε, γεγονός που έφερε τη δυσαρέσκεια του πατέρα της Λόις, Κάρτερ Πιούτερσμιθ, ο οποίος επιθυμούσε γενικά τη συναναστροφή της κόρης του μόνο με πλούσια άτομα. Μαθαίνουμε επίσης πως ο Κουάγκμαιρ είχε επίσης ερωτευτεί τη Λόις και θα την οδηγούσε σε γάμο, αν δεν υπήρχε ο Πήτερ. 5 
Με τη Λόις έχουν αποκτήσει τρία παιδιά, τη Μεγκ, τον Κρις και τον Στιούη Γκρίφιν. Μετά από λάθος που πραγματοποίησε μία τράπεζα σπέρματος, ο Πήτερ είναι πατέρας και του Μπέτραμ, ενός άλλου χαρακτήρα, ο οποίος μισεί εξαιρετικά τον Στιούη. 6  Όμως, στο επεισόδιο "A House Full of Peters" προβάλλεται πως ο Πήτερ, στην προσπάθεια του να αποκτήσει χρήματα, προσέφερε διαρκώς το σπέρμα του, με αποτέλεσμα να είναι βιολογικός πατέρας πολλών άλλων παιδιών. 7 
Η ηλικία του Πήτερ δεν αποδίδεται ξεκάθαρα. Στο "The Tan Aquatic with Steve Zissou" η Λόις αναφέρει πως ο Πήτερ είναι 43 ετών 2  και η ίδια 42, κάτι που επιβεβαιώνει τη διαφορά της ηλικίας του που έχει ειπωθεί στο επεισόδιο "Let's Go to the Hop" 8 , αλλά έρχεται σε αντίθεση με την εμφάνισή τους ως 18άρηδες στο επεισόδιο "Meet the Quagmires". Ο δήμαρχος της πόλης έχει αναφέρει πως είναι 42 ετών. Σε άλλα επεισόδια έχει διατυπωθεί πως είναι 45 και 58 ετών 2  9 .
