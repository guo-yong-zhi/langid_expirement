Ο Αιγίμιος ήταν ένα μικρό έπος δύο βιβλίων, που οι αρχαίοι απέδιδαν  άλλοτε στον Ησίοδο και άλλοτε στον Κέρκωπα τον Μιλήσιο. 1  Διασώθηκαν οκτώ μόλις αποσπάσματα, 2  που κάνουν λόγο για τις περιπέτειες της Ιούς, τον Άργο, την Θέτιδα και τον Πηλέα, τον Φρίξο και τους Αργοναύτες.
Οι σύγχρονες φιλολογικές μελέτες αποδεικνύουν ωστόσο ότι τα παραπάνω ήταν απλά εμβόλιμες διηγήσεις και ότι το πρωταρχικό θέμα του έργου ήταν τα κατορθώματα του Ηρακλή, συμμάχου του βασιλιά των Δωριέων Αιγιμίου στον πόλεμο του ενάντια στους Λάπιθες και τους Δρύοπες. 3 
