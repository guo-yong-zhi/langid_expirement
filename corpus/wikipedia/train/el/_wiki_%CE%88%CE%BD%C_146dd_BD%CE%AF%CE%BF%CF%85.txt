Οι Ένοπλες Δυνάμεις Σερβίας και Μαυροβουνίου  ήταν οι ένοπλες δυνάμεις του κράτους της Σερβίας και Μαυροβουνίου. Περιελάμβαναν επίγειες δυνάμεις με εσωτερικά και συνοριακά στρατεύματα, 1  ναυτικές δυνάμεις, 2  εναέριες δυνάμεις και δυνάμεις αεράμυνας και πολιτικής άμυνας.
Αποτέλεσαν τη συνέχεια των Γιουγκοσλαβικών Ενόπλων Δυνάμεων  από τα απομεινάρια του Γιουγκοσλαβικού λαϊκού στρατού , των ενόπλων δυνάμεων της Σοσιαλιστικής Ομοσπονδιακής Δημοκρατίας της Γιουγκοσλαβίας. Το κράτος, τότε ονομαζόταν Ομοσπονδιακή Δημοκρατία της Γιουγκοσλαβίας, ενώ συμμετείχε στους πολέμους της Γιουγκοσλαβίας με περιορισμένη άμεση παρέμβαση από τις δικές του ένοπλες δυνάμεις. Μετά το τέλος των πολέμων και των συνταγματικών μεταρρυθμίσεων του 2003, με τις οποίες το κράτος μετονομάστηκε σε «Σερβία και Μαυροβούνιο», οι ένοπλες δυνάμεις μετονομάστηκαν επίσης σε «Ένοπλες Δυνάμεις Σερβίας και Μαυροβουνίου». Οι ένοπλες δυνάμεις συμμετείχαν ενεργά στην καταπολέμηση των ανταρτικών ομάδων του Απελευθερωτικού Στρατού του Κοσσυφοπεδίου  και του Απελευθερωτικού Στρατού του Πρέσεβο, της Μεντβέντια και του Μπουγιάνοβατς κατά τη διάρκεια των συγκρούσεων στον πόλεμο του Κοσσυφοπεδίου και της κοιλάδας του Πρέσεβο, ενώ ενεπλάκησαν επίσης με αεροπλάνα του NATO κατά τη διάρκεια των βομβαρδισμών της Γιουγκοσλαβίας. 3  4 
Μετά τη διάλυση της Σερβίας και Μαυροβουνίου με το δημοψήφισμα ανεξαρτησίας του Μαυροβουνίου από το 2006, ένα τμήμα των ενόπλων δυνάμεων δόθηκε στο Μαυροβούνιο, ενώ το μεγαλύτερο μέρος τους παρέμεινε στη Σερβία. Το Μαυροβούνιο κληρονόμησε το πολεμικό ναυτικό και η Σερβία έγινε μεσόγεια.
Το έμβλημα των ενόπλων δυνάμεων όπως εξελίχθηκε με το πέρασμα του χρόνου.
1992–2003
2003–2006
