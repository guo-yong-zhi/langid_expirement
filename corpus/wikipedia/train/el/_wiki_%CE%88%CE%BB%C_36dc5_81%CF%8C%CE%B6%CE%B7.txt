Η Έλλη Καρόζη είναι Ελληνίδα πρώην πρωταθλήτρια της καλαθοσφαίρισης η πρώτη που έπαιξε σε ξένο σύλλογο.
Ξεκίνησε την καριέρα της στον Παναθηναϊκό αγωνιζόμενη στα τοπικά πρωταθλήματα κέντρου 1 , την εποχή εκείνη δεν υπήρχε ακόμα Εθνικό πρωτάθλημα. Από τον Παναθηναϊκό το 1954 πήγε στη Βραζιλιάνικη Φλουμινένσε 2  του Ρίο ντε Τζανέιρο και αγωνίστηκε εκεί έως το 1956, σύμφωνα με τον ελληνικό τύπο στη Βραζιλία είχε το παρατσούκλι "η βόμβα του ελληνικού μπάσκετ" 3 . Επιστρέφοντας στην Ελλάδα το 1957 έπαιξε για τον Α.Ο. Αμπελοκήπων 3 .
Με την Εθνική Ελλάδος ήταν στην αποστολή και στον πάγκο της αλλά δεν αγωνίστηκε στον πρώτο αγώνα στην ιστορία της στις 15 Απριλίου 1958, στη νίκη επί του Λιβάνου με 68-32 4 . Συμμετείχε την επόμενη ημέρα στο αγώνα Μεικτή Αθηνών- Μεικτή Βηρυτού, που στην ουσία ήταν οι ίδιες ομάδες με τον αγώνα των Εθνικών ομάδων όπου αγωνίστηκε στα τελευταία λεπτά και δεν σημείωσε πόντους 5 . 
