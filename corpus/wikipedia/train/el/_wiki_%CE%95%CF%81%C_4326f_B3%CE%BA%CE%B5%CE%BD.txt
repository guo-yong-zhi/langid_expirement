Ο Ερνέστος Α΄  ο Πρεσβύτερος  από τον Οίκο των Γουέλφων ήταν πρίγκιπας του Γκρουμπενχάγκεν, που ήταν μέρος του δουκάτου του Μπράουνσβαϊγκ. Κυβέρνησε μαζί με τους αδελφούς του Ερρίκο Β'  και Γουλιέλμο .
Ήταν ο 6ος γιος του Ερρίκου Α΄ και της Αγνής των Βέττιν, κόρης του Αλβέρτου Β΄ μαρκήσιου  του Μάισσεν. Ο πατέρας του Ερρίκος Α΄  ο θαυμάσιος ήταν ο ιδρυτής του πριγκιπάτου του Γκρουμπενχάγκεν και είχε οκτώ γιούς. Από αυτούς τρείς απεβίωσαν ως τα 32 έτη τους και δύο ακολούθησαν εκκλησιαστικά σταδιοδρομία. Έτσι όταν απεβίωσε το 1322 κυβέρνησαν από κοινού ο Ερρίκος Β΄, ο Ερνέστος Α΄ και ο Γουλιέλμος. Το πριγκιπάτο ήταν μάλλον μικρό σε σχέση με τα άλλα του δουκάτου των Γουέλφων και το 1324 συμφώνησαν να μην το διαιρέσουν.
Ωστόσο το επόμενο έτος το χώρισαν και ο Ερνέστος Α΄ πήρε τις περιοχές γύρω από το Άινμπεκ και το Οστερόντε και το κάστρο Γκρουμπενχάγκεν. Οι κωμοπόλεις Άινμπεκ, Όστεροντε και Ντούντεστατ κυβερνιόταν από κοινού. Το 1351 απεβίωσε ο μεγαλύτερος αδελφός του Ερρίκος Β΄, του οποίου τα παιδιά είχαν φύγει και βρει την τύχη τους στη ΝΑ Ευρώπη, όπου απεβίωσαν  χωρίς άρρενες απογόνους. Επίσης ο νεότερος αδελφός του Γουλιέλμος απεβίωσε άτεκνος το 1360. Ο Ερνέστος Α΄ απεβίωσε το 1361 και τον διαδέχθηκε ο πρωτότοκος γιος του Αλβέρτος Α΄, που ήδη από το 1359 είχε γίνει συγκυβερνήτης.
Το 1335 νυμφεύτηκε την Αδελαΐδα, κόρη του Ερρίκου Β΄ κόμη του Εμπερστάιν και είχε τέκνα:
