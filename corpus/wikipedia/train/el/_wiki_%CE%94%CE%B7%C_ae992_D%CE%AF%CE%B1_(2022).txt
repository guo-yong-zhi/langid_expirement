Δημοψηφίσματα για το μέλλον των κατεχομένων από τη Ρωσία περιοχών της νοτιο-ανατολικής Ουκρανίας, διεξήχθησαν από τις 23 ως τις 27 Σεπτεμβρίου του 2022 στις περιοχές του Ντονμπάς, της Ζαπορίζια και της Χερσώνας. 
Συγκεκριμένα, δημοψηφίσματα ένωσης με τη Ρωσία έλαβαν χώρα στα de facto κράτη της Λαϊκής Δημοκρατίας του Ντονέτσκ και της του Λουγκάνσκ  ενώ δημοψηφίσματα απόσχισης από την Ουκρανία έλαβαν χώρα στις  «στρατιωτικο-πολιτική διοίκηση της Χερσώνας» και της «στρατιωτικο-πολιτικής διοίκησης της Ζαπορίζια».
Τα ερωτήματα, στα οποία οι πολίτες κλήθηκαν να απαντήσουν με ένα Ναι ή ένα Όχι ήταν τα ακόλουθα:
Στη Λαϊκή Δημοκρατία του Ντονέτσκ, το 99.23% των πολιτών που ψήφισε  4  αποφάνθηκε υπέρ της ένωσης με τη Ρωσία. Το ίδιο αποφάνθηκε και το 98,42% των πολιτών του Λουγκάνσκ . Στην πολιτικοστρατιωτική διοίκηση της Χερσώνας, υπέρ της απόσχισης από την Ουκρανία, της ανεξαρτητοποίησης και της μελλοντικής ένωσης με τη Ρωσία ψήφισε το 87,05%, 5  ενώ στη διοίκηση της Ζαπορίζια στο ίδιο ερώτημα απάντησε θετικά το 93.11%
Ο πρώην Πρόεδρος της Ρωσίας, Ντμίτρι Μεντβέντεφ καλωσόρισε τα αποτελέσματα σε ανάρτηση του στο Telegram γράφοντας "Καλώς ήρθατε στο σπίτι σας, στη Ρωσία". 6 
Ο Ρώσος Πρόεδρος, Βλαντίμιρ Πούτιν σε ειδική τελετή υπέγραψε τις συνθήκες για την ένταξη και των τεσσάρων περιοχών ως συστατικές οντότητες της Ρωσικής ομοσπονδίας.
Ωστόσο, τη διεθνή κατακραυγή προκάλεσε η κίνηση των αρχών των περιοχών αυτών αλλά και της ρωσικής ηγεσίας, για την πρωτοβουλία αυτή. Ο Ουκρανός πρόεδρος Βολοντίμιρ Ζελένσκι δήλωσε ότι είναι αδύνατη πλέον η οποιαδήποτε διαπραγμάτευση με τη Ρωσία και ζήτησε την αποπομπή της χώρας αυτής από όλους τους διεθνείς οργανισμούς. 7  Πολλοί ηγέτες κρατών, πολιτικοί, οργανώσεις και οργανισμοί δήλωσαν πως δεν πρόκειται να αναγνωρίσουν τα αποτελέσματα των δημοψηφισμάτων. 8 
Η διοργάνωση δημοψηφισμάτων φαίνεται να ήταν ήδη από καιρό προγραμματισμένη, αφού ήδη από τον Μάρτιο του 2022, και αφότου η Ρωσία αναγνώρισε ως ανεξάρτητα κράτη της δυο περιφέρειες του Ντονμπάς, ο Λεονίντ Πάσετσνικ, δήλωσε ότι το δημοψήφισμα αποτελεί μια μελλοντική επιλογή για την ευρύτερη περιοχή. 9 
