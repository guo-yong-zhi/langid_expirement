Ο Βασίλης Κουτσιανικούλης , είναι Έλληνας ποδοσφαιριστής, ο οποίος αγωνίζεται ως μεσοεπιθετικός για την Αναγέννηση Καρδίτσας 1 .
Ξεκίνησε την καριέρα του στην ερασιτεχνική ομάδα του Ηρακλή Χάλκης, όπου τον είδε ο προπονητής Νίκος Νιόπλιας, ο οποίος τον κάλεσε στην εθνική Νέων και παράλληλα τον πρότεινε ως μεταγραφή στον ΟΦΗ, όμως ο τότε προπονητής του συλλόγου Γερμανός Ράινερ Μάουρερ τον απέρριψε.
Το 2007 τον απέκτησε ο Εργοτέλης. Νωρίτερα είχε απορριφθεί από τον Ολυμπιακό από τον τότε γενικό διευθυντή του, Ίλια Ίβιτς. Στον Εργοτέλη αγωνίστηκε για δύο ποδοσφαιρικές περιόδους  κάνοντας πολύ καλές εμφανίσεις.
Το καλοκαίρι του 2009 αποκτήθηκε από τον ΠΑΟΚ, αντί του ποσού των 1,2 εκατομμυρίων ευρώ. Υπέγραψε τετραετές συμβόλαιο και πήρε τη φανέλα με το νούμερο 19. Τελικά, έμεινε στην Τούμπα για δύο χρόνια.
Το 2011 επέστρεψε στον Εργοτέλη, λόγω του λίγου χρόνου συμμετοχής που είχε στον ΠΑΟΚ. 
Το καλοκαίρι του 2012, έμεινε ελεύθερος από τον Εργοτέλη και στις 20 Αυγούστου υπέγραψε τριετές συμβόλαιο στην άλλη ομάδα του Ηρακλείου, τον ΟΦΗ. Στις 18 Ιανουαρίου 2015 ανακοινώθηκε η αποχώρηση του από τον σύλλογο του Ηρακλείου, λόγω χρεών. 2 
Στις 3 Σεπτεμβρίου 2015 υπέγραψε τριετές συμβόλαιο με την ομάδα της γενέτειράς του, την ΑΕΛ. 3  Στο τέλος της αγωνιστικής περιόδου 2015-16 πανηγύρισε την άνοδο της ομάδας του στη Σούπερ Λίγκα. Αποχώρησε το 2017, έναν χρόνο πριν ολοκληρώσει το συμβόλαιό του, έχοντας συμπληρώσει 31 συμμετοχές και 1 τέρμα στο πρωτάθλημα. 4 
Τον Σεπτέμβριο του 2017 επέστρεψε στον ΟΦΗ έπειτα από δύο χρόνια απουσίας. 5 
Στις 11 Σεπτεμβρίου 2019 υπέγραψε συμβόλαιο με την ομάδα του Ολυμπιακού Βόλου.  6 
Το καλοκαίρι του 2020 υπέγραψε συμβόλαιο συνεργασίας 2 ετών με την Δόξα Δράμας. Τελικά, αποχώρησε το καλοκαίρι του 2021.
Τον Αύγουστο του 2021, αποκτήθηκε από την Αναγέννηση Καρδίτσας. 7 
Ο Βασίλης Κουτσιανικούλης αγωνίστηκε στην εθνική Νέων με την οποία έφτασε ως τον τελικό του ευρωπαϊκού πρωταθλήματος 2007 , ενώ έχει και συμμετοχές στην εθνική Ελπίδων. Επίσης το 2008 κλήθηκε από τον Ότο Ρεχάγκελ και στην εθνική Ανδρών, χωρί να αγωνιστεί.
Στις 10 Ιουνίου 2017 παντρεύτηκε την σύντροφο του, Μαραντίνα Στεργιούλη. 8  Μαζί απέκτησαν έναν γιο. 9 
