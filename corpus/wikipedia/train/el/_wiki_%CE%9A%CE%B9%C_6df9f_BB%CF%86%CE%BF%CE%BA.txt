1982-198300Ολυμπιακός
Ο Κιθ Γούλφοκ  ήταν Αμερικανός καλαθοσφαιριστής. Φοίτησε στο Upper Iowa University από το 1975 έως το 1979 ενώ επέστρεψε το 1985 για να ολοκληρώσει τις σπουδές του. Κατά τη διάρκεια της φοίτησής του στο Upper Iowa University επιλέχθηκε στους κορυφαίους All American το 1978 και το 1979. Επιλέχθηκε επίσης τρεις φορές στην κορυφαία πεντάδα της περιφέρειας All-Iowa Conference. Αναδείχθηκε MVP της All-Iowa Conference το 1978 ενώ ήταν ο πρώτος σκόρερ της Περιφέρειας All-Iowa το 1978 και το 1979. 1 
Στην Division III ο Κιθ Γούλφοκ αναδείχθηκε δεύτερος ριμπάουντερ στη χώρα με 18,4 ριμπάουντ ανά παιχνίδι. Τα ρεκόρ καριέρας του στην Upper Iowa University περιλαμβάνουν την πρώτη θέση στη λίστα των κορυφαίων ριμπάουντερ όλων των εποχών με συνολικά 1.473 ριμπάουντ. Κατέχει επίσης την τρίτη θέση των σκόρερ στην ιστορία του Upper Iowa University με 1.910 πόντους. Σημείωσε διψήφιο πόντων και ριμπάουντ σε 77 συνεχόμενους αγώνες σε όλα του τα παιχνίδια που αγωνίστηκε. Με τις επιδόσεις του εισήχθη στο Upper Iowa University Athletics Hall of Fame το 1989. 2 
Για επτά σεζόν μετά την αποχώρησή του από το Upper Iowa University, ο Κιθ Γούλφοκ έπαιξε μπάσκετ στην Ελλάδα, την Πορτογαλία και το Βέλγιο. Υπήρξε ο πρώτος ξένος αθλητής που πρωταγωνίστησε για λογαριασμό ελληνικής ομάδας σε ευρωπαϊκή διοργάνωση αγωνιζόμενος με τον Παναθηναϊκό. Μαζί με τον Γουίλι Κέρκλαντ υπήρξαν οι κορυφαίοι Αμερικάνοι παίκτες του Παναθηναϊκού στις ευρωπαϊκές διοργανώσεις μέχρι το 1994 που υπήρξε αφετηρία της Ευρωπαϊκής καταξίωσης του Παναθηναϊκού και οι πιο αποδοτικοί βάση στατιστικών έως την έλευση του Έντγκαρ Τζόουνς το 1988 που σημείωσε επιδόσεις που παραμένουν έως σήμερα ακατάρριπτες.  
Με τον Παναθηναϊκό αγωνίστηκε για 2 περιόδους στο Κύπελλο Πρωταθλητριών. Την περίοδο 1980-81 συμμετείχε στην προημιτελική φάση. 3  
Την επόμενη χρονιά αγωνίστηκε και πάλι στο Κύπελλο Πρωταθλητριών την περίοδο 1981-82 κατά την οποία ο Παναθηναϊκός συμμετείχε στην ημιτελική φάση  της διοργάνωσης. Ήταν μια από τις σπουδαιότερες διακρίσεις στην ιστορία του συλλόγου  έως την έλευση του Νίκου Γκάλη και την 3η θέση στην Ευρώπη το 1994. Υπήρξε από τους πρωταγωνιστές για την πρόκριση από τον όμιλο ενάντια στις ΤΣΣΚΑ και Λέφσκι Σόφιας. 4  Στην καθοριστική αναμέτρηση εναντίον της ΤΣΣΚΑ στον Τάφο του Ινδού στις 12 Νοεμβρίου του 1981 σημείωσε 22 πόντους.
Τη σεζόν 1982-83 ο Γούλφοκ εντάχθηκε στον Ολυμπιακό και αγωνίστηκε στα παιχνίδια του Κυπέλλου Κόρατς. Την περίοδο 1985-86 επέστρεψε και πάλι στον Παναθηναϊκό για να αγωνιστεί στο Κύπελλο Κυπελλούχων.
Μετά το τέλος της αθλητικής καριέρας του έζησε με τη σύζυγό και το γιο του στο Φλάσινγκ, στο Κουίνς της Νέας Υόρκης, εργαζόμενος στον τομέα της υγείας για την Κράτος των ΗΠΑ. Απεβίωσε τις 25 Απριλίου του 2022 σε ηλικία 65 ετών.  5 
