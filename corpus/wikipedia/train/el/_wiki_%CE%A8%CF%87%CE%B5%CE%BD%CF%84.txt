Το ψχεντ ήταν αρχαίo αιγυπτιακό στέμμα. Οι αρχαίοι Αιγύπτιοι το ονόμαζαν διπλό σκήπτρο. 1  Ήταν διπλό στέμμα, διότι συνδύαζε το ερυθρό στέμμα της Κάτω Αιγύπτου με το λευκό στέμμα της Άνω Αιγύπτου. Συμβόλιζε επίσης την ισχύ του Φαραώ ως κυβερνήτη όλης της Αιγύπτου. 2  Ήταν διακοσμημένη με ένα ζωικό σύμβολο, την Αιγυπτιακή κόμπρα. Το σύμβολο αυτό ήταν τοποθετημένο στην μπροστινή όψη του ψχεντ.
Το ψχεντ πιστεύεται ότι θεσπίστηκε από τον Φαραώ Μήνη στην εποχή της πρώτης δυναστείας, και με αυτό στέφθηκε για πρώτη φορά ο Φαραώ Βαβενέφης, όπως μαρτυρεί μια πέτρινη επιγραφή που τον παριστάνει να φέρει το ψχεντ. 3  Οι πρώτοι Φαραώ της Αιγύπτου, που μνημονεύονται στην Στήλη του Παλέρμο φορούσαν την ερυθρή κορώνα, ενώ το ψχεντ φέρουν όλοι οι Φαραώ από την πρώτη Δυναστεία και μετά. 4  Στο τεμάχιο του Καΐρου όμως απεικονίζονται και οι αρχαιότεροι Φαραώ με ψχεντ. 5 
Το ψχεντ είναι γνωστό μόνο από τις απεικονίσεις, τα αγάλματα και  περιγραφές, ενώ ως αντικείμενο δεν έχει σημειωθεί μέχρι σήμερα κανένα αρχαιολογικό εύρημα που να το επιβεβαιώνει.
Το ψχεντ είναι κάλυμμα της κεφαλής του Ώρου 6  και του Ατούμ, οι οποίοι συμβολίζουν τον Φαραώ, ή βρίσκονται σε στενή σχέση με αυτόν. 7 
Γεράκι του Ώρου με ψχεντ
Όστρακο του Φαραώ με ψχεντ και σκήπτρο
Κολοσσιαίο άγαλμα του Αμενχοτέπ Γ' με ψχεντ
