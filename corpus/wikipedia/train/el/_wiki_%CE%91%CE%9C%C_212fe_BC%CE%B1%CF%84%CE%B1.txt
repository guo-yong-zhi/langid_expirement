ΑΜΑΝ Τα Καθάρματα  είναι η συνέχεια της κωμικής σατιρικής τηλεοπτικής εκπομπής ΑΜΑΝ. Την εκπομπή παρουσίαζαν ο Αντώνης Κανάκης, ο Σωτήρης Καλυβάτσης και ο Γιάννης Σερβετάς.
Αρχικά, το κόνσεπτ της εκπομπής θεωρούνταν ότι δεν θα ήταν το ίδιο με αυτό του ΑΜΑΝ . Η ιδέα ήταν στο πρώτο μισό της εκπομπής να παρουσιάζονται σκετς ζωντανά στον αέρα -κάτι που δεν είχε ξαναγίνει στο ΑΜΑΝ, αλλά θύμιζε περισσότερο το προγενέστερο Comfuzio και στο δεύτερο μισό να σχολιάζεται η επικαιρότητα με παρεμβάσεις από το κοινό. Η εκπομπή έκανε πρεμιέρα στις 16 Οκτωβρίου του 2000 με τίτλο "Τα Καθάρματα" και μεταδιδόταν καθημερινά τα μεσάνυχτα. Ωστόσο, το κόνσεπτ δεν πέτυχε και διακόπηκε στις 27 Οκτωβρίου, δύο εβδομάδες αργότερα. Αυτό είχε ως αποτέλεσμα το πρόγραμμα να μείνει κενό για μια εβδομάδα.
Έτσι, η εκπομπή μετεξελίχθηκε σε συνέχεια του ΑΜΑΝ με μαγνητοσκοπημένα σπονδυλωτά σατιρικά σκετς σχετικά με την επικαιρότητα. Η εκπομπή με τίτλο "ΑΜΑΝ Τα Καθάρματα" κάνει πρεμιέρα στις 6 Νοεμβρίου του 2000 στις 21:00. Μέχρι τον Ιανουάριο του 2002 προβαλλόταν επεισόδια σε εβδομαδιαία βάση, ενώ από το 2002 και μετά η εκπομπή προβαλλόταν με τη μορφή έκτακτων επεισοδίων, όποτε το απαιτούσε η επικαιρότητα. Μία από τις ενότητες που περιλάμβανε η εκπομπή, ήταν οι τρεις φίλες οι οποίες βρίσκονταν σε μία καφετέρια και η ξανθιά της παρέας  είχε πάντα τις πιο αστείες απορίες. Αργότερα, αποφασίστηκε η ενότητα αυτή να γίνει αυτούσια εκπομπή.
Η πρώτη σεζόν ολοκληρώθηκε τέλος Μαΐου και ακολούθησαν 4 επεισόδια Best Of με τις καλύτερες στιγμές των εκπομπών.
Σύνολο 
Σύνολο 
Σύνολο 
