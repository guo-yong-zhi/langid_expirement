Το Οριστάνο  είναι Ιταλική πόλη και κοινότητα, πρωτεύουσα της της Ιταλικής επαρχίας του Οριστάνο, βρίσκεται στην κεντροδυτική Σαρδηνία στα βόρεια της πεδιάδας του Καμπιντάνο. Η έκταση της πόλης είναι 84.57 τετραγωνικά χιλιόμετρα και ο πληθυσμός 31.671 κάτοικοι σύμφωνα με Απογραφή . 3  4  Η οικονομία της πόλης στηρίζεται στον τουρισμό, στην γεωργία και στις μικρές βιομηχανίες.
Το Οριστάνο ιδρύθηκε από Φοίνικες δίπλα από την αρχαία Φοινικική αποικία της Οθόκα , στην Βυζαντινή αυτοκρατορία ήταν γνωστό σαν "Αριστάνις". Οι Σαρακηνοί έκαναν σκληρές επιδρομές στην πόλη τον 9ο - 10ο αιώνα και ο αρχιεπίσκοπος Τορκοτορίο την έκανε έδρα επισκοπής , μετέφερε την επισκοπή της γειτονικής παραλιακής πόλης Θάρρος. Έγινε η πρωτεύουσα της "Δικαιοδοσίας της Αρμπορέας", σχεδιάστηκαν ισχυρές οχυρώσεις που τελικά πραγματοποιήθηκαν όταν ανέβηκε στην εξουσία ο "Δικαστής" Μαριάνο Β΄.
Το Οριστάνο έγινε η ισχυρότερη πόλη της Σαρδηνίας τον Μεσαίωνα, ακολούθησαν πολλοί πόλεμοι ανάμεσα στην "Δικαιοδοσία της Αρμπορέας" και τα υπόλοιπα βασίλεια της Σαρδηνίας. Οι συγκρούσεις έφτασαν στο αποκορύφωμα όταν ο βασιλιάς Μαριάνος Δ΄  και στην συνέχεια ο γιος του Ούγος Γ΄  και η κόρη του Ελεονώρα  προσπάθησαν να κατακτήσουν ολόκληρο το νησί. Η Δικαιοδοσία της Αρμπορέα παρέμεινε το τελευταίο Σαρδηνιακό βασίλειο και διαλύθηκε περίπου δέκα χρόνια μετά την ήττα του στην "μάχη του Σανλουρί" , στην συνέχεια πέρασε μαζί με το υπόλοιπο Βασίλειο της Σαρδηνίας στο Στέμμα της Αραγωνίας. Οι Αραγωνέζοι την μετέτρεψαν στην υποτελή "Μαρκησία της Αρμπορέα", κυριεύθηκε από τα Καταλανικά στρατεύματα στην "μάχη του Μάκομερ" μετά την εξέγερση του τελευταίου μαρκησίου Λεονάρντο Αλαγκόν. Το Οριστάνο πέρασε στην Ισπανική αυτοκρατορία, στο Πεδεμόντιο  και τελικά στην Ιταλική ενοποίηση . Τον Απρίλιο του 1921 πολλοί Βετεράνοι αξιωματικοί του Α΄ Παγκοσμίου Πολέμου ίδρυσαν το "Πολιτικό κόμμα της Σαρδηνίας".
