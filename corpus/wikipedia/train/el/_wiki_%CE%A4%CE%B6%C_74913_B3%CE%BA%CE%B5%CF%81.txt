Ο Τζέιμς Λι Ντάνκαν "Τζέιμι" Κάραγκερ  είναι Άγγλος διεθνής πρώην ποδοσφαιριστής, που πέρασε όλη του την επαγγελματική καριέρα στη Λίβερπουλ, αγωνιζόμενος εκεί ως αμυντικός για 17 χρόνια. Υπήρξε δεύτερος αρχηγός της ομάδας για 10 χρόνια και είναι ο δεύτερος ποδοσφαιριστής στην ιστορία της Λίβερπουλ σε συμμετοχές, αφού στις 19 Μαΐου του 2013, πραγματοποίησε την 737η του εμφάνιση . 4  Ωστόσο, είναι κατέχει το ρεκόρ του παίχτη με τις περισσότερες συμμετοχές σε ευρωπαϊκούς αγώνες στην ιστορία του συλλόγου . 
Ο παίχτης, αν και σε μικρή ηλικία υποστήριζε την Έβερτον, 5  στη συνέχεια αποφάσισε να ενταχθεί στις Ακαδημίες της Λίβερπουλ. Τη σεζόν 1996-97 έκανε το ντεμπούτο του με τη φανέλα της Λίβερπουλ, 6  ενώ την επόμενη χρονιά ανήκε κανονικά στην πρώτη ομάδα. Αρχικά, έπαιζε ως φουλ-μπακ, αλλά με τον ερχομό του ο Ραφαέλ Μπενίτεθ τον καθιέρωσε ως κεντρικό αμυντικό κι εκεί απέδωσε καλύτερα. Με τον σύλλογο κέρδισε δύο Κύπελλα Αγγλίας, τρία Λιγκ Καπ, δύο Κομιούνιτι Σιλντ, ένα ΟΥΕΦΑ Τσάμπιονς Λιγκ, ένα ΟΥΕΦΑ και δύο ΟΥΕΦΑ Σούπερ Καπ.
Σε επίπεδο εθνικών ομάδα, ο Κάραγκερ, διατηρούσε το ρεκόρ περισσότερων συμμετοχών στην Αγγλία U21 . 7  Το ντεμπούτο του στην Εθνική Αγγλίας, το έκανε το 1999. Μέχρι και την ανακοίνωση της αποχώρησής του από την Εθνική του, το 2007, την αντιπροσώπευσε στο Ευρωπαϊκό Πρωτάθλημα Ποδοσφαίρου 2004 και στο Παγκόσμιο Κύπελλο Ποδοσφαίρου 2006. Ωστόσο, έπαιξε και σε άλλη μία διοργάνωση, αν και είχε δηλώσει ότι αποχωρεί, το 2010, στο Παγκόσμιο Κύπελλο Ποδοσφαίρου 2010, 8  ολοκληρώνοντας την παρουσία του στην Εθνική κάνοντας 38 συμμετοχές.
