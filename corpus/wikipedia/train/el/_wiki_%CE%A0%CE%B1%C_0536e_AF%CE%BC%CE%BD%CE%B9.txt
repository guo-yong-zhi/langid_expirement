Συντεταγμένες: 35°2′19.18932″N 33°59′10.46270″E  /  35.0386637000°N 33.9862396389°E  / 35.0386637000; 33.9862396389
Το Παραλίμνι είναι πόλη και δήμος της επαρχίας Αμμοχώστου στην Κύπρο. Είναι έδρα του νεοσύστατου Δήμου Παραλιμνίου-Δερύνειας ο οποίος απο τον Μάιο του 2024 θα αποτελείται από τα δημοτικά διαμερίσματα Παραλιμνίου, Δερύνειας, Φρενάρους και Αχερίτου. 10  
Το Παραλίμνι είναι χτισμένο σε υψόμετρο 75 μέτρων.  11  Στα βόρεια συνορεύει με τον Δήμο Δερύνειας, στα δυτικά με τον Δήμο Σωτήρας και στα νότια με τον Δήμο Αγίας Νάπας. Το ανατολικό μέρος της διοικητικής του έκτασης είναι παραθαλάσσιο.
Η ονομασία Παραλίμνι σημαίνει «Παρά τη λίμνη». Ο οικισμός είναι κτισμένος δίπλα από μια εποχιακή λίμνη η οποία σχηματίζεται μεταξύ Παραλιμνίου και Σωτήρας. 12 
Η περιοχή του Παραλιμνίου κατοικείτο από τα αρχαία χρόνια. Στην περιοχή υπήρχε η πόλη Λεύκολλα. 12 
Την βυζαντινή εποχή το Παραλίμνι αποτελείτο από πολλούς μικρούς αγροτικούς οικισμούς. Λόγω των αραβικών επιδρομών οι κάτοικοι εγκατέλειψαν τους οικισμούς αυτούς, οι οποίοι ήταν κοντά στα παράλια, και μετακινήθηκαν στον χώρο που βρίσκεται ο σημερινός πυρήνας του Παραλιμνίου. Η επιλογή της τοποθεσίας έγινε ώστε να είναι αθέατο από τη θάλασσα. 12 
Το 1963 το Παραλίμνι ανακηρύχθηκε σε περιοχή Συμβουλίου Βελτιώσεως Παραλιμνίου. Τα συμβούλια βελτιώσεως ήταν μια επιτροπή αυτοδιοίκησης των χωριών. 12 
Μετά την τουρκική εισβολή του 1974 και την κατάληψη του διοικητικού κέντρου της επαρχίας Αμμοχώστου, δηλαδή του Δήμου Αμμοχώστου, το Παραλίμνι αποτελεί το διοικητικό κέντρο της ελεύθερης περιοχής Αμμοχώστου. 13 
Το 1986 πραγματοποιήθηκε δημοψήφισμα με το οποίο οι κάτοικοι υπερψήφισαν την ανακήρυξη του Παραλιμνίου σε δήμο. Πρώτος δήμαρχος εκλέχτηκε ο Νίκος Βλίττης. 12 
Ακολούθησε μια ραγδαία ανάπτυξη. Το Παραλίμνι σήμερα είναι χωρισμένο σε δύο τομείς, στον αστικό και τον τουριστικό. Ο τουριστικός τομέας αποτελείται από τον Πρωταρά, παραθαλάσσια περιοχή του δήμου. 12  14  15 
Σύμφωνα με τις απογραφές πληθυσμού που πραγματοποιήθηκαν στην Κύπρο, ο πληθυσμός του Παραλιμνίου αποτελείτο από Ελληνοκύπριους. 13  Ο πίνακας που ακολουθεί παρουσιάζει τον πληθυσμό του Παραλιμνίου όπως καταγράφηκε στις απογραφές πληθυσμού που έγιναν στην Κύπρο.
Δήμαρχοι Παραλιμνίου διετέλεσαν οι: 35  36 
Ο Δήμος Παραλιμνίου είναι αδελφοποιημένος με: 37  38 
Γνωστό αθλητικό σωματείο της περιοχής είναι η Ένωσις Νέων Παραλιμνίου, η οποία διατηρεί ποδοσφαιρικό, καλαθοσφαιρικό, πετοσφαιρικό τμήμα, καθώς και τμήμα ποδοσφαίρου σάλας. Η ποδοσφαιρική ομάδα της Ένωσης Νέων Παραλιμνίου χρησιμοποιεί ως έδρα το Στάδιο Τάσος Μάρκου 39  και τα άλλα τμήματα την κλειστή αίθουσα Παραλιμνίου.
Το Παραλίμνι αποτελεί έδρα της Επισκοπής Κωνσταντίας Αμμοχώστου. 40 
Αποτελεί έδρα του Επαρχιακού Δικαστηρίου Αμμοχώστου, της Επαρχιακής Διοίκησης Αμμοχώστου, του Γενικού Νοσοκομείου Αμμοχώστου, του Επαρχιακού Κτηματολογίου καθώς και της  Αστυνομικής Διεύθυνσης Αμμοχώστου.   
Δερύνεια
Λίμνη Παραλιμνίου 
Σωτήρα
Δερύνεια
  Παραλίμνι  
Αγία Νάπα
Κόλπος Αμμόχωστου
Περνέρα 
Πρωταράς
