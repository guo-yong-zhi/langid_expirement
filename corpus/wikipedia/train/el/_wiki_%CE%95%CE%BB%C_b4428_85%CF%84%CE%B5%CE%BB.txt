Η Ελισάβετ, δανικά: Elizabeth af Danmark af Oldenburg  ήταν πριγκίπισσα της Δανίας και με τον γάμο της έγινε δούκισσα του Μπράουνσβαϊγκ-Λύνεμπουργκ. Ήταν επίτροπος του Μπράουνσβαϊγκ-Λύνεμπουργκ το διάστημα 1616–1622.
Ήταν η πρώτη κόρη του Φρειδερίκου Β΄ της Δανίας και της συζύγου του Σοφίας, κόρης του Ούλριχ δούκα του Μεκλεμβούργου-Γκύστροβ. Στην αρχή μεγάλωσε με τους γονείς τής μητέρας της, μετά επέστρεψε στη Δανία το 1579.
Οι Σκώτοι πρεσβευτές είχαν αρχικά συγκεντρώσει την προσοχή τους στην Ελισάβετ ως μελλοντική σύζυγος για τον Ιάκωβο ΣΤ΄ της Σκωτίας, αλλά ο Φρειδερίκος Β΄ μνήστευσε την Ελισάβετ με τον δούκα του Μπράουνσβαϊγκ-Λύνεμπουργκ, υποσχόμενος στους Σκώτους ότι "αν ο βασιλιάς αρέσει τη δεύτερη κόρη Άννα, τότε μπορεί να την έχει".
Παντρεύτηκε στις 19 Απριλίου 1590 με τον Ερρίκο-Ιούλιο δούκα του Μπράουνσβαϊγκ-Λύνεμπουργκ. Ο Ιάκωβος ΣΤ΄ έδωσε σε αυτήν και την αδελφή της Άννα 4.000 ντάλερς της Δανίας.  4  Όταν ο μελλοντικός σύζυγός της έφτασε για πρώτη φορά στο γάμο το 1590, μεταμφιέστηκε ως κοσμηματοπώλης· της έδωσε κοσμήματα και δήλωσε ότι το βραβείο ήταν το σώμα της. Ως αποτέλεσμα ρίχτηκε στη φυλακή, έως ότου μπόρεσε να αποδείξει την ταυτότητά του και να εξηγήσει ότι ήταν αστείο.
Ως δούκισσα, παρέμεινε σε στενή αλληλογραφία με τον αδελφό της, τον Δανό μονάρχη. Τον Σεπτέμβριο του 1598 οι πρέσβεις της Σκωτίας Ντέιβιντ Κάννινγκχαμ και Πήτερ Γιάνγκ ήρθαν στη μονή Γκρόνινγκεν ζητώντας υποστήριξη για τη διαδοχή του Ιακώβου ΣΤ΄ στον αγγλικό θρόνο. Ο Ερρίκος-Ιούλιος έδωσε μία προσεκτική απάντηση και σε ξεχωριστή επιστολή η Ελισάβετ απάντησε ότι ήταν άρρωστη για αρκετούς μήνες και ήταν ακόμη σε ανάρρωση.  5 
Μετά το τέλος τού συζύγου της το 1613, κυβέρνησε σε αυτό που είχε λάβει ως προίκα. Το 1616 απομάκρυνε τον γιο της Φρειδερίκο-Ούλριχ από την διακυβέρνηση, με την υποστήριξη του αδελφού της Χριστιανού Δ΄ της Δανίας, λόγω του αλκοολισμού του. Ανέλαβε επίτροπος του Μπράουνσβαϊγκ-Λύνεμπουργκ και παρέμεινε υπεύθυνη για τα επόμενα έξι χρόνια με τη βοήθεια του Άντον φον Στράιτχορστ. Δέχθηκε μία επίσκεψη από τον αδελφό της Χριστιανό το 1616.
Το 1617 ίδρυσε την Απόσυρση των Πενήτων με ένα παρεκκλήσι, τo Elisabeth Stift. Κατά τη διάρκεια του Τριακονταετούς Πολέμου  το κάστρο δέχτηκε επιδρομές και δεν επισκευάστηκε μέχρι το 1654.
Παντρεύτηκε το 1590 τον Ερρίκο-Ιούλιο των Γουέλφων δούκα του Μπράουνσβαϊγκ-Λύνεμπουργκ-Βόλφενμπυτελ και είχε τέκνα:
