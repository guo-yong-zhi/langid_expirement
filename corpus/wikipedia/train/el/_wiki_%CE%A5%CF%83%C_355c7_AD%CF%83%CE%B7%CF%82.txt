Η ταινία Υστερόγραφο μιας Σχέσης  είναι δράμα παραγωγής 2006, σε σκηνοθεσία Σάρα Πόλεϊ. Η ταινία είναι βασισμένη στο διήγημα της Άλις Μουνρό The Bear Came Over the Mountain το οποίο διασκεύασε για τη μεγάλη οθόνη η ίδια η Πόλεϊ. Οι πρωταγωνιστές της ταινίας Τζούλι Κρίστι και Γκόρντον Πίνσεντ ερμηνεύουν ένα ηλικιωμένο ζευγάρι που καλείται να αντιμετωπίσει τη νόσο Αλτσχάιμερ. Οι πρωταγωνιστές πλαισιώνονται από την Ολυμπία Δουκάκη, την Γουέντι Κρούσον, την Αλμπέρτα Γουότσον, το Μάικλ Μέρφι και την Κρίστεν Τόμπσον. Διευθυντής Εκτέλεσης Παραγωγής της ταινίας ήταν ο Ατόμ Εγκογιάν που είχε σκηνοθετήσει την Πόλεϊ στις ταινίες Exotica, 1994 και Το Γλυκό Πεπρωμένο .
Η ταινία προβλήθηκε για πρώτη φορά στο Διεθνές Φεστιβάλ Κινηματογράφου του Τορόντο το 2006. Προβλήθηκε επίσης στο Φεστιβάλ Κινηματογράφου Σάντανς του 2007, όπου απέσπασε θετικές κριτικές. Η ταινία έλαβε επίσης δυο υποψηφιότητες για βραβείο Όσκαρ, μεταξύ των οποίων και για Όσκαρ Α' Γυναικείου Ρόλου για την Τζούλι Κρίστι. 1 
Ο Γκραντ  και η Φιόνα Άντερσον  είναι ένα ηλικιωμένο ζευγάρι με 44 χρόνια γάμου στις πλάτες. Ο γάμος τους ήταν σε γενικές γραμμές ευτυχισμένος, με μοναδικό μελανό σημείο την απιστία του Γκραντ με μια μαθήτρια του, όταν ήταν καθηγητής πανεπιστημίου. 
Μετά από πολλά χρόνια ευτυχίας, η ζωή του ζευγαριού πρόκειται έρθει αντιμέτωπη με μια νέα δοκιμασία: Η Φιόνα εμφανίζει συμπτώματα από τη νόσο του Αλτσχάιμερ. Τότε το ζεύγος αποφασίζει ότι η καλύτερη λύση για τη Φιόνα θα είναι να εισαχθεί σε ίδρυμα που αναλαμβάνει τη φροντίδα όλων όσων πάσχουν από την ασθένεια. Η Φίονα, που εμφανίζει μόνο κάποια κενά μνήμης βρίσκεται στο πρώτο στάδιο της ασθένειας και φαίνεται να έχει διατηρήσει τη διαύγεια πνεύματος που τη χαρακτηρίζει, αποδέχεται την εισαγωγή της στο ίδρυμα με ηρεμία, αλλά ο Γκραντ δυσκολεύεται να δεχτεί ότι από 'δω και στο εξής η σύζυγός του θα βρίσκεται μακριά του. 
Το ίδρυμα του απαγορεύει να επισκεφτεί τη Φιόνα για τις πρώτες 30 μέρες της νοσηλείας της προκειμένου η γυναίκα να προσαρμοστεί στη νέα τάξη των πραγμάτων. 30 μέρες αργότερα ο Γκραντ συναντάει ξανά τη Φιόνα, η οποία πέρα από το γεγονός ότι δείχνει να μην τον αναγνωρίζει, έχει ερωτευτεί έναν άλλο ασθενή, τον Όμπρεϊ . Ο Γκραντ τότε αποφασίζει να συναντήσει τη Μαριάν , σύζυγο του Όμπρεϊ, για να τον βοηθήσει να ξανακατακτήσει τη γυναίκα του.
Η ταινία της ηθοποιού, σκηνοθέτιδος και σεναριογράφου, Σάρα Πόλεϊ, γεννήθηκε μετά από μια αποτυχημένη προσπάθειά της να μεταφέρει στη μεγάλη οθονη ένα σενάριο που είχε γράψει για τη ζωή μιας δωδεκάχρονης ηθοποιού που πρωταγωνιστούσε σε μια τηλεοπτική σειρά. Εφόσον κανένας παραγωγός δεν ενδιαφερόταν για το σενάριο αποφάσισε να διασκευάσει ένα από τα αγαπημένα της διηγήματα, το The Bear Came Over the Mountain της Άλις Μουνρό, πάνω στη ζωή ενός ηλικιωμένου ζευγαριού που καλείται να αντιμετωπίσει τη νόσο του Αλτσχάιμερ. Η Πόλεϊ που είχε συνεργαστεί στην ταινία του Χαλ Χάρτλεϊ, Η εξέλιξη του ανθρώπινου γένους  με την ηθοποιό Θρύλο της δεκαετίας του '60, Τζούλι Κρίστι, προσπαθούσε επί σειρά ετών να πείσει τη διστακτική και κουρασμένη από τη δημοσιότητα ηθοποιό να επιστρέψει στα κινηματογραφικά δρώμενα. Όταν η Πόλεϊ πρότεινε στην Κρίστι το ρόλο της Φιόνα, ένα ρόλο κομμένο και ραμμένο στα μέτρα του, η Κρίστι δέχτηκε αμέσως, κυρίως επειδή η ταινία άγγιζε ένα θέμα για το οποίο πολύς κόσμος έχει άγνοια, τη νόσο του Αλτσχάιμερ. Πέρα από την Κρίστι, ο σκηνοθέτης Ατόμ Εγκογιάν ανέλαβε την παραγωγή της ταινίας και το αποτέλεσμα ήταν μια συγκινητική και αληθινή ιστορία με εξαιρετικές ερμηνείες από τους πρωταγωνιστές της. Η Κρίστι, που είχε γίνει διάσημη για τη σκιαγράφηση δυναμικών, αλλά εσωτερικά εύθραυστων γυναικών, όπως η Λάρα Αντίποβα του Δόκτωρ Ζιβάγκο , η Νταϊάνα Σκοτ του Ντάρλινγκ  και η Κονστάνς Μίλερ του Η Έντιμος Κυρία και ο Χαρτοπαίκτης , εκθειάστηκε από τους κριτικούς για την ερμηνεία της.
Η ταινία έκανε εισπράξεις 9.194.283 δολαρίων παγκοσμίως. 2 
Η ταινία που παρουσιάστηκε αρχικά στο φεστιβάλ του Τορόντο κι έπειτα στο φεστιβάλ του Sundance, ξεκίνησε την ανοδική της πορεία και για τα όσκαρ, εφόσον οι περισσότεροι κριτικοί την συμπεριέλαβαν στη δεκάδα με τις καλύτερες ταινίες του 2007, 3  ενώ στο τέλος του έτους ψηφίστηκε ως η Καλύτερη Δραματική Ταινία της Χρονιάς από την ιστοσελίδα των κριτικών Rotten Tomatoes, 4  5  Η Κρίστι απέσπασε πολλά βραβεία κριτικών, τη Χρυσή Σφαίρα για καλύτερη γυναικεία ερμηνεία σε δράμα 6  και το βραβείο της καλύτερης ηθοποιού από το Σωματείο των Ηθοποιών. 7  Έλαβε την τέταρτη υποψηφιότητά της για όσκαρ  και Συζυγικά παιχνίδια , αλλά τελικά έχασε από τη Μαριόν Κοτιγιάρ, που κέρδισε το Όσκαρ Α' Γυναικείου Ρόλου για την ερμηνεία της, ως Εντίτ Πιάφ στην ταινία Ζωή σαν Τριαντάφυλλο . Η Σάρα Πόλεϊ βρέθηκε επίσης υποψήφια για το σενάριο της ταινίας, αλλά έχασε απο το Καμιά Πατρίδα για τους Μελλοθάνατους  των Αδελφών Κοέν.
Βραβεία Ακαδημίας Κινηματογράφου 
Υποψηφιότητα:
