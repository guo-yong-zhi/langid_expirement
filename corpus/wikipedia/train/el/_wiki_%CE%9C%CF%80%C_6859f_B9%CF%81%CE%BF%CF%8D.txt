Η Μπερναντέτ Σουμπιρού  ήταν μια γαλλίδα μοναχή και αγία της καθολικής εκκλησίας. Σε ηλικία δεκατεσσάρων ετών, μεταξύ 11 Φεβρουαρίου και 16 Ιουλίου του 1858 δήλωσε ότι βίωσε συνολικά 18 οράματα θρησκευτικού περιεχομένου, τα οποία ερμηνεύθηκαν αργότερα από την εκκλησία ως εμφανίσεις της Παναγίας. Αυτή η ερμηνεία είναι αμφιλεγόμενη μέχρι σήμερα, ειδικά επειδή το κορίτσι δεν ισχυρίστηκε στις πρώτες συνεντεύξεις ότι είχε δει την Θεοτόκο. Στην Ρωμαιοκαθολική Εκκλησία ωστόσο η Μπερναντέτ Σουμπιρού λατρεύεται ως αγία λόγω αυτής της ερμηνείας και λόγω των επακόλουθων θαυματουργών θεραπειών που αποδίδονται σε αυτήν. Μέσα σε λίγα χρόνια η γενέτειρα της Μπερναντέτ, Λούρδη, έγινε ένας από τους σημαντικότερους χώρους προσκυνήματος στην Ευρώπη, τον οποίο επισκέπτονται έξι εκατομμύρια προσκυνητές κάθε χρόνο. Η Μπερναντέτ έγινε μοναχή το 1864 και εν συνεχεία μετακόμισε από τη Λούρδη το 1866 στα πλαίσια του μοναστικού της βίου. Κηρύχθηκε από την καθολική εκκλησία οσία το 1925 και αγία το 1933. 6 
