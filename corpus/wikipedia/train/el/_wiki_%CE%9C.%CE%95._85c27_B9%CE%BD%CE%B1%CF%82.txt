Ο Μορφωτικός Εκπολιτιστικός Αθλητικός Όμιλος Φιλυριακός είναι  ποδοσφαιρικός σύλλογος της Φλώρινας.
Ο «ΜΕΑΟ Φιλυριακός» ιδρύθηκε το 1991 με πρωτοβουλία του καθηγητή φυσικής αγωγής Δημήτρη Ποζατσίδη, ο οποίος μέχρι σήμερα είναι πρόεδρος και προπονητής του συλλόγου. Έχει αντρικό και γυναικείο τμήμα ποδοσφαίρου και χρώματα το πορτοκαλί, το λευκό και το πράσινο.
Από το καλοκαίρι του 2002 αγωνίζεται σε ιδιόκτητη έδρα, το «Ποζατσίδειο Αθλητικό Κέντρο», το οποίο δημιούργησε ο πρόεδρος και οι αθλητές του σωματείου στο Αμμοχώρι Φλώρινας. Είναι ένα μοντέρνο αθλητικό κέντρο, ίσως το καλύτερο στη Δυτική Μακεδονία και ένα από τα καλύτερα στην Ελλάδα.
Η ανδρική ομάδα αγωνίζεται στην Β΄ κατηγορία της Ε.Π.Σ. Φλώρινας.
Το γυναικείο τμήμα ιδρύθηκε το 1992. Την περίοδο 1992-93 συμετείχε για πρώτη φορά στο Περιφερειακό πρωτάθλημα ποδοσφαίρου γυναικών. Πήρε το πρωτάθλημα στον όμιλό του και ανέβηκε στην Α΄ Εθνική, όπου παίζει μέχρι σήμερα με ιδιαίτερη επιτυχία. Το 2000 κατέκτησε το πρωτάθλημα Ελλάδος ενώ άλλες δυο φορές έφτασε ως τον τελικό του πρωταθλήματος.
Το 1998 ο Δ. Ποζατσίδης ίδρυσε και δεύτερη γυναικεία ομάδα ποδοσφαίρου στη Φλώρινα, το Μ.Α.Σ. Φιλυρηίς, που λειτουργεί ως Ακαδημία Ποδοσφαίρου για τα μικρότερα σε ηλικία κορίτσια και αποτελεί το προστάδιο του Φιλυριακού.Λειτουργούν επίσης τμήματα υποδομής μικρών ηλικιών.
