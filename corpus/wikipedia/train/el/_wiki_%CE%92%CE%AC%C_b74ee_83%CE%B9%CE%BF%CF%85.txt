Η Βασιλική  Καραντάσιου είναι Ελληνίδα πρώην αθλήτρια του Μπιτς βόλεϊ.
Η Βάσω Καραντάσιου γεννήθηκε στις 6 Ιανουαρίου 1973 στην Αθήνα και συγκεκριμένα στην Ηλιούπολη, όπου κι έμεινε μέχρι τα 8 της χρόνια. Κατάγεται όμως από το χωριό Ρόσκα της Ευρυτανίας. 1  2  Το 1996 αποφοίτησε από το Τμήμα Φιλοσοφίας - Παιδαγωγικής και Ψυχολογίας της Φιλοσοφικής Σχολής του Εθνικού και Καποδιστριακού Πανεπιστημίου Αθηνών με ειδικότητα την παιδαγωγική. Από το 2001 υπηρετεί στο Λιμενικό ενώ από τα μόρια που πήρε από τον αθλητισμό σπούδασε και στη Σχολή Δημοσιογραφίας. Το 2010 η Καραντάσιου και η εργασιακή ψυχολόγος Χριστίνα Νικολοπούλου δημιούργησαν τον πρώτο κλειστό χώρο μπιτς βόλεϊ στην Ελλάδα. 3 
Σε ηλικία 13 ετών ασχολήθηκε με το άθλημα του βόλεϊ και πρωτόπαιξε στην ομάδα του ΑΓΣ Βύρωνος, που μόλις άρχισε να παίζει στα τοπικά πρωταθλήματα της Αθήνας, ενώ στην ηλικία των 18 ετών κλήθηκε και στην Εθνική ομάδα Νεανίδων. Μετά από μια αξιόλογη και πετυχημένη πορεία με διακρίσεις, κλήθηκε και στην Εθνική Γυναικών έχοντας λάβει μέρος σε διεθνείς διοργανώσεις, και οδήγησε τον ΑΓΣ Βύρωνος στην Α2. Το 1995 παίρνει μεταγραφή στην ομάδα των Βριλησσίων κατακτώντας τίτλους το 1996 και 1997. 4 
Το καλοκαίρι του 1994 το μπιτς βόλεϊ μπήκε στη ζωή της Βάσως Καραντάσιου, περισσότερο για να βγάλει το χαρτζιλίκι της. 5  Με συμπαίκτρια τη Ιουλία Σάλτσεβιτς  πήραν μέρος στο Πανελλήνιο Πρωτάθλημα όπου κέρδισαν μεταξύ αυτών και τη Λία Μήτση, ίνδαλμα της. Στη μέση της χρονιάς και ενώ η Ιουλία Σάλτσεβιτς  αναγκάζεται να αποχωρήσει λόγω τραυματισμού, η Βάσω αποφασίζει να τα παρατήσει. Ευτυχώς η Έφη Σφυρή της κάνει πρόταση-συνεργασίας και εκείνη δέχεται. Το δίδυμο αυτό γνώρισε μεγάλη επιτυχία, μιας που έφερε τις πρώτες μεγάλες διακρίσεις όχι μόνο εντός αλλά και εκτός συνόρων. 6  Χωρίς καμιά βοήθεια από την Ομοσπονδία Πετοσφαίρισης και των σωματείων τους στο βόλεϊ, αρνιούνται κάλεσμα από την Εθνική Γυναικών και παίζουν στα προκριματικά με φόντο τους Ολυμπιακούς Αγώνες του Σίδνεϊ. Για έναν πόντο μένουν εκτός 16αδας. 7  Η ομάδα πετυχαίνει τις πιο σημαντικές επιτυχίες του αθλήματος με αποκορύφωμα την κατάληψη της 3ης θέσης του Τουρνουά του Παγκοσμίου Πρωταθλήματος Γυναικών που διεξήχθη στη Ρόδο.  Βάσω και Έφη ολοκληρώνουν τη συνεργασία τους με τον καλύτερο τρόπο στους Ολυμπιακούς Αγώνες της Αθήνας το 2004 παίζοντας μπροστά στο ελληνικό κοινό κατακτώντας τη 9η θέση. 8  9  Με το τέλος της Ολυμπιάδας η Βάσω αλλάζει παρτενέρ, λόγω τραυματισμού της Έφης, επιλέγοντας τη Βίκυ Αρβανίτη. Η χημεία μεταξύ τους φέρνει ανέλπιστες διακρίσεις. Πρωταθλήτριες Ευρώπης, φιναλιστ σε παγκόσμια σιρκουί και πλασάρισμα στο Νο4 της παγκόσμιας κατάταξης. Ατομικές και ομαδικές διακρίσεις και τρίτη Ολυμπιάδα για την Βάσω Καραντάσιου, στο Πεκίνο το 2008. Το τέλος της χρονιάς σηματοδοτεί και το «αντίο» της Βάσως Καραντάσιου. 10  11 
Η Βάσω Καραντάσιου ηταν παντρεμένη με τον επίσης διεθνή αθλητή της πετοσφαίρισης  Νίκο Ρουμελιώτη και έχουν ένα γιο τον Κωνσταντίνο.  12  13 
Η Βάσω Καραντάσιου έχει κατακτήσει 7 συνολικά Πανελλήνια Πρωταθλήματα με Έφη Σφυρή και Βίκυ Αρβανίτη.  14 Ευρωπαικούς και παγκόσμιους τίτλους.
 15  16  17  18 
