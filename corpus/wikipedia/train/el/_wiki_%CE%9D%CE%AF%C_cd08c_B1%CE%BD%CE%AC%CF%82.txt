Ο Νίκος Κουρμπανάς  είναι Έλληνας πρώην διεθνής ποδοσφαιριστής και νυν προπονητής στον Α.Σ. Ρόδος.
Γεννήθηκε στο Βέλο Κορινθίας στις 22 Μαρτίου 1962. Ξεκίνησε το ποδόσφαιρο από τη Δάφνη Πουλίτσας και στη συνέχεια αγωνίστηκε στην Ελλάδα Βέλου και τον Πέλοπα Κιάτου, από τον οποίο το 1982 μεταγράφηκε στον Α.Π.Σ. Κόρινθος. 1  Στη συνέχεια αγωνίστηκε στην Παναχαϊκή, στον Παναθηναϊκό, στον Πανιώνιο και στο Μαρκό Μαρκοπούλου. Υπήρξε 8 φορές διεθνής με τη φανέλα της εθνικής Ελλάδας  και 4 φορές με τη φανέλα της Εθνικής ολυμπιακής ομάδας.
Σταματώντας το ποδόσφαιρο έγινε προπονητής και συνεχίζει μέχρι σήμερα.
Σαν προπονητής ξεκίνησε την καριέρα του  με τη Μαρκό το 1996. Ακολούθησαν ο Αιολικός, η Δόξα Βύρωνα, πάλι η Μαρκό, η Παναχαϊκή, η Καλλιθέα, η Κέρκυρα ο Φωστήρας, η Νίκη Βόλου, πάλι η Παναχαϊκή, ο Ολυμπιακός ΑΣΚ Βόλου, δεύτερη θητεία στη Νίκη Βόλου, τρίτη θητεία στην Παναχαϊκή, τρίτη στη Νίκη Βόλου,έπειτα στη Λαμία και τέλος στον Βύζαντα Μεγάρων μέχρι τον Ιανουάριο του 2010. Από το 2011 ως το 2013 ήταν στον πάγκο του Παναιγιάλειου. Τον Ιούλιο του 2014 ανέλαβε την τεχνική ηγεσία του Π.Σ. Καλαμάτα.
