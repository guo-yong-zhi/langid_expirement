Συντεταγμένες: 34°48′22.80938″N 32°33′51.70277″E  /  34.8063359389°N 32.5643618806°E  / 34.8063359389; 32.5643618806
Η Αξύλου είναι κοινότητα της επαρχίας Πάφου στην Κύπρο.
Η Αξύλου βρίσκεται σε απόσταση 15 χιλιομέτρων ανατολικά της Πάφου, 11  12  σε υψόμετρο 350 μέτρων από την επιφάνεια της θάλασσας. 13  Στα βόρεια και ανατολικά συνορεύει με την Ελεδιώ, στα νότια με τη Νατά, στα δυτικά με την Επισκοπή και στα βορειοδυτικά με την Καλλέπεια και την Πιταρκού. 
Η ονομασία Αξύλου σημαίνει χωρίς ξύλο. Οι Τουρκοκύπριοι κάτοικοι της κοινότητας υιοθέτησαν το 1958 την ονομασία Αξού που σημαίνει λευκό νερό. 11 
Πριν το 1953 ο οικισμός της Αξύλου βρισκόταν ένα χιλιόμετρο δυτικά της τοποθεσίας του σημερινού οικισμού. Το 1953 ένας σεισμός προκάλεσε πολλές ζημιές στον παλιό οικισμό. Η βρετανική διοίκηση της Κύπρου αποφάσισε να μετακινήσει τον οικισμό στη σημερινή τοποθεσία του, κατασκευάζοντας προκατασκευασμένα σπίτια για τους κατοίκους. Επιπλέον, κατασκευάστηκαν επιπρόσθετα σπίτια για 35 Τουρκοκύπριους από τη γειτονική κοινότητα Ελεδιώ, οι οποίοι παρακινήθηκαν να εγκατασταθούν στην Αξύλου παρά να ξαναφτιάξουν τα σπίτια τους στη μικτή κοινότητα Ελεδιώ, στην οποία παρέμειναν μόνο Ελληνοκύπριοι. 11  12 
Έως το 1975 ο πληθυσμός της Αξύλου αποτελείτο από Τουρκοκύπριους. Μέχρι το 1960 στην κοινότητα διέμεναν και μερικοί Ελληνοκύπριοι, ο αριθμός των οποίων δεν ξεπέρασε ποτέ τους 6. 11 
Το 1953 εγκαταστάθηκαν στην Αξύλου περίπου 35 Τουρκοκύρπιοι από τη γειτονική κοινότητα Ελεδιώ. Κατά τις διακοινοτικές ταραχές του 1958 στην Αξύλου εγκαταστάθηκαν Τουρκοκύπριοι από την Αμαργέτη. Επιπλέον, κατά τις διακοινοτικές ταραχές της περιόδου 1963-64 στην Αξύλου εγκαταστάθηκαν Τουρκοκύπριοι από την Πιτάρκου, τα Κούρτακα, τη Λέμπα και τη Χούλου, οι περισσότεροι εκ των οποίων παρέμειναν στην Αξύλου έως το 1975. 11 
Μετά την τουρκική εισβολή του 1974, η Αξύλου εκκενώθηκε σε δύο φάσεις. Μερικοί Τουρκοκύπριοι διέφυγαν κρυφά μέσω των βουνών για τη βόρεια Κύπρο ή διέφυγαν στην Βρετανική Βάση Ακρωτηρίου από την οποία μεταφέρθηκαν στη βόρεια Κύπρο τον Ιανουάριο του 1975. Οι υπόλοιπο κάτοικοι της Αξύλου μετακινήθηκαν στη βόρεια Κύπρο στις 30 Αυγούστου 1975 με τη συνοδεία της UNFICYP. Οι περισσότεροι εγκαταστάθηκαν στην Κώμη Κεπίρ, στη Λάπηθο, στον Καραβά, στην Αμμόχωστο και στη Μόρφου. 11 
Στην Αξύλου εγκαταστάθηκαν Ελληνοκύπριοι πρόσφυγες. Ωστόσο, πολλοί από αυτούς μετακόμισαν σε περιοχές πιο κοντά στη πόλη εγκαταλείποντας την Αξύλου. 11 
Ο πίνακας που ακολουθεί παρουσιάζει τον πληθυσμό της κοινότητας όπως καταγράφηκε στις απογραφές πληθυσμού που έγιναν στην Κύπρο.