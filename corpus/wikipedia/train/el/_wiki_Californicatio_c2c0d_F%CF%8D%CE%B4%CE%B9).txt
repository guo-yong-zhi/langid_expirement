Το Californication αποτελεί το τέταρτο single και το έκτο κομμάτι από το έβδομο άλμπουμ των Red Hot Chili Peppers  Californication. Κυκλοφορώντας το 2000, έφτασε μέχρι  την 69η θέση στο Αμερικάνικο Billboard,στη 16η στα βρετανικά τσάρτς και κατέκτησε την 1η στα τσαρτς US Mainstream Rock Tracks και US Modern Rock Tracks. Είναι αξιοσημείωτο για τον αραιό συνδυασμό από νότες κιθάρας και του μπάσου στον κύριο μουσικό αυτοσχεδιασμό. Ο κιθαρίστας Τζον Φρουσάντε εμπνεύστηκε για το τραγούδι από το «Carnage  Visors» του συγκροτήματος The Cure. Το έργο τέχνης από το single χρησιμοποιήθηκε στην επανέκδοση του άλμπουμ από την εταιρία i-tunes.
Το τραγούδι αναφέρεται κυρίως στην σκοτεινή πλευρά του Χόλιγουντ. Το τραγούδι ξεκινάει με τον εξής στίχο: «Κατάσκοποι-μέντιουμ από την Κίνα προσπαθούν να κλέψουν την αγαλλίαση του μυαλού σου». Ο τραγουδιστής του συγκροτήματος, Άντονυ Κιέντις, δηλώνει στο βιβλίο του «Scar Tissue» ότι εμπνεύστηκε το στίχο όταν είχε πάει στη Νέα Ζηλανδία και άκουσε μια γυναίκα στον δρόμο να ισχυρίζεται πως υπάρχουν κατάσκοποι-μέντιουμ στην Κίνα. Το κομμάτι ακόμα αναφέρεται για την παρακμή των Δυτικών Κοινωνιών  και για άλλα θέματα όπως η πορνογραφία , η πλαστική χειρουργική . Ακόμη κάνει μερικές αναφορές στην ποπ κουλτούρα, συμπεριλαμβανομένων των τραγουδιστών Κερτ Κομπέιν των Nirvana και Ντέιβιντ Μπάουι  Station to Station;»), το έπος των Star Wars  δεν είναι πολύ μακριά») και τη σειρά Star Trek . Ο στίχος «Πρωτότοκος μονόκερος/σκληρό-μαλακό πορνό» αναφέρεται στην Ντόροθι Στράττεν. Ήταν πρωτότοκη κόρη και υπάρχει αναφορά για αυτήν στο βιβλίο «Η Δολοφονία ενός Μονόκερου».
Ο κιθαρίστας Τζον Φρουσάντε ηχογράφησε αυτό το τραγούδι, καθώς και το «Otherside» με μια Gretsch , άσπρη κιθάρα-αντίκα της εταιρίας Falcon, και έπαιζε με τη συγκεκριμένη σε όλα τα live μέχρι το 2006, όποτε και την αντικατέστησε με την πάλι κιθάρα-αντίκα Fender Stratocaster .
Ο τραγουδιστής του συγκροτήματος, Άντονυ Κιέντις, δηλώνει στο βιβλίο του «Scar Tissue» πως το συγκρότημα δυσκολεύτηκε πολύ, ώστε να «συναρμολογήσει» το συγκεκριμένο κομμάτι. Παρόλο που ο Κιέντις είχε γράψει μερικούς από τούς πιο ωραίους στίχους που είχε γράψει ποτέ, το συγκρότημα δεν μπορούσε να βρει τον τρόπο να ενορχηστρώσει το κομμάτι. Εφόσον δεν το κατάφερναν, ήταν έτοιμοι να τελειώσουν το άλμπουμ χωρίς αυτό το τραγούδι, όταν μια μέρα ο Φρουσάντε όρμησε στο στούντιο αναφωνώντας πως «το είχε». Έπαιξε το κομμάτι όπως το είχε φανταστεί και τελικά το κομμάτι από το «συρτάρι» βρέθηκε ψηλά στη λίστα των καλύτερων τραγουδιών που έφτιαξε ποτέ το συγκρότημα. 
Στο άλμπουμ των Red Hot Chili Peppers «Greatest Hits» το τραγούδι εμφανίζεται σε διαφορετική εκδοχή. Αξιοσημείωτα, το πρώτο ρεφρέν του τραγουδιού έχει ελάχιστα επιμηκυνθεί. Ο λόγος αυτής της αλλαγής είναι άγνωστος., σελ. 123.xx
CD Single 1
CD Single 2
Ep. 1
For The Thrashers
