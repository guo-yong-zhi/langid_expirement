Ο Θεόδωρος Μπαφαλούκος   2  ήταν σκηνοθέτης, σεναριογράφος και σχεδιαστής παραγωγής από την Ελλάδα, γνωστός για τη δουλειά του στην Τζαμάικα και τις ΗΠΑ. Σκηνοθέτησε το Rockers, την ταινία της δεκαετίας του 1970 με θέμα τη μουσική ρέγκε και τον πολιτισμό της Τζαμάικας.  3 
Ο Μπαφαλούκος γεννήθηκε στο νησί της Άνδρου στις 18 Μαΐου 1946. Ταξίδεψε στην Τζαμάικα ως φωτογράφος το 1975, όπου κρατήθηκε για λίγο ως ύποπτος κατασκοπείας για λογαριασμό της CIA.  4  Έζησε στο νησί και έγινε φίλος με τον Αουγκούστους Πάμπλο, ο οποίος εμφανίζεται στην ταινία,  4  που άσκησε επιρροή και έγινε κλασική.  5  Το περιοδικό TimeOut αποκάλεσε την ταινία μια τζαμαϊκανή παραλλαγή της ιστορίας του Ρομπέν των Δασών.  6  Το Rockers προβλήθηκε για πρώτη φορά στο Φεστιβάλ Κινηματογράφου του Σαν Φρανσίσκο το 1978  5  και ξαναπροβλήθηκε στο Φεστιβάλ των Καννών την ίδια χρονιά με την ταινία Αποκάλυψη, τώρα! Η ταινία έγινε δεκτή με ενθουσιασμό. Η γαλλική εφημερίδα Le Monde είπε ότι δεν είναι ταινία αλλά έργο τέχνης.  7 
Ο Μπαφαλούκος γύρισε επίσης μουσικά βίντεο και ήταν σχεδιαστής παραγωγής για τους Μπάρι Λέβινσον, Έρολ Μόρις και Τζόναθαν Ντέμι. Υπήρξε καλλιτεχνικός διευθυντής στο μουσικό βίντεο των Aerosmith "Amazing"  με πρωταγωνίστρια την Αλίσια Σιλβερστόουν.  8 
Ο Μπαφαλούκος εμφανίζεται ως Τζορτζ στην ταινία Μια απίθανη τρελοπαρέα του 1982 του Μπάρι Λέβινσον, στην οποία υπήρξε και δημιουργικός σύμβουλος.  9 
Πέθανε στις 10 Σεπτεμβρίου 2016 στο πατρικό του σπίτι στην Άνδρο,  10  όπου ζούσε μόνιμα τα τελευταία χρόνια της ζωής του.  11 
 
