Η Ουρανία Αντωνοπούλου  είναι Ελληνίδα οικονομολόγος και πολιτικός.
Γεννήθηκε το 1960 στην Αθήνα και σπούδασε Οικονομικά. Έχει διεξάγει επιστημονικές έρευνες για θέματα οικονομίας, κρίσης και έμφυλης ισότητας. 1 
Εξελέγη βουλευτής Επικρατείας με τον ΣΥΡΙΖΑ στις εκλογές του Ιανουαρίου του 2015. 2  Στην πρώτη κυβέρνηση του Αλέξη Τσίπρα ήταν αναπληρώτρια υπουργός Εργασίας και Κοινωνικής Αλληλεγγύης αρμόδια για την καταπολέμηση της ανεργίας, 3  αξίωμα το οποίο διατήρησε και στη δεύτερη κυβέρνηση Τσίπρα. 4 
Παραιτήθηκε από τη θέση της αναπληρώτριας υπουργού Εργασίας και Κοινωνικής Αλληλεγγύης στις 26 Φεβρουαρίου 2018, μετά την αποκάλυψη ότι εισέπραττε επίδομα ενοικίου για σπίτι που νοίκιαζε στο Κολωνάκι με αίτησή της σύμφωνα με τον Ν.4336/2015. Είχε επικριθεί και γιατί το δηλωμένο εισόδημα στο πόθεν έσχες ήταν αρκετά μεγάλο για να καλύψει το ενοίκιο. 5       
Μερικές ώρες μετά την αποπομπή της από τον Πρωθυπουργό, παραιτήθηκε και ο σύζυγός της, υπουργός Οικονομίας και Ανάπτυξης, Δημήτρης Παπαδημητρίου. 6     
