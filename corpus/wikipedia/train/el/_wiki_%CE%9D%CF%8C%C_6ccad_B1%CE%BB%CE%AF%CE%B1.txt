Η Νότια Αυστραλία  είναι μία από τις πολιτείες της Κοινοπολιτείας της Αυστραλίας. Συνορεύει με τη Βόρεια Επικράτεια στα βόρεια, με το Κουίνσλαντ στα βορειοανατολικά, με τη Βικτώρια και τη Νέα Νότια Ουαλία στα ανατολικά, με τη Δυτική Αυστραλία στα δυτικά και βρέχεται από το Νότιο ωκεανό στα νότια. Έχει έκταση 984.321 τ.χλμ. 3  και πληθυσμό 1.742.700 κατοίκους  4 . Η πρωτεύουσα Αδελαΐδα συγκεντρώνει το 70,3% των κατοίκων της πολιτείας . Καμία άλλη πόλη της Νότιας Αυστραλίας δε ξεπερνάει τους 25.000 κ. σε πληθυσμό. Υπάρχουν 5 πανεπιστήμια . Η πολιτεία παράγει κρέας, μαλλί, κρασί, σιτηρά, δέρμα, μέταλλα, μηχανές και βιομηχανικά προϊόντα, όπως και πετρελαιοειδή.
Η Νότια Αυστραλία έχει πολίτευμα Συνταγματική Μοναρχία, με ανώτατο άρχοντα τον εκάστοτε Μονάρχη της Μεγάλης Βρετανίας  και κυβερνάται από το Κοινοβούλιο της, τον πολιτειακό πρωθυπουργό της  και τον Κυβερνήτη της, που αντιπροσωπεύει τη Μοναρχία .
