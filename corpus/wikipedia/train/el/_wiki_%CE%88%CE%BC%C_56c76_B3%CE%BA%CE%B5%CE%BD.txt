
Ο Έμιχ Κάρολος  από τον Οίκο του Λάινινγκεν ήταν 2ος πρίγκιπας του Λάινινγκεν. Ο Γερμανός ευγενής έχει απογόνους βασιλείς της Σουηδίας, της Ισπανίας και της Ελλάδας. Όταν απεβίωσε, η χήρα του Βικτωρία έκανε δεύτερο γάμο και έγινε η μητέρα της Βικτωρίας του Ηνωμένου Βασιλείου.
Γεννήθηκε στο Ντύρκχαϊμ . Ήταν ο μόνος γιος του Καρόλου Φρειδερίκου Γουλιέλμου του Λάινινγκεν και της Χριστίνας Βιλελμίνας Λουίζας, κόρης του κόμη του Ζολμς-Ρέντελχαϊμ & Άσενχαϊμ. Το 1779 ο πατέρας του έγινε πρίγκιπας της Αυτοκρατορίας και ο Έμιχ Κάρολος διάδοχος. Το 1807 διάδεχθηκε τον πατέρα του ως 2ος πρίγκιπας του Λάινινγκεν.
Απεβίωσε στο Άμορμπαχ σε ηλικία 51 ετών και τον διαδέχθηκε ο μόνος γιος του Κάρολος. Τέσσερα έτη μετά το τέλος του η δεύτερη σύζυγός του έκανε δεύτερο γάμο με τον Εδουάρδο, Δούκα του Κεντ & Στράδερν, 4ο γιο του Γεωργίου Γ΄ του Ηνωμένου Βασιλείου· το μόνο τέκνο τους, η Βικτωρία, έγινε βασίλισσα του Ηνωμένου Βασιλείου.
Νυμφεύτηκε πρώτα το 1787 την Ερριέττα, κόρη του Ερρίκου ΚΔ΄ Ρόις του Έμπερσντορφ, και είχε τέκνο:
Το 1801 απεβίωσε η Ερριέττα και το επόμενο έτος ο Έμιχ Κάρολος έκανε δεύτερο γάμο με την ανιψιά της Βικτωρία, κόρη του Φραγκίσκου της Σαξονίας-Κόμπουργκ-Ζάαλφελντ. Είχε τέκνα:
