Το Αλέισκ  είναι μικρή πόλη της ασιατικής Ρωσίας, στο Κράι Αλτάι. Είναι κτισμένο στις όχθες του ποταμού Αλέι , από όπου και το όνομά του. Απέχει 120 χιλιόμετρα νοτιοδυτικά του Μπαρναούλ. Ο πληθυσμός του ήταν 29.510 κάτοικοι το 2010.
Στο πλαίσιο των διοικητικών υποδιαιρέσεων της Ρωσίας, το Αλέισκ είναι το διοικητικό κέντρο του ραγιόν  Αλέισκι, παρά το ότι δεν αποτελεί τμήμα του 3 , αλλά ως δήμος είναι το ξεχωριστό «Αστικό Οκρούγκ του Αλέισκ». 4 
Η πόλη έχει σιδηροδρομική σύνδεση και κατά τη σοβιετική εποχή διέθετε εργοστάσια ζάχαρης, επισκευής αυτοκινήτων και αλευρόμυλους. Υπάρχει ακόμη η ομώνυμη αεροπορική βάση και μονάδα των «Στρατηγικών Δυνάμεων Πυραύλων» των ρωσικών ενόπλων δυνάμεων.
