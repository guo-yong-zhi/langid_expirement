Συντεταγμένες: 46°4′52.0″N 14°31′17.0″E  /  46.081111°N 14.521389°E  / 46.081111; 14.521389
Το Στάδιο Στόζιτσε  είναι στάδιο πολλαπλών χρήσεων στη Λιουμπλιάνα της Σλοβενίας, το οποίο είναι το μεγαλύτερο γήπεδο ποδοσφαίρου στη χώρα. Είναι ένα από τα δύο κύρια στάδια της πόλης και βρίσκεται στην περιοχή Μπέζιγκρνατ, βόρεια του κέντρου της πόλης. Το στάδιο είναι μέρος του Αθλητικού Πάρκου Στόζιτσε.
Το στάδιο είναι η έδρα του ποδοσφαιρικού συλλόγου ΝΚ Ολίμπια Λιουμπλιάνα και είναι η κύρια έδρα της Εθνικής ομάδας ποδοσφαίρου της Σλοβενίας. Εκτός από το ποδόσφαιρο, το γήπεδο προορίζεται και για πολιτιστικές εκδηλώσεις.
Το γήπεδο πήρε το όνομά του από την περιοχή στην οποία βρίσκεται και η αλλαγή του ονόματος είναι πιθανή στο μέλλον λόγω χορηγικών δικαιωμάτων. Μαζί με έαν κλειστό γήπεδο, αποτελεί μέρος του Αθλητικού Πάρκου Στόζιτσε. Η έκταση του κτιρίου του σταδίου είναι 24.614 τετραγωνικά μέτρα. 1  Κατασκευάστηκε σε 14 μήνες και άνοιξε στις 11 Αυγούστου 2010, σε έναν ποδοσφαιρικό φιλικό αγώνα μεταξύ των εθνικών ομάδων της Σλοβενίας και της Αυστραλίας, που κέρδισε η Σλοβενία με 2–0.
Το στάδιο έχει χωρητικότητα 16.038 θέσεων και είναι απλωμένο κάτω από το υψίπεδο του πάρκου. Το στάδιο διαθέτει επίσης 558 θέσεις VIP και 97 θέσεις για άτομα με αναπηρία. 1  Ο χώρος Τύπου του γηπέδου μπορεί να φιλοξενήσει 210 δημοσιογράφους. 1  Ως δομή, το στάδιο είναι «βυθισμένο» στο πάρκο. Μόνο η οροφή πάνω από τις κερκίδες υψώνεται πάνω από το επίπεδο του πάρκου ως μονολιθικός κρατήρας.
Για πολιτιστικούς σκοπούς, όπως μουσικές συναυλίες, η χωρητικότητα του σταδίου αυξάνεται σε πάνω από 20.000.
Το στάδιο χρησιμοποιείται κυρίως για ποδόσφαιρο και είναι η έδρα του ποδοσφαιρικού συλλόγου Ολίμπια Λιουμπλιάνα. Επιπλέον, το στάδιο είναι επίσης η έδρα της Εθνικής Σλοβενίας. Το 2021, το στάδιο φιλοξένησε τον τελικό του Ευρωπαϊκού Πρωταθλήματος Κ21 του 2021. 2 
Στις 11 Αυγούστου 2010, στα εγκαίνια του σταδίου, 16.135 θεατές συγκεντρώθηκαν για τον αγώνα μεταξύ της Σλοβενίας και της Αυστραλίας, που είναι η υψηλότερη προσέλευση από οποιονδήποτε ποδοσφαιρικό αγώνα στη Σλοβενία από την ανεξαρτησία της χώρας το 1991. 
