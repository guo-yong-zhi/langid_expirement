Συντεταγμένες: 36°47′44.74″N 24°35′17.4″E  /  36.7957611°N 24.588167°E  / 36.7957611; 24.588167
Για οικισμούς με το ίδιο όνομα δείτε το λήμμα: Άγιος Νικόλαος 
Ο Άγιος Νικόλαος είναι μικρός παράλιος οικισμός στο ανατολικό τμήμα της Κιμώλου. Βρίσκεται δεξιά από τον παραλιακό δρόμο  Χωριού - Πράσσα, λίγο μετά τη διασταύρωση για Γούπα-Καρά 2 . Απέχει περίπου 4 χιλιόμετρα ανατολικά από το Χωριό ή Κίμωλο , την πρωτεύουσα και κύριο οικισμό του νησιού 3 . Το όνομά του προήλθε από το εκκλησάκι του Αγίου Νικολάου που υπάρχει εκεί. Διαθέτει μικρή αμμουδερή παραλία και ήταν από παλιά ψαράδικο λιμανάκι 2 .
Ως οικισμός αναγνωρίστηκε για πρώτη φορά το 1981 και προσαρτήθηκε στην τότε κοινότητα Κιμώλου 4 . Σύμφωνα με το Πρόγραμμα Καλλικράτης, υπάγεται στο Δήμο Κιμώλου και σύμφωνα με την απογραφή του 2011 έχει μόνιμο πληθυσμό 2 κατοίκους 5 .
