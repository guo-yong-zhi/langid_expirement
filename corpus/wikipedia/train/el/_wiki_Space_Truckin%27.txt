Το Space Truckin' είναι τραγούδι του χαρντ ροκ συγκροτήματος Deep Purple, το έβδομο και τελευταίο του δίσκου "Machine Head", ο οποίος κυκλοφόρησε τον Απρίλιο του 1972. 1 
Το "Space Truckin'" ξεκίνησε με μια μουσική ιδέα του κιθαρίστα Ρίτσι Μπλάκμορ, βασισμένη στο μουσικό θέμα σειράς "Μπάτμαν". 2 
Οι στίχοι του τραγουδιού, μιλούν για διαστημική πτήση και αποτελούν αλληγορία για την μέχρι τότε πορεία του συγκροτήματος. Στο "Space Truckin'", ξεχωρίζουν τα έντονα φωνητικά του τραγουδιστή Ίαν Γκίλαν και η εκτελεστική δεινότητα του ντράμερ Ίαν Πέις, ενώ η ηχογράφηση του έγινε τον Δεκέμβριο του 1971, στο Μοντρέ της Ελβετίας. 3 
Το κομμάτι αυτό, αντικατέστησε, στις ζωντανές εμφανίσεις του συγκροτήματος, το τραγούδι "Mandrake Root" κατά τη διάρκεια του οποίου ο κιμπορντίστας Τζον Λορντ και ο κιθαρίστας Ρίτσι Μπλάκμορ αυτοσχεδίαζαν με μακροσκελή σόλο, σε σημείο η διάρκεια του κομματιού να φθάνει ακόμη και τα τριάντα λεπτά. Η πρώτη ηχογράφηση στην οποία αποτυπώνεται κάτι τέτοιο, είναι το "Made in Japan" του 1972, όπου η διάρκεια του κομματιού φθάνει τα 19 λεπτά και 41 δευτερόλεπτα. Κατά τη διάρκεια των αυτοσχεδιασμών του, ο Μπλάκμορ έπαιζε τα σόλο των τραγουδιών "Mandrake Root" και "Fools", τα οποία ξεχώριζαν, το πρώτο για τις ανατολίτικες κλίμακες του και το δεύτερο για τον ιδιαίτερο ήχο του, αφού ο ήχος της κιθάρας έμοιαζε με αυτόν του βιολιού. Ζωντανές εκτελέσεις του "Space Truckin'" συμπεριλαμβάνονται στις εξής, ζωντανά ηχογραφημένες κυκλοφορίες:
Το "Space Truckin'" έχει διασκευαστεί από αρκετά συγκροτήματα της χαρντ ροκ και χέβι μέταλ μουσικής, μεταξύ αυτών οι Dream Theater, οι Overkill, οι Tesla, οι Star One, οι Vengeance Rising, οι Ministry, οι Cactus Jack και οι Iron Maiden για το δίσκο "Re-Machined: A Tribute to Deep Purple's Machine Head". 4 
Το "Space Truckin'" ηχογραφήθηκε από τη δεύτερη σειρά μελών του συγκροτήματος. Τα μέλη της ήταν τα εξής:
