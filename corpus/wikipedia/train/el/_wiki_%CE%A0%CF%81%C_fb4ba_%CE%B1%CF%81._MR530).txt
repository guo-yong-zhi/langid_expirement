Η προτομή του Ομήρου που φιλοξενείται σήμερα στο Μουσείο του Λούβρου είναι αρχαιολογικό εύρημα.
Ήταν μέλος της παλαιάς συλλογής του Καρδιναλίου Αλέξανδρου Αλμπάνι. Αγοράστηκε το 1733 από τον Κλήμη ΙΒ΄ για το Μουσείο του Καπιτωλίου στην Ρώμη και πέρασε το 1797 στην κατοχή του Ναπολέοντα σύμφωνα με το σύμφωνο του Τολεντίνο. Το 1815 ανταλλάχθηκε με τον πίνακα του Ναπολέοντα ύστερα από διαπραγματεύσεις μεταξύ του Πίου Η΄ και Λουδοβίκου ΙΘ΄. Στις ημέρες μας είναι μέρος της συλλογής του τμήματος ελληνικών, ετρουσκικών και ρωμαϊκών αρχαιοτήτων του Λούβρου και εκτίθεται στην αίθουσα της Αθηνάς του Βελλετρίου.
Η προτομή είναι από μάρμαρο της Πεντέλης. Εικονίζει τον ποιητή τυφλό σε μεγάλη ηλικία, με γυμνό στήθος. Η κόμη και το γένι αποδίδονται με καλλιτεχνική ασυμμετρία. 
