
Η Ελιζαμπέτα Γκρεκοράτσι ,  είναι Ιταλίδα μοντέλο μόδας και τηλεοπτική προσωπικότητα.
Η Γκρεκοράτσι γεννήθηκε στο χωριό Σοβεράτο, της επαρχίας του Καταντζάρο, στην Καλαβρία, στη νότια Ιταλία.
Ξεκίνησε την καριέρα της στην ιταλική τηλεοπτική εκπομπή "Libero"  ως χορεύτρια, πριν αντικαταστήσει το μοντέλο Εύα Χερτζικόβα, όπου και ανέλαβε την παρουσίαση της εκπομπής.
Η Γκρεκοράτσι έγινε ευρύτερα διάσημη εξαιτίας ενός σκανδάλου, όπου φέρεται να είχε προσφέρει σεξουαλικές υπηρεσίες σε αντάλλαγμα για δουλειά ως παρουσιάστρια  για την ιταλική δημόσια
τηλεόραση.
Μετά το θορύβο που προκλήθηκε, απολύθηκε από την RAI και προσλήφθηκε από τον πρώην ιταλό πρωθυπουργό και ιδιοκτήτη της Mediaset Σίλβιο Μπερλουσκόνι, όπου ανέλαβε ως οικοδέσποινα στην εκπομπή "Buona Domenica".
Στις 14 Ιουνίου 2008, η Γκρεκοράτσι παντρεύτηκε τον Φλάβιο Μπριατόρε, τότε διευθυντή της Φόρμουλα Ένα, στο Santo  Spirito στη Sassia της Ρώμης. Ο οδηγός του νυφικού αυτοκινήτου ήταν ο Φερνάντο Αλόνσο, ο οποίος μετά την τελετή οδήγησε τους νεόνυμφους στο  κάστρο του Torcrescenza.
Η Γκρεκοράτσι γέννησε έναν γιο το 2010, ενώ ο Μπριατόρε είχε ήδη μια κόρη από την γερμανίδα μοντέλο Χάιντι Κλουμ. 
Το ζευγάρι χώρισε επίσημα μετά από 9 χρόνια γάμου το 2017.
