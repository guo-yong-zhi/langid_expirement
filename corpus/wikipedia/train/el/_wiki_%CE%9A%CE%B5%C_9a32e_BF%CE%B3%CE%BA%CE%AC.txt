
Ο Κερμπογκά  ήταν ατάμπεης του εμιράτου της Μοσούλης κατά τη διάρκεια της Α΄ Σταυροφορίας και είχε τη φήμη σπουδαίου στρατιωτικού.
Ήταν τουρκικής καταγωγής που όφειλε την πολιτική του ανέλιξη και επιτυχία στο στρατιωτικό του ταλέντο. Το 1098, όταν πληροφορήθηκε ότι οι Σταυροφόροι πολιορκούσαν την Αντιόχεια, συγκέντρωσε το στρατό του και βάδισε να ανακουφίσει την πόλη. Έφτασε όμως αργά, γύρω στις 5-9 Ιουνίου, όταν ήδη η πόλη είχε πέσει στα χέρια των Φράγκων .
Παρόλα αυτά, παρέμεινε και πολιόρκησε την πόλη, δεν κατάφερε όμως να την καταλάβει καθότι προδόθηκε από τους συμμάχους του εμίρηδες που αποσκίρτησαν, φοβούμενοι ότι ο Κερμπογκά στη συνέχεια θα αποκτούσε τόση δύναμη που θα απειλούσε τα δικά τους εμιράτα στη Συρία, και έκανε λάθη στρατηγικής μοιράζοντας το στρατό του σε τμήματα. Αποτέλεσμα ήταν να ηττηθεί από τους Σταυροφόρους και να επιστρέψει στη Μοσούλη.
