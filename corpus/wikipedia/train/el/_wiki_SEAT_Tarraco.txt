Το SEAT Tarraco είναι ένα μεσαίο crossover SUV της ισπανικής αυτοκινητοβιομηχανίας SEAT. Κατασκευάζεται από τον Οκτώβριο του 2018 στο εργοστάσιο του Βόλφσμπουργκ, Γερμανία, 1  όπου είναι και η έδρα του Ομίλου Volkswagen. Αποτελεί το κορυφαίο σε διαστάσεις SUV της εταιρείας  και μάλιστα μπορεί να παραγγελθεί με 5-θέσιο ή 7-θέσιο σαλόνι. Πήρε το όνομά του από την πόλη Ταρραγόνα.
Για πρώτη φορά αποκαλύφθηκε στον Τύπο στις 18 Σεπτεμβρίου 2018, ενώ παρουσιάστηκε επίσημα τον Οκτώβριο του 2018 στο Σαλόνι Αυτοκινήτου του Παρισιού. Η μαζική παραγωγή του ξεκίνησε μέσα στον ίδιο μήνα και κυκλοφόρησε τον Δεκέμβριο του 2018. Τεχνικά, έχει στενή συγγένεια με το Volkswagen Tiguan Allspace και το Škoda Kodiaq, που είναι το μεγαλύτερο SUV της Škoda.
Κατά την έναρξη των πωλήσεων στη Γερμανία, τον Δεκέμβριο του 2018, πρόλαβε να πουλήσει μόλις 30 αντίτυπα εντός του έτους. Το 2019 όμως, έφτασε τις 10.256 πωλήσεις στη χώρα αυτή, από τις οποίες οι 6.097 ήταν με κινητήρες ντίζελ και οι 7.778 με τετρακίνηση. Το έτος 2020 πούλησε 8.323 αντίτυπα στην ίδια χώρα, από τα οποία τα 4.924 ήταν ντίζελ και τα 6.019 με τετρακίνηση. 
