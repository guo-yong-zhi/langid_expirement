Συντεταγμένες: 44°45′N 11°24′E  /  44.750°N 11.400°E  / 44.750; 11.400
Η Γκαλλιέρα  είναι ένας μικρός δήμος στην βορειοανατολική Ιταλία, στην περιφέρεια της Εμίλια Ρομάνια, στην επαρχία της Μπολόνια.
Η Γκαλλιέρα είναι ένας καθαρά πεδινός δήμος, που βρίσκεται σε απόσταση 38 χιλιομέτρων περίπου από την πρωτεύουσα της επαρχίας Μπολόνια. Βρίσκεται σε υψόμετρο 14ων μέτρων με ελάχιστο υψόμετρο τα 11 μέτρα και μέγιστο τα 21. Η συνολική του έκταση είναι 37,16 τ.χλμ. και διασχίζεται από τον ποταμό Ρένο. Οι γεωγραφικές του συντεταγμένες είναι: 44°44'45"60 N γεωγραφικό πλάτος και 11°26'21"12 E γεωγραφικό μήκος.
Τον δήμο αποτελούν τα δημοτικά διαμερίσματα Γκαλλιέρα , Γκέτο Μιλανέζι, Γκέτο Σιρίνο, Ιλ Μόρελλατσο, Ιλ Μπόργκο, Κάζε Μαλαγκούτι, Κάζε Ρετζιάνι, Κάζε σαντ Ινιάτσιο, Κάζε Τιμπάλντι, Κούκκο, Λα Μπιζάνα, Λατζαρέττο, Μπόσκο, Πιάβε, Σαν Βενάντσιο , Σαν Βιντσέντσο, Σαν Πρόσπερο και Φαττορία Τομπέττα.
Συνορεύει με τους δήμους του Μαλαλμπέργκο, του Πιέβε ντι Τσέντο, του Πότζιο Ρενάτικο , του Σαν Πιέτρο ιν Καζάλε και του Σαντ Αγκοστίνο .
Η περιοχή που βρίσκεται σήμερα στα όρια του δήμου ήχε κατοικηθεί από την ρωμαϊκή εποχή, όπως δείχνουν τα ευρήματα που έχουν βγει στην επιφάνεια. Εκείνη την περίοδο η περιοχή ήταν βαλτώδης με εκτάσεις, διαφόρων μεγεθών, που εξείχαν από τους βάλτους και αποτελούσαν νησίδες στεγνής γης. Μία από τις μεγαλύτερες βρισκόταν μέσα στα όρια του σημερινού δήμου. Στις νησίδες αυτές οι Ρωμαίοι είχαν φτιάξει οικισμούς και καλλιεργούσαν την γη. Την ίδια περίοδο ξεκίνησαν μεγάλα αποστραγγιστικά έργα που όμως αργότερα, κυρίως από τον 6ο αιώνα μ.Χ., καταστράφηκαν σε μεγάλο βαθμό από τις συνεχείς πλημμύρες του Πάδου και του Ρένου. Αυτές όμως οι πλημμύρες μετέφεραν και μεγάλες ποσότητες ιζημάτων με αποτέλεσμα κάποιες από τις νησίδες στεγνής γης να μεγαλώσουν. Τον 16ο αιώνα η κατάσταση χειροτέρεψε εξαιτίας της κατασκευής ενός αναχώματος, στο σημείο που ενώνονταν ο Ρένο με τον Πάδο, από την μεριά της Φερράρα. Η πρώτη αναφορά στο μεσαιωνικό κάστρο της Γκαλλιέρα γίνεται σε ένα συμβόλαιο πώλησης του 997. Υπήρξε ένα οχυρό στρατηγικής σημασίας γιατί βρισκότανε στα σύνορα δύο εχθρικών δυνάμεων, του δήμου της Μπολόνια και της Φερράρα των Εστένσι . Το 1336 ο δήμος της Μπολόνια θα το κατεδαφίσει γιατί, όπως γράφει ο ιστορικός Σεραφίνο Καλίντρι , είχαν κρυφτεί σε αυτό κάποιοι γκιμπελίνοι που έτσι πιάστηκαν και κρεμάστηκαν. Η μόνη μαρτυρία που μένει μέχρι σήμερα είναι ο μεσαιωνικός πύργος που κατασκευάστηκε το 1194 από τον δήμο της Μπολόνια σαν μέρος των οχυρωματικών έργων στα βόρεια σύνορα του δήμου. Το 1796 έρχονται οι Γάλλοι και με την πώληση των ιδιοκτησιών της εκκλησίας αλλάζει το σύστημα ανάπτυξης της περιοχής. Ο Μπολονιέζος Αντόνιο Αλντίνι  κατάφερε να αγοράσει μέσα σε 12 χρόνια 52 μεγάλα αγροκτήματα στην περιοχή της Γκαλλιέρα και του γειτονικού δήμου του Σαν Πιέτρο ιν Καζάλε  και να τα ενώσει σε ένα μεγάλο αγρόκτημα με κριτήριο την παραγωγικότητα. Το 1812 θα το αγοράσει ο Ναπολέοντας και το 1813 θα το χρήσει Δουκάτο της Γκαλλιέρα και θα το παραχορήσει στην Τζιουζεππίνα Μπεαυχαρνάις . Στις αρχές του 20ου αιώνα οι τελευταίοι ιδιοκτήτες του  θα το χωρίσουν σε μικρότερες εκτάσεις και θα το πουλήσουν. Και στο δημοτικό διαμέρισμα του Σαν Βενάντσιο  υπήρχε ένα μεσαιωνικό κάστρο το οποίο καταστράφηκε, κατά πάσα πιθανότητα, με την πλημμύρα των μέσων του 18ου αιώνα. Αυτός ο οικισμός άρχισε την μεγάλη του επέκταση με την γεωργική ανάπτυξη του Δουκάτου της Γκαλλιέρα.
Παρόλες τις καταστροφές που υπέστη στον δήμο έχουν μείνει αξιόλογα μνημεία
Η πολιτιστική προσφορά του δήμου περιλαμβάνει
Ο πληθυσμός αυτού του μικρού δήμου την 1η Ιανουαρίου 2011 ήταν 5578 μόνιμοι κάτοικοι
Οι ξένοι μόνιμοι κάτοικοι την ίδια περίοδο ήταν 783 με τους περισσότερους να προέρχονται από το Μαρόκο 210, το Πακιστάν 130 και την Τυνησία 115.
