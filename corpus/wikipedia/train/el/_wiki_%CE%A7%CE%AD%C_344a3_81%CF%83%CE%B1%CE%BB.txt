Ο Χέρμπερτ Μπραφ Φάλκον Μάρσαλ  ήταν Άγγλος ηθοποιός του θεάτρου, του κινηματογράφου και του ραδιοφώνου. Είχε χάσει ένα πόδι στον Πρώτο Παγκόσμιο Πόλεμο, 3  και παρά αυτό το γεγονός είχε πρωταγωνιστήσει σε αρκετές και επιτυχημένες ταινίες του Χόλιγουντ τη δεκαετία του 1930 και του 1940. Μετά από μία επιτυχημένη καριέρα στο θέατρο, στο Ηνωμένο Βασίλειο και τη Βόρεια Αμερική, κατόπιν έγινε ένας πολυζήτητος ηθοποιός στο Χόλιγουντ, πρωταγωνιστώντας σε αρκετές μελοδραματικές ταινίες, και σπανίως σε κωμικές ταινίες. 
Γιος ηθοποιών ο Μάρσαλ, είναι περισσότερο γνωστός για τους ρόλους του στις ταινίες Φασαρία στον Παράδεισο  του Ερνστ Λιούμπιτς, στο Έγκλημα , του Άλφρεντ Χίτσκοκ, στο Πριν από τη Θύελλα , στο Γράμμα  του Γουίλιαμ Γουάιλερ, στο Οι μικρές αλεπούδες , στο Στην κόψη του ξυραφιού  κ.ά. Ο Μάρσαλ συμπρωταγωνίστησε με πολλούς αστέρες του Χόλιγουντ, όπως την Γκρέτα Γκάρμπο, την Μαρλέν Ντίτριχ και την Μπέτι Ντέιβις.
Από το 1944 έως το 1952 ο Μάρσαλ παρουσίαζε τη δική του εκπομπή στο ραδιόφωνο, The Man Called X. Συχνά επαινούνταν η ποιότητα της φωνής του, ενώ έκανε πολυάριθμες γκεστ εμφανίσεις σε πολλά ραδιοφωνικά σόου, αλλά και ως οικοδεσπότης. Συμμετείχε, επίσης, και στην τηλεόραση. Ο ηθοποιός ήταν γνωστός για τη γοητεία του, 4  ενώ είχε συνάψει και πέντε γάμους, και γινόταν το επίκεντρο για την ταραχώδη ζωή του, σε γκόσιπ στήλες. Κατά τη διάρκεια του Δευτέρου Παγκοσμίου Πολέμου, δούλεψε για την εξέμεση, των τραυματισμένων στρατιωτών, ειδικότερα τους ακρωτηριασμένους, δηλαδή σαν κι εκείνον. Ο Μάρσαλ έχει αστέρι στη Λεωφόρο της Δόξας, από το 1960.
