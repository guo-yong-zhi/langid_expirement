† Συμμετοχές .
Ο Λορίκ Τσάνα, , είναι Αλβανός πρώην διεθνής ποδοσφαιριστής ο οποίος αγωνιζόταν ως μέσος. Από το 2003 μέχρι το 2016 ήταν επίσης παίκτης της Εθνικής Αλβανίας.
Ο πατέρας του, Αγίμ Τσάνα ήταν επίσης ποδοσφαιριστής και αγωνιζόταν με την ΦΚ Βλαζνίμι στο Γκγιακόβε. Το 1992, ενώ ήταν ακόμη παιδί, ο Λορίκ Τσάνα έφυγε με την οικογένειά του από το Κόσοβο με προορισμό την Ελβετία. Ξεκίνησε, εκεί, την ενασχόληση με το ποδόσφαιρο εντασσόμενος στα τμήματα υποδομής της Λωζάν-Σπορ το 1995.
Σε ηλικία 16 ετών, έλαβε πρόταση από την Άρσεναλ, προπονητής της οποίας ήταν ο Αρσέν Βενγκέρ, ωστόσο ένα πρόβλημα με την βίζα του δεν του επέτρεψε να ολοκληρώσει την μεταγραφή του. Εντάχθηκε στην ομάδα νέων της Παρί Σεν Ζερμέν το 2000, προτού προωθηθεί στην πρώτη ομάδα του συλλόγου. Ο ανασταλτικός αυτός μέσος διακρίθηκε ως ένας παίκτης-κλειδί για την ομάδα του στη διάρκεια της σεζόν 2003-2004, καθώς ο προπονητής του συλλόγου της γαλλικής πρωτεύουσας, Βαχίντ Χαλίλχοτζιτς, τον χρησιμοποίησε σε 32 αναμετρήσεις έναντι μόλις 3 όπου είχε αγωνιστεί μέχρι τότε. Τη σεζόν 2004-2005, αγωνίστηκε εκ νέου σε 32 αναμετρήσεις, ενώ πέτυχε το 2ο τέρμα της επαγγελματικής του καριέρας. 
Υπέγραψε ένα νέο επαγγελματικό συμβόλαιο το 2005 προτού πάρει μεταγραφή για την Ολιμπίκ Μαρσέιγ τον Αύγουστο του 2005 κατόπιν πιέσεων του πατέρα του . Το ύψος της μεταγραφής του που συμφωνήθηκε μεταξύ των δύο συλλόγων δεν δημοσιοποιήθηκε επίσημα, καθώς η Παρί Σεν Ζερμέν έκανε λόγο για ένα ποσό της τάξεως των 4 εκατομμυρίων, ενώ η Ολιμπίκ Μαρσέιγ για 3 εκατομμύρια ευρώ 1 . Δήλωσε, τότε, σε σχετική συνέντευξη τύπου ότι « μεταγράφηκα στην ομάδα της καρδιάς μου ». Κι ενώ ήταν ιδιαιτέρως αγαπητός στις τάξεις των οπαδών της Μαρσέιγ 2  , το κοινό της Παρί θεώρησε την μεταγραφή του ως μέγιστη προδοσία 3 .
Την σεζόν 2006-2007, ήταν παίκτης-κλειδί για την ομάδα του Αλμπέρ Εμόν, φορώντας, μάλιστα, σε δύο περιπτώσεις το περιβραχιόνιο του αρχηγού της ομάδας. Στο τέλος της σεζόν, αγωνιζόταν μόνος του στον ανασταλτικό τομέα της ομάδας του, πράγμα αρκετά σπάνιο στο γαλλικό πρωτάθλημα 4 . Επέκτεινε το συμβόλαιό του με τον σύλλογο έως το 2012, λίγο μόλις μετά την τελευταία αναμέτρηση για την σεζόν. Προβιβάστηκε σε δεύτερο αρχηγό πίσω από τον Χαμπίμπ Μπεγιέ και στη συνέχεια αρχηγός μετά την αποχώρηση του τελευταίου, στα τέλη Αυγούστου του 2007. Μετά από σειρά άσχημων εμφανίσεων του, τότε, κεντρικού αμυντικού της Μαρσέιγ, Γκαέλ Ζιβέ, ο Λορίκ Τσάνα μετατοπίστηκε στην αμυντική γραμμή της Ολιμπίκ Μαρσέιγ δίπλα στον Ζυλιάν Ροντριγκές ή τον Ρονάλντ Ζουμπάρ, στις περιπτώσεις όπου ο πρώτος ήταν τραυματίας. Την θέση του αμυντικού μέσου την μοιραζόταν με τους Μπενουά Σεϊρού, Μοντέστ Μ'Μπαμί, Μπουντεβάιν Ζέντεν και Σαρλ Καμπορέ.
Ιδιαίτερα επιθετικός παίκτης ως προς τον τρόπο παιχνιδιού του, αποβλήθηκε συνολικά 4 φορές στο γαλλικό πρωτάθλημα. Η τελευταία εξ αυτών, και ταυτόχρονα η μοναδική του με τα χρώματα της ΟΜ, ήρθε ως αποτέλεσμα ενός θερμού επεισοδίου του με τον αμυντικό της ΦΚ Λοριάν, Αρνώ Λε Λαν. Συνολικά αποκόμισε 54 κίτρινες κάρτες με τα χρώματα της ομάδας της Μασσαλίας: πρόκειται και για το σχετικό ρεκόρ του συλλόγου.
Τον Ιούλιο του 2009, πήρε μεταγραφή για την Σάντερλαντ έναντι ποσού της τάξεως των 5,6 εκατομμυρίων ευρώ και ενός συμβολαίου διάρκειας 4 ετών 5 . Λαμβάνοντας σε σύντομο διάστημα να λάβει το περιβραχιόνιο του αρχηγού από τον Στιβ Μπρους, πέτυχε να πραγματοποιήσει μια καλή αρχή στη σεζόν, ωστόσο δεχόταν αρκετές κάρτες. Ο προπονητής της Σάντερλαντ του ζήτησε από τον Σεπτέμβριο, κιόλας, « να ηρεμήσει ». Έπειτα από την αποβολή του σε αναμέτρηση με αντίπαλο με την Άστον Βίλα, ο βρετανικός Τύπος ξεκίνησε συζήτηση αναφορικά με τον επιθετικό τρόπο παιχνιδιού του. Ο ίδιος ο παίκτης, ωστόσο, υπεραμύνθηκε του αγωνιστικού του στυλ: « Προσπαθώ πάντοτε να είμαι ακριβής στα μαρκαρίσματά μου και να στοχεύω πάντα την μπάλα. Ωστόσο σε ορισμένες περιπτώσεις, καθυστερείς στο μαρκάρισμα ή πας με υπερβολική δύναμη, αλλά είναι απλώς ποδόσφαιρο. Οι άνθρωποι είναι σε θέση να δουν ότι δεν είμαι κακός άνθρωπος, ή κάποιος που θα είχε σκοπό να τραυματίσει τον αντίπαλο» 6 . Έγινε, επίσης, ο πρώτος ξένος ποδοσφαιριστής που λαμβάνει το περιβραχιόνιο του αρχηγού σε ομάδα της Πρέμιερ Λιγκ από την πρώτη του, μόλις, σεζόν.
Την Πέμπτη 8 Ιουλίου 2010, η ομάδα της Γαλατασαράι ανακοίνωσε στην επίσημη ιστοσελίδα της 7  ότι απέκτησε τον Λορίκ Τσάνα με ένα συμβόλαιο διάρκειας τεσσάρων ετών, με το ύψος της μεταγραφής του να ανέρχεται στα 6 εκατομμύρια ευρώ 8 . Στις 6 Φεβρουαρίου 2011, πέτυχε το πρώτο του τέρμα με κεφαλιά για λογαριασμό της Γαλατασαράι σε αναμέτρηση απέναντι στην Εσκισεχίρσπορ στο 11ο λεπτό αυτής. Στη διάρκεια της ίδιας αυτής αναμέτρησης, έγινε επίσης ο πρώτος ξένος παίκτης που πέτυχε τέρμα στο νεόκτιστο Türk Telekom Arena.
Το 2011, υπέγραψε με την Λάτσιο συμβόλαιο πενταετούς διάρκειας 9 .
Πέτυχε το πρώτο του τέρμα στην Σέριε Α σε αναμέτρηση απέναντι στην Λέτσε στις 10 Δεκεμβρίου 2011 10 .
Ο Λορίκ Τσάνα επέλεξε να εκπροσωπήσει την Αλβανία, ενώ είχε επίσης την δυνατότητα να αγωνιστεί με τα χρώματα της Ελβετίας ή της Γαλλίας. Σύμφωνα με τα λεγόμενα του ιδίου, η απόφασή του αυτή έγινε με βάση την καρδιά. Κατά την πρώτη του διεθνή συμμετοχή, βρέθηκε αντιμέτωπος με την Ελβετία. Ιδιαίτερα δεμένος με την εθνική του καταγωγή, αγωνίζεται με τα χρώματα της Αλβανίας από το 2003, κι ενώ ήταν μόλις 19 ετών, της οποίας είναι και αρχηγός. Κατάφερε, επίσης, να γίνει γνωστός για μια αποβολή του έπειτα από έντονο επεισόδιο με τους Γουέσλεϊ Σνάιντερ και Ρούουντ φαν Νίστελροϊ, στη διάρκεια μιας αναμέτρησης με αντίπαλο την Ολλανδία.
Ο Τσάνα είχε δηλώσει θετικός στην ανεξαρτητοποίηση του Κοσόβου όπου και έχει γεννηθεί και όπου κατοικούν ακόμη αρκετά από τα μέλη της οικογένειάς του 11 .
