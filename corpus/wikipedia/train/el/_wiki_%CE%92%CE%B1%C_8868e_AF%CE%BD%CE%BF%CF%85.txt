Τα βασιλικά πάρκα του Λονδίνου  είναι εκτάσεις γης οι οποίες αρχικά ανήκαν στην μοναρχία του Ηνωμένου Βασιλείου, και χρησιμοποιούνταν αποκλειστικά για την ψυχαγωγία των μελών της βασιλικής οικογενείας. Εξακολουθούν να αποτελούν ιδιοκτησία του αγγλικού στέμματος, ωστόσο είναι ελεύθερα προσβάσιμα από το κοινό ως δημόσιοι χώροι από το 1851 και διαχειρίζονται από τον κρατικό οργανισμό του The Royal Parks ο οποίος έχει την εποπτεία των βασιλικών πάρκων στο σύνολο του Ηνωμένου Βασιλείου. 1 
Τα πάρκα έχουν συνολική έκταση σχεδόν 20 τ. χλμ. . Υπάρχουν αρκετά άλλα μεγάλα πάρκα στο Λονδίνο όπως το Χάμπστεντ Χηθ ή το πάρκο του Μπάτερση, ωστόσο τα βασιλικά πάρκα είναι τα πλέον γνωστά. 2 
Σύμφωνα με το ψήφισμα του 1851 σχετικά με τις βασιλικές εκτάσεις, το κοινό δεν έχει κανένα νομικό δικαίωμα χρήσης των πάρκων, και η ελεύθερη πρόσβαση είναι υπό την ευχέρεια του στέμματος. Εντός του πλαισίου αυτού, η είσοδος και παραμονή στα πάρκα επιτρέπεται στο κοινό για ψυχαγωγικούς σκοπούς. Η κύρια μορφή χρηματοδότησης των βασιλικών πάρκων είναι μέσω κρατικών επιχορηγήσεων, σε αντίθεση με τα υπόλοιπα πάρκα της πόλης τα έξοδα των οποίων αναλαμβάνουν τα τοπικά δημοτικά συμβούλια. Επιπλέον έσοδα έρχονται μέσω εμπορικών δραστηριοτήτων, όπως τέλεση συναυλιών. 3 
του δήμου του Ρίτσμοντ
Το πάρκο του Χάμπτον Κουρτ χαρακτηρίζεται επίσης βασιλικό πάρκο, ωστόσο καθώς εκεί υπάρχει το παλάτι του Χάμπτον Κορτ αυτό διαχειρίζεται απευθείας από τον οργανισμό των ιστορικών βασιλικών παλατιών. 12 
Εκτός από τα πάρκα άλλες εκτάσεις που ανήκουν στις βασιλικές γαίες στο Λονδίνο είναι το κοιμητήριο του Μπρόμπτον, οι κήποι του Γκρόσβενορ Σκουέρ, κήποι της Βικτώρια Γκάρντεν, και οι πρωθυπουργικοί και υπουργικοί κήποι της βρετανικής κυβέρνησης στις διευθύνσεις 10, 11, και 12 της Ντάουνινγκ Στρητ. 13 
