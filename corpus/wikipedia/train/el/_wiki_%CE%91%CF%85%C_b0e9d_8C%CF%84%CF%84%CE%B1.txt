Η Αυρηλία Κόττα  ήταν η μητέρα του Ρωμαίου δικτάτορα Ιουλίου Καίσαρα .
Η Αυρηλία Κόττα ήταν Ρωμαία αριστοκράτισσα, καταγόμενη από το διακεκριμένο γένος των Αυρηλίων. Ήταν κόρη τού Λεύκιου Αυρήλιου Κόττα, ή τού αδελφού του Μάρκου Αυρήλιου Κόττα 1 . Τα τρία αδέλφια της: Γάιος, Μάρκος και Λεύκιος, εκλέχθηκαν ύπατοι. Ήταν σύζυγος του Γάιου Ιουλίου Καίσαρα ΙΙΙ κυαίστορα,  πραίτορα και ανθύπατου της Ασίας.
Παρά τη μαρτυρία του Πλινίου του Πρεσβυτέρου, είναι μάλλον απίθανο να έφερε στον κόσμο τον γιο της με καισαρική τομή 2 , καθώς έζησε πολλά χρόνια μετά τη γέννησή του. Απέκτησε ακόμη δύο κόρες, την Ιουλία την Πρεσβύτερη και την Ιουλία τη Νεότερη, που επιβίωσαν μέχρι την ενηλικίωση και το γάμο τους.
Ο Τάκιτος κατατάσσει την Αυρηλία ανάμεσα στις γυναίκες πρότυπα, σε ό,τι αφορά τη μόρφωση που παρείχε στα παιδιά της 3 , ενώ ο Πλούταρχος τη μνημονεύει ως ιδιαίτερα ενάρετη γυναίκα 4 .
Ο σύζυγός της Γάιος Ιούλιος Καίσαρ ΙΙΙ, απεβίωσε στο σπίτι του περίπου το 85 π.Χ. 5  Παρέμεινε χήρα για την υπόλοιπη ζωή της, εφόσον επέλεξε να μην ξαναπαντρευτεί και να μείνει στο σπίτι τού γιου της. Σε μία αφήγηση τού Πλουτάρχου συνοδεύει με δάκρυα τον γιο της ως την πόρτα του σπιτιού τους, καθώς εκείνος αναχωρεί, προκειμένου να διεκδικήσει το αξίωμα του Pontifex Maximus   6  το 63 π.Χ. Πάντα σύμφωνα με τον Πλούταρχο, παρακολουθούσε στενά τις συναναστροφές της νύφης της, Πομπηίας, και ήταν εκείνη που ανακάλυψε τον Πόπλιο Κλόδιο, όταν εισήλθε μεταμφιεσμένος στο σπίτι τους για να συναντήσει την Πομπήια κατά τη διάρκεια των τελετών προς τιμήν της Μπόνα Ντέα  4 .
Η Αυρηλία Κόττα απεβίωσε λίγο καιρό πριν τη δολοφονία του Ποοπλίου Κλοδίου, το 54 π.Χ. 7 
Παντρεύτηκε τον Γάιο Ιούλιο Καίσαρα ΙΙΙ και είχε τέκνα:
