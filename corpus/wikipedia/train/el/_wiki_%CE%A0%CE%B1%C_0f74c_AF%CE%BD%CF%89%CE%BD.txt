Το Παλαιομοχούστι, επίσημα Παλαιομοχούστιον, είναι ορεινό χωριό στη περιοχή των Βορείων Τζουμέρκων του νομού Ιωαννίνων σε υψόμετρο 540 μέτρα 1 .
Το Παλαιομοχούστι βρίσκεται στα νοτιοδυτικά όρια του νομού Ιωαννίνων, στα όρια με το νομό Άρτας. Είναι κτισμένο στις δυτικές πλαγιές των Τζουμέρκων  και  ανατολικά του Άραχθου ποταμού. Απέχει 48 χλμ. ΝΑ. από τα Ιωάννινα και 49 χλμ. Β.-ΒΑ. από την Άρτα. Στα νοτιοδυτικά του χωριού και κοντά στο δρόμο με την Πλάκα είναι η ιερά μονή της Παναγίας της Μουχουστιώτισσας ή Μονή Πλάκας, που χρονολογείται στο δεύτερο μισό του 17ου αιώνα. Ανακαινίσθηκε το 1665 στο εσωτερικό του καθολικού υπάρχουν αξιόλογες τοιχογραφίες του 1680. Υπάρχουν ακόμα τοιχογραφίες στο νάρθηκα  και ξυλόγλυπτο επίχρυσο τέμπλο. 2 
Ως οικισμός περιλαμβάνεται στην απογραφή επίσημα για πρώτη φορά το 1940 και ως μέρος της κοινότητας Ραφταναίων. 3  Σύμφωνα με το σχέδιο Καλλικράτης, μαζί με τα Βουνόρεια, τη Μεγάλη Ράχη, το Μυλοκοπειό, το Παλληκάρι, το Ζαλούχο, τη Πλάκα, τους Ραφταναίους, τη Ρούγα και τον Φράξο αποτελούν τη τοπική κοινότητα Ραφταναίων που υπάγεται στη δημοτική ενότητα Πραμάντων του Δήμου Βορείων Τζουμέρκων και σύμφωνα με την απογραφή του 2011 έχει πληθυσμό 38  κατοίκους. 4 
