Η Αρλέτε Πινιέιρο Εστέβες Τόρες , περισσότερο γνωστή υπό το καλλιτεχνικό ψευδώνυμό της ως Φερνάντα Μοντενέγκρο, είναι Βραζιλιάνα ηθοποιός της τηλεόρασης, του κινηματογράφου και του θεάτρου. Θεωρείται από πολλούς ως η μεγαλύτερη Βραζιλιάνα ηθοποιός όλων των εποχών και συχνά αναφέρεται ως η μεγάλη κυρία του θεάτρου, του κινηματογράφου και των εφαρμοσμένων τεχνών της Βραζιλίας. 14  Είναι η μόνη Βραζιλιάνα ηθοποιός που ήταν υποψήφια για Όσκαρ Α' Γυναικείου Ρόλου. Είναι επίσης η μοναδική ηθοποιός που ήταν υποψήφια για Όσκαρ για την ερμηνεία της στην πορτογαλική ταινία Central Station . 15  16  17  Επιπλέον, ήταν η μοναδική Βραζιλιάνα που κέρδισε βραβείο Έμμυ Καλύτερης Ηθοποιού για την ερμηνεία της στην ταινία Doce de Mãe . 18 
Μεταξύ των ποικίλων εθνικών και διεθνών βραβείων που έχει λάβει κατά τη διάρκεια μιας καριέρας που ξεπερνά τα εξήντα χρόνια, το 1999 βραβεύτηκε με την υψηλότερη αστική τιμή της χώρας της, το Εθνικό Βραβείο Τιμής, "ως αναγνώριση του εξαιρετικού έργου της στις εφαρμοσμένες τέχνες της Βραζιλίας", από τον τότε πρόεδρο Φερνάντο Ενρίκε Καρντόσο. 19  Βραβεύτηκε πέντε φορές με το βραβείο Μολιέρ 20 , έλαβε τρεις φορές το βραβείο του κυβερνήτη του κράτους του Σάο Πάολο 20  και κέρδισε την αργυρά αρκούδα στο 48ο Διεθνές Φεστιβάλ Κινηματογράφου του Βερολίνου το 1998 για τον ρόλο της στην ταινία Central Station, έναν ρόλο που της χάρισε υποψηφιότητες για Όσκαρ Καλύτερης Ηθοποιού και για Χρυσή Σφαίρα Καλύτερης Πρωταγωνίστριας σε Δράμα το 1999. Στην τηλεόραση, ήταν η πρώτη ηθοποιός που προσλήφθηκε στο Tupi TV το 1951, όπου πρωταγωνίστησε σε θεατρικές παραστάσεις για την τηλεόραση υπό τη σκηνοθεσία των Φερνάντο Τόρες, Σέρζιο Μπρίτο και Φλάβιο Ράνζελ. Έκανε την πρώτη της εμφάνιση στις σαπουνόπερες το 1954, με τη σαπουνόπερα A Muralha στο RecordTV, όπου εμφανίστηκε και σε άλλες παραγωγές. 21  Έχει εργαστεί στους περισσότερους ραδιοτηλεοπτικούς σταθμούς της Βραζιλίας όπως στους Band TV, Cultura TV, RecordTV e Globo TV , αλλά και στους σταθμούς TV Excelsior, TV Rio και TV Tupi οι οποίοι δεν υφίστανται πλέον. 22  23 
Το 2013, ψηφίστηκε στην 15η θέση στη λίστα με τις διασημότητες με τη μεγαλύτερη επιρροή στη Βραζιλία από το περιοδικό Forbes. Κατά τη διάρκεια της τελετής έναρξης στους Θερινούς ΟΑ 2016, η Φερνάντα διάβασε το ποίημα "A Flor e a Náusea", του Κάρλος Ντρυμόν ντε Αντράντε, που υποτιτλίστηκε στα αγγλικά από την Τζούντι Ντεντς.
