Η Καμίλα Σκολιμόφσκα  ήταν Πολωνή αθλήτρια της σφυροβολίας. Είναι περισσότερο γνωστή για την κατάκτηση του χρυσού μεταλλίου στους  Ολυμπιακούς Αγώνες του 2000 στο Σίδνεϊ, που την έκαναν τη νεότερη Ολυμπιονίκη στη σφυροβολία, καθώς και για τα δύο μετάλλιά της στο Ευρωπαϊκό Πρωτάθλημα Στίβου. Η καλύτερη προσωπική της ρίψη, και πρώην ρεκόρ Πολωνίας, ήταν τα 76,83 μέτρα, που πέτυχε τον Μάιο του 2007 στη Ντόχα. 1 
Η Σκολιμόφσκα γεννήθηκε στη Βαρσοβία. 2  Ο πατέρας της ήταν ο υπερβαρέων βαρών αρσιβαρίστας Ρόμπερτ Σκολιμόφσκι, ο οποίος αγωνίστηκε στους Θερινούς Ολυμπιακούς Αγώνες του 1980 και κέρδισε το χάλκινο μετάλλιο στο Παγκόσμιο Πρωτάθλημα Άρσης Βαρών του 1986. 1  Η Σκολιμόφσκα έγινε γνωστή για πρώτη φορά σε ηλικία 15 ετών, όταν κέρδισε το αγώνισμα της σφυροβολίας στο Ευρωπαϊκό Πρωτάθλημα Νέων του 1997, την πρώτη φορά που έγινε η σφυροβολία στο Ευρωπαϊκό Πρωτάθλημα Νέων. 3  Ήταν στην πραγματικότητα 14 ετών και 264 ημερών τότε, 2  4  και είχε γίνει εθνική πρωταθλήτρια Πολωνίας 5  και κάτοχος ρεκόρ Πολωνίας τον προηγούμενο χρόνο. Η ατομική καλύτερη επίδοση της το 1997 ήταν 63,48 μέτρα. 2  Βελτίωσε το ατομικό ρεκόρ της στα 66,62 μέτρα το 1999. Τερμάτισε επίσης έβδομη στο Ευρωπαϊκό Πρωτάθλημα του 1998, κέρδισε το Παγκόσμιο Πρωτάθλημα Νέων του 1999 και τερμάτισε 21η στο Παγκόσμιο Πρωτάθλημα του 1999. 2 
Στους Θερινούς Ολυμπιακούς Αγώνες του 2000 κέρδισε το χρυσό μετάλλιο στη σφυροβολία, με νέα προσωπική καλύτερη ρίψη στα 71,16 μέτρα. Το φαβορί για το χρυσό μετάλλιο, Μιχαέλα Μελίντε, αποκλείστηκε λίγο πριν την έναρξη του προκριματικού γύρου επειδή απέτυχε σε τεστ αναβολικών. 6  Σε ηλικία 17 ετών και 331 ημερών, η Σκολιμόφσκα έγινε η νεότερη Ολυμπιονίκης στη σφυροβολία. 1  2  7  Καθώς ήταν η πρώτη φορά που διεξήχθη η σφυροβολία γυναικών στους Ολυμπιακούς Αγώνες, σημείωσε και ολυμπιακό ρεκόρ, το οποίο έμεινε για τέσσερα χρόνια. Κλείνοντας την καριέρα της στην ηλικιακή Κατηγορία Κ18 είχε σημείωσει πέντε παγκοσμία ρεκόρ. 8  Έλαβε τον Πολωνικό Χρυσό Σταυρό της Αξίας για το επίτευγμά της.
Τη σεζόν 2001 τερμάτισε τέταρτη στο Παγκόσμιο Πρωτάθλημα του 2001 στο Έντμοντον, με επίδοση 68,05 μέτρων. Ένα μήνα αργότερα βελτίωσε το εθνικό της ρεκόρ στα 71,71 μέτρα, που ήταν αρκετό για να κερδίσει τον τελικό του Γκραν Πρι της IAAF στη Μελβούρνη. Το 2002, πήρε το πρώτο της μετάλλιο πρωταθλήματος μετά την Ολυμπιακή νίκη, στο Ευρωπαϊκό Πρωτάθλημα του 2002. Έκανε ρίψη στα 72,46 μέτρα για να πάρει το αργυρό μετάλλιο πίσω από την Όλγκα Κουζένκοβα, σχεδόν κοντά στη ρίψη των 72,60 μέτρων που έκανε τον Ιούνιο στο Μπίντγκοστς. Προς το τέλος της σεζόν τερμάτισε πέμπτη στο Παγκόσμιο Κύπελλο του 2002. 2 
Το 2003, τερμάτισε όγδοη τόσο στο Παγκόσμιο Πρωτάθλημα του 2003 όσο και στον Παγκόσμιο Τελικό Στίβου του 2003. Στον τελευταίο γύρο της σφυροβολίας στους Θερινούς Ολυμπιακούς Αγώνες του 2004 στην Αθήνα σημείωσε ατομικό ρεκόρ σεζόν στα 72,57 μέτρα, καταλαμβάνοντας την πέμπτη γενική θέση στο αγώνισμα. Τερμάτισε στην ίδια θέση στον Παγκόσμιο Τελικό Στίβου του 2004. 2 
Τον Ιούλιο του 2005, η Σκολιμόφσκα βελτίωσε το εθνικό ρεκόρ της στα 74,27 μέτρα, που σημείωσε στη Μαδρίτη. Ακριβώς ένα μήνα αργότερα κέρδισε το χρυσό μετάλλιο στην Πανεπιστημιάδα, τέσσερις ημέρες αφότου τερμάτισε 7η στο Παγκόσμιο Πρωτάθλημα του 2005. Στον Παγκόσμιο Τελικό Στίβου του 2005 τερμάτισε δεύτερη. Το 2006, η Σκολιμόφσκα βελτίωσε ξανά το εθνικό της ρεκόρ στα 75,29 μέτρα, καθώς κέρδισε το Παγκόσμιο Κύπελλο του 2006 τον Σεπτέμβριο στην Αθήνα. Το ρεκόρ έκλεισε μια επιτυχημένη χρονιά, με ένα χάλκινο μετάλλιο στο Ευρωπαϊκό Πρωτάθλημα του 2006 και μία δεύτερη θέση στον Παγκόσμιο Τελικό Στίβου του 2006 νωρίτερα στη σεζόν. 4  Το 2007,  βελτιώθηκε με περισσότερο από ένα μέτρο, ρίχνοντας 76,83 τον Μάιο στο Super Grand Prix Meet στη Ντόχα. Τερμάτισε τέταρτη τόσο στο Παγκόσμιο Πρωτάθλημα του 2007 όσο και στον Παγκόσμιο Τελικό Στίβου του 2007. 2 
Το 2008, ωστόσο, ήταν μια αποτυχημένη χρονιά. Η καλύτερη ρίψη της σεζόν ήταν μόνο 73,50 μέτρα, που πέτυχε τον Ιούνιο στη Βαρσοβία. Στους Ολυμπιακούς Αγώνες του Πεκίνου, προχώρησε από τον προκριματικό γύρο, αλλά δεν κατάφερε να σημειώσει έγκυρη βαθμολογία στον τελικό, με αποτέλεσμα να τερματίσει χωρίς θέση. 2 
Η Σκολιμόφσκα πέθανε απροσδόκητα σε ηλικία 26 ετών, κατά τη διάρκεια μιας προπόνησης στην Πορτογαλία. Η αιτία του θανάτου της επιβεβαιώθηκε από τη νεκροψία ότι ήταν η πνευμονική εμβολή. 7  9 
Ο Αγώνας Μνήμης Καμίλα Σκολιμόφσκα ιδρύθηκε το έτος του θανάτου της, αρχικά ως διαγωνισμός σφυροβολίας πριν εξελιχθεί σε ετήσια εκδήλωση στίβου. 10 
