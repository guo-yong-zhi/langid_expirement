Η Πλώσταινα είναι νησίδα που υπήρχε παλαιότερα στη Λιμνοθάλασσα Μεσολογγίου 1  βορειοδυτικά του Μεσολογγίου η οποία πλέον έχει μπαζωθεί. Είναι μία από τις οκτώ ιστορικές νησίδες που πήραν μέρος στον αγώνα της ανεξαρτησίας, ιδιαίτερα στην πολιορκία του Μεσολογγίου. 2 
Η αποξήρανση της περιοχής έγινε τη δεκαετία του 1960 και η οικοπεδοποίησή της έφερε στην περιοχή νέους κατοίκους είτε από τα γύρω χωριά που έψαχναν για εργασία ή κατοίκους του Μεσολογγίου που έψαχναν για νέα κατοικία 3 .
Η πρώην νησίδα λειτουργεί ως "προθερμάστρα της αλυκής, με σημαντική επίδραση στο μικροκλίμα της ομώνυμης περιοχής της πόλης του Μεσολογγίου", γεγονός που εποχιακά δημιουργεί συνθήκες δυσφορίας για τους κατοίκους της περιοχής καθώς και  έντονη δυσοσμία 4 .
