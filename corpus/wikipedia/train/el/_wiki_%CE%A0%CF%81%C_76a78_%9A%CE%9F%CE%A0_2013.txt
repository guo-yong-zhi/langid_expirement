Το Πρωτάθλημα Ένταξης ΚΟΠ 2013 ήταν η 28η έκδοση του Πρωταθλήματος Ένταξης ΚΟΠ. Νικήτρια ήταν η Ένωσις Κοκκινοτριμιθιά. 1 
Στο Πρωτάθλημα Ένταξης ΚΟΠ 2013 συμμετείχαν 29 ομάδες από τα πρωταθλήματα των αγροτικών ομοσπονδιών μελών της ΣΤΟΚ. 2 
Διεξήχθη σε 5 γύρους. Στον Α΄ γύρο έγιναν μονοί αγώνες σε ουδέτερη έδρα. Σε περίπτωση που ένας αγώνας έληγε ισόπαλος, ακολουθούσε ημίωρη παράταση. Αν και μετά τη λήξη της παράτασης το αποτέλεσμα εξακολουθούσε να ήταν ισόπαλο, τότε εκτελούνταν πέναλτι. 3 
Στους επόμενους τρεις γύρους έγιναν διπλοί αγώνες με κάθε ομάδα να αγωνίζεται στην έδρα της και στην έδρα του αντιπάλου. Προκρινόταν η ομάδα που είχε πετύχει τον μεγαλύτερο αριθμό τερμάτων και στους δύο αγώνες. Σε περίπτωση όπου και στους δύο αγώνες και οι δύο ομάδες σημείωσαν τον ίδιο αριθμό τερμάτων το κάθε τέρμα που σημειώθηκε εκτός έδρας λογιζόταν διπλό. Η ομάδα που με βάση το σύστημα αυτό, είχε τα περισσότερα τέρματα προκρινόταν στον επόμενο γύρο. Στην περίπτωση που και οι δύο ομάδες πετύχαιναν τον ίδιο αριθμό τερμάτων στην έδρα τους ή εκτός έδρας, δινόταν ημίωρη παράταση ευθύς μετά το τέλος του δεύτερου αγώνα. Αν κατά τη διάρκεια της παράτασης  και οι δύο ομάδες πετύχαιναν τον ίδιο αριθμό τερμάτων τα τέρματα που σημειώθηκαν εκτός έδρας λογίζονταν διπλά . Στην περίπτωση που κατά τη διάρκεια της παράτασης δεν είχαν σημειωθεί τέρματα, η πρόκριση καθοριζόταν με την εκτέλεση πέναλτι.
Ο τελικός ήταν μονός αγώνας. 4  Εκτός από τον τελικό για την ανάδειξη της πρωταθλήτριας ομάδας, πραγματοποιήθηκε αγώνας κατάταξης μεταξύ των δύο ηττημένων των ημιτελικών αγώνων για τις θέσεις 3 και 4 4  καθώς και αγώνες κατάταξης για τις θέσεις 5 και 6. 2  5  Οι πρώτες 6 ομάδες προβιβάστηκαν στην Δ΄ κατηγορία 2013-14. 2 
Από κάθε αγροτική ομοσπονδία συμμετείχε διαφορετικός αριθμός ομάδων, ανάλογα με το μέγεθος της ομοσπονδίας. Οι ομάδες που συμμετείχαν στον πρωτάθλημα ένταξης από κάθε ομοσπονδία ήταν η πρώτη ή οι πρώτες ομάδες του πρωταθλήματος κάθε ομοσπονδίας. Η συμμετοχή των ομάδων ήταν προαιρετική. Ο πίνακας που ακολουθεί παρουσιάζει τις συμμετέχουσες ομάδες και την ομοσπονδία από την οποία προέρχονταν. 2 
: Πρωταθλήτρια ομάδα ομοσπονδίας
Δεν δήλωσαν συμμετοχή η Δάφνη Τρούλλων , η Αναγέννηση Τραχωνίου  και ΑΕΠ Πολεμιδιών . 6  7  2 
Στον Α΄ γύρο συμμετείχαν οι 26 από τις 29 ομάδες. Από τη διαδικασία της κλήρωσης πέρασαν χωρίς αγώνα 3 ομάδες , Ένωση Νέων Πυργών  . Δεν κληρώνονταν μεταξύ τους ομάδες από την ίδια ομοσπονδία ούτε οι πρωταθλήτριες ομάδες. 2 
Ο πίνακας που ακολουθεί παρουσιάζει τα αποτελέσματα των αγώνων. 3 
Στον Β΄ γύρο συμμετείχαν οι ομάδες που προκρίθηκαν από τον Α΄ γύρο και οι 3 ομάδες που πέρασαν χωρίς αγώνα από τον Α΄ γύρο. Ο πίνακας που ακολουθεί παρουσιάζει τα αποτελέσματα των αγώνων. 8  9  10 
Στην προημιτελική φάση συμμετείχαν οι ομάδες που προκρίθηκαν από τον Β΄ γύρο. Ο πίνακας που ακολουθεί παρουσιάζει τα αποτελέσματα των αγώνων. 11  12 
Στην ημιτελική φάση συμμετείχαν οι ομάδες που προκρίθηκαν από την προημιτελική φάση. Ο πίνακας που ακολουθεί παρουσιάζει τα αποτελέσματα των αγώνων. 13  5  14  15 
Στον τελικό προκρίθηκαν η Ένωσις Κοκκινοτριμιθιά και η Ομόνοια Ορόκλινης. Ο τελικός διεξήχθη στις 26 Μαΐου 2013 στο Στάδιο Κύκκου στη Λευκωσία. Νικήτρια ήταν η Ένωσις Κοκκινοτριμιθιά με σκορ 2-0. 1 
Για την κατάκτηση της 3η θέσης αναμετρήθηκαν οι ομάδες που αποκλείστηκαν στην ημιτελική φάση, Ολυμπιάς Λυμπιών και ΟΧΕΝ Περιστερώνας. Η Ολυμπιάς Λυμπιών κέρδισε με 1-0 και κατέκτησε την 3η θέση ενώ η ΟΧΕΝ Περιστερώνας κατέκτησε την 4η θέση. 1 
Η ΣΤΟΚ πραγματοποίησε αγώνες κατάταξης και για τις ομάδες που αποκλείστηκαν από την προημιτελική φάση. Οι νικήτριες ομάδες προβιβάστηκαν στη Δ΄ κατηγορία 2013-14. Ο πίνακας που ακολουθεί παρουσιάζει τα αποτελέσματα των αγώνων. 5 
Ο Διγενής Ακρίτας Ύψωνα κατέθεσε ένσταση κατά του κύρους του αγώνα του με την ΑΠΕΑ Ακρωτηρίου. Η ένσταση απορρίφθηκε από τη Δικαστική Επιτροπή της ΚΟΠ. Ακολούθως, η ομάδα προσέφυγε στο Εφετείο της ΚΟΠ, το οποίο κατακύρωσε τον αγώνα υπέρ του Διγενή Ακρίτα Ύψωνα, με αποτέλεσμα να προβιβαστεί στη Δ΄ κατηγορία αντί της ΑΠΕΑ Ακρωτηρίου. 16  17 
