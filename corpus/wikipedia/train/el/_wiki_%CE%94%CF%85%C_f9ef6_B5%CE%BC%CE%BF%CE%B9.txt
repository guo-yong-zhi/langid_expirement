Οι δυτικοί άνεμοι  είναι άνεμοι παγκόσμιας κλίματας που γεννιούνται στην υψηλού βαρομετρικού ζώνη υποτροπικής σύγκλισης και έχουν κατεύθυνση τους πόλους, μεταξύ των γεωγραφικών πλατών 30 και 60 και των δύο ημισφαιρίων, στα πλαίσια του κυττάρου Φέρρελ. 1  Στο βόρειο ημισφαίριο έχουν κατεύθυνση ΒΑ και μια μέση ταχύτητα 5-6 μποφόρ που τον χειμώνα μπορεί να φτάσει και τα 8 ενώ, αντίστοιχα, στο νότιο ημισφαίριο έχουν κατεύθυνση ΝΑ με σχετικά μικρότερες ταχύτητες. Σε μεγάλο βαθμό ακολουθούν την πορεία των θερμών ωκεάνιων ρευμάτων από τα χαμηλότερα γεωγραφικά πλάτη προς τα υψηλότερα, παρακάμπτοντας περιοχές με υψηλό βαρομετρικό όπως τον αντικυκλώνα των Αζόρων και μετριάζουν την δριμύτητα του κλίματος των παραλιακών περιοχών του βόρειου κυρίως ημισφαιρίου στα μέσα γεωγραφικά πλάτη. Εντούτοις, χαρακτηρίζονται από έντονη αστάθεια και έντονα καιρικά φαινόμενα, ιδαίτερα μεταξύ του γεωγραφικού πλάτους 40 και 50 αμφότερων ημισφαιρίων.
