Η Ελισάβετ του Ηνωμένου Βασιλείου  ήταν το έβδομο παιδί του Γεωργίου Γ΄ του Ηνωμένου Βασιλείου και της Καρλόττας του Μεκλεμβούργου-Στρέλιτς. 1  2  3 
Γεννήθηκε στις 22 Μαΐου 1770 στα Ανάκτορα του Μπάκιγχαμ και βαπτίσθηκε στο Παλάτι του Αγίου Ιακώβου στις 17 Ιουνίου 1770 από τον Αρχιεπίσκοπο του Κάντερμπερυ, Φρέντερικ Κορνουάλις. 3 
Στα παιδικά της χρόνια περνούσε τον περισσότερο χρόνο της κοντά στους γονείς και τις αδελφές της. 3  Θεωρείται ότι ήταν η αγαπημένη κόρη της μητέρας της και περιγράφεται ως έξυπνη και απαιτητική. 4 
Υπάρχει ο ισχυρισμός ότι η πριγκίπισσα Ελισάβετ είχε συνάψει σχέση με τον Τζορτζ Ράμους  και ότι απέκτησε μια κόρη μαζί του, την Ελάιζα . 5 
Το 1808 η Ελισάβετ αναγκάστηκε να αρνηθεί μια πρόταση γάμου από τον εξόριστο Λουδοβίκο Φίλιππο, Δούκα της Ορλεάνης  , εξαιτίας του γεγονότος ότι ήταν Ρωμαιοκαθολικός και δεν υπήρχε η συγκατάθεση της μητέρας της. 6 
Κατά τη διάρκεια μιας δεξίωσης, το 1814, η Ελισάβετ γνώρισε τον Γερμανό πρίγκηπα Φρειδερίκο της Έσσης-Χόμπουρκ. 7  3  Ο γάμος τους πραγματοποιήθηκε στις 7 Απριλίου 1818 στη παρεκκλήσι των Ανακτόρων του Μπάκιγχαμ. 3  8  Θεωρείται ότι δεν αγαπήθηκαν, παρά την αμοιβαία κατανόηση και σεβασμό που είχαν μεταξύ τους. 3  Με αυτό το γάμο η Ελισάβετ ήταν σε θέση να ξεφύγει από το καταπιεστικό περιβάλλον του σπιτιού της, μετακομίζοντας στη Γερμανία, και ο Φρειδερίκος αποκτούσε πολλά πλεονεκτήματα συμμαχώντας με τη βρετανική βασιλική οικογένεια. 3 
Στις 20 Ιανουαρίου 1820 ο Φρειδερίκος διαδέχθηκε τον πατέρα του ως λανδγράβος της Έσσης-Χόμπουργκ. 3  Χάρη στην προίκα της Ελισάβετ και το ετήσιο επίδομά της, ήταν σε θέση να ανακαινίσει το Παλάτι του Μπαντ Χόμπουργκ. 3 
Εκείνη πέθανε στις 10 Ιανουαρίου 1840 σε ηλικία 69 ετών και ενταφιάστηκε στο Μαυσωλείο των Λανδγράβων του Χόμπουργκ. 3 
