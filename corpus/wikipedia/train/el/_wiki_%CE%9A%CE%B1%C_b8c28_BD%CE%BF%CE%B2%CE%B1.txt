Η Κατερίνα Βλαντίμιροβνα Τίχονοβα  5  είναι Ρωσίδα επιστήμονας, μάνατζερ και πρώην χορεύτρια. Είναι η δεύτερη κόρη του Ρώσου προέδρου Βλαντίμιρ Πούτιν. 6  7  8  Η Τίχονοβα είναι επικεφαλής της εταιρείας Ιννοπράκτικα , στην οποία υπάγονται δύο πρωτοβουλίες του Κρατικού Πανεπιστημίου της Μόσχας: το Ίδρυμα "Εθνική Διανοητική Ανάπτυξη"  και το Εθνικό Κέντρο Διανοητικού Αποθέματος . 6  Είναι επίσης Αναπληρώτρια Διευθύντρια του Ινστιτούτου Μαθηματικής Έρευνας Σύνθετων Συστημάτων στο Κρατικό Πανεπιστήμιο της Μόσχας.  9 
Η Τίχονοβα γεννήθηκε στη Δρέσδη της Ανατολικής Γερμανίας. Είναι η νεότερη από τις δύο κόρες του Βλαντίμιρ Πούτιν και της Λιουντμίλα Πούτινα. Η οικογένεια μετακόμισε στο Λένινγκραντ την άνοιξη του 1991. Φοίτησε στο Πετερσούλε , ένα γερμανικό γυμνάσιο στην Αγία Πετρούπολη. 10  Η ίδια επανήλθε για ένα διάστημα στη Γερμανία με την αδελφή της Μαρία όταν για λόγους ασφαλείας ο πατέρας τους τις έστειλε στη Γερμανία όπου μεγάλωσαν με τον πρώην συνάδελφο του Πούτιν στη Στάζι Ματίας Βάρνιγκ. Ο Βάρνιγκ εργάστηκε με τον πατέρα τους στη Δρέσδη ως μέρος ενός πυρήνα της ΚαΓκεΜπε και συνίδρυσαν το υποκατάστημα της Dresdner Bank στην Αγία Πετρούπολη. 11  Αφού η οικογένειά της μετακόμισε στη Μόσχα, παρακολούθησε το Γερμανικό Σχολείο της Μόσχας. 12  Η Τίχονοβα επέλεξε να χρησιμοποιήσει το πατρώνυμο της γιαγιάς της , Γιεκατερίνας Τίχονοβνα Σκρέμπνεβα. 6 
Αφού έδωσε εισαγωγικές εξετάσεις μαζί με την αδερφή της Μαρία τον Ιούλιο του 2005, η Τίχονοβα σπούδασε στο Κρατικό Πανεπιστήμιο της Αγίας Πετρούπολης. 13 Το 2005 πρύτανης ήταν η Λιουντμίλα Βερμπίτσκαγια, στενή φίλη του πατέρα της. Η ίδια σπούδασε ιαπωνική ιστορία και απέκτησε πτυχίο στις ασιατικές σπουδές υπό την επίβλεψη του Γιεβγκένι Ζελένεφ τον Μάρτιο του 2009. 14  15  16  Η Τίχονοβα αποφοίτησε από το Κρατικό Πανεπιστήμιο της Μόσχας με ειδίκευση σε θέματα Ιαπωνίας. 17  Έχει μεταπτυχιακό στη φυσική και στα μαθηματικά. 18 
Η Τίχονοβα είναι διευθύντρια της Ιννοπράκτικα, ενός αναπτυξιακού έργου 1.7 δισεκατομμυρίων δολαρίων για τη δημιουργία ενός επιστημονικού κέντρου το οποίο θα υπάγεται στο Κρατικό Πανεπιστήμιο της Μόσχας. 5  6  Η Ιννοπράκτικα βρίσκεται σε ανταγωνισμό με το κέντρο Καινοτομίας Σκόλκοβο. 19  Τον Φεβρουάριο του 2020, η εταιρεία ανακοίνωσε ότι η Τίχονοβα διορίστηκε επικεφαλής ενός νέου ινστιτούτου τεχνητής νοημοσύνης το οποίο υπάγεται στο Κρατικό Πανεπιστήμιο της Μόσχας. 18 
Τον Μάιο του 2019 κατέθεσε τη διατριβή της και έλαβε πτυχίο μαθηματικών και φυσικής. Πριν τη δημοσίευση της διατριβής της, είχε συνεργαστεί με γνωστούς επιστήμονες και κάποια επιστημονικά άρθρα φέρουν το όνομα της από κοινού με άλλους επιστήμονες. 20  21  Ο πρύτανης του Κρατικού Πανεπιστημίου της Μόσχας Βίκτορ Σαντόβνιτσι ήταν επιστημονικός επόπτης της Τίχονοβα. 22  23  24 
Τον Δεκέμβριο του 2019, η Τίχονοβα έγινε μέλος του Συμβουλίου για την Ανάπτυξη του Φυσικού Πολιτισμού  και του Μαζικού Αθλητισμού, ενός σώματος που ανήκει στη ρωσική κυβέρνηση. 25  26  27 
Τον Ιούλιο του 2022, διορίστηκε συμπρόεδρος του συντονιστικού συμβουλίου υποκατάστασης των εισαγωγών της Ένωσης Ρώσων Βιομηχάνων και Επιχειρηματιών. 28  29 
Στα μέσα της δεκαετίας του 2010, η Τίχονοβα ήταν λάτρης του ακροβατικού ροκ εν ρολ, ενός σπάνιου αθλήματος που δεν ανήκει στο πρόγραμμα των Ολυμπιακών Αγώνων και η παγκόσμια κατάταξη του περιλαμβάνει μόνο διακόσια άτομα κατά προσέγγιση. Η Τίχονοβα και ο συνεργάτης της Ιβάν Κλίμοφ κατέκτησαν την πέμπτη θέση σε ένα παγκόσμιο πρωτάθλημα του 2013 στην Ελβετία. 30  Το 2014, στο ρωσικό πρωτάθλημα, το ίδιο ζευγάρι κατέλαβε τη δεύτερη θέση. 31  Στην Παγκόσμια Ομοσπονδία του αθλήματος η Τίχονοβα κατείχε τη θέση του αντιπροέδρου σε θέματα που αφορούσαν το μάρκετινγκ και την επέκταση του αθλήματος σε ευρεία κλίμακα. 32  Η Τίχονοβα έπαιξε ρόλο στη διάδοση του αθλήματος στη Ρωσία. Από το 2016 έως το 2019, στην περιοχή της Μόσχας, στη σχολή αθλητισμού όπου φοίτησε η Τίχονοβα, κατασκευάστηκε ένα κέντρο για το άθλημα του ακροβατικού ροκ εν ρολ που στοίχισε 2 δισεκατομμύρια ρούβλια . 31  33 
Στις 6 Απριλίου 2022, λόγω της ρωσικής εισβολής στην Ουκρανία, η Τίχονοβα έγινε στόχος αμερικανικών κυρώσεων, εξαιτίας του γεγονότος ότι είναι ενήλικη κόρη του Πούτιν. 34  35  Το Υπουργείο Οικονομικών των Ηνωμένων Πολιτειών αναφέρει για την Τίχονοβα ότι: «Η Τίχονοβα είναι στέλεχος του τομέα της τεχνολογίας της οποίας το έργο υποστηρίζει την  και την αμυντική βιομηχανία». 34  Στις 8 Απριλίου, το Ηνωμένο Βασίλειο και η Ευρωπαϊκή Ένωση επέβαλαν κυρώσεις στην Τίχονοβα 36  37  και στις 12 Απριλίου κυρώσεις επέβαλε και η Ιαπωνία. 38 
Το 2013, η Τίχονοβα παντρεύτηκε τον επιχειρηματία Κιρίλλ Σαμάλοφ 8  39 , γιο του Νικολάι Σαμάλοφ, συνιδιοκτήτη της Rossiya Bank. 6  Ο Σαμάλοφ είναι αντιπρόεδρος της εταιρείας Sibur Holding. Η Σιμπούρ είναι μια εταιρεία επεξεργασίας πετροχημικών προϊόντων και φυσικού αερίου. Η ρωσική κυβέρνηση είναι κάτοχος του 38% της εταιρείας. Το πρακτορείο Ρόιτερς, το 2015, υποστήριξε ότι η περιουσία του ζευγαριού άγγιζε τα 2 δισεκατομμύρια κατά προσέγγιση. 6  Τον Ιανουάριο του 2018, το πρακτορείο Μπλούμπεργκ ανέφερε ότι το ζευγάρι είχε χωρίσει. 40 
Ανεπιβεβαίωτες πληροφορίες που έχουν προβληθεί σε δυτικά μέσα κάνουν λόγο για την ύπαρξη μιας κόρης με τον χορευτή Ίγκορ Ζελένσκι, γεννημένης το 2017. 41   42 
