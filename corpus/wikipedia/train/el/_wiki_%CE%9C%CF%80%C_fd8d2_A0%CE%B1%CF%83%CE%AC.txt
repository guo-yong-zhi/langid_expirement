Συντεταγμένες: 41°2′53″N 28°54′1″E  /  41.04806°N 28.90028°E  / 41.04806; 28.90028
Το Μπαϊράμ Πασά   είναι προάστιο της Κωνσταντινούπολης στην Τουρκία στην ευρωπαϊκή πλευρά της πόλης.  1 
Μέχρι το 1936, το Μπαϊράμ Πασά ήταν μέρος της περιοχής Φατίχ. Ήταν επίσης μέρος της περιοχής Εγιούπ μεταξύ 1936 και 1990.
Στην περιοχή είχαν καταφύγει πρόσφυγες από Φιλιππούπολη της Βουλγαρίας το 1927 και αργότερα από τη Βοσνία τη δεκαετία του 1960. Στο Μπαϊράμ Πασά εγκαταστάθηκαν επίσης πολίτες, που μετανάστευσαν από την Ανατολία στην ευρύτερη περιοχή της Κωνσταντινούπολης λόγω αστικοποίησης από τη δεκαετία του 1950 και εξής. 2 
Μέχρι το 1970, η περιοχή ήταν γνωστή ως Σαγμαλτζιλάρ, όταν ένα μεγάλο ξέσπασμα χολέρας, που προκλήθηκε από τη ρύπανση της οθωμανικής κατασκευής παροχής νερού από νέα κτήρια και εργοστάσια, οδήγησε την περιοχή σε καραντίνα. Μετά από αυτό το περιστατικό, το όνομα Σαγμαλτζιλάρ έγινε συνώνυμο της χολέρας, έτσι η συνοικία μετονομάστηκε σε Μπαϊράμ Πασά, από τον Οθωμανό μεγάλο βεζίρη Μπαϊράμ Πασά του 17ου αιώνα. 2  Λίγα τμήματα από το οθωμανικό σύστημα ύδρευσης, το οποίο χτίστηκε από τον Μιμάρ Σινάν, διατηρούνται μέχρι σήμερα. 
Την 1η Δεκεμβρίου 2015, μια έκρηξη σημειώθηκε κοντά στο σταθμό του μετρό Μπαϊράμ Πασά, με αρκετούς τραυματίες.  3 
Οι κάτοικοι του Μπαϊράμ Πασά είναι κυρίως Αλβανοί και Βόσνιοι.  4 
Η στέγαση στο Μπαϊράμ Πασά θεωρείται γενικά  ότι είναι κακής ποιότητας,  με καταστήματα και μικρά εργοστάσια ακόμα και στους οικιστικούς δρόμους, ενώ μεγάλες εκτάσεις της συνοικίας είναι αμιγώς βιομηχανικές. 
Η συνοικία περιλαμβάνει τόσο κατοικημένες όσο και βιομηχανικές περιοχές της εργατικής τάξης. 2  Ο πληθυσμός είναι 240.000  και η περιοχή καλύπτει έκταση 8 τετραγωνικών χιλιομέτρων. 
Οι γειτοκιές συνοικίες της περιοχής είναι ο Γαζί Οσμάν Πασά στα βόρεια, το Εγιούπ στα ανατολικά, το Ζεϊτινμπουρνού στα νότια και το Εσενλέρ στα δυτικά. 1  
Μια σειρά από σημαντικά δημόσια κτήρια βρίσκονται στην περιοχή: 
Το Μπαϊράμ Πασά βρίσκεται στη διαδρομή του παλιού δρόμου προς τη Θράκη και αρκετοί κύριοι δρόμοι και ένας ελαφρύς σιδηρόδρομος διασχίζουν τη μέση της περιοχής. 
Το Μπαϊράμ Πασά είναι διάσημο για τις αγκινάρες του που παράγονταν στο παρελθόν, αλλά τώρα, αν και δεν υπάρχει παραγωγή στην περιοχή, το όνομά του έχει δοθεί σε μια ποικιλία αγκινάρας στην Τουρκία. Ένα μεγάλο άγαλμα μιας αγκινάρας βρίσκεται στη μέση της συνοικίας, που έχει γίνει σύμβολο της περιοχής. 
Η τοπική ποδοσφαιρική ομάδα που εδρεύει στην περιοχή ονομάζεται Μπαϊράμ Πασά σπορ . 
