Οι Chevelle  είναι ένα Αμερικανικό ροκ συγκρότημα που δημιουργήθηκε στο Γκρέιζλεϊκ του Ιλλινόις στις ΗΠΑ το 1995. Τα βασικά μέλη του συγκροτήματος είναι τα αδέρφια Πητ Λέφλερ  και Σαμ Λέφλερ . 1   Το 2019 ο μπασίστας Ντιν Μπερναντίνι εγκατέλειψε το συγκρότημα.  
Οι Chevelle έχουν πραγματοποιήσει πάνω από τέσσερα εκατομμύρια πωλήσεις δίσκων στις Ηνωμένες Πολιτείες.  2  Το πρώτο μουσικό άλμπουμ, Point # 1, κυκλοφόρησε από τη μικρή δισκογραφική εταιρεία Squint Entertainment. Το δεύτερο άλμπουμ, με τίτλο Wonder What's Next , έκανε ντεμπούτο στο Νο. 14 των κατατάξεων άλμπουμ στο Αμερικανικό Billboard 200 και έγινε πλατινένιο από το RIAA. Το 2004 κυκλοφόρησαν το τρίτο άλμπουμ, με τίτλο This Type of Thinking  , που έκανε ντεμπούτο στο No. 8 και έγινε χρυσός δίσκος. Από τότε, οι Chevelle έχουν κυκλοφορήσει ένα τέταρτο άλμπουμ με τίτλο Vena Sera , ένα πέμπτο άλμπουμ, με τίτλο Sci-Fi Crimes,  και ένα έκτο άλμπουμ με τίτλο Hats Off to the Bull . Την 1η Απριλίου 2014 κυκλοφόρησαν το έβδομο άλμπουμ τους με τίτλο La Gárgola. Την 8η Ιουλίου 2016 κυκλοφόρησαν το όγδοο άλμπουμ τους, με τίτλο The North Corridor. Έχουν κυκλοφορήσει, επίσης, δύο ζωντανά άλμπουμ, DVD δίσκους, και μια συλλογή με τις μεγαλύτερες επιτυχίες του  συγκροτήματος. 
Στις 5 Μαρτίου 2021 θα κυκλοφορήσει το ένατο άλμπουμ του συγκροτήματος με τίτλο Niratias. Πρώτο σινγκλ από το άλμπουμ είναι το Self Destructor . 3  
Οι Chevelle σχηματίστηκαν το 1995 στο Γκρέιζλεϊκ του Ιλλινόις στις ΗΠΑ, όταν οι αδελφοί Πητ και Σαμ Λέφλερ άρχισαν να ασχολούνται με τη μουσική. Ο Πητ άρχισε παίζοντας κιθάρα και τραγουδώντας ενώ ο Σαμ άρχισε παίζοντας ντραμς στο γκαράζ. Ο μικρότερος αδελφός τους, ο Τζόι, μπήκε στο συγκρότημα αργότερα το ίδιο έτος. Όλα τα μέλη του συγκροτήματος ήταν αυτοδίδακτοι μουσικοί. Το όνομα Chevelle προήλθε από το πάθος τους για τα γρήγορα αυτοκίνητα,  4  και ιδιαίτερα για το μοντέλο Chevrolet Chevelle που άρεσε στον πατέρα τους.  5  Το συγκρότημα άρχισε τη σταδιοδρομία του παίζοντας σε μικρές υπαίθριες συναυλίες και σε κλαμπ γύρω από το Σικάγο, Ιλλινόις, όταν ο Τζόι ήταν μόνο 14 χρονών.  
Οι Chevelle ηχογράφησαν ένα δοκιμαστικό ντέμο 7-κομματιών με τίτλο The Blue Album  που κυκλοφόρησε το 1998,  6  και έπαιζαν σε μικρές συναυλίες για τα επόμενα τρία χρόνια, μέχρις ότου υπέγραψαν συμβόλαιο με τον Στηβ Τέιλορ της Squint Entertainment,  7  μια δισκογραφική σύγχρονης Χριστιανικής μουσικής.  8  To 1999, μετά από 17 ημέρες ηχογραφήσεων στα στούντιο Electrical Audio με τον Στηβ Αλμπίνι, κυκλοφόρησαν το πρώτο τους μουσικό άλμπουμ με τίτλο Point # 1 .  9  Από αυτόν κυκλοφόρησαν δύο σινγκλ με τα μουσικά τους βίντεο, το ομότιτλο " Point # 1 " και το "Mia" ,  10  που κέρδισαν Βραβεία GMA Dove Δημοφιλέστερου τραγουδιού για τα έτη 2001 και 2000, αντίστοιχα.  11  Tο άλμπουμ κέρδισε το Βραβείο Dove στην κατηγορία «Άλμπουμ Σκληρής Μουσικής» το 2000.  12  Το Point #1 έγινε καλά αποδεκτό από το The Phantom Tollbooth , μια  ιστοσελίδα Χριστιανικής μουσικής, και το περιοδικό HM Magazine,  13   14  ωστόσο επικρίθηκε για τις μονότονες δομές του από τον ιστότοπο Jesus Freak Hideout.  15 
Οι Chevelle έκαναν περιοδείες και εμφανίσεις ως υποστηρικτικοί συγκροτημάτων όπως οι Sevendust, οι Machine Head, οι Filter και οι Powerman 5000, αυτήν την περίοδο. Το 2001 η δισκογραφική Squint Entertainment έκλεισε και το 2002 οι Chevelle υπέγραψαν συμβόλαιο με την Epic Records.  16  Το ίδιο έτος κυκλοφόρησαν το δεύτερο μουσικό τους άλμπουμ με τίτλο Wonder What's Next , που κορυφώθηκε στο Νο.14 των κατατάξεων άλμπουμ στο Αμερικανικό Billboard 200.  17  Από αυτό κυκλοφόρησαν το σινγκλ με τίτλο "The Red" , που ανέβηκε στο Νο. 3 των κατατάξεων του μέινστριμ ροκ, και το μουσικό του βίντεο παίχτηκε τακτικά στο MTV .  18   19  Ο Μπράιαν Ονίλ του διαδικτυακού μουσικού οδηγού Allmusic δήλωσε ότι το άλμπουμ «δείχνει μοναδικότητα που σπανίζει στους εμπορικούς κύκλους, αυτό είναι μεγάλο κατόρθωμα.»  20  Οι Chevelle κυκλοφόρησαν ακόμα δύο σινγκλ από το άλμπουμ, τα "Closure"  και "Send the Pain Below" , εκ των οποίων το τελευταίο έγινε Νο. 1 στις κατατάξεις του μέινστριμ ροκ και του μοντέρνου ροκ.  Το άλμπουμ έγινε πλατινένιος δίσκος από την RIAA με πάνω από ένα εκατομμύριο πωλήσεις αντιτύπων μόνο στις Ηνωμένες Πολιτείες το 2003.  21 
Το 2003, οι Chevelle τραγούδησαν στο Ozzfest , όπου ηχογράφησαν τη συναυλία και αργότερα κυκλοφόρησαν το πρώτο τους ζωντανό άλμπουμ, με τίτλο Live from the Road , και ένα ζωντανό DVD με τίτλο Live from the Norva .  17   22  Στις αρχές του 2003 οι Chevelle έκαναν περιοδεία στην Ευρώπη μαζί με το συγκρότημα Audioslave , και μετά εμφανίστηκαν στην περιοδεία Music as a Weapon II tour  με τους Disturbed,  όπου τραγούδησαν τα κομμάτια "The Red" και "Forfeit" .  23  Ο Κιθ Μίλερ της ιστοσελίδας EvangelSociety.org επέκρινε τους Chevelle για την επιλογή τους να περιοδεύσουν για το Ozzfest με συγκροτήματα όπως οι Cradle of Filth, τα οποία κατηγόρησε ότι έχουν ενσωματωμένα έντονα σατανικά και αντιχριστιανικά θέματα στους στίχους τους.  24  Το 2004 ο Σαμ Λέφλερ είπε: «Μάλλον πρόκειται για κάτι που θα μας ακολουθεί για πάντα, αλλά εντάξει. Είναι πολύ απλό. Στην αρχή υπογράψαμε με μια δισκογραφική εταιρεία που υποστηριζόταν από τη Χριστιανική δισκογραφική Word , οπότε το άλμπουμ Point # 1 κυκλοφόρησε στα χριστιανικά βιβλιοπωλεία. Στην πραγματικότητα ήταν τυχαίο γεγονός.»   25  Ο Σαμ είπε επίσης, στο Chicago Tribune : «Η πίστη μας είναι ακόμα πολύ σημαντική για εμάς, αλλά είναι και πολύ προσωπική. Κανένας μας δεν αισθάνεται ότι το να είσαι ροκ συγκρότημα στη σκηνή είναι έδρανο για κηρύγματα ».  26 
Τον Σεπτέμβριο του 2004 οι Chevelle κυκλοφόρησαν ένα άλμπουμ, με τίτλο This Type of Thinking  , που ηχογράφησαν στις αρχές του έτους.  17  Έκανε ντεμπούτο στο Νο. 8 του Billboard 200, και έγινε χρυσός δίσκος από το RIAA, έξι εβδομάδες αργότερα.  19   27  Ο Τζόνι Λόφτους του Allmusic περιέγραψε τα τραγούδια του άλμπουμ ως «δυναμικά δυνατά, αλλά ακούγονται προκατειλημμένα – δεν ξεχωρίζουν από τη γενικά δυνατή ροκ δυστυχώς».  28  Το πρώτο του σινγκλ με τίτλο " Vitamin R "  έφτασε στο No. 1 των κατατάξεων του μέινστριμ ροκ.  18   29  Κυκλοφόρησαν άλλα δύο σινγκλ από το άλμπουμ, το "The Clincher"  που κορυφώθηκε στο Νο. 3 του μέινστριμ ροκ, και το "Panic Prone"  που έφτασε στο Νο 26.  Προτού κυκλοφορήσει το άλμπουμ, οι Chevelle κέρδισαν δημοσιότητα όταν το "The Clincher" συμπεριλήφθηκε στη μουσική επένδυση του βιντεοπαιχνιδιού Madden NFL 2005 .  30 
Μετά την κυκλοφορία του άλμπουμ, ο μικρότερος από τους αδελφούς, ο Τζόι Λέφλερ, αποχώρησε από τους Chevelle. Ακούστηκαν διαάφορες ιστορίες από τα μέλη του συγκροτήματος, και δεν είναι σαφές εάν απολύθηκε ή αν εγκατέλειψε το συγκρότημα για προσωπικούς του λόγους. Ο Πητ και ο Σαμ δήλωσαν στην επίσημη ιστοσελίδα του συγκροτήματος: «Μετά από τρία χρόνια συνεχόμενων περιοδειών και ηχογραφήσεων, ο Τζόι κάνει ένα διάλειμμα με την οικογένεια στο σπίτι. Θα μας λείψει στις διαδρομές μας, αλλά ως αδέλφια και σύντροφοί του σεβόμαστε την απόφασή του και ανυπομονούμε να βγούμε έξω και να παίξουμε για τους θαυμαστές. Τα λέμε στην περιοδεία."  31  Εντούτοις, η ιστοσελίδα Ultimate Guitar Archive, ανέφερε ότι ο Τζόι δήλωσε απολυμένος.
Οι Chevelle προώθησαν το άλμπουμ This Type of Thinking  με μια περιοδεία, που υποστηρίχθηκε από τα συγκροτήματα Taproot και 30 Seconds to Mars  που έκαναν τα ανοίγματα. Το 2005 συνέχισαν να παίζουν σε μικρές περιοδείες, μαζί με τον Τζένο Λενάρντο του συγκροτήματος Filter . Το 2006, οι Chevelle υποστήριξαν τους Nickelback σε μια περιοδεία στις Ηνωμένες Πολιτείες, με έναν νέο μόνιμο μπασίστα, τον πεθερό και πολύχρονο φίλο των αδελφών Λέφλερ, τον Ντιν Μπερναρντίνι. 22   31 
Το 2006 οι Chevelle ηχογράφησαν το τέταρτο μουσικό τους άλμπουμ με τίτλο Vena Sera , και το πρώτο τους με τον Μπερναρντίνι. Κυκλοφόρησε τον Απρίλιο του 2007, έκανε ντεμπούτο στο Νο. 12 του μπίλμπορντ 200, και την πρώτη εβδομάδα κυκλοφορίας του πωλήθηκαν 62.000 αντίτυπα.  32  Ο τίτλος του άλμπουμ είναι γραμμένος στα λατινικά, και μεταφράζεται ως «φλεβικό υγρό», που συμβολίζει το αίμα που επένδυσαν οι Chevelle για την παραγωγή του άλμπουμ, σύμφωνα με τον Πητ.  33 
Η Κόρεϋ Άπαρ του ιστότοπου Allmusic δήλωσε ότι «το Vena Sera πιθανότατα δεν θα απογοητεύσει τους θαυμαστές, και δεν το έκανε, αν και μόνο για το γεγονός ότι ουσιαστικά ακούγεται σαν τα υπόλοιπα άλμπουμ των Chevelle». Σημείωσε ότι το τραγούδι "I Get It"  «έχει σχετικά ελαφρύτερη κοιλιά από τα υπόλοιπα, που είναι μια καλή αλλαγή ρυθμού, αλλά στην τελική ανεπαρκής και αναποτελεσματική».  34  Το πρώτο σινγκλ που κυκλοφόρησαν από το άλμπουμ, με τίτλο "Well Enough Alone" , είναι γραμμένο για την αποχώρηση του Τζόι Λέφλερ, και έφτασε στο Νο. 4 των κατατάξεων του μέινστριμ ροκ.  35  Τον Μάρτιο-Απρίλιο του 2007 οι Chevelle περιόδευσαν με τα συγκροτήματα Evanescence, Finger Eleven και Strata, και τον Μάιο-Ιούνιο ήταν τα κύρια συγκροτήματα σε μία περιοδεία μαζί με τους δύο τελευταίους.  36  Την 12η Ιουνίου 2007 κυκλοφόρησε το δεύτερο σινγκλ από το άλμπουμ, με τίτλο " I Get It " , και την 27η Νοεμβρίου 2007 έκανε ντεμπούτο στο MTV το μουσικό βίντεο του τραγουδιού.  37  Τον Ιούλιο οι Chevelle πραγματοποίησαν περιοδεία στην Αυστραλία ως υποστηρικτικοί του συγκροτήματος The Butterfly Effect . Κατά την διάρκεια της περιοδείας, η μάνατζερ του συγκροτήματος, Ροουζ, πέθανε από καρκίνο, και τους στενοχώρησε πολύ.  33 
Την 9η Μαΐου 2007, κατά τη διάρκεια μιας συναυλίας στο Φορτ Γουόρθ του Τέξας το τρέιλερ των Chevelle που είχε όλο τον εξοπλισμό του συγκροτήματος κλάπηκε από το ξενοδοχείο όπου διέμεναν τα μέλη. Η μπάντα δημοσίευσε μια ανακοίνωση που έλεγε: «Τα περισσότερα πράγματα είναι επισημασμένα ως "Chevelle" οπότε αν προσέξετε οτιδήποτε ύποπτο στο eBay ή σε άλλους διαδικτυακούς μεταπωλητές που εμπορεύονται "αυθεντικά" είδη των Chevelle ... κιθάρες, μπάσα, ντραμς, ενισχυτές, κινητές πλατφόρμες, σκηνικά, μπλουζάκια ... παρακαλώ καλέστε την αστυνομία...» Ένα μήνα αργότερα σε μια συνέντευξη, ο Σαμ Λέφλερ δήλωσε: «Από τις 14 κιθάρες, ανακτήσαμε τις δύο, και επίσης μερικούς ενισχυτές και το σύστημα παρακολούθησης. Έτσι είναι πράγματι, δηλαδή είναι εντάξει επειδή είναι λίγο σαν τα Χριστούγεννα, αλλά πραγματικά παράξενο. Οι άνθρωποι μας καλούσαν και λέγανε, "Έι, αγόρασα αυτό ή εκείνο", και ξέρετε, κάνουμε ό, τι καλύτερο μπορούμε για να τα αγοράσουμε πίσω από αυτούς. Και σίγουρα το ζήτημα δεν είναι θέμα χρημάτων, αλλά για το να ανακτήσουμε τον εξοπλισμό με τον οποίο κάναμε τις ηχογραφήσεις μας.»  38 
Το 2009, οι Chevelle εργάστηκαν σε ένα στούντιο στο Νάσβιλ, Τενεσί με τον παραγωγό Μπράιαν Βέρτου. Ο Σαμ Λέφλερ δήλωσε: «Επενδύσαμε πολύ χρόνο για να είναι αυτά τα τραγούδια διαφορετικά από των προηγούμενων άλμπουμ χωρίς όμως να χάσουμε τον πυρήνα του πάθους μας. Είμαστε ένα σκληρό ροκ, μελωδικό συγκρότημα και αυτό εξακολουθεί να μας οδηγεί ως μουσικούς.»  39  Την 31η Αυγούστου 2009 κυκλοφόρησε το νέο άλμπουμ, με τίτλο Sci-Fi Crimes , που κορυφώθηκε στο No. 6 των κατατάξεων άλμπουμ στο Billboard 200 με περίπου 46.000 πωλήσεις, και ήταν η υψηλότερη θέση του συγκροτήματος έως τότε.  40  Το άλμπουμ επαινέθηκε από τον Τζάρεντ Τζόνσον της ιστοσελίδας Allmusic για το βήμα που έγινε προς μια νέα κατεύθυνση όσον αφορά τους στίχους. Ο Πητ Λέφλερ κανονικά έγραφε στίχους για προσωπικά θέματα, αλλά στο Sci-Fi Crimes, εμπνεύστηκε από ιστορίες με υπερφυσικά φαινόμενα, θεωρίες συνωμοσίας και αλλοπρόσαλες συνθήκες ύπνου.  41  Το φθινόπωρο του 2009 έκαναν περιοδεία για την προώθηση του άλμπουμ, με τα συγκροτήματα Halestorm, Adelitas Way και After Midnight Project στο άνοιγμα των συναυλιών.  42   43 
Τον Ιανουάριο του 2011, οι Chevelle κυκλοφόρησαν ένα ζωντανό συνδυασμό CD/DVD με τίτλο Any Last Words  , ως μέρος του εορτασμού της επετείου των 10 χρόνων τους στις ηχογραφήσεις. Η ειδική προσφορά για τους θαυμαστές ήταν ότι το πακέτο προ-παραγγελίας περιλάμβανε ένα μπλουζάκι και στο φυλλάδιο του άλμπουμ υπήρχε ονομαστική ευχαριστία για έκαστο αγοραστή: «Σε ευχαριστώ -όνομα του αγοραστή-».  40 
Στα τέλη του 2011, οι Chevelle κυκλοφόρησαν το έκτο μουσικό τους άλμπουμ, με τίτλο Hats Off to the Bull , που έκανε ντεμπούτο στο Νο. 20 των κατατάξεων του μπίλμπορντ και πωλήθηκαν 43.000 αντίτυπα την πρώτη εβδομάδα της κυκλοφορίας του. Το πρώτο σινγκλ που κυκλοφόρησαν από το άλμπουμ, με τίτλο " Face to the Floor " , έφτασε στο Νο. 3 των κατατάξεων της ροκ στο Billboard.  44  45  Ο Τζόι Μπαρέσι, ο παραγωγός του άλμπουμ δήλωσε γι'αυτό: «Αντί να συμβιβαστούν απλώς με μια δοκιμασμένη και άρα αληθινή συνταγή, κατέβαλαν συνειδητή προσπάθεια να ενσωματώσουν νέους ήχους και υφές στα πατενταρισμένα ανάερα ανθέμιά τους. Ως αποτέλεσμα, το Hats Off to the Bull είναι ένα από τα πιο μεταδοτικά και εντυπωσιακά έργα του συγκροτήματος μέχρι σήμερα.»  Ο Γκρέγκορι Χήνεϊ του ιστότοπου Allmusic δήλωσε ότι το άλμπουμ είναι «βαρύ και δραματικό, το άλμπουμ είναι γεμάτο από σφιχτά τυλιγμένα, στιβαρά επαναληπτικά κομμάτια, που δίνουν στο άλμπουμ ένα ελεγχόμενο αίσθημα μάλλον σαν αργής καύσης παρά μιας εκρηκτικής, καθαρτικής απελευθέρωσης».  46 
Την 4η Δεκεμβρίου 2012 κυκλοφόρησαν στα καταστήματα ένα άλμπουμ συλλογή των καλύτερων κομματιών του συγκροτήματος, με τίτλο Stray Arrows: A Collection of Favorites . Η συλλογή περιλαμβάνει 11 τραγούδια και ένα προηγουμένως ακυκλοφόρητο κομμάτι με τίτλο "Fizgig" . Η έκδοση του Best Buy έχει 15 τραγούδια και το κομμάτι "Fizgig".  47 
Το 2013 που ολοκληρώθηκε η περιοδεία για την προώθηση του Hats off to the Bull, οι Chevelle μπήκαν ξανά στο στούντιο για να ηχογραφήσουν το έβδομο άλμπουμ τους, με τον Τζόι Μπαρέσι στην παραγωγή. 48  Το άλμπουμ κυκλοφόρησε την 1η Απριλίου 2014, με τίτλο La Gárgola , που έφτασε στην κορυφή των κατατάξεων ροκ άλμπουμ τον ίδιο μήνα.  49  Το πρώτο σινγκλ από το άλμπουμ, με τίτλο «Take Out the Gunman» , έκανε ντεμπούτο την 3 Φεβρουαρίου στα κανάλια Vevo και YouTube του συγκροτήματος,  50  και την επόμενη μέρα κυκλοφόρησε το σινγκλ. 51  52  53 
Την 23η Μαΐου 2015 σε μια συνέντευξη του ραδιοφωνικού σταθμού 105,7 The Point, το συγκρότημα δήλωσε ότι μετά την τελευταία συναυλία της περιοδείας τους στο Σεντ Λούις, θα εστιάσουν στη σύνθεση νέου υλικού, και ότι τα μελλοντικά έργα τους θα κινούνται προς βαρύγδουπες κατευθύνσεις.  54 
Την 8η Ιουλίου 2016 οι Chevelle κυκλοφόρησαν το νέο άλμπουμ τους με τίτλο The North Corridor , όπως είχαν ανακοινώσει την 10 Μαΐου 2016. Το πρώτο σινγκλ που κυκλοφόρησαν από το άλμπουμ με τίτλο "Joyride " , που ήταν το πέμπτο τραγούδι τους που κορυφώθηκε στο Νο. 1 στις κατατάξεις του μέινστριμ ροκ.  55   56 
Την 26η Οκτωβρίου 2018, οι Chevelle κυκλοφόρησαν ένα νέο άλμπουμ με τίτλο 12 Bloody Spies , όπως είχαν ανακοινώσει την 27η Σεπτεμβρίου, το οποίο είχε Β-πλευρές και σπανιότητες. 57  
Από τον Ιούνιο του 2019 το συγκρότημα δούλευε με τον παραγωγό Τζο Μπαρέσι στο ένατο άλμπουμ. 58  την 20η Σεπτεμβρίου 2019 ο Μπερναρντίνι, ο οποίος ήταν στο συγκρότημα για μια δεκαετία, ανακοίνωσε ότι αποχωρεί από το συγκρότημα για να αφιερώσει χρόνο στην οικογένειά του, στην τέχνη του και την επιχείρησή του με έπιπλα. 59  Τον ίδιο μήνα ο τραγουδιστής Πητ Λέφλερ είπε για το νέο άλμπουμ ότι θα είναι πιο μελωδικό από τα δύο προηγούμενα, τα οποία ήταν «πολύ σκοτεινά, πραγματικά βαριά και πιο μέταλ». 58 
Το άλμπουμ ολοκληρώθηκε τον Νοέμβριο του 2020, και στις 8 Νοεμβρίου 2020 κυκλοφόρησε η ακουστική έκδοση του τραγουδιού «Endlessly» . 60  Ένα μήνα μετά, στις 8 Ιανουαρίου 2021, κυκλοφόρησαν το μουσικό βίντεο του νέου τραγουδιού τους με τίτλο «Self Destructor» . 61  Είναι το κορυφαίο σινγκλ από το ένατο άλμπουμ τους που θα κυκλοφορήσει στις 5 Μαρτίου 2021 με τίτλο «Niratias» , που σημαίνει: «Τίποτα Πραγματικό Και Αυτή Είναι Προσομοίωση». 3   62 
Οι Chevelle έχουν κατηγοριοποιηθεί ως συγκρότημα εναλλακτικού μέταλ,  63   64   65  ποστ-γκραντζ,  66   67   68  σκληρού ροκ,  69   70   71   72  και εναλλακτικού ροκ .  73   74  Τα πιο δημοφιλή άλμπουμ του συγκροτήματος, τα Wonder What's Next και This Type of Thinking ,  περιγράφονται ως νου μέταλ. 75   76 
Οι κύριες μουσικές επιρροές τους, όπως δήλωσαν τα μέλη του συγκροτήματος, ήταν οι Helmet, οι Tool και οι The Cure .  77   78   79  Οι Chevelle συχνά έχουν συγκριθεί με τους Tool , καθ 'όλη τη διάρκεια της σταδιοδρομίας τους, ειδικά όταν κυκλοφόρησαν το μουσικό βίντεο για το "Mia" που έδειχνε το κινούμενο σχέδιο μίας κούκλας από πλαστελίνη, όπως το μουσικό βίντεο των Tool για τα " Sober "  και "Prison Sex" .  80  Η φωνή του Πητ Λέφλερ δηλώθηκε ότι ακούγεται «λιγουλάκι» σαν του Μέιναρντ Τζέιμς Κίναν των Tool, και η μουσική τους έχει συγκριθεί με τον "σκοτεινό" τόνο της μουσικής των Tool.
Παρά τις συγκρίσεις με τους Tool, πολλοί επικριτές όπως ο Αντρέ Φαρίας και ο Άντι Αργυράκης του Christianity Today και ο Ρόμπερτ Ριτζ της Daily Texan δήλωσαν ότι οι Chevelle έχουν μία μοναδικότητα στη μουσική τους.  81   82   77  Το Daily Texan  χαρακτήρισε τη μουσική τους ως «ένα είδος ελεγχόμενου χάους, ένα όμορφο σκοτάδι, μια ήπια έξαρση της ηχητικής ταχύτητας» και απέφυγε τις συγκρίσεις του συγκροτήματος με τους Tool λέγοντας ότι «οι Tool ανέκαθεν επωφελούνταν από την πειραματική τους πλευρά και εκτόνωναν δηκτικούς κοινωνικούς σχολιασμούς και επικρίσεις, ενώ οι Chevelle γράφουν ραδιοφωνικές μελωδίες με λεπτές βαθιές έννοιες, αλλά με απόηχους που συλλαμβάνει εύκολα ο κάθε ακροατής.»  Ο Αντρέ Φαρίας του Christianity Today έκανε ανασκόπηση τα πρώτα τρία άλμπουμ των Chevelle, επαινώντας τους ως «επιβλητικές φωνές πάνω σε τρανταχτές κιθάρες και βροντερά παλλόμενα μπάσα».
Τρέχοντα μέλη
Πρώην μέλη
Μουσικά άλμπουμ
