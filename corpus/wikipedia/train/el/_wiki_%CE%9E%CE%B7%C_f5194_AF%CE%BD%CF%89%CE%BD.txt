Το Ξηροβούνι, επίσημα Ξηροβούνιον είναι ορεινό χωριό του νομού Ιωαννίνων της Ηπείρου, το οποίο βρίσκεται στα νοτιοδυτικά όρια του νομού με το νομό Άρτας. Απέχει 66 χλμ. Ν.-ΝΑ. της πόλης των Ιωαννίνων, 30,5 χλμ. ΝΔ. από τα Πράμαντα και 10 χλμ. Δ. από το Μονολίθι. Στις 15 Αυγούστου γίνεται "αντάμωμα" όσων έχουν ζήσει και έχουν μνήμες από την ζωή στο Ξηροβούνι Μονολιθίου. 1  Ως οικισμός αναγνωρίστηκε το 1961 και προσαρτήθηκε στη τότε κοινότητα Μονολιθίου. 2  Σύμφωνα με το πρόγραμμα Καλλικράτης, μαζί με το Μονολίθι και τον Άγιο Γεώργιο αποτελούν τη τοπική κοινότητα Μονολιθίου που ανήκει στη δημοτική ενότητα Κατσανοχωρίων του Δήμου Βορείων Τζουμέρκων και σύμφωνα με την απογραφή 2011 έχει πληθυσμό 2 μόνο κατοίκους. 3 
