
Ο Άλβαρο, καταλαν. Álvar, ισπαν. Álvaro  από τον Οίκο της Καβρέρα ήταν κόμης τού Ουρζέλ & υποκόμης τού Άγερ .
Ήταν γιος τού Πονς Α΄. Αδελφός του ήταν ο Ερμενγκόλ Θ΄ κόμης του Ουρζέλ.
Ένα έτος μετά το τέλος τού πατέρα του, διαδέχθηκε τον αδελφό του Ερμενγκόλ Θ΄. Τότε άλλαξε το όνομά του από Ροδρίγο σε Άλβαρο· νυμφεύτηκε την Κωνστάνς δε Μονκάδα, συγγενή τού υποκόμη τού Μπεάρν, κατόπιν διαταγής τού Ιακώβου Α΄ της Αραγωνίας το 1253. Όμως απεχθανόταν τον γάμο αυτόν και τον ακύρωσε, ώστε να νυμφευτεί την Καικιλία, κόρη τού κόμη της Φουά. Αυτό έγινε αιτία μεγάλης εχθρότητας και σύγκρουσης μεταξύ των Οίκων Μπεάρν και Φουά. Ο Οίκος της Βαρκελώνης υποστήριξε τον πρώτο Οίκο από αυτούς.
Το 1259 ο Άλαβρο παραβίασε τις φεουδαλικές υποχρεώσεις του προς τον βασιλιά της Αραγωνίας, πράγμα που επέφερε τη βασιλική οργή στην κομητεία του: ο σενεσάλης Πέρε δε Μονκάδα εισέβαλε και κατέλαβε το Ποντς της Λέιδα. Το 1267 ο βασιλιάς της Αραγωνίας παρενέβη πάλι, αυτή τη φορά στη νομική διαμάχη μεταξύ των δύο συζύγων τού Άλβαρο. Ο κόμης αναγκάστηκε να διαφύγει με την Καικιλία της Φουά, αφήνοντας το Ουρζέλ στον γιο του Ερμενγκόλ Ι΄.
Νυμφεύτηκε πρώτα το 1253 την Κωνστάνς δε Μονκάδα, συγγενή τού Οίκου των Μπεάρν.
Ο Άλβαρο ακύρωσε τον γάμο αυτόν και έκανε δεύτερο, με την Καικιλία, κόρη τού Ρογήρου-Βερνάρδου Β΄ κόμη της Φουά και είχε τέκνο:
