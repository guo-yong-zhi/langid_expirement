Ο Πολύβιος  Χατζόπουλος  είναι Έλληνας πρώην διεθνής ποδοσφαιριστής, που αγωνίστηκε κυρίως στον Πανιώνιο και στην ΑΕΚ ως κεντρικός αμυντικός και ως μέσος. Διακρινόταν για το επιτελικό του παιχνίδι και το συντονισμό του παιχνιδιού της ομάδας.
Ξεκίνησε την καριέρα του στον Παναρκαδικό στα τέλη της δεκαετίας του '70. 1  2  Στη συνέχεια αγωνίστηκε στην ομάδα του Πανιώνιου στα μέσα της δεκαετίας του '80 για 5 χρόνια. 3  4  2  Το 1985 πήρε μεταγραφή για την ΑΕΚ όπου και παρέμεινε για 3,5 χρόνια. 5  2  6  Το 1989 αγωνίστηκε στον Διαγόρα Ρόδου και ακολούθησε μια διετία  στην Ξάνθη. 2  Συνέχισε σε μικρότερες κατηγορίες, επιστρέφοντας για μια διετία στον Παναρκαδικό και έκλεισε την καριέρα του το 1995 αγωνιζόμενος για έναν χρόνο στη Σπάρτη. 2 
Ο Χατζόπουλος ήταν «προϊόν» της καλής εθνικής Ελπίδων των αρχών της δεκαετίας του '80. 2  7  Το 1983 αγωνίστηκε με την εθνική ομάδα στους Μεσογειακούς αγώνες. 2  Συμμετείχε σε τρεις αγώνες και πέτυχε το μοναδικό τέρμα στη νίκη εναντίον της Λιβύης , στο 81΄. 2  Επίσης, το 1983 αγωνίστηκε στην ολυμπιακή ομάδα. 2 
Με την Ανδρών πραγματοποίησε, συνολικά, δύο διεθνείς συμμετοχές. 8  9  2  10  Η πρώτη συμμετοχή του ήταν στις 11 Απριλίου 1984 σε εντός έδρας φιλικό αγώνα με την Κύπρο . 11  8  2  10  Η δεύτερη και τελευταία συμμετοχή του ήταν στις 17 Οκτωβρίου 1984 στον εκτός έδρας αγώνα για τα προκριματικά του Παγκοσμίου Κυπέλλου του 1986 με την Πολωνία . 2  10  12 
Μετά την αποχώρησή του από την ενεργό αγωνιστική δράση, ο Πολ Χατζόπουλος παρέμεινε δραστήριος στον χώρο του ποδοσφαίρου αναλαμβάνοντας διάφορους ρόλους, όπως, μεταξύ άλλων, σκάουτερ 1  2 , πρώτου προπονητή 13 , προπονητή τμημάτων υποδομής 14  15 , ομοσπονδιακού προπονητή 16  17  18 , τόσο σε τοπικό και συλλογικό επίπεδο, όσο και σε εθνικό επίπεδο.
