Ο σταυρός της  Κατάνγκα, ονομάζεται επίσης Χάντα , 1  είναι χάλκινος χυτός σταυρός ο οποίος χρησιμοποιήθηκε ως μέσο ανταλλαγής στο εμπόριο από πολλές κεντροαφρικανικές κοινωνικές ομάδες για αρκετούς αιώνες   2 . 
Η χρήση του σταυρού έχει τις ρίζες του στον 16ο αιώνα  2  αλλά η χρήση του επεκτάθηκε  κατά τον 19ο και στις αρχές του 20ου αιώνα στην  Κατάνγκα, περιοχή πλούσια σε κοιτάσματα  χαλκού η οποία  σήμερα αποτελεί μέρος της  Λαϊκής Δημοκρατίας του Κονγκό   στο νοτιοανατολικό τμήμα της χώρας.
Πέρα από την χρηστική πλευρά του ως μέσο ανταλλαγής στο εμπόριο της περιοχής, ο σταυρός αποτέλεσε σύμβολο εξουσίας τοπικών ηγεμόνων αλλά ακόμα και φάρμακο αφού τοπικές δοξασίες προσέδιδαν στον σταυρό θεραπευτικές ιδιότητες.  2  Το 1960 χρησιμοποιήθηκε ως σύμβολο του βραχύβιου κράτους της Κατάνγκα το οποίο διακήρυξε την ανεξαρτησία του το 1960  2   και προσαρτήθηκε βίαια στο Κονγκό το 1963. Τόσο η σημαία του νεοσύστατου κράτους όσο και τα κέρματα του φράγκου της Κατάνγκα  3  απεικονίζονταν σταυροί  οι οποίοι παραπέμπουν στην επί μακρόν χρήση του σταυρού στην περιοχή. Η σημαία του 1960 με τους τρεις κόκκινους σταυρούς της Κατάνγκα συνεχίζει να αποτελεί και σήμερα σημαία της ομώνυμης επαρχίας του Κονγκό. 2 
