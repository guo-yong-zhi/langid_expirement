Ο Μάθιου Ρόμπερτ Σμιθ  είναι Άγγλος ηθοποιός του θεάτρου, του κινηματογράφου και κυρίως της τηλεόρασης. Περισσότερο γνωστός είναι για τη συμμετοχή του στην τηλεοπτική σειρά Doctor Who, ως ο Ενδέκατος Ιατρός, καθώς επίσης και στην ιστορική - δραματική σειρά του Netflix The Crown, στον ρόλο του Πρίγκιπα Φιλίππου, ρόλος που του χάρισε υποψηφιότητα στα βραβεία Emmy. 4 
Αρχικά, ο Σμιθ, ήθελε να γίνει ποδοσφαιριστής, αλλά εξαιτίας της σπονδυλόλυσης, κάτι τέτοιο δεν ήταν εφικτό, κι έτσι ακολούθησε την υποκριτική καριέρα. Γράφτηκε, πρώτα, στο National Youth Theatre και στη συνέχεια σπούδασε δημιουργική γραφή στο Πανεπιστήμιο East Anglia. Το 2003, ξεκίνησε, επίσημα, η υποκριτική του καριέρα, και συγκεκριμένα στο θέατρο, ερμηνεύοντας ρόλους σε έργα όπως το Murder in the Cathedral, του Τ.Σ. Έλιοτ και το The History Boys. 5  Το 2008, έλαβε ιδιαίτερα καλές κριτικές για την παράσταση That Face. 6 
Παράλληλα και συγκεκριμένα το 2006, ξεκίνησε και η καριέρα του στην τηλεόραση, με τις σειρές The Ruby in the Smoke και The Shadow in the North. Παρόλα αυτά, ο μεγάλος ρόλος ήρθε το 2007, στη σειρά Party Animals. Εν συνεχεία, έγινε ο νεότερος ηθοποιός που υποδύεται κάποια από τις "αναγεννήσεις" του Ιατρού, στο Doctor Who. To 2010, έκανε και το ντεμπούτο του στον κινηματογράφο με το Womb. Έχοντας αργότερα συμμετάσχει σε ταινίες όπως το Terminator Genisys  και το Pride and Prejudice and Zombies . 7  8  
