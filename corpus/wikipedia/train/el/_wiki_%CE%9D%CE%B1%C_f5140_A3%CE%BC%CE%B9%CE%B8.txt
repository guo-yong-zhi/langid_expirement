Η Νανά Σμιθ Ρότζερς , Μιγιάγκι  το πατρικό της, γεννημένη στο Σαν Ντιέγκο των ΗΠΑ στις 10 Απριλίου 1971,  είναι πρώην Αμερικανίδα πρωταθλήτρια της αντισφαίρισης που αγωνίστηκε με την εθνική ομάδα της Ιαπωνίας. Ήταν Νο 20 στον κόσμο στο διπλό γυναικών.
Ο πατέρας της Μάρεϊ είναι αμερικανός στρατιωτικός στην αμερικανική βάση της Οκινάουα και η μητέρα της Μίκι Γιαπωνέζα, έχει ακόμα μία αδελφή 2 . 
Η Σμιθ έπαιξε σε όλα τα μεγάλα τουρνοά γκραντ σλαμ σε μονό και διπλό - στο Αυστραλιανό όπεν στο Γαλλικό Όπεν, στο Γουίμπλεντον και στο Αμερικανικό όπεν. Η υψηλότερη κατάταξή της στο μονό ήταν το Νο 51 τον Φεβρουάριο του 1995. Κέρδισε τέσσερις τίτλους στην ITF. Στο μονό δεν κέρδισε ποτέ τίτλο στην κύρια περιοδεία της WTA αλλά έφτασε στον τελικό στη Surabaya το 1996, ενώ κέρδισε 10 τίτλους στο διπλό 2 .
Έφτασε στους ημιτελικούς του διπλό του Αμερικανικού όπεν το 1993 με συμπαίκτρια την Yayuk Basuki και σημείωσε σημαντική νίκη επί της Σερένα και της Βένους Γουίλιαμς στο Αυστραλιανό όπεεν του 1998 με την Naoko Kijimuta.
Στους Ολυμπιακούς αγώνες του 2000 στην Σεούλ έπαιξε για την Ιαπωνία, όπου στο διπλό αποκλείστηκε στον δεύτερο γύρο με συμπαίκτρια την Ai Sugiyama 3 . Στο Φεντ καπ έχει αγωνιστεί για την Ιαπωνία σε 7 διοργανώσεις από το 1998 έως το 2000 με ρεκόρ 10 νίκες και 6 ήττες 4 .
Η Σμιθ στους Ασιατικούς αγώνες του 1990 στο Πεκίνο κέρδισε το χάλκινο στο διπλό με συμπαίκτρια την Akiko Kijimuta. στους Ασιατικούς Αγώνες του 1994 στην Χιροσίμα κέρδισε 2 μετάλλια , το αργυρό στο μεικτό με συμπαίκτη τον Ryuso Tsujino και το χάλκινο στο διπλό με συμπαίκτρια την Μάνα Έντο, στους Ασιατικούς του 1998 στην Μπανγκόκ κέρδισε 2 μετάλλια, το χρυσό στο μεικτό με τον Satoshi Iwabuchi και το χάλκινο στο διπλό γυναικών με την Ρίκα Χιράκι.
