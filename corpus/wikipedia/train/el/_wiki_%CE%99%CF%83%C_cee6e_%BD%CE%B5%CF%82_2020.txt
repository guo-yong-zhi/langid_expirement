Τα αγωνίσματα της Ιστιοπλοΐας στους Θερινούς Ολυμπιακούς Αγώνες 2020, πραγματοποιήθηκαν από τις 25 Ιουλίου έως και τις 4 Αυγούστου 2021 στο λιμάνι της Ενοσίμα.  1  Ο χώρος είχε χρησιμοποιηθεί στο παρελθόν και για τους Ολυμπιακούς Αγώνες του 1964. Το ολυμπιακό πρόγραμμα παρέμεινε ίδιο με το 2016 και περιελάμβανε σκάφη RS: X, Laser, Laser Radial, Finn, 470, 49er, 49erFX και Nacra17, τα οποία χειρίζονταν πληρώματα και από τα 2 φύλλα.
Ο αριθμός των αθλητών και αθλητριών που αγωνίστηκαν μειώθηκε από τους 380 στους 350, με ίσο αριθμό ανδρών και γυναικών.  2 
Η περίοδος πρόκρισης ξεκίνησε με το Παγκόσμιο Πρωτάθλημα Ιστιοπλοΐας 2018 στο Ώρχους της Δανίας . Εκεί, 101 θέσεις , απονεμήθηκαν στις Εθνικές Ολυμπιακές Επιτροπές  των χωρών που τερμάτισαν υψηλότερα. 6 θέσεις απονεμήθηκαν για το Laser ανδρών και το Laser Radial γυναικών μέσω των Ασιατικών Αγώνων 2018 και των Παναμερικανικών Αγώνων 2019, ενώ 61 ακόμη διανεμήθηκαν για όλες τις κατηγορίες σκαφών από το Παγκόσμιο Πρωτάθλημα Ιστιοπλοΐας 2019. Τέλος, για την διεκδίκηση των υπόλοιπων διαθέσιμων θέσεων διοργανώθηκαν προκριματικές προ-ολυμπιακές ρεγκάτες σε κάθε ήπειρο, ενώ 2 θέσεις δόθηκαν από πρόσκληση της Τριμερούς Επιτροπής  3 
Ως διοργανώτρια χώρα, η Ιαπωνία, εξασφάλιζε αυτομάτως μια θέση σε κάθε ένα από τα 10 αγωνίσματα.  4 
Η μορφή των αγωνισμάτων για τους Αγώνες του 2020 ήταν κούρσες, όπου όλα τα πληρώματα ξεκινούν και πλέουν μαζί την ίδια ιστιοδρομία. Βαθμολογούνται σύμφωνα με το σύστημα χαμηλών πόντων, όπου η πρώτη θέση βαθμολογείται με 1, η δεύτερη με 2, κ.λπ. Υπάρχει μια σειρά προκριματικών ιστιοδρομιών που ολοκληρώνονται με τον τελικό αγώνα μεταλλίου. Οι κατηγορίες RS: X, 49er, 49erFX και Nacra 17 έχουν 12 προκριματικές ιστιοδρομίες, ενώ οι υπόλοιπες κατηγορίες έχουν 10. Σε κάθε ιστιοδρομία, κάθε σκάφος συγκεντρώνει βαθμούς ποινής, ανάλογα με την θέση που τερμάτισε.
Στο τέλος των προκριματικών, τα 10 κορυφαία σκάφη σε κάθε κατηγορία  προχωρούν στον αγώνα μεταλλίου. Κάθε σκάφος έχει το δικαίωμα να αποκλείσει μια ιστιοδρομία από την συνολική καταμέτρηση των βαθμών ποινής, εκτός του αγώνα μεταλλίου, ο οποίος μετράει διπλά. Το πλήρωμα που συγκέντρωσε τους λιγότερους βαθμούς ποινής μετά από όλους τους αγώνες είναι το νικητήριο.  5  Σε περίπτωση ισοβαθμίας, υπερτερεί το πλήρωμα που τερμάτισε πιο γρήγορα στον αγώνα μεταλλίου.
Τα αγωνίσματα πραγματοποιήθηκαν τις παρακάτω μέρες και ώρες. Λόγω κακοκαιρίας, οι ιστιοδρομίες που ήταν προγραμματισμένες για τις 2 Αυγούστου, μεταφέρθηκαν την επόμενη μέρα.
   *   Διοργανώτρια χώρα 
 