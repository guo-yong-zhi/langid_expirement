Η Αυγούστα  από τον Οίκο του Όλντενμπουργκ ήταν πριγκίπισσα της Δανίας και με τον γάμο της έγινε δούκισσα του Χόλσταϊν-Γκόττορπ.
Ήταν η τρίτη κόρη του Φρειδερίκου Β΄ της Δανίας και της Σοφίας, κόρης του Ούλριχ του Μεκλεμβούργου. Είχε πολιτική επιρροή κατά τη διάρκεια της βασιλείας του γιου της Φρειδερίκου Γ΄.
Τον Αύγουστο του 1594 έγιναν διαπραγματεύσεις για τον Αυγούστα, ώστε να παντρευτεί τον Μαυρίκιο των Νάσσαου της Οράγγης, με τη συμμετοχή της αδελφής της, της Άννας, Βασίλισσας της Σκωτίας, αλλά το σχέδιο εγκαταλείφθηκε.  6 
Παντρεύτηκε στις 30 Αυγούστου 1596 στην Κοπεγχάγη τον εξάδελφο των γονιών της Ιωάννη Αδόλφο του Χόλσταϊν-Γκόττορπ και είχε οκτώ παιδιά. Ο γάμος ήταν με ένταση, καθώς οι σύζυγοι διαφωνούσαν για θρησκευτικά θέματα. Όταν το 1610 ο Ιωάννης Αδόλφος απέλυσε τον Λουθηρανό εφημέριο Γιάκομπ Φαμπρίκιους τον Πρεσβύτερο, γενικό πρύτανη για το Χόλσταϊν και το Σλέσβιχ, τον αντικατέστησε με έναν Καλβινιστή, τον Φίλιππο Καίσαρα, ως επίσημο εκπρόσωπο της δουκικής Αυλής το 1614. Η Αυγούστα αρνήθηκε να παρευρεθεί στη λειτουργία και πήγε με τα πόδια στην λουθηρανική εκκλησία στο Σλέσβιχ.
Τον Σεπτέμβριο του 1603 έστειλε μία από τις κυρίες των τιμών στην Αυλή της αδελφής της Άννας της Δανίας για να μάθει αγγλικούς τρόπους και εθιμοτυπία. Η κυρία συνάντησε την Αρμπέλλα Στιούαρτ και τον Χένρυ Ουότον και επισκέφτηκε το Μέγαρο Μπέιζινγκ, το Παλάτι του Γούντστοκ και την Οξφόρδη.  7 
Ως χήρα, απέλυσε τον Καλβινιστή αυλικό εφημέριο και επανέφερε τον Γιάκομπ Φαμπρίκιους το 1616. Είχε πολιτική επιρροή κατά τη διάρκεια της βασιλείας τού γιου της. Κυβέρνησε το Κάστρο Χούζουμ ως προίκα της και εκεί προώθησε τις τέχνες, τον πολιτισμό, τη μουσική, την κηπουρική και τα σχολεία. Υποστήριξε και συνέστησε τη διωκόμενη συγγραφέα Άννα Οβένα Χόγιερ, όταν έφυγε από το Χόλσταϊν-Γκόττορπ προς τη Σουηδή βασίλισσα, Μαρία Ελεονώρα του Βρανδεμβούργου το 1632. Το 1631 ήρθε σε σύγκρουση με τον κυβερνώντα αδελφό της Χριστιανό Δ΄ της Δανίας σχετικά με την κληρονομιά της πλούσιας μητέρας τους.
Ο γάμος της το 1596 με τον Ιωάννη Αδόλφο του Χόλσταϊν-Γκόττορπ απέκτησε οκτώ παιδιά, τέσσερα αγόρια και τέσσερα κορίτσια. Το τελευταίο της παιδί, ένας γιος, δεν επέζησε από την παιδική ηλικία.
