Η εθνική ομάδα ποδοσφαίρου του Βελγίου  εκπροσωπεί το Βέλγιο στις διεθνείς διοργανώσεις του αθλήματος και διευθύνεται από τη Βασιλική Βελγική Ποδοσφαιρική Ομοσπονδία  που είναι η διοικούσα αρχή για το ποδόσφαιρο στο Βέλγιο.
Το Βέλγιο είναι η αρχαιότερη εθνική ομάδα ποδοσφαίρου στην Ήπειρο της Ευρώπης. Το μεγαλύτερο επίτευγμα της εθνικής Βελγίου είναι οι έξι συνεχόμενες προκρίσεις σε τελικές φάσεις Παγκοσμίων Κυπέλλων από το 1982 έως το 2002.
Είναι από τις χώρες που δίνουν συχνά το παρών σε τελικές φάσεις Παγκοσμίου Κυπέλλου. Συνολικά έχει συμμετάσχει στις 11 από τις 19 διοργανώσεις που έχουν γίνει. Το 1930, το 1934 και το 1938, στις τρεις πρώτες διοργανώσεις, αν και συμμετείχε, αποκλείστηκε σε όλες τις περιπτώσεις και μάλιστα μόνο με ήττες. Την πρώτη της ισοπαλία την έφερε στην επόμενη συμμετοχή της, το 1954, που δεν ήταν, όμως, ικανή να της δώσει την πρόκριση. Το 1970 κατάφερε και πήρε την πρώτη της νίκη, αλλά δεν αρκούσε, αφού στα άλλα δύο ματς ηττήθηκε, μένοντας εκτός της φάσης των νοκ-άουτ αγώνων. Από το 1982 έως και το 2002 σημείωσε ένα εξαιρετικό επίτευγμα με τη συμμετοχή της σε έξι συνεχόμενες τελικές φάσεις . Από αυτές, στην πρώτη χρονιά έφτασε μέχρι τον δεύτερο γύρο, τη δεύτερη κατόρθωσε να φτάσει έως τον μικρό τελικό και να ηττηθεί καταλαμβάνοντας την 4η θέση , στη συνέχεια έφτασε δύο συνεχόμενες φορές ως τη φάση των 16, το 1998 αποκλείστηκε νωρίς από τη φάση των ομίλων, ενώ το 2002 έφτασε και πάλι έως τους 16 του θεσμού. Το 2006 και το 2010 δεν κατόρθωσε να προκριθεί στην τελική φάση. Το 2012 ο Μάρκ Βίλμοτς ανέλαβε την ομάδα, μετά τη λήξη της συνεργασίας με τον Λίκενς. Οι εμφανίσεις του Βελγίου βελτιώθηκαν και κατάφερε να περάσει αήττητο στην τελική φάση του Παγκοσμίου Κυπέλου του 2014. Εκεί πέρασε στους προημιτελικούς, όπου αποκλείστηκε από την Αργεντινή. 2 Στο Παγκόσμιο Κύπελλο της Ρωσίας το 2018 κατάφερε να κατακτήσει την 3η θέση νικώντας την Αγγλία στον μικρό τελικό 2–0 με σκόρερ τους Μενιέ και Αζάρ.
Παρόλο που σε Παγκόσμια Κύπελλα τα πηγαίνει καλά, το Ευρωπαϊκό Πρωτάθλημα δυσκολεύει το Βέλγιο. Εκεί έχει μόνο 5 παρουσίες σε τελικές φάσεις. Το 1972 που διοργάνωσε τον θεσμό, στην πρώτη της συμμετοχή, κατάφερε να φτάσει έως τον μικρό τελικό και να κατακτήσει την 3η θέση. Στη δεύτερη συμμετοχή του, το 1980, ήταν φιναλίστ. Στον μεγάλο τελικό ηττήθηκε από τη Δυτική Γερμανία με 2–1. Μετέπειτα, ακολούθησαν δύο ακόμα συμμετοχές, το 1984 και το 2000, με αποκλεισμό στη φάση των ομίλων και στις δύο περιπτώσεις. Το 2016 προκρίθηκε στην τελική φάση του Ευρωπαϊκού Πρωταθλήματος, ενώ έφτασε για πρώτη φορά στην ιστορία της στην 1η θέση στην κατάταξη της ΦΙΦΑ το Νοέμβριο του 2015. 3  Στο EURO 2016 τερμάτισε 7η, χάνοντας στα προημιτελικά της διοργάνωσης από την Ουαλία του Γκάρεθ Μπέιλ με 3–1. 4 
Τη μεγαλύτερη διάκρισή της την έχει πετύχει σε Ολυμπιακούς Αγώνες. Συγκεκριμένα, έχει κατακτήσει το Χρυσό μετάλλιο, το 1920, όταν και διοργάνωσε τους Αγώνες. Πριν από αυτό το επίτευγμα είχε συμμετοχή στους Αγώνες του Παρισιού το 1900, όπου κατέκτησε το χάλκινο μετάλλιο της τρίτης θέσης. Το 1924 στο Παρίσι είχε ξανά μια ανεπιτυχή συμμετοχή και πήρε μέρος χωρίς επιτυχία και στους Αγώνες του 1928 στο Άμστερνταμ. Η πιο πρόσφατη συμμετοχή του Βελγίου σε Ολυμπιακούς Αγώνες είναι το 2008, στο Πεκίνο, όπου έμεινε στην τέταρτη θέση, και άρα και εκτός μεταλλίων.
Έχει ως έδρα της το Στάδιο Κινγκ Μποντουέν , το οποίο βρίσκεται στην πρωτεύουσα, τις Βρυξέλλες. Η χωρητικότητά του είναι 45.200. Το συγκεκριμένο στάδιο, εκτός από ποδόσφαιρο, έχει, επίσης, φιλοξενήσει και αγώνες ράγκμπι και τένις.
Οι παίκτες που κλήθηκαν στο Μουντιάλ του 2018. 5 
Οι συμμετοχές και τα γκολ ισχύουν ως τις 11 Ιουνίου 2018.
Στη λίστα με τους πρώτους ποδοσφαιριστές σε συμμετοχές προηγούνται οι εν ενεργεία Γιαν Φερτόνχεν , Εντέν Αζάρ , Άξελ Βίτσελ  και Τόμπι Αλντερβέιρελντ . Στην πέμπτη θέση βρίσκεται ο παλαίμαχος Γιαν Κέλεμανς .
Ο πρώτος σκόρερ της όλων των εποχών είναι ο Ρόμελου Λουκάκου , ενώ τον ακολουθούν οι Εντέν Αζάρ , Μπέρναντ Βουρχούφ και Πολ Φαν Χιμστ .
