Συντεταγμένες: 39°30′32″N 21°08′49″E  /  39.50889°N 21.14694°E  / 39.50889; 21.14694
Οι  Μελισσουργοί είναι χωριό του νομού Άρτας χτισμένο σε υψόμετρο 850 -870 m στις πλαγιές των Τζουμέρκων, ακριβώς στα όρια των νομών Άρτας και Ιωαννίνων. Είναι το βορειότερο χωριό του νομού και απέχει από την πόλη της Άρτας 72 χλμ και από τα Ιωάννινα 65 χλμ. 1  Ο πληθυσμός του σύμφωνα με την απογραφή του 2001 ήταν 671 κάτοικοι, ενώ σύμφωνα με την απογραφή του 2011 είναι 419 κάτοικοι. 2 
Αναφορά στο χωριό με την ονομασία Μελισσουργοί γίνεται ήδη από το 1272. Λέγεται πως η ονομασία του χωριού οφείλεται  στην εργατικότητα των κατοίκων. Έχουν βρεθεί ίχνη αρχαίας κατοίκησης της περιοχής, στην τοποθεσία Ζηλεούστη. 3  4 
Οι Μελισσουργοί έχουν βυζαντινή παράδοση, αφού για πολλά χρόνια υπήρξαν Βασιλοχώρι, δηλαδή το αγαπημένο χωριό της βασίλισσας Άννας Παλαιολογίνας Καντακουζινής , όπου - σύμφωνα με τις πηγές - κατέφευγε σαν σε αναχωρητήριο, κάθε φορά που ήθελε να ηρεμήσει ή να γλιτώσει απ' τους εχθρούς.
Υπάρχει η σπηλιά στην οποία κρυβόταν ο Κατσαντώνης.
Σε όλη την περιφέρεια του χωριού υπάρχουν πάρα πολλές πηγές με τα ωραία μεταλλικά και επιτραπέζια νερά. Κεφαλόβρυσο, Κρυονέρι, Βροτόπι, Αγκάθι είναι μερικές από τις πηγές του χωριού. Από το νερό της πηγής Αγκάθι εμφιαλώνεται το νερό «ΤΖΟΥΜΕΡΚΑ». Η άγρια φύση με τα πολλά νερά και τα ελατόφυτα δάση Αετός, Κερασιά, δίνουν στο χωριό μια ιδιαίτερη φυσική ομορφιά και χάρη και το κάνουν να ξεχωρίζει απ' τα υπόλοιπα Τζουμερκοχώρια. 1  3  5  6 
Οι πλαγιές των Τζουμέρκων παρουσιάζουν μεγάλη ποικιλία από αυτοφυή δάση ελάτης και πεύκης καθώς και μεγάλη ποικιλία από καρποφόρα, αειθαλή ή φυλλοβόλα: Βελανιδιές, κουμαριές, αγριοκερασιές, φουντουκιές, κουτσουπιές, φλαμουριές, πλατάνια και ξηροπλάτανοι. Ποικιλία φυτών όπως το σαλέπι, η άγρια μέντα, το τσάι, η θρούμπη, η ρίγανη, η άγρια ορχιδέα, ο νάρκισσος, ο κόκκινος κρίνος όταν ανθίσουν γεμίζουν με το άρωμά τους και το χρώμα τους την περιοχή
Ελάφια, λύκοι, αγριόγατοι, ζαρκάδια, αρκούδες και ασβοί, πέρδικες, τσαλαπετεινοί, αετοί και σταυραετοί. συμβιώνουν στο οικοσύστημα της περιοχής. 3 
Ενδεικτικά, κάποια από αυτά:
Ο τοπικός αθλητικός σύλλογος των Μελισσουργών είναι η Αθλητική Ένωση Μελισσουργιωτών Άρτας «η Μέλισσα», 8  γνωστή απλά ως «Μέλισσα Άρτας» και ιδρύθηκε το 1978. 9  Ανήκει στη δύναμη της Ε.Π.Σ. Άρτας, 10  εκπροσωπώντας την περιοχή στο τοπικό ποδόσφαιρο. 
Έχει κατακτήσει 4 τοπικά πρωταθλήματα  11  και 5 κύπελλα  12  και έχει παρουσία στο πρωτάθλημα της Δ΄ Εθνικής κατηγορίας, όπου αγωνίστηκε τις χρονιές 1990-91, 1991-92, 1992-93, 1994-95, 1996-97, 1998-99 και 2002-03. 13 
Στο παρελθόν διέθετε επίσης και τμήμα χάντμπολ, το οποίο ιδρύθηκε το 1984 και το 2003 ανέστειλε τη λειτουργία του, έχοντας αγωνιστεί επί σειρά ετών στο πρωτάθλημα Β΄ Εθνικής. Επίσης για διάστημα 2 ετών ο σύλλογος διατήρησε και τμήμα μπάσκετ, λειτουργώντας εντελώς ερασιτεχνικά. 14 
Οι Μελισσουργοί αποτελούσαν μέχρι και το 2010 ξεχωριστή κοινότητα που καταλάμβανε ένα ορεινό τμήμα στο βορειότερο σημείο του νομού, στις πλαγιές των Τζουμέρκων. Η κοινότητα καταλάμβανε έκταση 36,5 τ.χλμ. και συνόρευε με τον δήμο Αγνάντων και με τους νομούς Τρικάλων και Ιωαννίνων.Μετά το σχέδιο Καλλικράτης και τις ελληνικές αυτοδιοικητικές εκλογές 2010 οι Μελισσουργοί ανήκουν στο Δήμο Κεντρικών Τζουμέρκων ως ξεχωριστή δημοτική κοινότητα.
Τα αποτελέσματα για τις Αυτοδιοικητικές Εκλογές του 2010 για την τοπική κοινότητα Μελισσουργών είναι τα εξής:
Για την περιφέρεια Ηπείρου:
Για το δήμο Κεντρικών Τζουμέρκων:
