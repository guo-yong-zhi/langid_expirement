
Ο Ταγκρέδος  ήταν Πρίγκιπας του Τάραντα  από τον Οίκο των Ωτβίλ. Ήταν δευτερότοκος υιός του Ρογήρου Β' βασιλιά της Σικελίας και της πρώτης συζύγου του Ελβίρας Χιμένες, κόρης του Αλφόνσου ΣΤ΄ του Λεόν και Καστίλης.
Ο πατέρας του τον έκανε πρίγκιπα του Τάραντα το 1132. Το ίδιο έτος εξεγέρθηκε ο Γριμοάλδος πρίγκιπας του Μπάρι και ο Ρογήρος Β' απέδωσε τον τίτλο τού πρίγκιπα του Μπάρι στον Ταγκρέδο, που ήταν 13ετής. Μαζί με τον πρωτότοκο Ρογήρο Γ' δούκα της Απουλίας και τον τριτότοκο Αλφόνσο πρίγκιπα της Κάπουα ήταν οι κύριοι του ηπειρωτικού τμήματος του κράτους στη Ν. Ιταλία, ενώ ο πατέρας τους διαβιούσε κυρίως στη Σικελία. Απεβίωσε το 1138 μόλις 19ετής και ο τεταρτότοκος Γουλιέλμος Α' κληρονόμησε τον τίτλο του. 
