Συντεταγμένες: 39°8′31″N 23°16′31″E  /  39.14194°N 23.27528°E  / 39.14194; 23.27528
Η Πλατανιά 2  ή ο Πλατανιάς 3  είναι παραθαλάσσιο χωριό της Θεσσαλίας στο Πήλιο και την Περιφερειακή Ενότητα Μαγνησίας. 
Η Πλατανιά βρίσκεται στο νότιο τμήμα της χερσονήσου, στα παράλια του Αιγαίου πελάγους απέναντι από τη Σκιάθο και την Εύβοια σε υψόμετρο 13 μέτρα 4 . Απέχει περίπου 60 χλμ. ΝΑ. από τον Βόλο και περίπου 20 χλμ. Ν.-ΝΑ. από την Αργαλαστή . Το χωριό είναι αμφιθεατρικά κτισμένο κατά μήκος της παραλίας του καιυπάρχουν αρκετά τουριστικά καταλύματα  καθώς κέντρα εστίασης. 3  Παλιό ψαροχώρι, αποτελεί τουριστικό προορισμό της περιοχής και διαθέτει μικρό λιμανάκι, το οποίο είναι αλιευτικό καταφύγιο, 5  6  ενώ μέσω ενός μονοπατιού  η παραλία της ενώνεται με αυτή του γειτονικού οικισμού Μικρό. 
Μετά την απελευθέρωση της Θεσσαλίας, αναφέρεται επίσημα για πρώτη φορά το 1889 στο ΦΕΚ 251Α - 04/10/1889 να προσαρτάται στον τότε δήμο Σηπιάδος. Το 1913 με το ΦΕΚ 201Α - 10/10/1913 αποσπάσθηκε από την κοινότητα Λαύκου και προσαρτήθηκε στην κοινότητα Προμυρίου. 7  Σύμφωνα με το πρόγραμμα Καλλικράτης ανήκει στην κοινότητα Προμυρίου που υπάγεται στη Δημοτική Ενότητα Σηπιάδος του Δήμου Νοτίου Πηλίου και σύμφωνα με την απογραφή 2011 έχει 141 κατοίκους. 8 
