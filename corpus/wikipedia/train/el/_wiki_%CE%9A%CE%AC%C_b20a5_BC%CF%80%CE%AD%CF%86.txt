Ο Κάρολος Β' , γαλλ. Charles II,  από τον Οίκο της Λωρραίνης ήταν δούκας του Ελμπέφ  και κόμης του Αρκούρ.
Ήταν ο πρωτότοκος γιος του Καρόλου Α΄ δούκα του Ελμπέφ και κόμη του Αρκούρ και της Μαργαρίτας ντε Σαμπό, κόρης του Λεονόρ κόμη του Σαρνύ. Το 1605 απεβίωσε ο πατέρας του και τον διαδέχθηκε ως δούκας του Ελμπέφ· ο μικρότερος Ερρίκος έγινε κόμης του Αρκούρ.
Μπήκε στην Αυλή του βασιλιά της Γαλλίας το 1607 ως συμπαίκτης του μέλλοντα Λουδοβίκου ΙΓ'. Το 1610 ο 9ετής Λουδοβίκος ΙΓ' ανέλαβε βασιλιάς· όταν ενηλικιώθηκε όρισε τον Κάρολο Β' ως Μέγα Καγκελάριο της Γαλλίας. Ο Κάρολος Β' ήταν πιστός στον βασιλιά και τον βοήθησε στις συγκρούσεις με τη μητέρα του Μαρία των Μεδίκων, τον καρδινάλιο Ρισελιέ και τους Ουγενότους. 
Ο Ερρίκος Β' δούκας του Λονγκεβίλ, κυβερνήτης της Νορμανδίας και πιστός στη Μαρία των Μεδίκων, οδήγησε μία εξέγερση εναντίον του βασιλιά και του Ρισελιέ και στρατοπέδευσε στο Οριβάλ, κοντά στο Ελμπέφ. Τότε ο Κάρολος Β' ορίστηκε κυβερνήτης της Νορμανδίας. Πήρε μέρος στην πολιορκία της Λα Ροσέλ, αλλά τραυματίστηκε στο Σαιν-Ζαν-ντ'Ανζελύ. Του δόθηκε επιπρόσθετα η θέση του κυβερνήτη της Πικαρδίας. 
Απεβίωσε στο Παρίσι το 1657. Τον διαδέχθηκε ο γιος του Κάρολος Γ' ως δούκας του Ελμπέφ.
Το 1619 νυμφεύτηκε την Αικατερίνη-Ερριέττα των Βουρβόνων, νόθη κόρη του Ερρίκου Δ' της Γαλλίας από τη Γκαμπριέλ ντ'Εστρέ και είχαν τέκνα:
Από την εκτός γάμου σχέση του με την Ζαν-Φρανσουάζ Σοτ, από τον Οίκο των Βαν ντεν Γκερσμόορτερε, κυρίων του Ερβαί, είχε ένα φυσικό τέκνο:
