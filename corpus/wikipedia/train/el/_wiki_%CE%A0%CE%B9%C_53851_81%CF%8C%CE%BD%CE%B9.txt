Ο Πιερ Πάολο Γκασπερόνι  3  ήταν πολιτικός από τον Άγιο Μαρίνο. Διετέλεσε, επί δύο θητείες, Κυβερνών Διοικητής , καθώς και Υπουργός Εργασίας του Αγίου Μαρίνου μεταξύ 1978 και 1983.
Ο Γκασπερόνι ήταν μέλος του Ηνωμένου Σοσιαλιστικού Κόμματος . Το 1978, εξελέγη για πρώτη φορά μέλος του κοινοβουλίου του Αγίου Μαρίνου, του Μεγάλου και Γενικού Συμβουλίου. Το 1983, κατά τις αμέσως επόμενες γενικές εκλογές, εξελέγη εκ νέου, καθώς και, στη συνέχεια, έχοντας προηγουμένως προσχωρήσει στο Σοσιαλιστικό Κόμμα Αγίου Μαρίνου , το 1988 και το 1993. 4  Μεταξύ 1988 και 1990, υπήρξε αναπληρωματικό μέλος, ενώ, μεταξύ 1991 και 1993, υπήρξε μόνιμο μέλος της Κοινοβουλευτικής Συνελεύσεως του Συμβουλίου της Ευρώπης. 5 
Κατά τη διάρκεια της 19ης Κυβερνήσεως, μεταξύ 1978 και 1983, διετέλεσε Υπουργός Εργασίας . 6  Διετέλεσε, επί δύο θητείες, Κυβερνών Διοικητής , πιο συγκεκριμένα κατά την περίοδο μεταξύ 1985-1986 από κοινού με τον Ουμπάλντο Μπιόρντι και το 1996 από κοινού με τον Πιέτρο Μπούλι. 7 
Απεβίωσε σε ηλικία 47 ετών σε τροχαίο δυστύχημα. 3  
