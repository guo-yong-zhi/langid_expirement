Η Κληρονομιά  είναι ένα εθνικό φιλελεύθερο πολιτικό κόμμα στην Αρμενία. Ιδρύθηκε το 2002 από τον πρώην Υπουργό Εξωτερικών της Αρμενίας Ράφι Χοβανισιάν. 
Το κόμμα συμμετείχε στις Αρμενικές βουλευτικές εκλογές της 12ης Μαΐου 2007, συγκέντρωσε το 6,06% των ψήφων και πήρε τις 7 από τις 131 έδρες του Κοινοβουλίου. Κυβέρνηση έγινε το Ρεπουμπλικανικό Κόμμα με 64 έδρες. 10  
Στις βουλευτικές εκλογές της 6ης Μαΐου 2012, η Κληρονομιά συγκέντρωσε το 5,73% των ψήφων και πήρε τις 5 από τις 131 έδρες του Κοινοβουλίου. Κυβέρνηση έγινε το Ρεπουμπλικανικό Κόμμα με 69 έδρες, ενώ η Κληρονομιά ήταν η μικρότερη παράταξη του κοινοβουλίου στην  οποία ηγήθηκε η δικηγόρος και ακτιβίστρια Ζαρουχί Ποστανγιάν. 11  12  Η Κληρονομιά συμμετείχε στις προεδρικές εκλογές του 2013 με υποψήφιο τον αρχηγό του κόμματος, Ράφι Χοβανισιάν, που συγκέντρωσε το 35,51% των ψήφων και βρέθηκε στην δεύτερη θέση, χάνοντας από τον υποψήφιο του Ρεπουμπλικανικού Κόμματος Σερζ Σαρκισιάν, που συγκέντρωσε το 56,67% των ψήφων και έγινε Πρόεδρος. 13  
Στις βουλευτικές εκλογές της 2ης Απριλίου 2017 η Κληρονομιά συμμετείχε ως μέρος της τριμελούς Πολιτικής Συμμαχίας ΟΡΟ, η οποία περιλάμβανε: το κόμμα Κληρονομιά, τον πρώην Υπουργό Άμυνας της Αρμενίας Σεϊράν Οχανιάν και τον πρώην Υπουργό Εξωτερικών της Αρμενίας Βαρτάν Οσκανιάν. 14  Η Συμμαχία ΟΡΟ συγκέντρωσε το 2,07% των ψήφων και έμεινε εκτός Κοινοβουλίου. Στις εκλογές κέρδισε το Ρεπουμπλικανικό Κόμμα που πήρε τις 58 από τις 105 έδρες του Κοινοβουλίου. 15  
Η Κληρονομιά αποφάσισε να μην συμμετάσχει στις πρόωρες βουλευτικές εκλογές του 2018. 
