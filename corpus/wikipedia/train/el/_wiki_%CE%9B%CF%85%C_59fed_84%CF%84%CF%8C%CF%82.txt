Συντεταγμένες: 37°58′55″N 23°44′35″E  /  37.9819°N 23.7431°E  / 37.9819; 23.7431
Ο Λυκαβηττός είναι λόφος της Αθήνας. Έχει το εκκλησάκι του Αγίου Γεωργίου στην κορυφή του και λειτουργεί και τελεφερίκ. Ο Λυκαβηττός είναι το δεύτερο ψηλότερο σημείο του λεκανοπεδίου Αττικής μετά τα Τουρκοβούνια και υψώνεται στα 277 μέτρα πάνω από το επίπεδο της θάλασσας και 227 μέτρα πάνω από την πόλη.
Αναφέρεται στη μυθολογία πως ο Λυκαβηττός ήταν ένας βράχος που κουβαλούσε στα χέρια της η Θεά Αθηνά και της έπεσε έπειτα από μια κακή είδηση που της έφερε ένα κοράκι. Από τότε τα κοράκια έγιναν μαύρα, λέει ο μύθος.
Πάνω στον λόφο υπάρχει το Θέατρο Λυκαβηττού ένα ανοιχτό σύγχρονο αμφιθέατρο στο οποίο παλιότερα λάμβαναν χώρα συναυλίες και θεατρικές παραστάσεις. Ανάμεσα στα ονόματα των καλλιτεχνών διεθνούς φήμης που έχουν πραγματοποιήσει συναυλίες στο θέατρο του Λυκαβηττού, είναι οι Ρέι Τσαρλς, Τζόαν Μπαέζ, B. B. King, Τσακ Μπέρι, Τζέρι Λι Λιούις, Τζέιμς Μπράουν, Μπομπ Ντίλαν, Πάκο ντε Λουθία, Αλ Ντι Μέολα, Τζον Μακλάφλιν, Manhattan Transfer, Γκάρι Μουρ, Πίτερ Γκάμπριελ, Black Sabbath, Νικ Κέιβ, Pet Shop Boys, Deep Purple, UB40, Placebo, Radiohead, Moby, Massive Attack, Faithless, Whitesnake, Τρέισι Τσάπμαν, Πάτι Σμιθ, Βανέσσα Μέι, Μπράιαν Φέρι, Τίτο Πουέντε, Buena Vista Social Club, Orishas, Nightwish, Violent Femmes, Motörhead, Massive Attack, Άλις Κούπερ, Scorpions,Tuxedomoon και Van Der Graaf Cenerator.
Το θέατρο έχει κλείσει. Έξω από το θέατρο υπήρχαν μπασκέτες, οι οποίες απομακρύνθηκαν και το μέρος πλέον είναι μόνο πάρκινγκ.
Άποψη από την Ακρόπολη, Φράνσις Μπέντφορντ, 1862
Άποψη του Λυκαβηττού το 1920 από τον Φρεντερίκ Μπουασονά
Το τελεφερίκ στον Λυκαβηττό
Μονοπάτι στον Λυκαβηττό
Το εκκλησάκι του Αγίου Γεωργίου στην κορυφή
Ο Λυκαβηττός τη νύχτα
Το Πάρκο Ελευθερίας
Το υπαίθριο θέατρο του Λυκαβηττού
