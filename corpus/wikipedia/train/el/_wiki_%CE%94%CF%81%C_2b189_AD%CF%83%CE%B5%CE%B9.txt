Το Δράκουλας: Νεκρός και μ' αρέσει  είναι μια Αμερικάνικη κωμική ταινία του 1995, σκηνοθετημένη από τον Μελ Μπρουκς.  Η ταινία σατιρίζει ταινίες που εμπνεύστηκαν από το μυθιστόρημα τρόμου Δράκουλας από τον Μπραμ Στόκερ, όπως το Ο Κόμης Δράκουλας , το Δράκουλας του Μπραμ Στόκερ  και το Δράκουλας, ο Βρυκόλακας των Καρπαθίων.
Ο δικηγόρος Ρένφιλντ  ταξιδεύει σ΄ ένα κάστρο στην Τρανσυλβανία στα Καρπάθια Όρη για να παραδώσει τα έγγραφα αγοράς του σπιτιού Κάρφαξ Άμπι στην Αγγλία στον Κόμη Δράκουλα , που είναι, εν αγνοία του Ρένφιλντ, βαμπίρ. Ο Δράκουλας υπογράφει τα έγγραφα και ο Ρένφιλντ πάει για ύπνο. Οι δύο νύφες του Δράκουλα του επιτίθενται, αλλά σώζεται την τελευταία στιγμή από τον Δράκουλα. Εκείνος υπνωτίζει τον Ρένφιλντ κάνοντάς τον τρελό, εντομοφάγο σκλάβο του. 
Στην Αγγλία, ο Ρένφιλντ γίνεται τρόφιμος στο άσυλο τρελών του Δρ. Σούαρντ , το γειτονικό οίκημα του νέου σπιτιού του Δράκουλα. Ο Κόμης συστήνεται στον γιατρό, στην κόρη του Μίνα , στην υιοθετημένη κόρη του Λούσι , και στον αρραβωνιαστικό της Μίνα, τον Τζόναθαν Χάρκερ . Ο Κόμης δαγκώνει την Λούσι και της πίνει λίγο αίμα. Ο γιατρός παρατηρεί την παράξενη συμπεριφορά της Λούσι και καλεί από το εξωτερικό τον Καθηγητή Αβραάμ Βαν Χέλσινγκ  για να την εξετάσει. Ο Βαν Χέλσινγκ καταλαβαίνει πως η Λούσι είναι θύμα ενός βαμπίρ και πως μεταμορφώνεται αργά αλλά σταθερά σε βαμπίρ. Η Λούσι πεθαίνει, και ο καθηγητής υποπτεύεται τον Δράκουλα ως το βαμπίρ, και επίσης αναπτύσσει την εμμονή του να θέλει να εχει την τελευταία λέξη .
Όταν η Λούσι γίνεται ολοκληρωτικά βαμπίρ, ο καθηγητής και ο Χάρκερ μπαίνουν στον τάφο της και της βάζουν ένα μυτερό παλούκι στην καρδιά. Ο επόμενος στόχος του Δράκουλα είναι η Μίνα, που έχει μεγαλύτερα σχέδια γι' αυτήν: θέλει να την κάνει την αθάνατη νύφη του. Την φέρνει στο Κάρφαξ, όπου χορεύει μαζί της και στο τέλος, της πίνει λίγο αίμα. Ο καθηγητής παρατηρεί την παράξενη συμπεριφορά της Μίνα και ανακαλύπτει δύο μικρά κόκκινα σημάδια στον λαιμό της. 
Ο Καθηγητής προσκαλεί τον Δράκουλα σ' ένα χορό, με σκοπό να αποκαλύψει την ταυτότητά του. Τοποθετεί έναν τεράστιο καθρέπτη στον τοίχο, καλυμμένο με μια κουρτίνα. Ο Δράκουλας χορεύει με την Μίνα, και ξαφνικά η κουρτίνα πέφτει ξεσκεπάζοντας τον καθρέπτη. Ο Δράκουλας δεν έχει είδωλο στον καθρέπτη, και όταν ανακαλύπτει το σχέδιο του καθηγητή, απαγάγει την Μίνα και εξαφανίζεται από ένα παράθυρο. Ο Ρένφιλντ φωνάζει στον αφέντη του να περιμένει, αλλά έτσι αποκαλύπτεται πως είναι ο σκλάβος του Δράκουλα και κλειδώνεται στο κελί του στο άσυλο.
Ο καθηγητής αφήνει ελεύθερο τον Ρένφιλντ, με σκοπό άθελά του να τους οδηγήσει στο λημέρι του Δράκουλα. Εκεί, ο Δράκουλας είναι έτοιμος να δαγκώσει την Μίνα και να την κάνει ολοκληρωτικά τη νύφη βαμπίρ του. Ο δόκτωρ Σούαρντ, ο καθηγητής και ο Χάρκερ μπαίνουν στο λημέρι και μονομαχούν με τον Δράκουλα. Ο καθηγητής βγάζει στορ από ένα παράθυρο για να περάσει το φως του ηλίου, και ο Δράκουλας αρχίζει να καίγεται. Μεταμορφώνεται σε νυχτερίδα και κρύβεται στο σκοτάδι της οροφής. 
Ο Ρένφιλντ ανοίγει μια τρύπα στην οροφή για να αφήσει τον Δράκουλα να δραπετεύσει. Όμως, το φως του ηλίου μπαίνει στην τρύπα και καίει τον Δράκουλα που γίνεται στάχτη. Ο Ρένφιλντ σχεδιάζει ένα χαρούμενο πρόσωπο στις στάχτες και αρχίζει να κλαίει. Ο Χάρκερ φεύγει με την Μίνα και ο Ρένφιλντ γίνεται ο σκλάβος του δόκτωρ Σούαρντ. Ο καθηγητής μένει, και φωνάζει "Πιούσστα" στις στάχτες, για να δείξει πως είπε την τελευταία λέξη. (Αργότερα, μετά το τέλος των credits, ο Δράκουλας λέει την τελευταία λέξη.
