Το Προγκρές Μ-04Μ  ήταν ρωσικό μη επανδρωμένο διαστημόπλοιο τύπου Προγκρές Μ 11F615A60 το οποίο εκτοξεύτηκε τον Φεβρουάριο του 2010 για να ανεφοδιάσει τον Διεθνή Διαστημικό Σταθμό.
Το Προγκρές Μ-04Μ εκτοξεύτηκε με πύραυλο Soyuz-U από το κοσμοδρόμιο του Μπαϊκονούρ στις 3 Φεβρουαρίου 2010  1  και συνδέθηκε στις 5 Φεβρουαρίου  με την θύρα του τμήματος Ζβεζντά του σταθμού. Ήταν η πρώτη φορά που βρίσκονταν στον Διεθνή Διαστημικό Σταθμό τέσσερα ρωσικά διαστημόπλοια . 2  Το ολικό φορτίο του διαστημοπλοίου ήταν 2686 kg, 3  συμπεριλαμβανομένων καυσίμων, τροφίμων, νερού και ιατροφαρμακευτικού υλικού. 3 
Το διαστημόπλοιο αποσυνδέθηκε από τον σταθμό στις 10 Μαΐου, 4  αφού προηγουμένως το πλήρωμα το είχε φορτώσει με απορρίματα που θα καταστρέφονταν μαζί του στην ατμόσφαιρα. 5  Μετά την αποσύνδεσή του παρέμεινε σε τροχιά για δύο μήνες προκειμένου να χρησιμοποιηθεί σε πείραμα γεωφυσικής που αφορούσε την μελέτη των ανακλαστικών χαρακτηριστικών του κύτους του και την διαφάνεια της γήινης ατμόσφαιρας. Τελικά το διαστημόπλοιο καταστράφηκε πάνω από τον Ειρηνικό Ωκεανό την 1η Ιουλίου 2010. 6  7 
