Στην επιστήμη των υπολογιστών το diff είναι ένα βοηθητικό πρόγραμμα  σύγκρισης αρχείων
που δίνει σαν έξοδο τις διαφορές μεταξύ δυο αρχείων. Το πρόγραμμα δείχνει τις αλλαγές που έγιναν ανά γραμμή . Σύγχρονες υλοποιήσεις υποστηρίζουν και δυαδικά αρχεία. 1  
Η έξοδος καλείται 'diff' ή πιο γενικά patch αφού η έξοδος μπορεί να χρησιμοποιηθεί σαν είσοδος από το πρόγραμμα  patch. Η έξοδος από παρόμοια βοηθήματα σύγκρισης αρχείων καλείται επίσης "diff". Όπως η χρήση της λέξης  "grep" χρησιμοποιείται για να περιγράψει την ενέργεια της αναζήτησης, η λέξη diff χρησιμοποιείται στην   διάλεκτο των ειδικών του χώρου σαν ρήμα για να υποδηλώσει τον υπολογισμό των διαφορών.
Το βοήθημα diff αναπτύχθηκε στις αρχές της δεκαετίας του 1970 στο λειτουργικό σύστημα Unix που προερχόταν από τα Bell Labs της AT&T στο Murray Hill του New Jersey. Η τελική έκδοση κυκλοφόρησε μαζί με την 5η έκδοση του  Unix το 1974, και είχε δημιουργηθεί εξ' ολοκλήρου από τον Douglas McIlroy.  Η έρευνα αυτή δημοσιεύτηκε το  1976 σε μια εργασία που συνέγραψε μαζί με τον James W. Hunt ο οποίος ανέπτυξε ένα αρχικό πρωτότυπο του diff. 2 
