Η ΜΚΣ Πόγκον Στσέτσιν  είναι πολωνικός επαγγελματικός ποδοσφαιρικός σύλλογος, με έδρα το Στσέτσιν της Δυτική Πομεράνιας.
Ο σύλλογος ιδρύθηκε από τους Πολωνούς του Λβουφ , οι οποίοι μεταφέρθηκαν δυτικά μετά την προσάρτηση των ανατολικών εδαφών της Πολωνίας από τη Σοβιετική Ένωση το 1945. Οι ιδρυτές της Πόγκον Στσέτσιν ήταν προηγουμένως υποστηρικτές της Πόγκον Λβουφ και τα χρώματα του νέου συλλόγου, αντανακλούν αυτά του παλιού συλλόγου τους. Η Πολόνια Μπίτομ και η Όντρα Οπόλε, επίσης ιδρύθηκαν ή αναζωογονήθηκαν από τους πρώην κατοίκους του Λβουφ.
Ο πιο δημοφιλής αθλητικός οργανισμός στο Στσέτσιν ιδρύθηκε στις 21 Απριλίου 1948 ως Κλουμπ Σπορτόβι Στορμ . Τα πρώτα του τμήματα ήταν του ποδοσφαίρου και της πυγμαχίας, όπου η ομάδα ποδοσφαίρου άρχισε να παίζει στο τοπικό πρωτάθλημα C-Class. Το Μάρτιο του 1949, διάφορα αθλητικά σωματεία στο Στσέτσιν  συγχωνεύθηκαν σε ένα μεγάλο οργανισμό που ονομάστηκε Κλουμπ Σπορτόβι Ζβιαζκόβιετς . Η ομάδα του Ζβιαζκόβιετς εντάχθηκε στο τοπικό πρωτάθλημα Α-Class, αντικαθιστώντας την Ποτστόβι ΚΣ . Τον Νοέμβριο του 1950, η Ζβιαζκόβιετς διαλύθηκε και δημιουργήθηκε ένας νέος οργανισμός, ο Κλουμπ Σπορτόβι Κολέγιαζ Στσέτσιν . Η ομάδα ποδοσφαίρου του, υποστηριζόμενη από το Λιμάνι του Στσέτσιν, το 1953 προωθήθηκε στο νεοσύστατο Διαπεριφερειακό Πρωτάθλημα , το οποία κάλυπτε τις επαρχίες Στσέτσιν, Ζιελόνα Γκούρα και Πόζναν.
Το φθινόπωρο του 1955 η Κολέγιαζ μετονομάστηκε σε Πόγκον Στσέτσιν. Το όνομα και οι αποχρώσεις του συλλόγου είναι συνέχεια της Πόγκον Λβουφ. Το 1957 η Πόγκον τερμάτισε 2η στο Διαπεριφερειακό Πρωτάθλημα, κερδίζοντας την πρόκριση στα πλέι οφ της δεύτερης κατηγορίας. Αφού νίκησε τις Φλότα Γκντίνια, Κουγιάβιακ Βουοτσουάβεκ και Βάρτα Γκόζοβ, η Πόγκον κέρδισε για πρώτη φορά την άνοδο στη δεύτερη κατηγορία. Το 1958 η Πόγκον ήταν η νικήτρια του Βόρειου Ομίλου της Δεύτερης Κατηγορίας , κερδίζοντας την άνοδο στην Εκστρακλάσα.
Στο ντεμπούτο της στην κορυφαία κατηγορία η Πόγκον έχασε εντός έδρας με 0-1 από τη Γκβάρντια Βαρσοβίας. Το 1960 η Πόγκον υποβιβάστηκε από την Εκστρακλάσα, για να επιστρέψει πάλι το 1962.
Τις περισσότερες χρονιές στις δεκαετίες του 1960 και του 1970 η Πόγκον συμμετείχε στην Εκστρακλάσα, αλλά παρέμεινε μια μεσαία ομάδα χωρίς καμία επιτυχία. Αυτό άλλαξε στις αρχές της δεκαετίας του 1980, όταν το 1981 προκρίθηκε στον τελικό του Κυπέλλου Πολωνίας χάνοντας με 0-1 από τη Λέγκια Βαρσοβίας. Το 1982 προκρίθηκε και πάλι στον τελικό του Κυπέλλου, χάνοντας με 0-1 από τη Λεχ Πόζναν. 
Το 1984 η Πόγκον για πρώτη φορά στην ιστορία της ήταν μεταξύ των τριών κορυφαίων ομάδων στην Εκστρακλάσα, γεγονός που σήμαινε πρόκριση στο Κύπελλο ΟΥΕΦΑ. Στο ευρωπαϊκό ντεμπούτο της η Πόγκον αντιμετώπισε την Κολωνία, που είχε αστέρια όπως ο Τόνι Σούμαχερ, ο Πιέρ Λιτμπάρσκι και ο Κλάους Άλοφς. Στον πρώτο αγώνα  η Πόγκον έχασε 1-2. Στον δεύτερο αγώνα  η Πόγκον έχασε 0-1, αφού οι παίκτες της δεν κατάφεραν να σκοράρουν σε δύο πέναλτι.
Το 1987 η Πόγκον τερμάτισε στη 2η θέση. Υπό τον προπονητή Λέσεκ Γεζιέρσκι η ομάδα έπαιξε επιθετικά, σημειώνοντας πολλά γκολ. Με παίκτες όπως ο Μάριους Κούρας, ο Μάρεκ Οστρόβσκι και ο Μάρεκ Λέσνιακ, η Πόγκον βρισκόταν πίσω μόνο από τη Γκούρνικ Ζάμπζε. Στον πρώτο γύρο του κυπέλλου ΟΥΕΦΑ η Πόγκον αντιμετώπισε την Ελλάς Βερόνα. Στον πρώτο αγώνα  η Πόγκον έφερε εντός έδρας ισοπαλία με 1-1. Δύο εβδομάδες αργότερα η πολωνική ομάδα έχασε στην Ιταλία με 1-3.
Το 2002 η Πόγκον ήταν στο χείλος της πτώχευσης. Ως αποτέλεσμα οι οπαδοί δημιούργησαν μια νέα ομάδα, με βάση τους παίκτες της δεύτερης ομάδας, στην τέταρτη κατηγορία. Ωστόσο ο ιδιοκτήτης της Πιοτρτσόβια Πιότρκουβ Τριμπινάλσκι Αντόνι Πτακ, αποφάσισε να μετακινήσει την ομάδα και μετονόμασε το σύλλογο σε ΜΚΣ Πόγκον Στσέτσιν. Η αρχική δυσπιστία χάθηκε, όταν η ομάδα είχε καλή απόδοση και χρησιμοποιούσε τοπικούς παίκτες, αλλά στα μέσα της σεζόν 2005-06 η ομάδα άρχισε να έχει κακή απόδοση και ο Πτακ αποφάσισε να αντικαταστήσει σχεδόν ολόκληρη την ομάδα μόνο με Βραζιλιάνους, καθιστώντας την «την πιο βραζιλιάνικη ομάδα εκτός Βραζιλίας». Ο Πτακ δημιούργησε επίσης μια μικρή προπονητική εγκατάσταση στο Γκούτουβ Μάουι, που σήμαινε ότι οι εντός έδρας αγώνες διεξάγονταν σχεδόν 500 χιλιόμετρα μακριά από το Στσέτσιν. Το πείραμα απέτυχε και το 2007 ο Πτακ απομακρύνθηκε από το ποδόσφαιρο, αφήνοντας το σύλλογο να ανοικοδομηθεί με βάση τον ομόλογο της 4ης κατηγορίας που δημιουργήθηκε αρχικά από τους οπαδούς και εν τω μεταξύ λειτουργούσε ως εφεδρική ομάδα.
Ο σύλλογος προήχθη στο Δυτική Όμιλο της νεοσύστατης 2 Λίγκα για την περίοδο 2007-08. Ο σύλλογος κέρδισε την άνοδο στην 1 Λίγκα, αφού τερμάτισε στη 2η θέση του Δυτικού Ομίλου της 2 Λίγκα 2008-09. Τελικά η Πόγκον επέστρεψε στην Εκστρακλάσα, αφού τερμάτισε στη 2η θέση της 1 Λίγκα τη σεζόν 2011-12.
Η ομάδα χειροσφαίρισης ανδρών αγωνίζεται σήμερα στη Σουπερλίγκα.
