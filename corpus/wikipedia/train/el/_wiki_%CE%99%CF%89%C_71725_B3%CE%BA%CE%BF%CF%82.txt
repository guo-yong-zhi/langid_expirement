Ο Ιωάννης Πρίγκος  ήταν έμπορος, βιβλιόφιλος και ευεργέτης της γενέτειράς του Ζαγοράς Πηλίου.
Από το 1740 μέχρι το 1776 έζησε διαδοχικά στην Αλεξάνδρεια, στη Βενετία, στη Σμύρνη, όπου είχε όμως κάποιο δυσάρεστο επεισόδιο με τις αρχές, που τον ανάγκασε να εγκαταλείψει αυτές της περιοχές· αργότερα, περιγράφοντας αυτές τις εμπειρίες του, έγραψε χαρακτηριστικά «κάλλιο αλλού χαμάλης παρά στον Τούρκο βεζίρης, όπου δεν ηξεύρεις που έχεις το κεφάλι σου» Εγκαταστάθηκε στο Άμστερνταμ το  όπου ασχολήθηκε με το εμπόριο και απέκτησε χρήματα. 2 
Μολονότι δεν είχε πάει σχολείο, καθώς από μικρός έμεινε ορφανός και από τους δύο γονείς του, έμαθε μόνος του Αρχαία και Νέα Ελλήνικά, Ιταλικά και Ολλανδικα και απέκτησε μια από τις πιο πλούσιες βιβλιοθήκες της εποχής του. Το 1762 αποφάσισε να δημιουργήσει στη Ζαγορά μια βιβλιοθήκη, έχοντας ως παράδειγμα τη βιβλιοθήκη του Άμστερνταμ. Μέχρι το 1776 έστειλε, μέσω Σμύρνης, στη γενέτειρά του, 800 τόμους βιβλίων, τα περισσότερα από τα οποία ήταν σπάνιες εκδόσεις αρχαίας ελληνικής γραμματείας, έργα Βυζαντινών συγγραφέων, χρονογράφων, ιστορικών και πατέρων της εκκλησίας, καθώς και φιλοσοφικά και ιστορικά βιβλία αλλά και γεωγραφίες, άτλαντες και χάρτες. 3 .
Είχε αλληλογραφία με τον Πατριάρχη Καλλίνικο Γ', επίσης Ζαγοριανό, στον οποίο έστελνε χρήματα προκειμένου να δημιουργήσει εκεί ένα είδος δημοτικού, το κατώτερο Σχολείο των Κοινών Γραμμάτων. Μετά την επιστροφή του στη γενέτειρα, το 1776, και πάλι σε συνεργασία με τον Καλλίνικο, ίδρυσε ένα ανώτερο σχολείο, το Ελληνομουσείο, που χτίστηκε κοντά στη βιβλιοθήκη . Στο σχολείο αυτό, από το οποίο αποφοίτησαν μεταξύ άλλων ο Άνθιμος Γαζής και ο Γρηγόριος Κωνσταντάς, οι μαθητές διδάσκονταν την ελληνική γλώσσα, καθώς και μαθηματικά, γεωγραφία, ιστορία και φυσική.
Ο Πρίγκος έγραψε Το χρονικό του Άμστερνταμ  4  που αποτελείται από τέσσερις τόμους με γεγονότα του Ρωσοτουρκικού Πολέμου  και προχώρησε στην έκδοση του βιβλίου του Κεφαλλονίτη ιερωμένου Ηλία Μηνιάτη Η Πέτρα του Σκανδάλου  και του έργου του Ευγένιου Βούλγαρη Ορθόδοξος ομολογία σχεδιασθείσα παρά του σοφολογιωτάτου ιεροδιακόνου κυρίου Ευγενίου του Βουλγάρεως, το οποίο επανεκδόθηκε το 1828 στην Αίγινα με τίτλο Ορθόδοξος ομολογία, ήτοι Πίστεως έκθεσις κατά την του Χριστού αγίαν καθολικήν και αποστολικήν Εκκλησίαν. Σώζεται επίσης ανέκδοτο ένα είδος Ημερολογίου του σε 4 τόμους, όπου σχολιάζει με απλότητα και χιούμορ την ειδησεογραφία της εποχής του  και προπαντων τα πολιτικά και στρατιωτικά γεγονότα που συντελούνταν στην βαλκανική και στο Αιγαίο.
