Ο αντιστράτηγος Μπέρναρντ Σύριλ Φράιμπεργκ  ήταν Βρετανός-Νεοζηλανδός στρατιωτικός.
Γεννήθηκε στις 21 Μαρτίου 1889 στο Ρίτσμοντ-άπον-Τέιμς, νοτιοδυτικό προάστιο του Λονδίνου, στο Ηνωμένο Βασίλειο. Όταν ήταν δύο ετών η οικογένειά του μετανάστευσε στη Νέα Ζηλανδία. Πολέμησε στον Πρώτο Παγκόσμιο Πόλεμο ως εθελοντής στο βρετανικό τάγμα Hood. Πήρε μέρος στη εκστρατεία της Καλλίπολης και αργότερα στη μάχη του Σομ, για τα ανδραγαθήματά του σε αυτή τη μάχη του απονεμήθηκε το ανώτατο παράσημο της Βρετανικής Αυτοκρατορίας, ο Σταυρός της Βικτώριας. Μετά το τέλος του πολέμου παρέμεινε στο βρετανικό στρατό ως επιτελικός αξιωματικός. Αποστρατεύτηκε το 1937 με το βαθμό του υποστράτηγου εξαιτίας καρδιακών προβλημάτων. 10 
Κατά το Β΄ Παγκόσμιο Πόλεμο επαναφέρθηκε στη δράση και τοποθετήθηκε, στις 30 Απριλίου, διοικητής των συμμαχικών δυνάμεων στην Κρήτη. Ο Άντονι Μπίβορ στο βιβλίο του «Κρήτη. Η μάχη και η αντίσταση» θεωρεί ότι η έλλειψη διαύγειας του Φράιμπεργκ να θεωρήσει σίγουρη μία απόβαση από τη θάλασσα των ναζιστικών στρατευμάτων και κατά συνέπεια να δεσμεύσει μεγάλο τμήμα των συμμαχικών δυνάμεων προς την φύλαξη των ακτών στα Χανιά, ήταν η αιτία να καταληφθεί το αεροδρόμιο του Μάλεμε τις κρίσιμες 48 πρώτες ώρες από την επίθεση των Γερμανών.
