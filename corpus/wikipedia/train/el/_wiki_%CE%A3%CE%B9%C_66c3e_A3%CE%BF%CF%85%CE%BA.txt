Ο Σιρίλ Σουκ  , γεννημένος στην Πράγα της Τσεχοσλοβακίας στις 29 Ιανουαρίου 1967, είναι πρώην Τσεχοσλοβάκος, σήμερα Τσέχος, πρωταθλητής της αντισφαίρισης. Με μεγάλη καριέρα κυρίως στα διπλά, ο Σουκ κέρδισε ένα τίτλο στο διπλό ανδρών σε τουρνουά Γκραντ σλαμ και τέσσερις τίτλους στο μεικτό κατά τη διάρκεια της καριέρας του.
Ο Σουκ γεννήθηκε στην Πράγα, της Τσεχοσλοβακίας, μέλος τσέχικης οικογένειας με παράδοση στην αντισφαίριση. Η μητέρα του, Βέρα Σούκοβα, ήταν φιναλίστ γυναικών στο Γουίμπλεντον το 1962 3 . Ο πατέρας του "Σιρίλ Σουκ ο δεύτερος" ήταν πρόεδρος της Τσεχοσλοβακικής ομοσπονδίας αντισφαίρισης 4 . Η αδελφή του, Έλενα Σούκοβα, επιτυχημένη αντισφαιρίστρια που συνεργάστηκε με τον Σουκ για να κερδίσει τρεις μικτούς διπλούς τίτλους Γκραντ σλαμ στη δεκαετία του 1990 5 .
Είναι παντρεμένος με την Λένκα από το 1991, έχουν ένα γιο, τον Σιρίλ   και μια κόρη την Ναταλί Μία .
Το 1985 ο Σουκ συνεργάστηκε με τον Πετρ Κόρντα για να κερδίσει τον τίτλο του διπλού στο Γαλλικό Όπεν. 
Ο Σουκ διεκδίκησε το πρώτο του Γκραντ σλαμ μεικτό διπλό τίτλο το 1991 στο Γαλλικό όπεν, όπου συνεργάστηκε με την αδερφή Έλενα 6 . Το 1992 συνεργάστηκε με τη Λαρίσα Σαβτσένκο Νάιλαντ για να κερδίσει τον τίτλο του μικτού διπλού Γουίμπλεντον 6 . Συνέχισε να κερδίζει στο Γουίμπλεντον άλλες δύο φορές την με συμπαίκτρια την αδελφή του Έλενα. Το 1998 συνεργάστηκε με την Σάντον Στολ για να κερδίσει τον τίτλο στο διπλό μεικτό του Αμερικανικού όπεν 6 . Έχει κατακτήσει έξι πρωταθλήματα της "ATP World Doubles", πάντα στα διπλά, το 1991, 1992, 1993, 1994, 1995 και το 1996 6 .
Έφτασε στο νούμερο 7 στα διπλά στον κόσμο το 1994, στα απλά, η καριέρα του έφτασε σε υψηλό βαθμό το Νο 180 το 1988. 
Ο Σουκ από το 1992 έως το 2003 έχει αγωνιστεί σε 6 διοργανώσεις του κυπέλλου Ντέιβις, το 1992 για την Τσεχοσλοβακία και τις υπόλοιπες για την Τσεχία, έχει ρεκόρ 6 νίκες και 4 ήττες 7 . Το 2003 ήταν ο αρχηγός της ομάδας.
