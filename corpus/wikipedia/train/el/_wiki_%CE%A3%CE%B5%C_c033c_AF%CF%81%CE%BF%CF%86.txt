Ο Σεργκέι Μιρόνοβιτς Κίροφ  ήταν ένας εξέχων Μπολσεβίκος ηγέτης στα πρώτα στάδια της Σοβιετικής Ένωσης. Ο Κίροφ αναδείχθηκε μέσω των τάξεων του Κομμουνιστικού Κόμματος σε ηγέτη της οργάνωσης του κόμματος στο Λένινγκραντ.
Στις 1 Δεκεμβρίου 1934, ο Κίροφ πυροβολήθηκε και σκοτώθηκε από έναν εκτελεστή στα γραφεία του Ινστιτούτου Σμόλνι. Μερικοί ιστορικοί κατηγορούν για τη δολοφονία του τον Ιωσήφ Στάλιν και πιστεύουν ότι η NKVD οργάνωσε την εκτέλεσή του, αλλά δεν υπάρχουν πειστικά αποδεικτικά στοιχεία για τον ισχυρισμό αυτό. 9  Ο θάνατος του Κίροφ απετέλεσε ένα από τα προσχήματα του Στάλιν για τη κλιμάκωση της καταστολής ενάντια στα αντιφρονούντα στοιχεία του Κόμματος, και για τον αφοπλισμό του Κόμματος , με αποκορύφωμα την Μεγάλη Κάθαρση στα τέλη της δεκαετίας του 1930, στην οποία πολλοί από τους Παλιούς Μπολσεβίκους συνελήφθησαν, εκδιώχθηκαν από το κόμμα, και εκτελέστηκαν. 10  Η δολοφονία του Κίροφ αποδόθηκε σε πράξη του κοινού ποινικού δικαίου για την οποία ο κατηγορούμενος ομολόγησε στις δίκες εκείνης της περιόδου.
Οι πόλεις Κίροφ, Κιροβοχράντ, Κιροβακάν, και Κιροβαμπάντ, καθώς και μερικές άλλες πόλεις, ονομάστηκαν έτσι προς τιμήν του Κίροφ μετά τη δολοφονία του. Μετά την κατάρρευση της Σοβιετικής Ένωσης, το Κιροβακάν και το Κιροβαμπάντ επέστρεψαν στα αρχικά τους όνομα: Βανατζόρ και Γκαντζά, αντίστοιχα. Προς εφαρμογή των νόμων αποκομμουνιστικοποίησης στην Ουκρανία, το Κιροβοχράντ μετονομάστηκε τον Ιούλιο του 2016 από το ουκρανικό κοινοβούλιο σε Κροπιβνίτσκι. 11 
