Ο Άλαν Όλαφ Γουόκερ  είναι Νορβηγός παραγωγός μουσικής και DJ που γεννήθηκε στην Αγγλία. Ανακηρύχθηκε από το DJ Mag ως ο 12ος καλύτερος DJ του 2017, στην ετήσια λίστα του DJ Mag ''DJ Mag's Top 100 DJs''. 4  5  Απέκτησε διεθνή αναγνωρισιμότητα με την κυκλοφορία του τραγουδιού Faded.
Ο Άλαν είναι γιος της Χίλντε Όμνταλ Γουόκερ, Νορβηγής και του Φίλιπ Γουόκερ, Άγγλου. 6  Έχει αποκτήσει διπλή ιθαγένεια. Στην ηλικία των 2, μετακόμισε μαζί με την οικογένειά του στο Μπέργκεν της Νορβηγίας. Ο Άλαν έχει 2 αδέρφια, την Καμίλλα Τζόυ, και τον Αντρέας.
Ο Άλαν είχε από μικρή ηλικία ενδιαφέρον για τους υπολογιστές, που εξελίχτηκε σε ενδιαφέρον για τον προγραμματισμό και για τον γραφικό σχεδιασμό. Αρχικά δεν είχε μουσικό υπόβαθρο. Ωστόσο, μόνος του έμαθε να παράγει μουσική, παρακολουθώντας βίντεο στο YouTube με βάση την παραγωγή μουσικής. 7 
Το 2012, ο Άλαν άκουγε ένα τραγούδι του Ντέιβιντ Ουίστλ, και κατάφερε να μάθει πώς ο Ντέιβιντ παρήγαγε τη μουσική του. Έχει εμπνευσθεί και από άλλους παραγωγούς, όπως ο Κ-391. Άρχισε να παράγει μουσική στο Laptop του με το πρόγραμμα FL Studio. Το 2012 άρχισε να δημοσιεύει τη μουσική του στο YouTube και στο SoundCloud.
Στις 7 Οκτωβρίου του 2012, δημοσίευσε το πρώτο του τραγούδι, με τον τίτλο ''Celebrate''. 8 
O Άλαν δημοσιεύσε το τραγούδι του ''Fade'' στις 17 Αυγούστου του 2014. 9 Το κομμάτι αυτό κέρδισε την προσοχή του κόσμου, όταν επανεκδόθηκε από τη δισκογραφική εταιρία NoCopyrightSounds στις 19 Νοεμβρίου του ίδιου έτους. 10 Ο Γουόκερ δήλωσε ότι το κομμάτι είναι εμπνευσμένο από τους K-391 και Ahrix.Το τραγούδι έχει περισσότερες από 290 εκατομμύρια προβολές στο YouTube, και 70 εκατομμύρια ακροάσεις στο Spotify. 11 Έπειτα, το 2015 δημοσιεύτηκαν τα κομμάτια "Spectre" και "Force".
Ο Άλαν υπέγραψε συμβόλαιο με τη δισκογραφική MER Musikk, και το επόμενο τραγούδι που δημοσίευσε ήταν το Faded, μία εκδοχή του Fade με φωνητικά. Δημοσιεύτηκε στις 3 Δεκεμβρίου και τα φωνητικά είχαν γίνει από την Ίσλιν Σολχάιμ. Το κομμάτι αυτό ήταν στην κορυφή των charts στο τέλος της χρονιάς στην Αυστρία, τη Γερμανία και την Ελβετία. Το βίντεο του κομματιού στο YouTube έχει περισσότερες από 1 δισεκατομμύριο προβολές και περισσότερα από 9 εκατομμύρια likes. 12 Επίσης, έχει περισσότερες από 700 εκ. ακροάσεις στο Spotify. 13  Ο Tiësto, ο Dash Berlin και ο Hardwell έχουν κάνει remix αυτό το κομμάτι.
Στις 27 Φεβρουαρίου 2016, έδωσε το παρόν στα ''Winter X Games'', στο Όσλο. 14 
Στις 7 Απριλίου, o Άλαν συνεργάστηκε με τη Σουηδή τραγουδίστρια Zάρα Λάρσον στα βραβεία Echo Awards στη Γερμανία και μαζί εκτέλεσαν τα τραγούδια "Faded" και "Never Forget You" 15 .Πριν από τέσσερις εβδομάδες, πέτυχε για πρώτη φορά την πρώτη θέση στο NRJ Euro Hot 30, κάτι που έχει επιτευχθεί μόνο από έναν άλλο Νορβηγό καλλιτέχνη, τον Kygo.
Το τραγούδι Sing Me to Sleep, δημοσιεύτηκε στις 3 Ιουνίου, με φωνητικά απ΄την Ίσλιν Σολχάιμ.Το βίντεο του τραγουδιού στο YouTube μετρά παραπάνω από 340 εκ.προβολές 16 , και περισσότερες από 110 εκατομμύρια ακροάσεις στο Spotify. 17 
To single, Alone, δημοσιεύτηκε στις 2 Δεκεμβρίου, έχει περισσότερες από 490 εκ. προβολές στο YouTube, 18  και περισσότερες από 100 εκ. ακροάσεις στο Spotify. 19 Το κομμάτι αυτό περιγράφεται ως το τελευταίο κομμάτι μιας τριλογίας που αποτελείται απ΄το Faded, το Sing Me to Sleep, και το Alone, απ΄τον Γκούναρ Γκρέβ, manager του Άλαν. 
Στις 21 και 22 Δεκεμβρίου, ο Γουόκερ πραγματοποίησε τη συναυλία "Alan Walker Heading Home", στην πατρίδα του, το Μπέργκεν.
Στις 23 Δεκεμβρίου, ο Άλαν δημοσίευσε ένα βίντεο για το τραγούδι ''Routine''.To τραγούδι αυτό έγινε από συνεργασία του Άλαν με τον Ντέιβιντ Ουίστλ.Το βίντεο για το τραγούδι έχει παραπάνω απο 22 εκ.προβολές στο YouTube, 20  και παραπάνω από 7 εκ. ακροάσεις στο Spotify. 21 
Στις αρχές του 2017, το κανάλι του Γουόκερ έγινε το κανάλι που έχει τους περισσότερους συνδρομητές στη Νορβηγία, ξεπερνώντας τους 4,5 εκ. 22 
Στις 7 Απριλίου, δημοσίευσε το τραγούδι ''Ιgnite'', σε συνεργασία με τον μουσικό παραγωγό K-391. Στις 19 Μαίου δημοσιεύτηκε το τραγούδι του Άλαν σε συνεργασία με τον Γκάβιν Τζέιμς, με τίτλο Tired. 23 Στις 9 Ιουνίου του ίδιου έτους δημοσίευσε το τραγούδι ''Sky'', που έγινε από τη συνεργασία του 'Aλαν με τον 'Aλεξ Σκρίντο. 24 
Στις 15 Σεπτεμβρίου, δημοσίευσε το τραγούδι The Spectre, μία έκδοση του Spectre με φωνητικά. 25 
Στις 27 Οκτωβρίου, ο Γουόκερ, δημοσίευσε το τραγούδι All Falls Down, σε συνεργασία με τη Νόα Σάιρους και τον Ντίτζιταλ Φαρμ Άνιμαλς. 26 Ο Γουόκερ ήταν αρχικά γνωστός ως "DJ Walkzz". Τελικά, άρχισε να χρησιμοποιεί το πραγματικό του όνομα, Alan Walker. Το λογότυπό του αποτελείται από τα γράμματα "Α" και "W", τα αρχικά του ονόματός του, και σχεδιάστηκε από τον ίδιο τον Γουόκερ το 2013. Χρησιμοποιεί επίσης μια μάσκα και μία μαύρη ζακέτα.
