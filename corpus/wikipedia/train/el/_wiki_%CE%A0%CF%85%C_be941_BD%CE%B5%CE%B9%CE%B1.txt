Πυρηνική οικογένεια ή συζυγική οικογένεια είναι οικογένεια που αποτελείται από γονείς και τα παιδιά τους , που συνήθως ζουν σε μια κατοικία. Οι πυρηνικές οικογένειες συνήθως αναφέρονται σε ένα ετεροφυλόφιλο παντρεμένο ζευγάρι που μπορεί να έχει οποιοδήποτε αριθμό παιδιών. Υπάρχουν διαφορές στον ορισμό μεταξύ των παρατηρητών. Κάποιοι ορισμοί εντάσσουν στην πυρηνική οικογένεια μόνο τα βιολογικά παιδιά, και θεωρούν τα υιοθετημένα ή ετεροθαλή και θετά αδέλφια ως μέλη της άμεσης οικογένειας, ενώ άλλοι εντάσσουν και το θετό γονέα και οποιοδήποτε συνδυασμό εξαρτώμενων παιδιών, συμπεριλαμβανομένων ετεροθαλών και υιοθετημένων θετών παιδιών. Ορισμένοι κοινωνιολόγοι και ανθρωπολόγοι θεωρούν την πυρηνική οικογένεια ως την πιο βασική μορφή κοινωνικής οργάνωσης, ενώ άλλοι θεωρούν ότι η δομή της διευρυμένης οικογένειας είναι η πιο κοινή οικογενειακή δομή στους περισσότερους πολιτισμούς.
Ο όρος πυρηνική οικογένεια διαδόθηκε τον 20ο αιώνα. Στις Ηνωμένες Πολιτείες, έγινε η πιο κοινή μορφή οικογενειακής δομής στις δεκαετίες του 1950, του 1960 και του 1970. Από τότε, ο αριθμός των πυρηνικών οικογενειών της Βόρειας Αμερικής μειώνεται σταδιακά, ενώ ο αριθμός των υπολοίπων οικογενειακών σχηματισμών, ομάδων, έχει αυξηθεί. Αυτό το φαινόμενο αντιτίθεται γενικά από μέλη φιλοσοφιών όπως ο κοινωνικός συντηρητισμός ή η οικογενειοκρατία, που θεωρούν σημαντική την πυρηνική οικογενειακή δομή.
