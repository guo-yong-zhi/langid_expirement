Ο Παναγιώτης Κοτρωνάρος γεννημένος στην Αθήνα το 1970, είναι Έλληνας ορειβάτης, αναρριχητής, εκπαιδευτής ορεινών σπορ και επαγγελματίας οδηγός βουνού. Η ενασχόληση του με την ορειβασία ξεκίνησε το 1988 αλλά η μεγαλύτερη του επιτυχία ήρθε αρκετά χρόνια αργότερα την άνοιξη του 2004, όταν ηγήθηκε της Εθνικής ομάδας ορειβασίας στην πρώτη επιτυχημένη ανάβαση Ελληνικής αποστολής στο όρος Έβερεστ. Είναι επίσης inspirational speaker σε σεμινάρια ηγεσίας, ομαδικότητας και ενδυνάμωσης ανθρώπινου δυναμικού και διοργανωτής εταιρικών team-building events, μέλος του European Mentoring & Coaching Council 1  , της Hellenic Coaching Associasion 2   και του Global Institute for Leadership Development  3 .
Σπούδασε Μηχανολόγος και είναι κάτοχος διπλώματος Προπονητή Αθλημάτων όμως το πάθος του για τα βουνά και τη ζωή στη φύση τον έκανε να ασχοληθεί επαγγελματικά με την ορειβασία και τις υπαίθριες δραστηριότητες. Η επιχειρηματική του δράση περιλαμβάνει την ίδρυση της Σχολής Ορεινών Αθλημάτων «BASE CAMP 4 » , του εμπορικού τμήματος πώλησης, ενοικίασης & πιστοποίησης τεχνικού-ορειβατικού & αθλητικού εξοπλισμού «BASECAMP TECH»  καθώς και του ταξιδιωτικού γραφείου «BASECAMP TRAVEL» , τα οποία αποτελούν ένα ενιαίο σύνολο αλληλοϋποστηριζόμενων επιχειρηματικών δραστηριοτήτων με την ονομασία «KOTRONAROS GROUP».
Το βαθύτερο όραμα της επιχειρηματικής πρωτοβουλίας του Παναγιώτη Κοτρωνάρου είναι να συμβάλλει παρέχοντας τα κατάλληλα “εργαλεία”  στην προσωπική ανάπτυξη του κάθε συνανθρώπου μας στην προσπάθεια του για την κατάκτηση των δικών του κορυφών, των δικών του στόχων από το 0 έως τα 8.848m, δίνοντας του παράλληλα την ευκαιρία να ανακαλύψει τις ομορφιές του πλανήτη μας, να ταυτιστεί με τη φύση, να την αφουγκραστεί και να την προστατέψει.
Ο Παναγιώτης Κοτρωνάρος έγινε γνωστός στο ευρύ κοινό ως αρχηγός της Εθνικής ομάδας ορειβασίας “HELLAS-EVEREST 2004 5 ” της πρώτης Ελληνικής αποστολής που κατάφερε να ανέβει στην ψηλότερη κορυφή του κόσμου το Μάιο του 2004. Έχει πάρει μέρος και έχει ηγηθεί σε πολλές ορειβατικές αποστολές στα Ιμαλάια , στην οροσειρά των Pamir στην Κεντρική Ασία , τις Άνδεις , στον Ισημερινό , στην Αφρική , στον Καύκασο , την ανατολική Τουρκία , τις Άλπεις , τις ζούγκλες της νήσου Βόρνεο στον Ειρηνικό ωκεανό  και του Βιετνάμ  καθώς και στην έρημο Wadi Ram της Ιορδανίας  αποκομίζοντας εκτός των άλλων, μεγάλη εμπειρία σε θέματα διαχείρισης κινδύνου και καθοδήγησης ομάδων σε αντίξοες συνθήκες.
Η αναρριχητική του δράση περιλαμβάνει διαδρομές βράχου, πάγου και μεικτού πεδίου στα Ιμαλάια , στην Αφρική , στις Άλπεις , στη Βουλγαρία , καθώς και στις σημαντικότερες ορθοπλαγιές της Ελλάδας . Έχει επίσης πραγματοποιήσει διασχίσεις με ορειβατικά σκι στα περισσότερα ελληνικά βουνά καθώς και καταβάσεις φαραγγιών  στα σημαντικότερα Ελληνικά φαράγγια .
Εκτός την δράση του στο χώρο του βουνού, ο Παναγιώτης Κοτρωνάρος από νεαρή ηλικία ασχολήθηκε με πάθος με το στίβο και αργότερα με διάφορα αθλήματα υπεραντοχής σε ξηρά και θάλασσα, με επιτυχίες στον υπερμαραθώνιο Σπάρταθλον , τους κολυμβητικούς διάπλους Τορωναίου & Μεσσηνιακού κόλπου , το Ironman Τρίαθλο και τους ορεινούς αγώνες δρόμου .
To 2001 ίδρυσε τη Σχολή Ορεινών Αθλημάτων «BASE CAMP» με σκοπό την εκπαίδευση στα ορεινά σπορ και το 2011 το εμπορικό τμήμα πώλησης, ενοικίασης & πιστοποίησης τεχνικού-ορειβατικού & αθλητικού εξοπλισμού «BASECAMP TECH». Το 2014 με την ίδρυση του ταξιδιωτικού γραφείου «BASECAMP TRAVEL» εισέρχεται δυναμικά στο χώρο του συνεδριακού τουρισμού αναλαμβάνοντας την οργάνωση & διεξαγωγή μεγάλων εταιρικών συνεδρίων αλλά και ταξιδίων περιπέτειας κάνοντας προσιτή στο ευρύ κοινό  την συμμετοχή σε ορειβατικές αποστολές στα βουνά όλου του κόσμου. Σε επαγγελματική βάση έχει οργανώσει, ηγηθεί και υλοποιήσει πάνω από 70 σχολές ορειβασίας & αναρρίχησης καθώς και πάνω από 50 ορειβατικές αποστολές σε κάθε γωνιά της γης: Ιμαλάια, Παμίρ, Άνδεις, Άλπεις, Καύκασος, Ισημερινός, Τανζανία, Κένυα, Μαρόκο, Κιργιστάν, Τουρκία, Ιορδανία, Βόρνεο, Βιετνάμ κ.α. Τα τρία διαφορετικά τμήματα της εταιρείας  αποτελούν ένα ολοκληρωμένο συνολο αλληλοϋποστηριζόμενων επιχειρηματικών δραστηριοτήτων με την ονομασία «KOTRONAROS GROUP» και στόχο την ολοκληρωμένη και υψηλής ποιότητας υποστήριξη τόσο των ιδιωτών όσο και των εταιρικών πελατών.
Από το 1997 διδάσκει ανελλιπώς τις τεχνικές ορειβασίας, αναρρίχησης και ορεινής διάσωσης σε σχολές της Ελληνικής Ομοσπονδίας Ορειβασίας Αναρρίχησης , είναι αντιπρόεδρος του επαγγελματικού Σωματείου Ελλήνων Οδηγών Βουνού  και έχει εκπαιδεύσει πολλά κλιμάκια ανδρών της Ειδικής Μονάδας Αντιμετώπισης Καταστροφών , των Ειδικών Δυνάμεων του στρατού καθώς και εργαζομένων σε εργασίες μεγάλου ύψους. Από το 2006 συνεργάζεται με κορυφαίες εταιρείες όλων των κλάδων ως εξωτερικός ομιλητής  σε σεμινάρια ηγεσίας, ομαδικότητας και ενδυνάμωσης ανθρώπινου δυναμικού και είναι διοργανωτής εταιρικών team-building events, ενώ από το 2012 είναι μέλος του European Mentoring & Coaching Council , της Hellenic Coaching Associaton  και του Global Institute for Leadership Development . Είναι επίσης μέλος και ειδικός σύμβουλος σε θέματα ανάπτυξης της εκπαίδευσης υπαίθριων δραστηριοτήτων  του Συνδέσμου Ελληνικών Τουριστικών Επιχειρήσεων Υπαίθριων Δραστηριοτήτων .
