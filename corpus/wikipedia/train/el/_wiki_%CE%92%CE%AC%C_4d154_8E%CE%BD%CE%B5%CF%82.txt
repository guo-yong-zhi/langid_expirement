Οι αγώνες βάδην εντάχθηκαν στα ολυμπιακά αγωνίσματα στίβου στην Ολυμπιάδα του Λονδίνου το 1908. Όμως, το βάδην είχε πάρει το ολυμπιακό βάφτισμα δυο χρόνια νωρίτερα στην Αθήνα στους Μεσοολυμπιακούς του 1906. Το πρόγραμμα στίβου της μεσοολυμπιάδας περιλάμβανε αγωνίσματα βάδην 1.500 μ. και 3.000 μ. και η Ελλάδα κατέκτησε δυο χάλκινα μετάλλια
Ως την Ολυμπιάδα του 1924 το αγώνισμα διεξαγόταν σε διάφορες αποστάσεις ενώ το 1928 στο Άμστερνταμ δεν διεξήχθησαν καθόλου αγώνες βάδην. Το 1932 στο Λος Άντζελες ξεκίνησε ο αγώνας των 50 χλμ, ο οποίος έκτοτε διεξάγεται συνεχώς με εξαίρεση την Ολυμπιάδα του 1976 στο Μόντρεαλ. Παράλληλα διεξαγόταν και αγώνας 10 χλμ, ο οποίος το 1956 στη Μελβούρνη αντικαταστάθηκε από τα 20 χλμ.
Το γυναικείο βάδην ξεκίνησε το 1992
στη Βαρκελώνη με το αγώνισμα 10 χλμ. Το 2000 στο Σίδνεϊ αντικαταστάθηκε από τα 20 χλμ.
Σημείωση: Το αγώνισμα δεν διεξήχθη σε καμιά κανονική Ολυμπιάδα.
Σημείωση: Το αγώνισμα δεν διεξήχθη σε άλλη Ολυμπιάδα.
Σημείωση: Το αγώνισμα δεν διεξήχθη σε άλλη Ολυμπιάδα.
Σημείωση: Το αγώνισμα δεν διεξήχθη σε άλλη Ολυμπιάδα.
Σημείωση: Το αγώνισμα αντικαταστάθηκε από τα 20 χλμ βάδην.
Σημείωση: Το αγώνισμα αντικαταστάθηκε από τα 20 χλμ βάδην.
Το ολυμπιακό ρεκόρ για το αγώνισμα των ανδρών είναι 1:18.59 και σημειώθηκε από τον Πολωνό Ρόμπερτ Κοζενιόφσκι στις 22 Σεπτεμβρίου 2000 κατά τη διάρκεια των Ολυμπιακών Αγώνων του Σίδνεϊ. 
Το αντίστοιχο ρεκόρ για τις γυναίκες είναι 1:26.31 και σημειώθηκε από την Ρωσίδα Όλγα Κανίσκινα στις 21 Αυγούστου 2008 κατά τη διάρκεια των Ολυμπιακών Αγώνων του Πεκίνου.
Στο αγώνισμα των 50.000 μέτρων βάδην των ανδρών το ολυμπιακό ρεκόρ κατέχει ο Ιταλός Άλεξ Σβάτσερ, ο οποίος σημείωσε επίδοση 3:37.09 στις 22 Αυγούστου 2008 κατά τη διάρκεια των Ολυμπιακών Αγώνων του Πεκίνου.
