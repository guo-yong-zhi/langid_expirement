Το Βαθύ Λαρύγγι  είναι αμερικανική πορνογραφική ταινία του 1972, σε σκηνοθεσία και σενάριο Τζέραρντ Νταμιανό, κατά τη διάρκεια της Χρυσής Εποχής του Πορνό. Πρωταγωνίστρια της ταινίας είναι η Λίντα Λόβλεϊς. Πρόκειται για μία από τις πρώτες πορνογραφικές ταινίες που εμπεριέχουν πλοκή, εξέλιξη χαρακτήρων, προσεγγίζοντας τις υψηλές παραγωγές των ταινιών. Η ταινία αυτή είναι μία από τις δημοφιλέστερες στο είδος της, αν και στην αρχή ήταν απαγορευμένη κι έγινε δικαστικό θέμα περί χυδαιότητας. Την πρώτη ταινία ακολούθησαν διάφορα remakes και σίκουελ.
