Συντεταγμένες: 39°43′30″N 19°43′12″E  /  39.72500°N 19.72000°E  / 39.72500; 19.72000
Ο Άγιος Αθανάσιος είναι ημιορεινό χωριό στην Κέρκυρα με υψόμετρο 200 μέτρα, το οποίο βρίσκεται στο βορειοδυτικό τμήμα του νησιού και τους νοτιοδυτικούς πρόποδες του Παντοκράτορα 2 . Ως οικισμός αναφέρεται επίσημα το 1886 στο ΦΕΚ 9Α - 28/01/1866 να προσαρτάται στον τότε δήμο Περιάγρων. Το 1919 με το ΦΕΚ 52Α - 08/03/1919 αποσπάσθηκε από την κοινότητα Αγρού και ορίστηκε έδρα της ομώνυμης νεοϊδρυθείσας κοινότητας 3 . Σύμφωνα με το σχέδιο Καλλικράτης και μετά την τροποποίησή του το 2019 αποτελεί την τοπική κοινότητα Αγίου Αθανασίου που υπάγεται στη δημοτική ενότητα Αγίου Γεωργίου του δήμου Βόρειας Κέρκυρας 4  και σύμφωνα με την απογραφή 2011 έχει 192 κατοίκους 5 . Η τοπική κοινότητα είναι χαρακτηρισμένη ως αγροτικός πεδινός οικισμός, με έκταση 1,968 χμ² .  6 
