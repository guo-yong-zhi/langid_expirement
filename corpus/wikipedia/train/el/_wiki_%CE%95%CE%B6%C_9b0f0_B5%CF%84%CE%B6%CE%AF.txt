Η Οζλέμ Τουρετζί  είναι Γερμανίδα ιατρός, επιστήμονας και επιχειρηματίας. 16  Είναι σύζυγος και συνεργάτης του ογκολόγου Ουγκούρ Σαχίν, η ερευνητική ομάδα των οποίων συνεργάστηκε με τη φαρμακευτική πολυεθνική εταιρεία Pfizer για το πρώτο εμβόλιο κατά της COVID-19.
Ίδρυσε μαζί με τον Δρ. Σαχίν την εταιρεία βιοτεχνολογίας BioNTech το 2008, η οποία ανέπτυξε το πρώτο εγκεκριμένο εμβόλιο βασισμένο στο RNA για την COVID-19 το 2020. Έχει υπηρετήσει ως επικεφαλής ιατρός της BioNTech από το 2018. Ήταν ιδρυτής και διευθύνων σύμβουλος της Ganymed Pharmaceuticals από το 2008 έως το 2016. Είναι επίσης υφηγήτρια  στο Πανεπιστήμιο Γιοχάνες Γκούτενμπεργκ στο Μάιντς της Γερμανίας. 17  18 
Η ίδια και ο σύζυγός της, Ουγκούρ Σαχίν, έγιναν οι πρώτοι Γερμανοί, τουρκικής καταγωγής, μεταξύ των 100 πλουσιότερων στη Γερμανία λίστα του 2020. 19  20 
Στις 19 Μαρτίου 2021 η Τουρετζί και ο Σαχίν τιμήθηκαν με το Μεγαλόσταυρο του Τάγματος της Αξίας της Ομοσπονδιακής Δημοκρατίας της Γερμανίας από τον Πρόεδρο της Γερμανίας Φρανκ-Βάλτερ Σταϊνμάιερ. 21 
Η Ελλάδα επίσης, στις 13 Οκτωβρίου 2021, διά της Προέδρου της Δημοκρατίας Αικ. Σακελλαροπούλου, βράβευσε τη Δρ. Τουρετζί και τον Δρ. Σαχίν με το βραβείο «Αυτοκράτειρα Θεοφανώ», διότι υπήρξαν οι πρώτοι ερευνητές -παγκόσμια- που ανέπτυξαν το πρώτο εμβόλιο κατά του κορωνοϊού. 22 
