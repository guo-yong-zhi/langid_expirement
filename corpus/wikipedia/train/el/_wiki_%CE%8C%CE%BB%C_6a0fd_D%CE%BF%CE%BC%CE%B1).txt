Όλγα , ελληνικό γυναικείο κύριο όνομα .
Το όνομα Όλγα είναι δάνειο από το ρωσικό Ольга, το οποίο προέρχεται από το γερμανικό όνομα Χέλγκα και αυτό από αρχαία σκανδιναβική ρίζα που σημαίνει «υγιής, ιερός». 1  Σύμφωνα με το Online Etymology Dictionary Αρχειοθετήθηκε 2015-12-05 στο Wayback Machine., από την αμάρτυρη πρωτογερμανική λέξη *hailaga, που ανάγεται στην πρωτοϊνδοευρωπαϊκή ρίζα *kailo-. 2 
Το όνομα εισήλθε στην ελληνική γλώσσα ως Έλγα, το όνομα της βασίλισσας των Ρως Όλγας, που επισκέφτηκε την Κωνσταντινούπολη το 955 και βαφτίστηκε Ελένη από τη νονά της Ελένη Λεκαπηνή, σύζυγο του αυτοκράτορα Κωνσταντίνου Ζ΄ του Πορφυρογέννητου, 
Καὶ ἡ τοῦ ποτε κατὰ Ῥωμαίων ἐκπλεύσαντος ἄρχοντος τῶν Ῥῶς γαμετή, Ἔλγα τοὔνομα, τοῦ ἀνδρὸς αὐτῆς ἀποθανόντος παρεγένετο ἐν Κωνσταντινουπόλει. καὶ βαπτισθεῖσα καὶ προαίρεσιν εἰλικρινοῦς ἐπιδεικνυμένη πίστεως, ἀξίως τιμηθεῖσα τῆς προαιρέσεως ἐπ’
οἴκου ἀνέδραμε. Ιωάννης Σκυλίτζης 240.77-81· 3  Γεώργιος Κεδρηνός 329 4  6 
Ιδιαίτερα δημοφιλές όνομα σε όλη την Ευρώπη, στις ΗΠΑ έφτασε στην ακμή του το 1916 να είναι το 126ο πιο συχνό όνομα. 7  Στην Ελλάδα γνώρισε σημαντική διάδοση από την εποχή που η Μεγάλη Δούκισσα της Ρωσίας Όλγα Κονσταντίνοβνα Ρομάνοβα  παντρεύτηκε τον βασιλιά Γεώργιο Α΄ και έγινε βασίλισσα της Ελλάδας. Χαρακτηριστικά, η Ειρήνη Ρενιέρη αναφέρει ότι στο Ανδρονίκιο  Καππαδοκίας το όνομα πρωτοεμφανίζεται το 1870, μόλις τρία χρόνια μετά το γάμο του Γεώργιου Α΄ , σε επτά οικογένειες. 8  Σε μια προσπάθεια στατιστικής αποτίμησης της συχνότητας των ελληνικών ονομάτων, το όνομα Όλγα παρουσιάζεται ως το 42ο πιο συχνό όνομα . 9 
Στις 11 Ιουλίου, που εορτάζεται η μνήμη της αγίας Όλγας της ισαποστόλου από την Ορθόδοξη 10  και την Καθολική Εκκλησία. 11  Την ίδια ημερομηνία εορτάζεται και στη Βουλγαρία, την Τσεχία, την Πολωνία, την Ιταλία, τη Γαλλία. 12  Στη Ρωσία εορτάζεται στις 24 Ιουλίου . 13  
Ολέγκ, ρωσικά: Олег , 14  ουκρανικά: Олег , 15  λευκορωσικά: Алег . 16 
