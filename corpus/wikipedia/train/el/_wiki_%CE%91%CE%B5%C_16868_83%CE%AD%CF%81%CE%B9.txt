Το Αεροδρόμιο του Ποντισέρι  είναι αεροδρόμιο που βρίσκεται στο Λαουσπέτ του Ποντισέρι, μια ενωσιακή επικράτεια στην Ινδία. Απέχει 8.1 χιλιόμετρα από την διεθνή κοινότητα Αουροβίλ. Το αεροδρόμιο έχει ναυλωμένες πτήσεις και λειτουργίες της τοπικής σχολής αεροπορικής εκπαίδευσης. Το 2007, η Κυβέρνηση του Ποντισέρι αποφάσισε την επέκταση του αεροδρομίου για να στεγάζει μεγαλύτερα αεροπλάνα και κατασκευάστηκε νέο κτίριο τερματικού σταθμού. 1  Ο νέος τερματικός σταθμός εγκαινιάστηκε στις 18 Ιανουαρίου 2013 με την άφιξη μιας πτήσης της SpiceJet από το Μπανγκαλόρ. 2  Από τον Αύγουστο του 2017 υπάρχουν άμεσες καθημερινές πτήσεις προς το Χαϊντεραμπάντ από τη SpiceJet. 3 
Το αεροδρόμιο κατασκευάστηκε το 1989. Ανάμεσα στο ίδιο έτος και το 1991, η περιφερειακή αεροπορική εταιρεία Vayudoot πετούσε προς Τσενάι, Νεβιέλι και Μπανγκαλόρ, ωστόσο οι πτήσεις ήταν αποτυχημένες και τελείωσαν. Το αεροδρόμιο έπεσε σε αχρηστία για τις επόμενες δύο δεκαετίες. 4 
Τον Ιούνιο του 2007, υπεγράφη μνημόνιο κατανόησης μεταξύ της τοπικής κυβέρνησης και της Αρχής Αεροδρομίων της Ινδίας για την επέκταση του αεροδρομίου. Στη πρώτη φάση, 19.92 εκτάρια γης αποκτήθηκαν για 18.95 κρορ ρουπίες, με σκοπό την επέκταση του αεροδρομίου. Ο νέος τερματικός σταθμός κατασκευάστηκε και ο αεροδιάδρομος επεκτάθηκε κατά 260 μέτρα, επιτρέποντας την προσγείωση αεροσκαφών ATR. Αυτή η φάση ολοκληρώθηκε στα τέλη του 2012. Η δεύτερη φάση επέκτασης περιλαμβάνει την απόκτηση επιπλέον 200 εκταρίων γης για την επέκταση του αεροδιαδρόμου κατά 1.100 μέτρα, επιτρέποντας την προσγείωση μεγαλύτερων αεροσκαφών τζετ. 5 
Στις 17 Ιανουαρίου 2013, η SpiceJet ξεκίνησε τις πρώτες πτήσεις από το εκσυγχρονισμένο αεροδρόμιο προς τη Μπανγκαλόρ. Ωστόσο, μόνο ένα έτος αργότερα, η υπηρεσία ακυρώθηκε λόγω χαμηλού αριθμού επιβατών. 4  6 
Στις 14 Απριλίου 2015, η Alliance Air έφερε και πάλι το αεροδρόμιο σε λειτουργία με πτήσεις από τη Μπανγκαλόρ, χρηματοδοτούμενο από τη κυβέρνηση του Ποντισέρι. Οι πτήσεις ακυρώθηκαν έξι μήνες αργότερα λόγω "προβλημάτων πληρωμής", και είναι άγνωστο πότε θα συνεχίσει το δρομολόγιο. 7 
Το αεροδρόμιο του Ποντισέρι έχει ασφάλτινο αεροδιάδρομο, ο οποίος είναι 1.500 μέτρα μακρύς και 30 μέτρα πλατύς. Ο νέος τερματικός σταθμός μπορεί να εξυπηρετήσει 300 επιβάτες σε ώρες αιχμής. 8  Προς το παρόν, αποκτάται γη για την επέκταση του αεροδιαδρόμου ώστε να μπορεί να στεγάζει μεγαλύτερα αεροσκάφη, προκειμένου να αυξήσει τις πτητικές υπηρεσίες και να ανοίξει το αεροδρόμιο για διεθνείς πτήσεις. 9 
 Πολυμέσα σχετικά με το θέμα  Puducherry Airport στο Wikimedia Commons
