Το Darkness Descends είναι το δεύτερο άλμπουμ του αμερικανικού thrash metal συγκροτήματος Dark Angel, το οποίο κυκλοφόρησε σε μορφή βινυλίου το Νοέμβριο του 1986 μέσω της δισκογραφικής εταιρείας "Combat Records" και επανεκδόθηκε σε μορφή CD στις 31 Μαΐου του 1999 από την "Century Media", με δύο ζωντανές εκτελέσεις των "Merciless Death" και "Perish in Flames / Darkness Descends".
Στις αρχές του 1985, οι Dark Angel συμπεριλήφθηκαν στη συλλογή "Metal Massacre VI" με το κομμάτι "Welcome to the Slaughter House". Αυτή η κίνηση τράβηξε την προσοχή της "Combat Records", η οποία τους πρότεινε συμβόλαιο για τις επόμενες κυκλοφορίες τους.
Μέσα στο 1986 το συγκρότημα ηχογράφησε το "Darkness Descends", σε παραγωγή του Ράντι Μπερνς. Το άλμπουμ παρουσιάζει ένα ηχητικό σύνολο σε γρήγορες ταχύτητες, με επιθετικά φωνητικά και πολύ καλή ισορροπία ανάμεσα στα όργανα. Το ομώνυμο κομμάτι θεωρείται ένα από τα κλασικά του είδους και οι στίχοι του αναφέρονται σε χαρακτήρες του κόμικ "Judge Dredd", ενώ το "Merciless Death" ήταν επανεκτέλεση του τραγουδιού από το πρώτο τους άλμπουμ, "We Have Arrived". Το τραγούδι "Black Prophecies" αναφέρεται στο Νοστράδαμο και το "Perish in Flames" σε ένα φανταστικό πυρηνικό ολοκαύτωμα.
Ο δίσκος θεωρείται ένας από τους καλύτερους στην ιστορία του ιδιώματος και ανέβασε τη δημοτικότητα του συγκροτήματος στο κοινό του ανερχόμενου, το 1986, μουσικού κινήματος. Σε αυτό το άλμπουμ συμμετείχε για πρώτη φορά ο βασικός ντράμερ του συγκροτήματος Τζην Χόγκλαν, προσφέροντας και με τη συνθετική του ικανότητα.
1. Darkness Descends  - 5:49
2. The Burning of Sodom  - 3:16
3. Hunger of the Undead  - 4:16
4. Merciless Death  - 4:04
5. Death is Certain   - 4:15
6. Black Prophecies  - 8:29
7. Perish in Flames  - 4:49
Το "Darkness Descends" ηχογραφήθηκε από τους εξής μουσικούς:
