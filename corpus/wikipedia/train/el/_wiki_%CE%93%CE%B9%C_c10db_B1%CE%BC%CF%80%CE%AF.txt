† Συμμετοχές .
Ο Γιουσέφ Ελ-Αραμπί   1  είναι Μαροκινός επαγγελματίας ποδοσφαιριστής, ο οποίος αγωνίζεται ως επιθετικός για τον Ολυμπιακό.
Γεννημένος στη Γαλλία, επέλεξε να εκπροσωπεί το Μαρόκο σε διεθνές επίπεδο, κάνοντας το ντεμπούτο του το 2010. Εκπροσώπησε τη χώρα σε τρεις διοργανώσεις του Κυπέλλου Εθνών Αφρικής .
Στις 20 Δεκεμβρίου 2008, ο Ελ Αραμπί έκανε το ντεμπούτο του για την Καέν  σε έναν αγώνα εναντίον της Λυών, μπαίνοντας ως αλλαγή στο 76ο λεπτό. Αγωνίστηκε σε ακόμη 2 αγώνες τη σεζόν 2008-09 , χωρίς να σημειώσει γκολ. Την επόμενη σεζόν , σκόραρε 11 γκολ σε 34 αγώνες  για την Καέν, καθώς και έδωσε 8 ασίστ, στη Λιγκ 2. Τη σεζόν 2010-11, σκόραρε 17 γκολ σε 38 αγώνες για την Καέν, καθώς και έδωσε 5 ασίστ, στη Λιγκ 1. Μετά την απόρριψη των προσφορών από τη Σεβίλλη και την Τζένοα, τελικά υπέγραψε τετραετές συμβόλαιο με την Αλ Χιλάλ, τον Ιούλιο του 2011. 
Στις 19 Ιουλίου 2012, επέστρεψε στην Ευρώπη υπογράφοντας πενταετές συμβόλαιο με τη Γρανάδα της Πριμέρα Ντιβισιόν, με κόστος μεταγραφής 5 εκατομμυρίων ευρώ . 2  Έκανε το ντεμπούτο του στις 20 Αυγούστου, στον εναρκτήριο αγώνα της ομάδας για τη σεζόν, στην ήττα με 1-0 εναντίον της Ράγιο Βαγιεκάνο. Σημείωσε το πρώτο γκολ του στις 7 Οκτωβρίου, με ένα πέναλτι στη νίκη με 2-1 επί της Μαγιόρκα 3  και τα συνολικά 8 γκολ του σε 31 αγώνες, βοήθησαν την ομάδα να αποφύγει τον υποβιβασμό. 
Στη δεύτερη σεζόν του, σημείωσε 12 γκολ στο Στάδιο Νουέβο Λος Κάρμενες, συμπεριλαμβανομένου του πρώτου του χατ τρικ στην Πριμέρα Ντιβισιόν, στη νίκη με 3-1 επί της Μάλαγα, στις 8 Νοεμβρίου 2013. 4  Στο τέλος της σεζόν, προτάθηκε για την κατηγορία Καλύτερος Αφρικανός παίκτης των Βραβείων της Πριμέρα Ντιβισιόν, χάνοντας από το συμπαίκτη του Γιασίν Μπραχίμι. 5  
Στις 4 Οκτωβρίου 2014, ο Ελ Αραμπί σκόραρε στο 1ο λεπτό του αγώνα εναντίον της Μάλαγα, αν και η ομάδα του έχασε με 2-1. 6  Έβαλε την ομάδα του μπροστά στο σκορ με ένα πέναλτι εναντίον της Λεβάντε στις 23 Φεβρουαρίου, αλλά αργότερα αποβλήθηκε για ένα καβγά με τον Ιβάν Ράμις, στην ήττα με το ίδιο σκορ. 7  Η Γρανάδα απέφυγε τον υποβιβασμό στη διαφορά των γκολ. 
Στην τελευταία του σεζόν στη Γρανάδα, ο Ελ Αραμπί σημείωσε 17 γκολ σε 38 αγώνες, συμπεριλαμβανομένου ενός χατ τρικ στη νίκη με 5-1 επί της Λεβάντε στις 21 Απριλίου 2016. 8  
Στις 18 Ιουλίου 2016, υπέγραψε με τη Λεχβίγια του Πρωταθλήματος Κατάρ. 9  Έκανε το ντεμπούτο του στις 17 Σεπτεμβρίου, σημειώνοντας το πρώτο γκολ της εντός έδρας νίκης με 4-0 επί της Μουαϊτέρ. Τα 24 γκολ του σε 18 αγώνες, τον έκαναν από κοινού κορυφαίο σκόρερ της σεζόν, μαζί με τον Μπάγκνταντ Μπουνετζάχ της Αλ Σαντ, ενώ η Λεχβίγια κέρδισε τον τίτλο. 
Στις 11 Δεκεμβρίου 2017, σημείωσε 6 γκολ σε έναν αγώνα για τη μετονομασμένη Αλ-Ντουχαΐλ, στη νίκη με 8-0 επί της Αλ Κορ για το κύπελλο. 10  Η ομάδα του διατήρησε τον τίτλο του πρωταθλήματος και ήταν και πάλι ο κορυφαίος σκόρερ, με 26 γκολ σε 20 αγώνες, ένα παραπάνω από το συμπαίκτη του Γιουσέφ Μσακνί. 11 
Στις 6 Ιουλίου 2019, υπέγραψε τριετές συμβόλαιο με τον Ολυμπιακό, επιστρέφοντας στην Ευρώπη μετά από τρία χρόνια στο Κατάρ. 12  13  Έκανε το ντεμπούτο του στη Σούπερ Λιγκ στις 24 Αυγούστου, σημειώνοντας το μοναδικό γκολ στην εντός έδρας νίκη εναντίον του Αστέρα Τρίπολης, με πέναλτι στο 7ο λεπτό. 14  Τρεις μέρες αργότερα, σημείωσε και τα δύο γκολ στη νίκη με 2-1 επί της Κρασνοντάρ στον επαναληπτικό αγώνα των πλέι οφ του Τσάμπιονς Λιγκ, όπου η ομάδα προκρίθηκε στους ομίλους με συνολικό σκορ 6-1. 15  
Στις 11 Δεκεμβρίου 2019, ο Ελ Αραμπί σημείωσε το μοναδικό γκολ, με πέναλτι, εναντίον του Ερυθρού Αστέρα στον τελευταίο αγώνα του ομίλου Β του Τσάμπιονς Λιγκ, με τον Ολυμπιακό να εξασφαλίζει μία θέση στο Γιουρόπα Λιγκ εις βάρος της σερβικής ομάδας. 16  17  Στις 12 Ιανουαρίου 2020, σημείωσε χατ τρικ στην εκτός έδρας νίκη με 4-0 επί της Λαμίας. 18 
Στις 27 Φεβρουαρίου 2020, ο Ολυμπιακός έπαιξε τον δεύτερο αγώνα του γύρου των 32 στο Emirates Stadium, όπου ο Ελ Αραμπί σκόραρε στο 119ο λεπτό της παράτασης για να αποκλείσει την Άρσεναλ από το Γιουρόπα Λιγκ στα εκτός έδρας γκολ. 19  Στις 28 Ιουνίου 2020, σκόραρε στη νίκη με 2-1 εναντίον της ΑΕΚ, με τον Ολυμπιακό να εξασφαλίζει τον 45ο τίτλο πρωταθλήματος, τον πρώτο μετά από τρία χρόνια. 20  21 
Στις 5 Σεπτεμβρίου 2010, ο Ελ Αραμπί έκανε το ντεμπούτο του για την Εθνική Μαρόκου, μπαίνοντας ως αλλαγή στο 65ο λεπτό του αγώνα εναντίον της Κεντροαφρικανικής Δημοκρατίας. Ακολούθησαν οι αγώνες εναντίον της Τανζανίας και της Βόρειας Ιρλανδίας, όπου και στους 2 αγώνες αγωνίστηκε ως αναπληρωματικός. 
 Καέν
Al Hilal
Αλ Ντουχαΐλ 
Ολυμπιακός
