Οι Bon Jovi είναι αμερικανικό hard rock συγκρότημα από το Σέιριβιλ του Νιου Τζέρσεϊ. Κάποια από τα πιο γνωστά τους τραγούδια είναι τα You Give Love a Bad Name, Livin' On a Prayer, It's My Life, Have a Nice Day, Always κ.ά. Είναι ένα από τα πιο πετυχημένα hard rock συγκροτήματα όλων των εποχών, καθώς έχουν πουλήσει πάνω από 130 εκατομμύρια δίσκους παγκοσμίως. 1 
Οι Bon Jovi δημιουργήθηκαν στις 14 Μαρτίου το 1983 από τους Τζων Μπον Τζόβι, Ντέιβιντ Μπράιαν, Αλεκ Τζον Σατς, Τίκο Τόρρες και Ντέιβ Σάμπο ο οποίος πολύ γρήγορα εγκατέλειψε το γκρουπ και αντικαταστάθηκε από τον Ρίτσι Σαμπόρα. Τα μέλη έμειναν μαζί για περίπου μία δεκαετία. Την επόμενη χρονιά, το συγκρότημα έβγαλε τον πρώτο, ομώνυμο δίσκο τους, που περιέχει την πρώτη τους επιτυχία, Runaway. Έπειτα, το συγκρότημα άνοιξε συναυλίες των ZZ Top, Kiss και Scorpions. Ο δεύτερός τους δίσκος, 7800° Fahrenheit, δεν σημείωσε μεγάλη εμπορική επιτυχία. Το 1986, το συγκρότημα κυκλοφόρησε το Slippery When Wet, το οποίο περιέχει τις μεγάλες επιτυχίες You Give Love a Bad Name και Livin' on a Prayer, πούλησε περισσότερα από 28 εκατομμύρια κομμάτια και παραμένει μέχρι σήμερα το πιο καλοπουλημένο άλμπουμ τους. 2  Και τα δύο προαναφερθέντα τραγούδια έφτασαν στο νούμερο ένα των ΗΠΑ. Ο επόμενός τους δίσκος, New Jersey, έμεινε στη κορυφή για τέσσερις συνεχόμενες εβδομάδες και στις ΗΠΑ πούλησε 7 εκατομμύρια κομμάτια στις ΗΠΑ και περισσότερα από 18 εκατομμύρια παγκοσμίως. 3  Το 1992, το συγκρότημα έβγαλε τον δίσκο Keep the Faith. Μετά από αυτό, ο μπασίστας Άλεκ Τζον Σατς αποφάσισε να αποχωρίσει από το συγκρότημα και αντικαταστάθηκε από τον Χιου ΜακΝτόναλντ ο οποίος συνεχίζει στο πλευρό των Bon Jovi μέχρι σήμερα. Το 1996, το συγκρότημα κυκλοφορεί το άλμπουμ These Days το οποίο σημειώνει αρκετά μεγάλη επιτυχία τόσο στις ΗΠΑ όσο και στην Ευρώπη, αφού τραγούδια όπως το Hey God, Dry County και These Days κατέχουν υψηλές θέσεις στα charts. Το 2000, έπειτα από φήμες που ήθελαν το συγκρότημα να διαλυθεί, οι Bon Jovi έβγαλαν τον δίσκο Crush, ο οποίος περιείχε το monster hit και μια από τις μεγαλύτερες επιτυχίες τους, It's My Life. Το 2005, το συγκρότημα κυκλοφορεί ένα ακόμα πολύ πετυχημένο δίσκο, το Have a Nice Day, που περιέχει το ομότιτλο τραγούδι. Το 2007, οι Bon Jovi έβγαλαν το κάντρι-ροκ άλμπουμ Lost Higway που σημείωσε μεγάλη επιτυχία στις ΗΠΑ, όχι όμως και στην Ευρώπη. Τέλος, στα τέλη του 2009, το συγκρότημα αποφάσισε να επιστρέψει στην ροκ φόρμα του και έτσι κυκλόρησε τον δίσκο The Circle. Ανάμεσα στα δέκα studio albums του συγκροτήματος, οι Bon Jovi έχουν κυκλοφορήσει 4 compilation albums, ένα live και ένα box set. Ο Ντέιβιντ Μπράιαν, ο Τζον Μπον Τζόβι και ο Ρίτσι Σαμπόρα έχουν στο ενεργητικό τους από δυο solo albums ο καθένας.
Studio albums
Compilation albums
Live
Box sets
