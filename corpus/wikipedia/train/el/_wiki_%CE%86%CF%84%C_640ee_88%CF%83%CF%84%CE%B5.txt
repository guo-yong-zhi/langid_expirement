Ο Άτσο Ι΄, ιταλ. Azzo X,   από τον Οίκο των Έστε διεκδίκησε τη διαδοχή στη Φερράρα το 1393, χωρίς επιτυχία, από τον τρίτο εξάδελφό του Νικολό Β΄.
Ήταν γιος του Φραντσέσκο Β΄ των Έστε, κυβερνήτη της Πάρμα και της Ταντέα ντι Μπαρμπιάνο. Ο πατέρας του ήταν εγγονός του Φραντσέσκο Α΄, τρίτου γιου του Ομπίτσο Β΄ μαρκήσιου της Φερράρα. Aνήκε σε πλάγιο κλάδο των Έστε.
Δεύτερος γιος του Ομπίτσο Β΄ ήταν ο Αλντομπραντίνο Β΄ και γιος αυτού ο Αλβέρτος. Ο Αλβέρτος το 1383 απέκτησε, από μία μη νόμιμη σχέση του με την Ιζόττα, γιο τον Νικολό Γ΄. Αργότερα ο Αλβέρτος νυμφεύτηκε, αλλά η σύζυγός του απεβίωσε χωρίς απογόνους. Έπειτα νυμφεύτηκε την Ιζόττα, νομιμοποιώντας τον γιο του. Ωστόσο όταν το 1393 απεβίωσε και ο Νικολό Γ΄ τον διαδέχθηκε, ο Άτσο Ι΄ αμφισβήτησε τη διαδοχή με το επιχείρημα ότι είχε γεννηθεί αρχικά νόθος. Ο Νικολό Γ΄ ήταν 10 ετών και επίτροποί του ήταν ο πάπας Βενέδικτος Θ΄ και η Βενετία. Ο Άτσο Ι΄ προσπάθησε να τον δηλητηριάσει και όταν απέτυχε, συγκέντρωσε μία ομάδα μισθοφόρων, που με τη βοήθεια ορισμένων υποτελών των Έστε εισέβαλε στη Φερράρα. Τον απέκρουσε ο Άτσο ντα Καστέλλο και έτσι αποσύρθηκε στη Μόντενα.
Όταν ο Άτσο ντα Καστέλλο απεβίωσε, ο Άτσο Ι΄, με τη βοήθεια του Τζοβάννι ντα Μπαρμπιάνο και ενός στρατού 8.000 ανδρών, προσπάθησε το 1395 να καταλάβει τη Φερράρα. Όμως στη μάχη του Πορτοματζόρε ένας στρατός της Βενετίας τον κατανίκησε και τον αιχμαλώτισε. Αργότερα τον εξόρισαν στην Κρήτη · απεβίωσε το 1415 στη Βενετία.
Τέκνα του ήταν:
