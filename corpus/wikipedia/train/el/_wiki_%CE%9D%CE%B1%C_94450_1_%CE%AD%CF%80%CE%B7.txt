Παυσανία Ελλάδος Περιήγησις, Κορινθιακά
Με την ονομασία Ναυπάκτια Έπη φέρεται αρχαίο ελληνικό επικό ποίημα γενεαλογικού χαρακτήρα, όπως περίπου οι Ηoίες του Ησιόδου.
Στο έπος αυτό εξυμνείται κυρίως η αργοναυτική εκστρατεία, οι ήρωες αυτής καθώς και ηρωίδες γυναίκες μεταξύ των οποίων και η Μήδεια. Πολλά αποσπάσματα επίσης αναφέρονται σε διάφορους μύθους  των Λοκρών και των Ναυπακταίων, εξ ου και ο πληθυντικός του τίτλου.
Ο λογογράφος Χάρων υποστήριζε ότι ποιητής του έπους αυτού ήταν ο Καρκίνος ο Ναυπάκτιος, αντίθετα ο Παυσανίας θεωρούσε κατά την ευρύτερη παράδοση της εποχής του ότι ήταν ο Νεοπτόλεμος ο Μιλήσιος. Το δε όνομα Νευπάκτια δεν προερχόταν από την πόλη Ναύπακτος, αλλά από τη ναυπήγηση  της περίφημης Αργούς όπου και είναι το κυρίαρχο στοιχείο του έπους.
