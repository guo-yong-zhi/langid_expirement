Συντεταγμένες: 37°38′17″N 22°48′15″E  /  37.63806°N 22.80417°E  / 37.63806; 22.80417
Η Αγία Τριάδα  είναι χωριό και έδρα ομώνυμης τοπικής κοινότητας, της δημοτικής ενότητας Μιδέας, του δήμου Ναυπλιέων, της περιφερειακής ενότητας  Αργολίδας, στην περιφέρεια Πελοποννήσου, σύμφωνα με το πρόγραμμα Καλλικράτης.  2  3  Πριν το σχέδιο Καποδίστριας και το πρόγραμμα Καλλικράτης, ανήκε στην επαρχία Ναυπλίας του νομού Αργολίδος, στο γεωγραφικό διαμέρισμα Πελοποννήσου.  4  5 
Μέχρι το 1954 η επίσημη ονομασία του χωριού ήταν Μέρμπακας  ή Μέρμπακα  για τους ντόπιους.  4  5  3  6 
Η Αγία Τριάδα είναι μεγάλο πεδινό χωριό στον κάμπο της κεντρικής Αργολίδας, περιτριγυρισμένο από πορτοκαλεώνες. Είναι σημαντικός οδικός κόμβος πάνω στις επαρχιακές οδούς προς Ναύπλιο, Μυκήνες και Άργος. Η τοπική κοινότητα είναι χαρακτηρισμένη ως αγροτικός πεδινός οικισμός με έκταση 4,095 χμ²  και σε μέσο σταθμικό υψόμετρο 30. Απέχει 7 χλμ. περίπου Α. του Άργους και 10 χλμ. Β. του Ναυπλίου.  7  8   4  5  2 
Ο Γερμανός αρχαιολόγος και μελετητής των βυζαντινών εκκλησιών της Ακροναυπλίας Άντολφ Στρουκ , ερμήνευσε το παλαιότερο τοπωνύμιο του οικισμού, Μέρμπακας, συνδέοντάς το με το όνομα του Λατίνου επισκόπου Κορίνθου Μέρμπεκε .  4  5 
Βέβαια, για την ονομασία Μέρμπακας, υπάρχουν κι άλλες θεωρίες με επικρατέστερη την προαναφερθείσα. Στα Γ.Α.Κ. και στο Τμήμα Χειρογράφων της Εθνικής Βιβλιοθήκης υπάρχουν έγγραφα που αναφέρουν το χωριό και ως Ομέρμπακα, Ομέρμβακα και Μέρβακα. Σύμφωνα με κάποια άποψη η ονομασία του χωριού προέρχεται από το τούρκικο όνομα Ομέρ Αγά.  Στο βιβλίο του Μιχ. Λαμπρυνίδη «Η Ναυπλία», γίνεται αναφορά σε κάποιον «Αμπάρμπεκυ» , ο οποίος ήταν κάποιος ονομαστός τούρκος στρατηγός, που έκτισε πύργο στο Άργος.  
Τέλος, σύμφωνα με τους γηραιότερους κατοίκους του χωριού η λέξη θα πρέπει να θεωρηθεί αρβανίτικη. Στην περίπτωση αυτή το πρώτο μισό  σημαίνει «πάρε», και το δεύτερο  σημαίνει «κοιλιά». Θεωρούμενο μαζί θα σημαίνει κατά λέξη «πάρε κοιλιά», δηλ. μεταφορικά «εύφορη τοποθεσία».  6 
Ως Μέρμπακας
Ο οικισμός αναφέρεται ήδη από το 1834 και ανήκε στον νομό Αργολίδος και Κορινθίας. Το 1899 πέρασε στον νομό Αργολίδος και το 1909 ξανά στον νομό Αργολίδος και Κορινθίας. Το 1949 υπήχθη στον νομό Αργολίδος και, το 1954, μετονομάστηκε σε Αγία Παρασκευή.
Ως Αγία Παρασκευή
Κατά την δεύτερη περίοδο της βενετοκρατίας , σύμφωνα με το κατάστιχο Φαντέικ , η εκκλησία Κοίμησης της Θεοτόκου , μαζί με το εκκλησάκι του Αγίου Θεοδοσίου, είχαν παραχωρηθεί από τον Φραγκίσκο Μοροζίνη στον επίσκοπο Ρεθύμνης Αθανάσιο Χορτάτση, ο οποίος είχε εγκατασταθεί στην Πελοπόννησο μετά την πτώση της Κρήτης, το 1699. Ωστόσο, στα χρόνια της τουρκοκρατίας, καθώς και στα πρώτα χρόνια της Επανάστασης τα κτήματα της εκκλησίας ανήκαν στους κατοίκους της περιοχής. Το χωριό αναφέρεται στα «Απομνημονεύματα» του Μακρυγιάννη.
Οι κάτοικοι έλαβαν μέρος και στους δύο μεγάλους πολέμους του 20ού αιώνα, με αρκετούς μάλιστα νεκρούς στις μάχες. Τα ονόματά τους παρουσιάζονται σε εδική στήλη, στην πλατεία του χωριού. 
 4  5  6 
Η Αγία Τριάδα, ως κέντρο του καταργηθέντος δήμου Μιδέας όπου ανήκε, έχει εξαιρετικά ανεπτυγμένη εμπορική δραστηριότητα με καταστήματα, φαρμακεία, υπηρεσίες, όπως ΟΤΕ, ΕΛΤΑ, ΚΕΠ, ATM,κ.αλ. Επίσης, στο χωριό λειτουργεί Νηπιαγωγείο, πρότυπο Δημοτικό Σχολείο, Γυμνάσιο και Λύκειο, Περιφερειακό Ιατρείο, Αστυνομικός Σταθμός, Πνευματικό Κέντρο και Κέντρο Εκπαίδευσης Κοινωνικής Υποστήριξης Κατάρτισης Ατόμων με Αναπηρία .  11 
Δήμος Μιδέας
