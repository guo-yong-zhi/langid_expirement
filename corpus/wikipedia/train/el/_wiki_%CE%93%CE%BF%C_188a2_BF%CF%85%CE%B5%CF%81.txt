Συντεταγμένες: 41°52′44″N 87°38′09″W  /  41.8789°N 87.6358°W  / 41.8789; -87.6358
Το Γουίλις Τάουερ, , είναι ουρανοξύστης στο Σικάγο. Έχει ύψος 442 μέτρων από τη γη και και διαθέτει 108 ορόφους. Όταν ολοκληρώθηκε η κατασκευή του, το 1973, ήταν το υψηλότερο κτήριο στον κόσμο, ξεπερνώντας τους Δίδυμους Πύργους της Νέας Υόρκης και διατήρησε το ρεκόρ αυτό για 25 χρόνια. Αυτή τη στιγμή, είναι το τρίτο υψηλότερο κτήριο των ΗΠΑ και το 23ο υψηλότερο του κόσμου, επίσης είναι το κτήριο με την υψηλότερη κεραία και αγγίζει τα 527 μέτρα. 5  
Το κτήριο μετονομάστηκε σε Γουίλις Τάουερ το 2009 αν και τα δικαιώματα χρήσης του ονόματος Σίαρς είχαν λήξει από το 2003 6 . 
Το 1969, η εταιρεία Sears, Roebuck & Co ήταν ο μεγαλύτερος λιανέμπορος του κόσμου με 350.000 εργαζομένους 7 . Η διοίκηση αποφάσισε να συγκεντρώσει τους υπαλλήλους της που ήταν διασπαρμένοι σε διάφορα γραφεία του Σικάγο σε ένα κτήριο, κοντά στη δυτική πλευρά του κέντρου της πόλης. Το έργο παραχωρήθηκε στην εταιρεία Skidmore, Owings and Merrill με επικεφαλής τον αρχιτέκτονα Bruce Graham και τον μηχανικό Fazlur Khan με σκοπό να κατασκευάσουν ένα από τα μεγαλύτερα κτήρια του κόσμου με χωρητικότητα 279.000 τ.μ. 8  Δεδομένου ότι η Sears ανέμενε γρήγορη επέκταση των κτηριακών αναγκών της, αρχικά νοίκιασε τα περισσεύοντα πατώματα με την προοπτική να χρησιμοποιήσει ολόκληρη την κατασκευή στο μέλλον. Ωστόσο, το αρχικό σχέδιο δεν προέβλεπε 108 πατώματα, αλλά αρκετά λιγότερα. Στην κορυφή του ουρανοξύστη τοποθετήθηκαν κεραίες τηλεοπτικής και ραδιοφωνικής μετάδοσης.  Το έργο χρηματοδοτήθηκε αποκλειστικά από την Sears και κόστισε περίπου 150 εκ. δολάρια εκείνης της εποχής, δηλαδή περίπου 1 δις. δολάρια του 2005 9 . Τα πρώτα θεμέλια έπεσαν τον Απρίλη του 1971 και το έργο ολοκληρώθηκε τον Μάιο του 1973.
Στις 22 Ιουνίου 1974 άνοιξε στο κοινό το παρατηρητήριο του Γουίλις Τάουερ, που στέκεται στον 103ο όροφο  και αποτελεί ένα από τους σπουδαιότερους τουριστικούς προορισμούς της Αμερικής, με περίπου 1.3 εκατ. επισκέψεις ετησίως. Η μεταφορά των ανθρώπων στην κορυφή γίνεται με ταχύτατους ανελκυστήρες εντός 1 μόλις λεπτού. Από τόσο ψηλά, οι επισκέπτες μπορούν εύκολα να αισθανθούν την ταλάντωση του κτηρίου όταν φυσάει. Η θέα από το παρατηρητήριο είναι απέραντη, παρέχοντας στους θεατές της δυνατότητα να κοιτάξουν ως και τις γειτονικές πολιτείες του Μίσιγκαν, του Ουισκόνσιν και της Ιντιάνα. Τον Ιανουάριο του 2009, οι νέοι ιδιοκτήτες επένδυσαν στην δημιουργία γυάλινων παραθύρων  που επιτρέπουν στους θεατές να στέκονται, κυριολεκτικά, πάνω από τους δρόμους της πόλης 10  11 . Η διεύθυνση του Γουίλις Τάουερ στο Σικάγο είναι 223 South Wacker Drive.
Δίπλα στον ποταμό Σικάγο
Γυάλινο μπαλκόνι
Κοιτώντας προς τα βόρεια
