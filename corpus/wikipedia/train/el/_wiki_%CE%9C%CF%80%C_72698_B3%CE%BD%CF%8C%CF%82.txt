
Ο Μπολέσλαφ Ε΄ ο αγνός, πολων. Bolesław V wstydliwy  από τον Οίκο των Πιαστ ήταν δούκας τού Σαντόμιες στη Μικρή Πολωνία  και υψηλός δούκας της Πολωνίας .
Ήταν ο μόνος γιος τού Λέσεκ Α΄ τού Λευκού πρίγκιπα τού Σαντόμιες και υψηλού δούκα της Πολωνίας και της Γκζιμισλάβας των Ρουρικιδών, κόρης τού Ίνγκβαρ του Κιέβου ή τού Γιαροσλάβ Γ΄ Βλαντιμιρόβιτς πρίγκιπα τού Νόβγκοροντ. Έλαβε το όνομα τού προπάππου του Μπολέσλαφ Γ΄ τού Στραβόστομου. Το παρωνύμιό του δόθηκε, όταν με τη σύζυγό του ορκίστηκαν αγνότητα στον γάμο τους, ο οποίος έτσι δεν ολοκληρώθηκε. Αυτό ήταν αποτέλεσμα της εξαιρετικής αφοσίωσης και ταπείνωσης και επηρέασε τις γυναίκες συγγενείς του.
Το 1227 κατά το συνέδριο της Γκονσάβα, ο πατέρας του φονεύθηκε. Όπως ο πατέρας του και ο πάππος του, ορφάνεψε νωρίς. Πολλοί διεκδίκησαν την επιμέλειά του: οι ευγενείς της Κρακοβίας ήθελαν τη Γκζιμισλάβα και τον επίσκοπο της Κρακοβίας. Αλλά αυτό ήταν αντίθετο με τη συνθήκη αμοιβαίας κληρονομίας, που υπέγραψε το 1217 ο Λέσεκ Α΄ με τον εξάδελφό του Βλάντισλαφ Γ΄ τον Μακροσκελή, στην οποία συμφωνήθηκε πως σε περίπτωση θανάτου τού ενός, ο άλλος θα αναλάμβανε τις γαίες του και την επιμέλεια των τέκνων του.
