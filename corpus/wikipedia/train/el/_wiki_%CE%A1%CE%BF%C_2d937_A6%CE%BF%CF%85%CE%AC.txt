
Ο Ρογήρος Δ΄, γαλλ. Roger IV  από τον Οίκο των Φουά ήταν 7ος κόμης της Φουά .
Ήταν γιος τού Ρογήρου-Βερνάρδου Β΄ κόμη της Φουά και της Ερμεζίνντε, κόρης και κληρονόμου τού Αρνώ υποκόμη τού Καστελμπό .
H διακυβέρνησή του ξεκίνησε με τον νότο να είναι πάλι σε πόλεμο με τη βόρεια Γαλλία· ακολούθησε απρόθυμα τον παλαιό σύμμαχο τού πατέρα του Ραϋμόνδο Ζ΄ της Τουλούζης και δεν συνέδραμε τον Ερρίκο Β΄ της Αγγλίας στον Πόλεμο τού Σαιντόνζ.
Ο Ρογήρος Δ΄ ήταν υποτελής  τού κόμη της Τουλούζης  και τού βασιλιά της Γαλλίας , που τότε ήταν ο Λουδοβίκος Θ΄. Τελικά έδωσε προβάδισμα στην πίστη του στον βασιλιά, έτσι ξεκίνησε πόλεμο με τον Ραϋμόνδο Ζ΄ τον Οκτώβριο τού 1242. Αν και ο Ραϋμόνδος Ζ΄ αναγκάστηκε να υποταγεί στον βασιλιά τον Νοέμβριο, ο πόλεμος με τον Ρογήρο Δ΄ συνεχίστηκε ως τον Ιανουάριο τού 1243, όταν τον έπαυσε ο βασιλιάς. Ο κόμης της Φουά ήταν τώρα υποτελής μόνο στον βασιλιά και ο Ραϋμόνδος Ζ΄ πέρασε το υπόλοιπο της ζωής του, ως το 1249, προσπαθώντας εις μάτην να αποκαταστήσει την υποτέλεια τού Ρογήρου Δ΄ σε αυτόν.
Όπως ο πατέρας του, είχε προβλήματα με την Εκκλησία και ιδιαίτερα τον επίσκοπο τού Ουρζέλ. Το 1257 απέσπασε επιτυχώς την υποκομητεία τού Καστελμπόν από τη δικαιοδοσία τού επισκόπου. Το 1245 έκτισε τον ναό τού Μπουλμπόν, μετέφερε τα λείψανα των προγόνων του εκεί και τον υπερασπίστηκε εναντίον πολυάριθμων εχθρών. Δίωξε τους Καθαρούς, την "αίρεση" της μητέρας του Ερμενσίνντας τού Καστελμπόν, με σκοπό να μην έλθει σε αντιπαράθεση με την Ιερά Εξέταση. Απεβίωσε το 1265 και ετάφη στο Μπουλμπόν, δίπλα στον πατέρα του.
Νυμφεύτηκε τη Μπρουνισσένντα, κόρη τού Ραμόν Η΄ υποκόμη τού Καρδόνα και είχε τέκνα:
