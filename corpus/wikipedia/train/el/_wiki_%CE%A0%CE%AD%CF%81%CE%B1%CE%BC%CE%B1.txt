Συντεταγμένες: 37°57′52″N 23°34′19″E  /  37.964568°N 23.572025°E  / 37.964568; 23.572025
Το Πέραμα Αττικής είναι Δήμος που βρίσκεται στο δυτικό άκρο της περιοχής του Πειραιά  
Το Πέραμα βρίσκεται όπως είπαμε στο δυτικό άκρο της περιοχής του Πειραιά. Η Πλατεία Ηρώων η οποία θεωρείται το κέντρο του, απέχει οδικώς 15,8 χλμ. από την πλατεία Ομονοίας της Αθήνας  και 8,4 χλμ από το σταθμό του ΗΣΑΠ Πειραιά . Συνορεύει με τους δήμους Χαϊδαρίου  και Κερατσινίου . Η νότια πλευρά του βρέχεται από τον όρμο του Κερατσινίου, ενώ δυτικά συναντά τα νερά του στενού της Σαλαμίνας. Σύμφωνα και με τα παραπάνω, το όνομα του Περάματος μάλλον οφείλεται στη θέση του, η οποία αποτελεί «πέρασμα» από το ηπειρωτικό μέρος της Αθήνας προς τη Σαλαμίνα.
Το Πέραμα είναι μια περιοχή χαρακτηριστικά βραχώδης. Μάλιστα, το έδαφος του παρουσιάζει κλίσεις που σε μερικά σημεία ξεπερνούν το 30%. Ως Δήμος αναπτύσσεται από την επιφάνεια της θάλασσας μέχρι το υψόμετρο των 266 μέτρων  και συμπεριλαμβάνει μέρη από τις δύο πλαγιές του Αιγάλεω.
Κατά την αρχαιότητα η περιοχή του Περάματος είχε την ονομασία Αμφιάλη. Σε μία από τις κορυφές του όρους Αιγάλεω που εντάσσονται στο Δήμο, θεωρείται πως βρισκόταν η θέση από την οποία ο Πέρσης αυτοκράτορας Ξέρξης παρακολούθησε τη ναυμαχία της Σαλαμίνας . Η κορυφή αυτή αποκαλείται από τους κατοίκους «Θρόνος τού Ξέρξη».  
Το σύγχρονο Πέραμα αποκτά τη μορφή μικρού οικισμού τη δεκαετία του 1920 μετά τη Μικρασιατική Καταστροφή, όταν οικογένειες Μικρασιατών προσφύγων από το Φανάρι Δέρκων Κωνσταντινούπολης και από το Ικόνιο της Μικράς Ασίας 1  εγκαθίστανται στην περιοχή. Το Νέο Ικόνιο Περάματος δημιουργήθηκε και έλαβε το όνομά του από τους Μικρασιάτες πρόσφυγες που προέρχονταν από την πόλη Ικόνιο της Μικράς Ασίας. 2  Το 1928 ιδρύονται τα πρώτα ναυπηγεία 3 . Αυτό είχε ως αποτέλεσμα την άφιξη νέων κατοίκων, ως επί το πλείστον νησιωτών και Μικρασιατών. 4  5  
 6 
Το 1934 ιδρύθηκε η Κοινότητα του Περάματος, με απόσπασή της από το Δήμο Πειραιά, ενώ 30 χρόνια αργότερα, το 1964, το Πέραμα αναγνωρίζεται ως Δήμος. Η εξέλιξη αυτή αντανακλά και την αύξηση του πληθυσμού των κατοίκων του, στο δεύτερο μισό του 20ού αιώνα. Ο οικισμός Νέον Ικόνιο αρχικά αποσπάστηκε από το Δήμο Πειραιώς και προσαρτήθηκε στην κοινότητα , το 1937 προσαρτήθηκε στο γειτονικό Δήμο του Αγίου Γεωργίου για να επιστρέψει ξανά το 1966. Η παρουσία, μέχρι τη δεκαετία του '60, αρκετών παραθαλάσσιων ταβερνών και λαϊκών νυχτερινών κέντρων αντανακλά το λαϊκό χαρακτήρα της περιοχής που διατηρείται μέχρι τις μέρες μας. Χαρακτηριστικό σημείο στις αναμνήσεις των κατοίκων του Περάματος από εκείνη την εποχή αποτελεί το τραμ που μέχρι το 1977 εκτελούσε τη γραμμή Πειραιάς - Πέραμα. Το τρενάκι αυτό, εκτός από βασικό μέσο συγκοινωνίας, ταυτόχρονα αποτελούσε σύμβολο της περιοχής του Περάματος. Με το πρόγραμμα επεκτάσεων του Τραμ Αθήνας, προβλέπεται η επαναφορά του με γραμμή που θα ξεκινάει από το ΣΕΦ και μέσω Πειραιά θα καταλήγει στο Πέραμα.
Το Πέραμα χαρακτηρίζεται ως "πόλη της ναυτοσύνης" και για το λόγο αυτό λειτουργεί στο Δήμο και Μουσείο Ναυτικής Παράδοσης.
Το Πέραμα είναι γνωστό για την παρουσία και τη δραστηριοποίηση σε αυτό της Ναυπηγοεπισκευαστικής Ζώνης. Η ζωή στο Πέραμα είναι στενά συνδεδεμένη με την δραστηριότητα της ναυπηγοεπισκευαστικής ζώνης. Η πλειοψηφία των κατοίκων της περιοχής εργάζεται στα ναυπηγεία του Περάματος. Ωστόσο η Ναυπηγοεπισκευαστική Ζώνη αποτελεί έναν από τους πιο επικίνδυνους εργασιακούς χώρους στην Ευρώπη με μεγάλο αριθμό εργατικών ατυχημάτων και δυστυχημάτων με πιο πρόσφατο μαζικό δυστύχημα αυτό της 24 Ιουλίου 2008  7 . Χαρακτηριστική είναι επίσης η καταπάτηση βασικών δικαιωμάτων των εργαζομένων στη Ζώνη 8 . Λόγω της συγκεκριμένης κατάστασης συχνά πραγματοποιούνται κινητοποιήσεις εργαζομένων στο Πέραμα, ενώ την κατάσταση έχει στιγματίσει και το συγκρότημα Active Member, ένα από τα πιο σημαντικά Hip Hop-Low Bap συγκροτήματα στην Ελλάδα, τα μέλη του οποίου είναι κάτοικοι Περάματος, με το τραγούδι Είναι Θυσία.
Ο Δήμος Περάματος ανήκει διοικητικά στην Περιφερειακή ενότητα Πειραιώς της Περιφέρειας Αττικής.
Η Κοινότητα Περάματος ιδρύθηκε στις 7 Μαΐου 1933 και πιο πριν, επί 98 έτη άνηκε ως περιοχή στον κεντρικό Δήμο Πειραιώς.
Ο Δήμος ιδρύθηκε στις 19 Απριλίου 1963.
1.Το τελευταίο τρενάκι έκανε τη διαδρομή Πέραμα - Πειραιάς στις 4 Απριλίου 1977, το απόγευμα της Μεγάλης Δευτέρας εκείνης της χρονιάς.
2.Το Πέραμα τιμά ως πολιούχο τον προστάτη των ναυτικών, Άγιο Νικόλαο και τον εορτάζει πανηγυρικά όπως ολόκληρη η χριστιανοσύνη στις 
6 Δεκεμβρίου.
