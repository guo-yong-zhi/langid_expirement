
Ο Σάμης Α΄, αρμεν. Շամուշ  από τη Δυναστεία των Οροντιδών ήταν διάδοχος της Αρμενίας· έγινε σατράπης της Σωφηνής και της Κομμαγηνής.
Ήταν γιος τού Ορόντη Δ΄ της Αρμενίας, όπως αναφέρουν οι πιο πολλές πηγές.
Ο πόλεμος μεταξύ των Σελευκιδών και των Πτολεμαίων φαίνεται, πως επέτρεψε στον Σάμη Α΄ μία ευκαιρία ανεξαρτησίας για το βασίλειό του. Δεν γνωρίζουμε ακριβώς ποια πλευρά πήρε στους Συριακούς πολέμους, καθώς οι καταγραφές της εποχής έχουν χαθεί. Είναι πιθανό, πως πήρε τη μεριά των Πτολεμαίων, εναντίον των ισχυρών γειτόνων του Σελευκιδών.
Ο πατέρας του απεβίωσε το 260 π.Χ. και δεν έχουμε καταγραφή για το πότε ξεκίνησε ο Σάμης Α΄ να κυβερνά. Γνωρίζουμε μόνο, ότι απεβίωσε το 260 π.Χ. Αυτό, αν δεν είναι λάθος, σημαίνει, ότι βασίλευσε μήνες μόνο ή δεν πρόλαβε καθόλου.
Η Κομμαγηνή είναι έξω από τα όρια της ιστορικής Αρμενίας, αν και Αρμένιοι σατράπες κατείχαν περιοχές της Μ. Ασίας, όπως η Καππαδοκία και ο Πόντος. Ίσως ο διάδοχος τού βασιλείου της Αρμενίας να αναλάμβανε μία άλλη περιοχή, όπως ο διάδοχος των Αχαιμενιδών διοικούσε τη Βακτρία ή την Υρκανία. Πράγματι οι Οροντίδες έλεγαν, ότι ήταν απόγονοι των Αχαιμενιδών.
Προτείνεται ότι ο Σάμης Α΄ ίδρυσε την πόλη Σαμόσατα, που από το 1989 βρίσκεται κάτω από τα νερά ενός φράγματος. Ο Σαμάς ήταν Βαβυλωνιακός θεός, ισοδύναμος του Μίθρα. Το όνομα τού Σάμη Α΄ προέρχεται από τον Σαμάς· ίσως το αρχικό του όνομα να ήταν Μιθριδάτης, από τον Μίθρα  και το άλλαξε στο ισοδύναμό του στα Βαβυλωνιακά . Αυτό σημαίνει μία αλλαγή στην παλαιά παράδοση των Αρμενο-Περσικών ονομάτων με νέα. Πράγματι στη γειτονική Οσροηνή κρατήθηκε ο Αραμαϊκός πολιτισμός και οι Αρμένιοι και Πέρσες σατράπες δεν τον αντικατέστησαν.
Τον διαδέχθηκε ο γιος του Αρσάμης Α΄.
Γιος του ήταν ο:
