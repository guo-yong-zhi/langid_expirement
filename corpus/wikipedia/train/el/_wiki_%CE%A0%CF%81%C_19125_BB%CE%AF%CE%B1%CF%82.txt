Ο πρίγκιπας Γεώργιος της Ουαλίας , γεννηθείς Γεώργιος Αλέξανδρος Λουδοβίκος  είναι ο πρωτότοκος γιος του Ουίλλιαμ, Πρίγκιπα της Ουαλίας και της Κάθριν, Πριγκίπισσας της Ουαλίας και εγγονός του Κάρολου Γ΄ του Ηνωμένου Βασιλείου και της Νταϊάνα, Πριγκίπισσας της Ουαλίας. 1  
Είναι ο δεύτερος στη γραμμή διαδοχής του βρετανικού θρόνου μετά τον πατέρα του.
Στις 3 Δεκεμβρίου του 2012, το Παλάτι του Κένσινγκτον ανακοίνωσε ότι ο Δούκας και η Δούκισσα του Κέιμπριτζ περιμένουν το πρώτο τους παιδί. Στις 22 Ιουλίου 2013, γεννήθηκε ο γιος τους, στις 16:24  στο Νοσοκομείο Σαιντ Μαίρυ. 2  3  4  5 
Η ανακοίνωση της γέννησης του πρίγκιπα αναρτήθηκε σε καβαλέτο έξω από το παλάτι του Μπάκιγχαμ, αν και σε ρήξη με την παράδοση, τα νέα δημοσιεύθηκαν για πρώτη φορά σε δελτίο τύπου από αξιωματούχους του παλατιού. 5  6  
Η γέννηση του χαιρετήθηκε με 21 κανονιοβολισμούς στις πρωτεύουσες των Βερμούδων, 7  του Ηνωμένου Βασιλείου, 8  της Νέας Ζηλανδίας 9 , του Καναδά 10  και με κωδωνοκρουσίες από το Αββαείο του Ουέστμινστερ και πολλές άλλες εκκλησίες. 11  12  Τα εικονικά ορόσημα στη Σφαίρα των Κοινοπολιτειών φωτίστηκαν σε διάφορα χρώματα, κυρίως μπλε για να σηματοδοτήσουν τη γέννηση ενός αγοριού. 13  14  15  16 
Την επόμενη μέρα το Παλάτι του Κένσιγκτον ανακοίνωσε ο νεογέννητος πρίγκιπας θα ονομαστεί Γεώργιος Αλέξανδρος Λουδοβίκος, προς τιμήν του Γεωργίου ΣΤ΄, της προ-γιαγιάς του Ελισάβετ Β΄  και τον Λούις Μαουντμπάττεν, θείο του προ-παππού του, πρίγκιπα Φίλιππου. 17  18  19  20 
Η γέννηση του πρίγκιπα Γεωργίου ήταν η δεύτερη φορά που τρεις γενιές άμεσων κληρονόμων στο βρετανικό θρόνο ζούσαν ταυτόχρονα, τελευταία φορά συνέβη μεταξύ 1894 και 1901, τα τελευταία επτά χρόνια της βασιλείας της βασίλισσας Βικτωρίας.
Η βάπτισή του έγινε στις 23 Οκτωβρίου 2013, στο βασιλικό παρεκκλήσι του Παλατιού του Αγίου Ιακώβου από τον αρχιεπίσκοπο του Κάντερμπερυ, Τζάστιν Ουέλμπυ. Νονοί του ήταν 7 καλοί φίλοι των γονέων του. 21  22  23 
Ο Γεώργιος είναι από τη γέννησή του πρίγκιπας του Ηνωμένου Βασιλείου και προσφωνείται Βασιλική Υψηλότητα, σύμφωνα με επίσημες επιστολές που είχε εκδώσει ο Γεώργιος Ε΄ το 1917 και το 2012 η Ελισάβετ Β΄ αντίστοιχα. Η γεωγραφική ένδειξη που συμπληρώνει τον τίτλο προέρχεται από τον τίτλο του πατέρα του.
Καβαλέτο έξω από το παλάτι του Μπάκιγχαμ, στο οποίο ανακοινώθηκε η γέννηση του πρίγκιπα.
Ο πρίγκιπας Γεώργιος με τη μητέρα του, στις 23 Ιουλίου 2013.
Ο πρίγκιπας Γεώργιος στο Ναυαρχείο του Σίδνεϋ, με τους γονείς του και το Γενικό Κυβερνήτη της Αυστραλίας, Σερ Πίτερ Κρόσγκοουβ, Απρίλιος 2014.
