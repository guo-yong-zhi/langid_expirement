Το Κλειστό Γυμναστήριο Ρέντη «Μελίνα Μερκούρη», αποτελεί έδρα της ανδρικής και γυναικείας ομάδας πετοσφαίρισης του Ολυμπιακού Πειραιώς όσο και των τμημάτων υποδομής, αλλά και της ανδρικής ομάδας χάντμπολ. Είναι το 3ο μεγαλύτερο κλειστό γυμναστήριο του Πειραιά μετά το Στάδιο Ειρήνης και Φιλίας και το Κλειστό Γυμναστήριο Κορυδαλλού «Θεόδωρος Πούτος» Έχει χωρητικότητα 1.800 καθήμενων θεατών, και βρίσκεται στην περιοχή του Αγίου Ιωάννη Ρέντη. 2  Στην περιοχή αυτή βρίσκεται επίσης και το Προπονητικό Κέντρο Ρέντη, που αποτελεί τις προπονητικές εγκαταστάσεις του ποδοσφαιρικού Ολυμπιακού. Πήρε το όνομα του από τη ηθοποιό και πολιτικό Μελίνα Μερκούρη. 3 
Στο κλειστό γυμναστήριο διατίθενται 65 θέσεις στάθμευσης οχημάτων, 3 αποδυτήρια, ιατρείο, αίθουσα εκγύμνασης με όργανα, κυλικείο και αίθουσα τύπου για τη δημοσιογραφική κάλυψη των αθλητικών γεγονότων που λαμβάνουν χώρα σε αυτό.
