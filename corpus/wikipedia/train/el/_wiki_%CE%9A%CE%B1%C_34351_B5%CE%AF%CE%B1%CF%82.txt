Συντεταγμένες: 37°50′10.08″N 21°12′17.03″E  /  37.8361333°N 21.2047306°E  / 37.8361333; 21.2047306
Για συνώνυμο οικισμό δείτε το λήμμα: Καρούτες Φωκίδας
Οι Καρούτες είναι μικρός πεδινός οικισμός της Ηλείας στην Περιφερειακή Ενότητα Ηλείας 2  σε υψόμετρο 24 μέτρα 3 , ο οποίος βρίσκεται στο κέντρο του νομού και βόρεια του Αλφειού ποταμού. Απέχουν 11 χλμ. Δ.-ΒΔ. από την Αρχαία Ολυμπία , 11 χλμ. Α. από τον Πύργο και 2 χλμ. ΝΑ. από την Σμίλα. Ως ξεχωριστός οικισμός αναφέρεται επίσημα για πρώτη φορά το 1971 να απογράφεται στην τότε κοινότητα Σμίλας. 4  Σύμφωνα με το Σχέδιο Καλλικράτης μαζί με τη Σμίλα αποτελούν την  τοπική κοινότητα Σμίλας που υπάγεται στη δημοτική ενότητα Αρχαίας Ολυμπίας του Δήμου Αρχαίας Ολυμπίας και σύμφωνα με την απογραφή 2011 έχει πληθυσμό 49 κατοίκους. 5 
