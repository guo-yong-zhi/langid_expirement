Συντεταγμένες: 42°22′30″N 71°6′22″W  /  42.37500°N 71.10611°W  / 42.37500; -71.10611
Το Κέιμπριτζ  είναι πόλη στην κομητεία Μίντλσεξ της Μασαχουσέτης, βόρεια της Βοστώνης και κατά μήκος του Ποταμού Τσαρλς. Η πόλη ονομάστηκε έτσι προς τιμήν του Πανεπιστημίου του Κέιμπριτζ της Αγγλίας, ενός σημαντικού κέντρου για την πουριτανική θεολογία, την οποία ασπάστηκαν πολλοί από τους ιδρυτές της πόλης. 5  Στο Κέιμπριτζ βρίσκονται δύο από τα σημαντικότερα πανεπιστήμια του κόσμου, το Πανεπιστήμιο Χάρβαρντ και το Τεχνολογικό Ινστιτούτο Μασαχουσέτης. Το Κολλέγιο Ράντκλιφ, ένα από τα σημαντικότερα κολέγια τα οποία ήταν αποκλειστικά για γυναίκες, βρισκόταν στο Κέιμπριτζ προτού συγχωνευτεί με το Πανεπιστήμιο Χάρβαρντ. Είναι η πέμπτη μεγαλύτερη πόλη της Μασαχουσέτης, μετά από την Βοστώνη, το Ουόρστερ, το Σπρίνγκφιλντ και το Λόουελ.
