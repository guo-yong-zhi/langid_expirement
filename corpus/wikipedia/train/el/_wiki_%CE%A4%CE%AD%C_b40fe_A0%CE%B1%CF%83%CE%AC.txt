Το Τέμενος Χιραμί Αχμέτ Πασά  ήταν ο Ορθόδοξος ναός Μονή Αγίου Ιωάννη του Βαπτιστού εν τω Τρούλω στην Κωνσταντινούπολη.
Την αναφέρει ο Φραντζής, γράφοντας και λέει ότι ήταν χτισμένη κοντά, λίγα βήματα από την Μονή Παμμακάριστου 1 . Εδώ βρήκαν καταφύγιο οι μοναχοί της Μονής της Παμμακαρίστου, όταν αυτή μετά την Άλωση της Κωνσταντινούπολης έγινε Πατριαρχείο. Ο Φραντζής αναφέρει επίσης 2  ότι στην μονή αυτή έλαβε μέρος η Πενθέκτη Οικουμενική Σύνοδος. Αν και την πληροφορία αυτή την επανέλαβαν και μετέπειτα ιστοριογράφοι  3 , η μονή αυτή χωρητικότητας εκατό περίπου ατόμων ήταν πολύ μικρή για να χωρέσει τους 227 επισκόπους που έλαβαν μέρος στην σύνοδο αυτή, η οποία όπως ξέρουμε σήμερα έγινε στον τρούλο της ακρόπολης των Βασιλικών Ανακτόρων.
Το κτίριο της μονής περιγράφεται ως ακαλαίσθητο, με μια ευρύχωρη κόγχη που λέγονταν «ευκτήριο του Νασήφ Χότζα». Στο εξωτερικό του αριστερού τοίχους υπήρχαν δύο κιονόκρανα ευτελούς τέχνης, και δύο σταυροί.
Η Μονή αργότερα μετατράπηκε σε σχολή της οθωμανικής συνοικίας. Ο Σεΐδ Αλής δεν αναφέρει πότε ακριβώς έγινε η μετατροπή. Λέει όμως ότι ο Αχμέτ Πασάς μετέτρεψε σε τέμενος μια εκκλησία κοντά στο τέμενος Φετιχιέ, της πάλαι Παμμακαρίστου. Ο πασάς αυτός απεβίωσε το έτος 1598, οπότε η μετατροπή θα πρέπει μάλλον να έγινε το 1951 με την αποχώρηση του Πατριάρχη, και από τότε η μονή λέγεται «Αχμέτ Πασά Μεστζηδί». Οι μοναχοί της μονής ακολούθησαν τον Πατριάρχη, αφού η συνοικία έγινε οθωμανική.
