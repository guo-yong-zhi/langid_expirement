Η Ινδία είναι ένωση είκοσι εννέα πολιτειών και επτά ενωσιακών εδαφών. 1  Το 2011, με εκτιμώμενο πληθυσμό 1.210 δισ. κατοίκων, η Ινδία είναι η δεύτερη πιο πυκνοκατοικημένη χώρα μετά από τη Λαϊκή Δημοκρατία της Κίνας. Η Ινδία καταλαμβάνειτο  2.4 τοις εκατό της επιφάνειας ξηράς της γης, αλλά είναι το σπίτι του 17.5 του παγκόσμιου πληθυσμού. 2  Οι Ινδο-Γαγγητικές πεδιάδες είναι μια από τις πιο πυκνοκατοικημένες περιοχές του κόσμου. Οι ανατολικές και δυτικές παράκτιες περιοχές του Ντέκαν είναι επίσης από τις πυκνοκατοικημένες περιοχές της Ινδίας. Η έρημος Θαρ στο δυτικό Ρατζαστάν είναι μία από τις πιο πυκνοκατοικημένες ερημικές περιοχές του κόσμου. Οι βόρειες και βορειοανατολικές πολιτείες κατά μήκος των Ιμαλαΐων περιέχουν κρύες άνυδρες ερήμους, με εύφορες κοιλάδες. Αυτές οι πολιτείες έχουν μικρότερη πυκνότητα του πληθυσμού λόγω αδάμαστων φυσικών εμπόδιων. 3 
Η πρώτη απογραφή πληθυσμού στην Ινδία πραγματοποιήθηκε το 1872. Από τότε, διεξήχθη μια απογραφή τα έτη 1881, 1891, 1901, 1911, 1921, 1931, και το 1941 από την Κυβέρνηση. Από την ανεξαρτησία της Ινδίας το 1947, κάθε 10 χρόνια διεξάγεται μια απογραφή από την Ινδική Κυβέρνηση, ξεκινώντας από το 1951. 4  Η απογραφή στην Ινδία πραγματοποιείται από το Γραφείο του Γενικού Ληξίαρχου και Επιτρόπου Απογραφής υπό το Υπουργείο Εσωτερικών, και είναι μία από τις μεγαλύτερες διοικητικές εργασίες που διεξάγονται από την ομοσπονδιακή κυβέρνηση. 5 
Τα τελευταία στοιχεία για τον πληθυσμό βασίζονται στα στοιχεία της απογραφής του 2011. 6  Κατά τη δεκαετία 2001-2011, ο ρυθμός ετήσιας πληθυσμιακής αύξησης της Ινδίας έχει επιβραδυνθεί από 2.15 σε 1.76. Με βάση τα δεδομένα της απογραφής του 2001 και του 2011, το Ντάντρα και Ναγκάρ Χαβέλι εμφάνισε το υψηλότερο ποσοστό αύξησης πληθυσμού, με αύξηση κατά 55.5%. Ακολουθείται από το Νταμάν και Ντιού , τη Μεγκαλάγια  και το Αρουνάτσαλ Πραντές . Η Ναγκαλάντ κατέγραψε το χαμηλότερο ποσοστό ανάπτυξης, έχοντας μείωση πληθυσμού κατά 0.5%.
Η Ινδία έχει 641.000 κατοικημένα χωριά και το 72.2% του συνολικού πληθυσμού κατοικεί σε αγροτικές περιοχές. Από αυτά, τα 145.000 χωριά έχουν πληθυσμιακό μέγεθος 500-999 ατόμων, 130.000 χωριά έχουν πληθυσμιακό μέγεθος 1000-1999 ατόμων και 128.000 χωριά έχουν πληθυσμιακό μέγεθος 200-499 ατόμων. Υπάρχουν 3.961 χωριά που έχουν πληθυσμό 10.000 κατοίκων και άνω. Ο αστικός πληθυσμός της χώρας καταλαμβάνει το 27.8% του πληθυσμού της Ινδίας και ζουν σε πάνω από 5.100 πόλεις και πάνω από 380 αστικά κέντρα. 7  Κατά τη δεκαετία του 1991-2001, η μετανάστευση προς τις μεγάλες πόλεις προκάλεσε ραγδαία αύξηση του αστικού πληθυσμού. 8  9  Με βάση τους καθαρούς μετανάστες ανά τελευταία κατοικία κατά την τελευταία δεκαετία, η Μαχαράστρα είχε τη μεγαλύτερη μετανάστευση με 2.3 εκατ. άτομα, ακολουθούμενη από την περιφέρεια της Εθνικής Πρωτεύουσας του Δελχί , το Γκουτζαράτ  και η Χαρυάνα . Από την άλλη, το Ούταρ Πραντές  και το Μπιχάρ  είναι στην κορυφή του εθνικού καταλόγου διαπολιτειακής αποδημίας.  10  Οι πολιτείες Ουτάρ Πραντές, Μαχαράστρα, Μπιχάρ, Δυτική Βεγγάλη και αντιπροσωπεύουν σχεδόν το ήμισυ  του συνολικού Ινδικού πληθυσμού. 6 
Η συνολική γεωγραφική έκταση της Ινδίας είναι 3.287.240 τετραγωνικά χιλιόμετρα. Σύμφωνα με τα στοιχεία της απογραφής του 2011, ο συνολικός πληθυσμός της Ινδίας είναι 1.210.193.422 άτομα. 6 
