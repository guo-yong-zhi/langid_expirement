Συντεταγμένες: 38°30′N 24°00′E  /  38.5°N 24°E  / 38.5; 24
Ο Νομός Ευβοίας ήταν ένας από τους 51 νομούς της Ελλάδας, ενώ από το 2011 αποτελεί την Περιφερειακή Ενότητα Ευβοίας, μία από τις 74 περιφερειακές ενότητες της χώρας και υπάγεται διοικητικά στην Περιφέρεια Στερεάς Ελλάδας. Ο νομός περιλαμβάνει τα νησιά Εύβοια και Σκύρο, καθώς και μικρό τμήμα της ηπειρωτικής Στερεάς Ελλάδας.
Η Εύβοια είναι το δεύτερο μεγαλύτερο νησί του ελληνικού αρχιπελάγους μετά την Κρήτη και σίγουρα κατέχει προνομιακή γεωγραφική θέση, συνδυάζοντας βουνό και θάλασσα. Είναι χωρισμένη από την κυρίως χώρα της Ελλάδας, από την Ευβοϊκή θάλασσα, η οποία αποτελείται από δύο μεγάλους κόλπους. Σε γενικές γραμμές είναι μακρόστενη. Η γενική της κατεύθυνση είναι από ΒΔ προς ΝΑ.
Η Σκύρος είναι ένα από τα νησιά των Βορείων Σποράδων. 
Ο Νομός Εύβοιας ανήκει διοικητικά στην Περιφέρεια Στερεάς Ελλάδας και αποτελείται από τους δήμους: Διρφύων–Μεσσαπίων, Ερέτριας, Ιστιαίας–Αιδηψού, Καρύστου, Κύμης–Αλιβερίου, Μαντουδίου–Λίμνης–Αγίας Άννας, Σκύρου και Χαλκιδέων, με πρωτεύουσά του τη Χαλκίδα.
Μερικά από τα βουνά του νομού είναι: Δίρφης, Όχη, Ξηροβούνι, Σκοτεινή, Πυξαριάς, Καντήλι, Τελέθριο, Όλυμπος, Μαυροβούνι, Ζάρακας. Μέσα από αυτά κυλούν οι ποταμοί Κηρέας και Νηλέας. Επίσης συναντάμε τις λίμνες Δύστος και Παραλίμνη .  
Υπάρχουν πολλά μέρη 1  που εντυπωσιάζουν και τον πιο δύσκολο επισκέπτη, όπως κοντά στο Μαντούδι, στην Κήρινθο , που έχει τα λείψανα των οχυρώσεων της αρχαίας Κηρίνθου, το μοναστήρι του Αγίου Ιωάννη του Ρώσου στο Προκόπι, το μαρμάρινο άγαλμα ταύρου στους Ωρεούς, τα Δρακόσπιτα στα Στύρα αλλά και τις όμορφες ακρογιαλιές στην Αγκάλη Αγίας Άννας, στα Νέα Στύρα και αλλού. Επίσης ο επισκέπτης, μπορεί να θαυμάσει στο Αλιβέρι τον θολωτό μυκηναϊκό τάφο, το ιερό της Αυλιδείας Αρτέμιδος στο Βαθύ, το βενετσιάνικο κάστρο, το σπίτι του Ανδρέα Μιαούλη αλλά και τα κατάλοιπα των μεσαιωνικών πύργων στο Βασιλικό - Λευκαντί, τον υγροβιότοπο της λίμνης του Δύστου κ.ά.
Την εποχή του χαλκού η Εύβοια κατοικούνταν από το αρχαιοελληνικό φύλο των Αβάντων. 2  Ο Όμηρος αναφέρει πως οι Άβαντες συμμετείχαν στον Τρωικό Πόλεμο 3  στο πλευρό των Αχαιών. Αναφέρει μάλιστα πως είχαν ιδρύσει ήδη τις πόλεις Χαλκίδα, 4  5  Ερέτρια, 6  Ιστιαία, 7  Κήρινθο, 8  Κάρυστο, 9  και Στύρα. 10  Οι πόλεις της Εύβοιας κατά τον 8ο αιώνα π.Χ. είχαν εξελιχθεί σε μεγάλες εμπορικές δυνάμεις της περιοχής. Φημίζονταν επίσης για τα κεραμικά τους. Κατά τον αιώνα αυτόν οι Ευβοείς άρχισαν να δημιουργούν αποικίες, αρχικά στη Χαλκιδική και στη συνέχεια στην Κάτω Ιταλία, 11  στην οποία ίδρυσαν τις πρώτες ελληνικές αποικίες.
Στο νομό Ευβοίας συναντάμε 67 παραλίες και η καθεμία έχει την δική της ιστορία αλλά και ομορφιά. Κάποιες από αυτές είναι: η Αγία Παρασκευή, μια παραλία με άμμο και βότσαλα, έχει πάρει το όνομά της από το ομώνυμο εκκλησάκι και είναι κοντά στην Κάρυστο. Έχει γάργαρα νερά και απίστευτη θέα, που βλέπει τον φάρο και τον κόλπο της περιοχής. Η Αγκάλη κοντά στην Αγία Άννα με την πανέμορφη με 5 χιλιόμετρα παραλία. Ο Αγιόκαμπος, φημίζεται για τα φρέσκα ψάρια και τις ψαροταβέρνες του, παραλία επίσης με άμμο. Ο Άγιος Δημήτριος, γνωστός από τα γυρίσματα της ταινίας Deep End, 12  με καταγάλανα νερά και υπέροχα λευκά βότσαλα. Ο Άγιος Μερκούριος, μια μεγάλη παραλία με χαλίκι ψιλό, πιο γνωστή για τον βράχο Κεφάλα, που βρίσκεται κοντά στην Κύμη. Ο Αλμυροπόταμος, βρέχεται από τον Ευβοϊκό κόλπο, μια οργανωμένη παραλία που διαθέτει ότι χρειάζεται ο κάθε επισκέπτης, με ρηχά νερά και δυνατότητα για θαλάσσια σπορ. 13  Το Αρμυρίκι , ένας απάνεμος, κλειστός όρμος, χωρίς πολυκοσμία, με τη γραφική ψαροταβέρνα του. Η Βύθουρη 14  μια παραλία κοντά στη Γλυφάδα, είναι εξωτική και ιδιαίτερη, με βράχια γύρω της και ο ήλιος τη βλέπει μόνο για 6 ώρες την ημέρα, είναι ιδανική για όσους αγαπούν τη φύση. Επίσης, η παραλία του Χερόμυλου 15 , έχει μεγάλη έκταση, είναι κι αυτή απομονωμένη και βρίσκεται κοντά στο χωριό Άγιοι Απόστολοι, προτιμάται για ελεύθερο κάμπινγκ.
Από το 2011 και με την εφαρμογή του Προγράμματος «Καλλικράτης», ο νομός Εύβοιας αποτελεί την Περιφερειακή Ενότητα Εύβοιας  της Περιφέρειας Στερεάς Ελλάδας. Με την συνένωση και συγχώνευση των δήμων από 25  σε 8 όπως προέβλεπε το Πρόγραμμα, οι νέοι δήμοι που προέκυψαν είναι οι:
