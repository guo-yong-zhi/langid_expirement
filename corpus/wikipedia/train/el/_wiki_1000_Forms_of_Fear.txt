Το "1000 Forms of Fear" είναι το έκτο στούντιο άλμπουμ από την αυστραλιανή τραγουδίστρια-τραγουδοποιό Σία Φέρλερ. Κυκλοφόρησε στις 4 Ιουλίου 2014. Το "Chandelier" κυκλοφόρησε τον Μάρτιο του 2014 ως το πρώτο single του άλμπουμ. Στις 2 Ιουνίου του 2014, το "Eye of the Needle" έγινε διαθέσιμο για κατέβασμα σε όσους προ-παράγγελναν το άλμπουμ στο iTunes Store.
Το άλμπουμ έλαβε θετικές κριτικές με πολλούς κριτικούς να επαινούν την σκοτεινή διάθεση του άλμπουμ, την παραγωγή, τους στίχους και τα φωνητικά της Σία. Είναι το πρώτο νούμερο ένα άλμπουμ της στις Ηνωμένες Πολιτείες. Έκανε το ντεμπούτο του στο νούμερο ένα στον Καναδά και την Αυστραλία και στον αριθμό 4 στη Νέα Ζηλανδία. Το "1000 Forms of Fear" παρήχθη από τον μακρόχρονο συνεργάτη της Σία, Greg Kurstin με τον Diplo να είναι συμπαραγωγός στο "Elastic Heart", τον Jesse Shatkin στο "Chandelier" και τον Christopher Braide στο "Big Girls Cry".
