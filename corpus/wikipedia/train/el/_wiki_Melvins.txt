Οι Melvins είναι αμερικάνικο ροκ συγκρότημα το οποίο δημιουργήθηκε στο Μοντεσάνο το 1983, από τον τραγουδιστή και κιθαρίσταΜπαζ Όσμπορν, τον μπασίστα Ματ Λάκιν και το ντράμερ Μάικ Ντίλαρντ. Από το 1984 και έπειτα, στην σύνθεση τους είναι μόνιμα ο Όσμπορν, μαζί με το ντράμερ Ντέιλ Κρόβερ.
Η μουσική τους αποτέλεσε μεγάλη επιρροή για συγκροτήματα όπως οι Nirvana, Soundgarden, κ.α.
Οι Melvins δημιουργήθηκαν το 1983 και ήταν το πρώτο post-punk συγκρότημα που συνδύασε στοιχεία του doom metal των Black Sabbath, χωρίς τα μακροσκελή κιθαριστικά σόλο και τους μυστικιστικούς στίχους. 1  Ο πρώτος τους δίσκος κυκλοφόρησε το 1987 με τίτλο "Gluey Porch Treatments", με την σύνθεση τους να αποτελείται από τον Όσμπορν, τον Λάκιν και τον Κρόβερ. 2  Ο Λάκιν αποχώρησε για να γίνει μέλος των  Mudhoney, με την Λόρι Μπλακ να τον αντικαθιστά για το άλμπουμ "Ozma" του 1989. 3 
Η συγκεκριμένη σύνθεση συνέχισε με τον δίσκο "Bullhead" και το ΕΡ "Eggnog", 4  ενώ για το άλμπουμ "Lysol ", το μπάσο ανέλαβε ο Τζο Πρέστον. 5  Τα μέλη του συγκροτήματος πραγματοποίησαν προσωπικές κυκλοφορίες ΕΡ, πριν ο Μπλακ επιστρέψει για το άλμπουμ "Houdini" του 1993. 6  Με την βοήθεια του φίλου τους Κερτ Κομπέιν στην συμπαραγωγή , το συγκεκριμένο άλμπουμ τράβηξε μεγαλύτερη δημοτικότητα για το συγκρότημα και περιείχε την διασκευή στο "Going Blind" των Kiss και σε κάποιες εκδόσεις το "Rocket Reducer No. 62 " των MC5. 7  8 
Ο Μαρκ Ντούτρομ ανέλαβε το μπάσο για το "Stoner Witch", 9  το οποίο κυκλοφόρησε σε συμπαραγωγή του Γκαρθ Ρίτσαρντσον. Ακολούθησε το "Stag", κατά την περιοδεία του οποίου οι Melvins άνοιγαν τις εμφανίσεις των Kiss στις Ηνωμένες Πολιτείες. 10  Η δισκογραφική εταιρεία "Amphetamine Reptile" εξέδωσε μία σειρά από σινγκλ, όπου περιλαμβάνονταν οι διασκευές στο "Way Of The World" των Flipper, το "Poison" του Γουέιν Κρέιμερ, το "Theme" των Clown Alley και το "Lexicon Devil" των The Germs. 11 
Νέος μπασίστας του σχήματος ήταν ο Κέβιν Ρουτμάνις για το "The Maggot" του 1999, στο οποίο περιλαμβανόταν η διασκευή στο "Green Manalishi " των Fleetwood Mac. 12  Ακολούθησε το "The Crybaby", αποτελούμενο αποκλειστικά από διασκευές, με την συμμετοχή διάφορων μουσικών. 13  Το συγκρότημα κυκλοφόρησε δωρεάν το σινγκλ "Shit Sandwich...And You Just Took A Bite", με τους θεατές της συναυλίας τους στην Μινεάπολη να λαμβάνουν ένα αντίγραφο, το οποίο όμως αποτελούνταν από 4 λεπτά και 33 δευτερόλεπτα σιωπής. 14 
Το 2001, το συγκρότημα περιόδευσε στις Ηνωμένες Πολιτείες ανοίγοντας τις εμφανίσεις των Tool, συνεχίζοντας μαζί τους την επόμενη χρονιά, στην Αυστραλία και τη Νέα Ζηλανδία. Τον Δεκέμβριο του 2003, επέστρεψαν στην Ωκεανία, έχοντας κυκλοφορήσει τα άλμπουμ "Electroretard" και "Hostile Ambient Takeover", την προηγούμενη διετία. 15  16  Στην συνέχεια, γιόρτασαν την εικοστή επέτειο τους με την έκδοση της βιογραφίας τους με τίτλο "Neither Here, Nor There". 17 
Στις αρχές του 2005, η "Fractured Transmitter Records" κυκλοφόρησε την συλλογή "We Reach: The Music Of The Melvins", προς τιμή των Melvins, με την συμμετοχή συγκροτημάτων όπως οι Meshuggah, The Dillinger Escape Plan, Mastodon, κ.α.. 18  Κατά την ευρωπαϊκή τους περιοδεία τον Ιούνιο του 2005, ο Ρουτμάνις αποχώρησε, με τον Ντέιβιντ Σκοτ Στόουν να τον αντικαθιστά προσωρινά και τον Τζάρεντ Γουόρεν στην συνέχεια.
Το 2006, έγινε μέλος του συγκροτήματος, ως δεύτερος ντράμερ, ο Κόαντι Γουίλις και οι Melvins περιόδευσαν στις Ηνωμένες Πολιτείες για την προώθηση του δίσκου " Senile Animal", συνεχίζοντας στην Μεγάλη Βρετανία. 19  Τα κομμάτια "Suicide in Progress" και "Billy Fish" που παίχτηκαν στις συγκεκριμένες περιοδείες, εμφανίστηκαν στον επόμενο τους δίσκο με τίτλο "Nude with Boots". 20 
Το φθινόπωρο του 2009, το συγκρότημα περιόδευσε μαζί με τους Down και τους Weedeater, 21  συνεχίζοντας με το άλμπουμ "The Bride Screamed Murder", το 2010. 22  Το 2012, οι Melvins ολοκλήρωσαν μία περιοδεία-ρεκόρ, όπου έπαιξαν 51 συναυλίες σε 51 ημέρες, χωρίς ημέρα ξεκούρασης. Η περιοδεία περιελάμβανε μία εμφάνιση σε κάθε πολιτεία των ΗΠΑ και μία ακόμη στην Ουάσινγκτον. 23 
Το 2013, κυκλοφόρησαν το άλμπουμ διασκευών με τίτλο "Everybody Loves Sausages" και περιόδευσαν γιορτάζοντας τα τριάντα χρόνια ύπαρξης τους. 24  Ακολούθησε το άλμπουμ "Tres Cabrones", με τον Μάικ Ντίλαρντ να επανέρχεται μετά από τρεις δεκαετίες. 25  Στο συγκρότημα εντάχθηκε και ο μπασίστας Τρέβορ Νταν, όπως και ο Τζεφ Πίνκους.
Στα μέσα Οκτωβρίου του 2014, κυκλοφόρησαν το άλμπουμ "Hold It In" μέσω της δισκογραφικής εταιρείας "Ipecac". 26 
