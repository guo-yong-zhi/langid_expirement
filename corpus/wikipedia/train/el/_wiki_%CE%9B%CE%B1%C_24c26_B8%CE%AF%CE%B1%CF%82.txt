
H Λαοδίκη  από τη Δυναστεία των Οροντιδών γεννήθηκε πριγκίπισσα της Κομμαγηνής και με τον γάμο της έγινε βασίλισσα της Παρθίας.
Ήταν κόρη τού Αντιόχου Α΄ Θεού της Κομμαγηνής και της Ισιάδος Φιλοστόργου, κόρης τού Αριοβαρζάνη Α΄ της Καππαδοκίας.
Παντρεύτηκε τον Ορόντη Β΄ της Παρθίας, έτσι έγινε αυτοκράτειρα της Παρθίας. Ο Ορόντης Β΄ είχε σκοτώσει τον πατέρα του Φραάτη Γ΄. Απέκτησαν τέκνα τον Πάκορο και τον Φραάτη Δ΄. Το 38 ο Πάκορος στη μάχη εναντίον των Ρωμαίων απεβίωσε. Τότε ο Φραάτης Δ΄ σκότωσε τον πατέρα του και τα αδέλφια του και έγινε βασιλιάς της Παρθίας.
Όταν απεβίωσε η Λαοδίκη, ο αδελφός της Μιθριδάτης Β΄ της Κομμαγηνής πήρε τη σορό της στην Κομμαγηνή και την έθεσε δίπλα στη μητέρα της Ισιάδα, την αδελφή της Αντιοχίδα και την ανιψιά της Άκα Α΄. Ο Μιθριδάτης Β΄ έκτισε ένα επιτύμβιο μνημείο προς τιμήν της.
Ο τύμβος  είναι διαστάσεων 21 μ. Μόνο ένας κίονας στέκεται ακόμη, με ένα ανάγλυφο στην κορυφή του, το οποίο παριστά τον Μιθριδάτη Β΄ σε χειραψία με τη Λαοδίκη. Η σκηνή δεξίωσης αυτή έχει μία επιγραφή κάτω της, τόσο διαβρωμένη, που παρατηρήθηκε μόλις το 1938. Αποκρυπτογραφήθηκε το 1979 και έχει ως εξής:
Η επιγραφή είναι ένας αποχαιρετισμός τού Μιθριδάτη Β΄ προς την αδελφή του. Ο νεκρικός θάλαμός της βρισκόταν μέσα στον τύμβο. Όταν το 72 ο Βεσπασιανός προσάρτησε την Κομμαγηνή, ο τύμβος λαφυραγωγήθηκε. Οι Ρωμαίοι μετακίνησαν ογκόλιθους τού τύμβου και τους χρησιμοποίησαν σε κατασκευαστικά έργα της Κομμαγηνής.
