Ο Μπενζαμέν Ζακ Μαρσέλ Παβάρ  είναι Γάλλος επαγγελματίας ποδοσφαιριστής, ο οποίος αγωνίζεται ως αμυντικός για τη Μπάγερν Μονάχου και την Εθνική Γαλλίας. Παρόλο που συνήθως αναπτύσσεται ως κεντρικός αμυντικός, είναι επίσης ικανός να παίξει και ως δεξιός πλάγιος αμυντικός. 
Ο Παβάρ γεννήθηκε στο Μωμπέζ του Νορ, κοντά στα βελγικά σύνορα και ξεκίνησε τη σταδιοδρομία του από σύλλογο της γενέτειράς του στη Ζεμόν, όπου ο Γάλλος πρώην διεθνής επιθετικός Ζαν-Πιερ Παπέν άρχισε τη σταδιοδρομία του. 6  
Ο Παβάρ εντάχθηκε στην ακαδημία νέων της Λιλ σε ηλικία εννέα ετών. 6   Έκανε το ντεμπούτο του στη Λιγκ 1 στις 31 Ιανουαρίου 2015 εναντίον της Ναντ, παίζοντας σε ολόκληρο τον ισόπαλο αγώνα με 1-1. 7  Σε δύο σεζόν με τη Λιλ, είχε 21 συμμετοχές πρωταθλήματος, πριν αποχωρήσει από την ομάδα το 2016. 
Στις 30 Αυγούστου 2016, ο Παβάρ εντάχθηκε στη Στουτγκάρδη, υπογράφοντας τετραετές συμβόλαιο. 8  Έκανε το ντεμπούτο του στη 2. Μπούντεσλιγκα στις 3 Οκτωβρίου, σκοράροντας στη νίκη με 4-0 επί της Γκρόιτερ Φιρτ. 9   10  Έπαιξε σε 21 αγώνες 11  και η ομάδα του ολοκλήρωσε τη σεζόν ως πρωταθλήτρια. 12  
Ο Παβάρ έκανε το ντεμπούτο του στη Μπούντεσλιγκα στις 19 Αυγούστου, στην ήττα με 2-0 εναντίον της Χέρτα Βερολίνου. 13  Σημείωσε το πρώτο του γκολ στη Μπούντεσλιγκα με μία κεφαλιά στις 29 Οκτωβρίου, στη νίκη με 3-0 επί της Φράιμπουργκ στη Μερτσέντες-Μπεντς Αρένα.  14   6  Στις 20 Δεκεμβρίου 2017, επέκτεινε το συμβόλαιο του με τη Στουτγάρδη έως τις 30 Ιουνίου 2021. 15  
Ήταν ένας από τους μόλις τέσσερις παίκτες που αγωνίστηκαν σε κάθε δευτερόλεπτο της σεζόν 2017-18 της Μπούντεσλιγκα. 11  Έπαιξε σε διάφορες θέσεις, όπως δεξιός πλάγιος αμυντικός, κεντρικός αμυντικός, αμυντικός μέσος και δεξιός μέσος, αλλά μετά την πρόσληψη του Ταϊφούν Κορκούτ ως προπονητή τον Ιανουάριο του 2018, έπαιξε αποκλειστικά ως κεντρικός αμυντικός. Η ομάδα δέχτηκε 10 γκολ στους 14 τελευταίους αγώνες της, καθώς ανέβηκαν από τις θέσεις του υποβιβασμού για να τερματίσουν στην 7η θέση, χάνοντας μόλις για μία θέση την πρόκριση για το Γιουρόπα Λιγκ. 
Τη σεζόν 2018-19, ο Παβάρ ήταν και πάλι βασικός, καθώς η Στουτγάρδη έπαιζε για την αποφυγή του υποβιβασμού σε όλη τη διάρκεια της σεζόν, τον οποίο τελικά δεν απέφυγε, ύστερα από τον αποκλεισμό της από την Ουνιόν Βερολίνου στα πλέι οφ υποβιβασμού. 16  
Στις 9 Ιανουαρίου 2019, η Μπάγερν Μονάχου επιβεβαίωσε τη μεταγραφή του Παβάρ, υπογράφοντας πενταετές συμβόλαιο με διάρκεια μέχρι τις 30 Ιουνίου 2024. 17  
Έκανε το επίσημο ντεμπούτο του στις 3 Αυγούστου, στην ήττα με 2-0 εναντίον της Μπορούσια Ντόρτμουντ για το Σούπερ Καπ Γερμανίας 2019, μπαίνοντας ως αλλαγή στο 80ο λεπτό στη θέση του Τάγκο Αλκάνταρα. 18  Στις 31 Αυγούστου, σημείωσε το πρώτο του γκολ στην εντός έδρας νίκη με 6-1 επί της Μάιντς 05. 19 
Ο Παβάρ έχει αγωνιστεί στις Εθνικές Γαλλίας U19  και U21 . 20 
Στις 6 Νοεμβρίου 2017, κλήθηκε από τον προπονητή της Εθνικής Γαλλίας, Ντιντιέ Ντεσάν, για τους φιλικούς αγώνες ενάντια στην Ουαλία και τη Γερμανία. 21  Έκανε το ντεμπούτο του εναντίον της Ουαλίας στις 10 Νοεμβρίου, στη νίκη με 2-0 στο Σταντ ντε Φρανς, αντικαθιστώντας τον Κριστόφ Ζαλέ στο ημίχρονο. 22  
Στις 17 Μαΐου 2018, επιλέχθηκε στην 23μελή ομάδα της Γαλλίας για το Παγκόσμιο Κύπελλο του 2018 στη Ρωσία. 23  Στις 16 Ιουνίου, έκανε το ντεμπούτο του στο Παγκόσμιο Κύπελλο, στη νίκη με 2-1 επί της Αυστραλίας. 24  Στις 30 Ιουνίου, σημείωσε το πρώτο του διεθνές γκολ, με ένα μακρινό σουτ έξω από τη μεγάλη περιοχή, στη νίκη με 4-3 επί της Αργεντινής, στο γύρο των 16 του Παγκοσμίου Κυπέλλου. 25  Αργότερα, το γκολ του ψηφίστηκε ως το καλύτερο γκολ της διοργάνωσης. 26  Έγινε επίσης ο πρώτος Γάλλος αμυντικός που σκοράρει σε Παγκόσμιο Κύπελλο, από τότε που ο Λιλιάν Τουράμ σκόραρε εναντίον της Κροατίας στον ημιτελικό του Παγκοσμίου Κυπέλλου του 1998. 27  Ο Παβάρ κέρδισε το Παγκόσμιο Κύπελλο με τη Γαλλία, αφού ξεκίνησε βασικός σε όλους τους αγώνες της ομάδας, εκτός από τον τελευταίο αγώνα της φάσης των ομίλων εναντίον της Δανίας. 28 
Στουτγκάρδη 
Γαλλία 
Ατομικές 
Παραγγελίες 
Αποτυχία απόδοσης της ιδιότητας P4883: Η ιδιότητα P4883 δεν βρέθηκε.