Ο φιντλερίτης  είναι ένυδρο χλωριούχο και φθοριούχο ορυκτό του μολύβδου. Ονομάστηκε έτσι το 1877  προς τιμήν του Karl Gustav Fiedler , Εφόρου ορυκτών της Σαξωνίας. Ο Φίντλερ ηγήθηκε ερευνητικής αποστολής στα μεταλλεία Λαυρίου το 1835.
Είναι δευτερογενές ορυκτό, προερχόμενο από αντίδραση του θαλάσσιου ύδατος με μολυβδούχα απορρίμματα μεταλλευτικής δραστηριότητας.
Εντοπίστηκε για πρώτη φορά στο Λαύριο, ανευρέθη όμως και στην παραλία της περιοχής Baratti της Τοσκάνης στην Ιταλία (με ίδιο τρόπο γένεσης). Απαντάται επίσης στη Στυρία (Αυστρία) τη Γερμανία (περιοχή Έσσεν και στην επαρχία Gauteng της Νότιας Αφρικής. Για τα μεταλλεία Λαυρίου αποτελεί χαρακτηριστικό ορυκτό (type locality).
Ορυκτά με τα οποία σχετίζεται είναι στο μεν Λαύριο ο λαυριονίτης, ο πενφιλντίτης, ο φωσγενίτης και ο κοτουννίτης, ενώ στο Μπαράττι οι πενφιλντίτης και ο κοτουννίτης.
