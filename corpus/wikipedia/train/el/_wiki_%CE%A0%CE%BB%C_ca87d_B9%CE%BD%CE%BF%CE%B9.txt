Πλατύρρινοι ή μαϊμούδες Νέου Κόσμου ονομάζονται οι πέντε οικογένειες των πρωτευόντων που συναντώνται στην Κεντρική και Νότια Αμερική: οι Καλλιτριχίδες, οι Κηβίδες, οι Αοτίδες, οι Πιθηκιίδες, και οι Ατελίδες. Αυτές οι οικογένειες σχηματίζουν την ανθυποτάξη Πλατύρρινοι  και την υπεροικογένεια Κηβοειδή , που ουσιαστικά πρόκειται για ταύτιση καθώς τα Κηβοειδή είναι η μόνη σωζόμενη υπεροικογένεια των Πλατύρρινων. 1  Διαφέρουν από τις άλλες ομάδες των πιθήκων και των μαϊμούδων, όπως είναι οι Κερκοπιθηκίδες .
Οι μαϊμούδες της ομάδας των Πλατύρρινων είναι πρωτεύοντα μικρού ή μεσαίου μεγέθους, από την Πυγμαία Μαρμοζέτα των 14 με 16 εκατοστών και 120 με 190 γραμμαριών, στην Νότια Τριχωτή Αράχνη Μαϊμού  των 55 με 70 εκατοστών και 12 με 15 κιλών. Οι μαϊμούδες του Νέου Κόσμου  διαφέρουν ελαφρά από τις μαϊμούδες Παλαιού Κόσμου  σε αρκετά σημεία. Η εμφανέστερη φαινοτυπική διαφορά παρατηρείται στη μύτη των μαϊμούδων, η οποία ξεχωρίζει σημαντικά στις δύο ομάδες. Όπως προκύπτει και από την ονομασία των ομάδων, οι Πλατύρρινοι έχουν πλατιές, σχεδόν επίπεδες μύτες, ενώ οι Κερκοπιθηκίδες  έχουν πιο λεπτές μύτες και, σε αντίθεση με τους Πλατύρρινους, τα ρουθούνια τους είναι στραμμένα προς το πρόσωπο. Οι Πλατύρρινοι είναι οι μόνες μαϊμούδες με συλληπτήριες ουρές σε αντίθεση με τις κοντύτερες, μη συλληπτήριες ουρές των πρωτευόντων του Παλαιού Κόσμου.
Οι Πλατύρρινοι  2  στερούνται την τριχρωματική όραση που είναι υπαρκτή στις περισσότερες μαϊμούδες του Παλαιού Κόσμου. 3  Παρόλα αυτά, η όραση των περισσότερων Πλατύρρινων είναι διχρωματική. 4 
Άλλη διαφορά μεταξύ μαϊμούδων Παλαιού Κόσμου και αυτών του Νέου Κόσμου, αποτελεί το γεγονός πως οι πρώτες έχουν δώδεκα προγόμφιους αντί για οχτώ, έχοντας έτσι έναν οδοντικό τύπο 2:1:3:3 . Η μόνη οικογένεια των πλατύρρινων που έχει μαϊμούδες με συλληπτήριες ουρές είναι αυτή των Ατελίδων. Επίσης οι περισσότεροι πλατύρρινοι είναι μικροί σε μέγεθος και δενδρόβιοι, συνεπώς είναι δυσκολότερο να παρατηρηθούν και να μελετηθούν σε σχέση με τους Κατάρρινους.
Τρέφονται με φρούτα, ξηρούς καρπούς, έντομα, λουλούδια, αυγά πτηνών και μικρά θηλαστικά. Σε αντίθεση με τους ανθρώπους οι περισσότεροι Πλατύρρινοι δεν έχουν αντιτάξιμους αντίχειρες  5  .
Περίπου 40 εκατομμύρια χρόνια πριν τα Σιμιόμορφα διαιρέθηκε στις ανθυποτάξεις των Πλατύρρινων  και των Κατάρρινων . 6  Οι Πλατύρρινοι πιστεύεται πως διέσχισαν τον τότε Ατλαντικό ωκεανό από την Αφρική προς την Νότια Αμερική μέσω κάποιας φυσικής σχεδίας που πιθανόν να δημιουργήθηκε. 7 
Εκείνη την εποχή, η Διώρυγα του Παναμά δεν είχε ακόμα σχηματιστεί, τα θαλάσσια ρεύματα και το κλίμα ήταν αρκετά διαφορετικά, και ο Ατλαντικός ωκεανός είχε περίπου το ένα τρίτο του σημερινού του πλάτους των 2.800 χιλιόμετρων - πιθανών γύρω στα 1.000 χιλιόμετρα ή λιγότερο σύμφωνα με εκτιμήσεις πάνω στην κίνηση της Μέσο-Ατλαντικής Ράχης, που είχε συχνότητα 25 χιλιοστά/χρόνο.
Οι διάφορες οικογένειες των πλατύρρινων στη τάξη των Πρωτευόντων ταξινομούνται ως εξής: 8  9 
