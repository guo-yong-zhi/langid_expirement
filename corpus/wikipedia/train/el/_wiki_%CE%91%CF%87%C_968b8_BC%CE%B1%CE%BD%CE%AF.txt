Ο Αχμέντ Μοχάμεντ Αγκ Αμανί  3  είναι πολιτικός από το Μαλί. Υπηρέτησε ως πρωθυπουργός από το 2002 ως το 2004.
Γεννήθηκε το 1942 στην Γκουντάμ. Έγινε τεχνικός σύμβουλος του υπουργού Σχεδιασμού το 1975. 3  Λίγα χρόνια αργότερα, στις 7 Ιανουαρίου 1978 έγινε υπουργός αρμόδιος για την Εποπτεία των Εταιρειών και των Κρατικών Επιχειρήσεων. 4 Εν συνεχεία ανέλαβε υπουργός Τύπου και Τηλεπικοινωνιών στην κυβέρνηση που διορίστηκε στις 28 Ιουνίου 1979 4  5  και υπουργός Σχεδιασμού στην κυβέρνηση που ανέλαβε στις 2 Νοεμβρίου 1980. 4  6  Στην κυβέρνηση εκείνη έγινε το ισχυρότερο μέλος της κυβέρνησης μετά τον πρόεδρο  Μούσα Τραορέ. Στη συνέχεια έγινε υπουργός Αθλητισμού, Τεχνών και Πολιτισμού στις 31 Δεκεμβρίου 1984 και μετά υπουργός Μεταφορών και Δημοσίων Έργων από τις 6 Ιουνίου 1986 ως τις 20 Ιανουαρίου 1987, 4  οπότε ανέλαβε ύπατος αρμοστής του Οργανισμού για την Ανάπτυξη του Ποταμού Σενεγάλη, θέση στην οποία παρέμεινε ως το 1992. 4  Το 1993 ξεκίνησε διπλωματική καριέρα, καθώς διορίστηκε πρεσβευτής στο Μαρόκο από τον πρόεδρο Αλφά Ουμάρ Κοναρέ. Στο αξίωμα εκείνο υπηρέτησε επί ένα εξάμηνο, για να γίνει πρεσβευτής στο Βέλγιο, στην Ολλανδία, στο Ηνωμένο Βασίλειο, στο Λουξεμβούργο και στην Ευρωπαϊκή Ένωση. 3 
Διορίστηκε πρωθυπουργός από τον πρόεδρο Αμαντού Τουμανί Τουρέ στις 9 Ιουνίου 2002. Η κυβέρνηση του Τουρέ, ο οποίος ορκίστηκε πρόεδρος μετά τη νίκη του στις εκλογές εκείνης της χρονιάς, σχηματίστηκε στις 14 Ιουνίου. 7  Ο αρχικός του διορισμός θεωρήθηκε ότι ήταν σε υπηρεσιακή βάση. 3  Μετά τις βουλευτικές εκλογές επαναδιορίστηκε στην πρωθυπουργία στις 12 Οκτωβρίου 2002 και μια νέα κυβέρνηση διορίστηκε στις 16 του μηνός. 7  8  Έπειτα από εντολή του Τουρέ, υπέβαλε την παραίτηση της κυβέρνησής του στις 28 Απριλίου 2004. 7  Τον διαδέχθηκε στην πρωθυπουργία ο Ουσμάνι Ισούφι Μαϊγκά. 9 
