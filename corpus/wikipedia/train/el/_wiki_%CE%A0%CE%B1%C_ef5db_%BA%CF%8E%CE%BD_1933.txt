Το Πανελλήνιο πρωτάθλημα στίβου γυναικών 1933 επρόκειτο να διεξαχθεί το φθινόπωρο, όπως τα προηγούμενα δύο, αλλά τελικά αναβλήθηκε για την άνοιξη του 1934, οπότε έγινε μαζί με το ανδρικό. Λίγους μήνες ενωρίτερα, το Σάββατο 17 και την Κυριακή 18 Ιουνίου 1933 είχαν διεξαχθεί στο Παναθηναϊκό Στάδιο οι "Γυναικείοι Αθλητικοί Αγώνες" του Περιφερειακού Πρωταθλήματος Αθηνών-Πειραιώς, για τους οποίους υπάρχουν κάποια στοιχεία. 1    
Αρχικά οι περιφερειακοί γυναικείοι αγώνες Αθηνών-Πειραιώς ήταν προγραμματισμένοι να γίνουν κάποιο προηγούμενο Σαββατοκύριακο αλλά ανεβλήθησαν λόγω βροχής για τις 17 και 18 Ιουνίου. Τους αγώνες διοργάνωσε ο Α.Ο. Παλαιό Φάληρο με εντολή του ΣΕΓΑΣ. Σε αυτούς δήλωσαν συμμετοχή 60 αθλήτριες και στο πρόγραμμα υπήρχαν τα εξής αγωνίσματα: 2   
Αναμφισβήτητα ξεχώρισε η παρουσία της Κύπριας Δόμνας Λανίτου με έξι χρυσά μετάλλια και τέσσερα Πανελλήνια ρεκόρ αλλά και της Γεωργίας Στεργίου  με τρία χρυσά μετάλλια και ένα Πανελλήνιο ρεκόρ. Εξαιρετική εντύπωση άφησε το γεγονός ότι συμμετείχαν αρκετά σχολεία θηλέων: το Β΄ και το Ζ΄ Γυμνάσια Αθηνών, το Γυμνάσιο Καλλιθέας και το Δ΄ Γυμνάσιο Πειραιώς, με πρωτοπόρο το Ζ΄ Γυμνάσιο Αθηνών που είχε λάβει μέρος και την προηγούμενη χρονιά με την καθοδήγηση της γυμνάστριας δίδος Παππά. Μάλιστα το Ζ΄ Γυμνάσιο κατάφερε να κερδίσει την δεύτερη θέση στην γενική βαθμολογία Α΄ και Β΄ κατηγορίας. Από συλλόγους μετείχαν ο Α.Ο.Π. Φαλήρου και ο Πανιώνιος. Έγιναν χωριστά αγωνίσματα σε δύο ηλικιακές κατηγορίες: Α΄  και Β΄ .
Τις καλύτερες εντυπώσεις στους αγώνες εκτός από τις προαναφερόμενες άφησαν οι δεσποινίδες Έλενα Κυπριώτου, Βιβή Πολυμεροπούλου, Αγγελική Φλωτίνη, Αγγ. Μπαλόγλου, Αγγ. Φάντη, Δ. Παγώνη του Ζ΄ Γυμνασίου Αθηνών, Τραϊκοπούλου, Φραγγιά του Γυμνασίου Καλλιθέας, Παράσχου, Ιωακείμ και Ισμήνη Λανίτου του ΑΟ Παλαιού Φαλήρου. 3 
