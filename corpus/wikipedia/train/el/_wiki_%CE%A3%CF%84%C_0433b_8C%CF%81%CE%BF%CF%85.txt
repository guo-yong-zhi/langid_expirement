Ο Σταύρος Ευαγόρου ήταν  Ελληνοκύπριος πολιτικός. Διετέλεσε βουλευτής στην Εκλογική Περιφέρεια Αμμοχώστου εκλεγμένος με το ΑΚΕΛ την περίοδο 2001-2016. 1 
Ο Σταύρος Ευαγόρου γεννήθηκε στην Αχερίτου στις 23 Σεπτεμβρίου 1959. 1  2  Ομιλεί, πέρα από την ελληνική, την αγγλική, την τσεχική και την πολωνική γλώσσα. 1  Σπούδασε οικονομικά στην Ανωτάτη Σχολή Οικονομικών Πράγας. 1  Συνέχισε με μεταπτυχιακές σπουδές στα οικονομικά, με ειδίκευση στις διεθνείς οικονομικές σχέσεις στο ίδιο πανεπιστήμιο. 1  
Εργάστηκε ως κτηματομεσίτης και λογιστής στον ιδιωτικό τομέα. 2  Το 1987 εργοδοτήθηκε στον μηχανισμό της Κεντρικής Επιτροπής του ΑΚΕΛ. 2  Τον Μάρτιο του 2017 διορίστηκε ως μη εκτελεστικό μέλος του διοικητικοί συμβουλίου της Κεντρικής Τράπεζας της Κύπρου. 3 
Είναι νυμφευμένος με την Εύα Βισνιέφσκι και έχει μία κόρη. 1 
Στις Δημοτικές εκλογές του 1991 εκλέχθηκε δημοτικός σύμβουλος στον Δήμο Λευκωσίας με το ΑΚΕΛ, θέση στην οποία επανεκλέχθηκε στις Δημοτικές εκλογές του 1996. 1 
Διετέλεσε μέλος του διοικητικού συμβουλίου του Συμβουλίου Αποχετεύσεων Λευκωσίας, του Συμβουλίου Υδατοπρομήθειας Λευκωσίας και των εταιρειών Eurocypria Airlines Ltd και Κυπριακές Αερογραμμές Λτδ. 1  Το 1995 έγινε μέλος της Κεντρικής Επιτροπής του ΑΚΕΛ και το 2008 μέλος του Πολιτικού Γραφείου της Κεντρικής Επιτροπής του κόμματος. 1  Διετέλεσε επικεφαλής του Γραφείου Οικονομικών και Κοινωνικών Μελετών της Κεντρικής Επιτροπής του ΑΚΕΛ. 1  Επιπλέον, διετέλεσε εκπρόσωπος τύπου του κόμματος την περίοδο 2009-2011. 1 
Στις βουλευτικές εκλογές του 2001 εκλέχτηκε για πρώτη φορά βουλευτής στην Εκλογική Περιφέρεια Αμμοχώστου με το ΑΚΕΛ για την Η΄ Κοινοβουλευτική Περίοδο. 4  Επανεκλέγηκε στις βουλευτικές εκλογές του 2006 για την Θ΄ Κοινοβουλευτική Περίοδο 5  και στις βουλευτικές εκλογές του 2011 για την Ι΄ Κοινοβουλευτική Περίοδο. 6  Δεν επαναδιεκδίκησε εκλογή στις επόμενες βουλευτικές εκλογές καθώς το καταστατικό του ΑΚΕΛ απαγορεύει την υποψηφιότητα προσώπων που συμπλήρωσαν τρεις θητείες. 7  8 
Ως βουλευτής, διετέλεσε πρόεδρος της Κοινοβουλευτικής Επιτροπής για την Εγκληματικότητα και την Καταπολέμηση των Ναρκωτικών και Εξαρτησιογόνων Ουσιών, αρχηγός της αντιπροσωπίας της Βουλής στην Κοινοβουλευτική Συνέλευση του Οργανισμού για την Ασφάλεια και τη Συνεργασία στην Ευρώπη, αναπληρωτής κοινοβουλευτικός εκπρόσωπος του ΑΚΕΛ, μέλος της Επιτροπής Επιλογής, μέλος της Κοινοβουλευτικής Επιτροπής Οικονομικών και Προϋπολογισμού και της Ad Hoc Κοινοβουλευτικής Επιτροπής για τις Κυπριακές Αερογραμμές. 1  Επιπλέον, ήταν μέλος της αντιπροσωπίας της Βουλής στην Κοινοβουλευτική Συνέλευση της Ένωσης για τη Μεσόγειο. 1 
