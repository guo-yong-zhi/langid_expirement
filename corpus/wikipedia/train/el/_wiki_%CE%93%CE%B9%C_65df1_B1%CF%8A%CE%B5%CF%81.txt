Ο Γιοχάννες Κρόμαϊερ  ήταν Γερμανός Λουθηρανός κληρικός, μεταρρυθμιστής σχολείων της Θουριγγίας και γραμματικός στην εποχή της λουθηρανικής ορθοδοξίας.
Γεννήθηκε στις 8 Δεκεμβρίου 1576 στο Ντόμπελν. Γονείς του ήταν ο Ιερόνυμος Κρόμαϊερ, γουναράς το επάγγελμα, από την Σιλεσία, και η Καταρίνα το γένος Γιέντς. Ήταν αδελφός του επιστάτη του ΠλάουενHieronymus Kromeyer του Πρεσβύτερου  και του ανώτερου πάστορα της Εμπορικής Εκκλησίας στην Ερφούρτη Άουγκουστιν Κρόμαϊερ, ο οποίος είχε εργαστεί προηγουμένως ως δάσκαλος και ιεροκήρυκας στην Αυστρία από το 1608 έως το 1624. Έλαβε τη σχολική του εκπαίδευση στο Μπάουτσεν, στην Στραλζούνδη, το Μπούτζμπαχ και από το 1593 στην Πριγκιπική-Ελεκτορική  κρατική σχολή στην Πρόρτα. Σπούδασε στο Πανεπιστήμιο της Λειψίας από το 1597, όπου αποφοίτησε με διδακτορικό τίτλο του «Μάγιστρου των Φιλοσοφικών Επιστημών». Χρίστηκε διάκονος το 1599 και ανώτερος εφημέριος το 1608 στην εκκλησία των Αγίων Πέτρου και Παύλου  στο 'Αισλέμπεν. Το 1613 ανέλαβε το αξίωμα του «ιεροκήρυκα της αυλής» και του «Kριτή Συντακτών» στη Βαϊμάρη. Ο Κόμαϊερ κατέβαλε ιδιαίτερη προσπάθεια για την ανάπτυξη του σχολικού συστήματος. Έγινε αντιπρόεδρος στη Βαϊμάρη και το 1627 γενικός επιθεωρητής . Το τελευταίο αυτό αξίωμα το κράτησε μέχρι το τέλος της ζωής του.
Παντρεύτηκε δύο φορές και απεβίωσε στις 13 Ιουλίου 1643 στην Βαϊμάρη.
