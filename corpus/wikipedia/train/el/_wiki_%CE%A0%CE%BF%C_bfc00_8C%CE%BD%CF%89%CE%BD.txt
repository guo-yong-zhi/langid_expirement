Το ποδόσφαιρο διεθνών κανόνων  γνωστό ως διεθνείς κανόνες  στην Αυστραλία και συμβιβασμός κανόνων  στην Ιρλανδία, είναι ένα ομαδικό άθλημα και αποτελεί υβρίδιο από κώδικες ποδοσφαίρου, το οποίο αναπτύχθηκε για να διευκολυνθεί η διεξαγωγή διεθνών αγώνων μεταξύ παικτών του αυστραλιανού ποδοσφαίρου και του γαελικού ποδοσφαίρου.
Η πρώτη περιοδεία, που είναι γνωστή ως Παγκόσμια Περιοδεία Αυστραλιανού Ποδοσφαίρου , έλαβε χώρα το 1967, με τους αγώνες να διεξάγονται στην Ιρλανδία, το Ηνωμένο Βασίλειο και τις Ηνωμένες Πολιτείες. Το επόμενο έτος, τα παιχνίδια διεξήχθησαν μεταξύ της Αυστραλίας και της περιοδεύουσας ομάδας ποδοσφαίρου της κομητείας του Μιθ, ενώ η ομάδα του Μιθ είχε κατακτήσει το πανιρλανδικό πρωτάθλημα. 1  Έπειτα από ορισμένες δοκιμές σε διεθνές επίπεδο μεταξύ της Αυστραλίας και της Ιρλανδίας, οι Σειρές Διεθνών Κανόνων  μεταξύ των κύριων ομάδων διεθνών κανόνων της Αυστραλίας και της Ιρλανδίας διεξάγονται αδιάλειπτα σε ετήσια βάση από το 1998 . Επίσης, έχει αυξηθεί το ενδιαφέρον στις αναπτυσσόμενες αγορές του γαελικού και του αυστραλιανού ποδοσφαίρου και θεωρείται ως εργαλείο ανάπτυξης από τα διοικητικά όργανα των δύο αθλημάτων, ιδιαίτερα από την Επιτροπή Ομοσπονδίας Αυστραλιανού Ποδοσφαίρου.
Το ποδόσφαιρο διεθνών κανόνων δεν περιλαμβάνει κάποιο σύλλογο ή πρωτάθλημα. Επί του παρόντος διεξάγεται από άνδρες, γυναίκες και παιδιά σε συγκεκριμένες διοργανώσεις ή δοιμαστικούς αγώνες.
