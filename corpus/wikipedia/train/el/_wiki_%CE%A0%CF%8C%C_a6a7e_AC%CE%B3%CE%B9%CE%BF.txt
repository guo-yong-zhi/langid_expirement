Συντεταγμένες: 36°25′41″N 22°29′10″E  /  36.42806°N 22.48611°E  / 36.42806; 22.48611
Το Πόρτο Κάγιο είναι παραθαλάσσιο χωριό του Δήμου Ανατολικής Μάνης στο ανατολικό τμήμα της Χερσονήσου της Μάνης στην Ελλάδα. Βρίσκεται επί ενός μικρού κολπίσκου στον Λακωνικό Κόλπο και βρίσκεται σε απόσταση περίπου τριών μιλίων στα βόρεια του Κάβου Ματαπά, του νοτιότερου άκρου της Χερσονήσου της Μάνης, καθώς και της ηπειρωτικής Ελλάδας.
Το αρχαίο του όνομα ήταν Ψαμαθός, το οποίο και αναφέρεται από τον Παυσανία. Το σύγχρονο όνομα προήλθε από το ενετικό Porto Quaglio και το γαλλικό Port des Cailles . 2 
Ορισμένοι, χρονολογούμενοι από τον 17ο και τον 18ο αιώνα, χάρτες το αναφέρουν ως "Μαΐνη", με αποτέλεσμα ορισμένοι συγγραφείς να το θεωρούν ως την πιθανή τοποθεσία του κάστρου της Μεγάλης Μαΐνης, ωστόσο ουδεμία αναφορά γίνεται από τις μεσαιωνικές πορτολάνες για κάποιο κάστρο στην τοποθεσία αυτή. 3 
Οι Οθωμανοί έχτισαν κάστρο στην συγκεκριμένη τοποθεσία προς το 1568, ώστε να προστατεύουν το λιμάνι, το οποίο χρησιμοποιούνταν από γαλέες που περιπολούσαν τα Στενά των Κυθήρων. Οι Ενετοί επιτέθηκαν στο κάστρο το 1570, ενώ οι Οθωμανοί συνθηκολόγησαν και το εγκατέλειψαν. 3  Το 1670, οι Οθωμανοί επέστρεψαν και έχτισαν νέο κάστρο. Εκδιώχθηκαν από αυτό, το 1770, στην διάρκεια των Ορλωφικών. Το Πόρτο Κάγιο αποτέλεσε ορμητήριο του πειρατικού στόλου του Λάμπρου Κατσώνη, ενώ στο Πόρτο Κάγιο ήταν όπου τελικώς αφανίστηκε. 3  Στην διάρκεια του Β΄ Παγκοσμίου Πολέμου, το Πόρτο Κάγιο ήταν η τοποθεσία από την οποία σημαντικός αριθμός Βρετανών στρατιωτών διέφυγε προς την Αίγυπτο.
Το Πόρτο Κάγιο είναι ένα ήσυχο χωριό, του οποίου κύρια πηγή εσόδων είναι ο τομέας του τουρισμού. Διαθέτει συνολικά 35 δωμάτια ξενοδοχείου μοιρασμένα μεταξύ τεσσάρων διαφορετικών επιχειρήσεων. www.portokale.gr
