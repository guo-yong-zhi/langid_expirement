Το ψηφιακό νόμισμα ή ψηφιακό χρήμα ή ηλεκτρονικό χρήμα ή ηλεκτρονικό νόμισμα είναι οποιοδήποτε νόμισμα που αποθηκεύεται ή ανταλλάσσεται κατά κύριο λόγο σε ψηφιακά συστήματα υπολογιστών, ειδικά μέσω του διαδικτύου. Τα περισσότερα ψηφιακά νομίσματα είναι κρυπτογραφημένα όπως για παράδειγμα το Bitcoin, το Ethereum, το Litecoin, και πολλά άλλα.
Τα ψηφιακά νομίσματα παρουσιάζουν ιδιότητες παρόμοιες με τα παραδοσιακά νομίσματα, αλλά γενικά δεν έχουν φυσική μορφή, σε αντίθεση με τα παραδοσιακά νομίσματα τα οποία είναι τυπωμένα, πχ το ευρώ. Η έλλειψη φυσικής μορφής επιτρέπει σχεδόν στιγμιαίες συναλλαγές μέσω του διαδικτύου και αφαιρεί το κόστος που σχετίζεται με τη διανομή χαρτονομισμάτων και κερμάτων. Αυτοί οι τύποι νομισμάτων μπορούν να χρησιμοποιηθούν για την αγορά φυσικών αγαθών και υπηρεσιών, αλλά μπορεί επίσης να περιορίζονται σε ορισμένες κοινότητες, όπως για χρήση σε ένα διαδικτυακό παιχνίδι, και παρουσιάζουν γοργή ανάπτυξη τα τελευταία χρόνια.
