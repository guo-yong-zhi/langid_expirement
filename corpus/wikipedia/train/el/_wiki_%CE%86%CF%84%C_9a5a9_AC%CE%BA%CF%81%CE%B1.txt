Το Κουτάστα ή άτζνα τσάκρα βρίσκεται στο σημείο μεταξύ των φρυδιών, γι' αυτό κι οι Ινδές βάζουν εκεί πάστα σανταλόξυλου, και είναι άμεσα συνδεδεμένο με τον προμήκη μυελό μέσω πολικότητας. 
Ο προμήκης μυελός βρίσκεται στο πίσω μέρος του λαιμού στο κάτω μέρος του κρανίου, όπου ενώνεται με τη σπονδυλική στήλη, στο πίσω μέρος. Είναι το κέντρο της θέλησης και της συγκέντρωσης και η έδρα του πνευματικού ματιού. 
Η δονητική συμπαντική ενέργεια ρέει στο ανθρώπινο σώμα μέσω της πύλης του προμήκους μυελού. Είναι το έκτο τσάκρα, σανσκριτική λέξη που σημαίνει «τροχοί» ή κέντρα της ακτινοβόλας ζωτικής δύναμης, της σπονδυλικής στήλης. 
Ο προμήκης μυελός, το κύριο μέρος εισόδου της συμπαντικής ενέργειας της ζωής  για τον εφοδιασμό του σώματος, είναι άμεσα συνδεδεμένος, ως αντίθετος πόλος, με το άτζνα τσάκρα στο πνευματικό μάτι ανάμεσα στα φρύδια: την έδρα της δύναμης της θέλησης του ανθρώπου. Η συμπαντική ενέργεια τότε αποθηκεύεται στο έβδομο κέντρο, στον εγκέφαλο, που είναι ταμιευτήρας άπειρων δυνατοτήτων, που αναφέρεται στις Βέδες ως ο «χιλιοπέταλος λωτός από φως» και επίσης ονομάζεται σαχασράρα. Οι πραγματείες της Γιόγκα γενικά θεωρούν ως τσάκρα μόνο τα έξι κατώτερα κέντρα, αναφερόμενες στο σαχασράρα ξεχωριστά ως ένα έβδομο κέντρο. Εντούτοις, και τα επτά κέντρα συχνά αναφέρονται ως λωτοί, με τα πέταλά τους ανοικτά ή στραμμένα προς τα πάνω, σε πνευματική αφύπνιση, καθώς η ζωή και η συνειδητότητα διασχίζουν ανοδικά τη σπονδυλική στήλη.
Στη Γιόγκα, τα επτά απόκρυφα κέντρα ζωής και συνειδητότητας στη σπονδυλική στήλη και στον εγκέφαλο, τα οποία ζωογονούν το υλικό και το αστρικό σώμα του ανθρώπου, αναφέρονται ως τσάκρα , επειδή η συγκεντρωμένη ενέργεια στο καθένα απ’ αυτά μοιάζει με ένα κέντρο τροχού, από το οποίο εκπέμπονται ακτίνες φωτός και ενέργειας που δίνουν ζωή. 
Η αφύπνιση των απόκρυφων εγκεφαλονωτιαίων κέντρων  είναι ο στόχος των γιόγκι.
