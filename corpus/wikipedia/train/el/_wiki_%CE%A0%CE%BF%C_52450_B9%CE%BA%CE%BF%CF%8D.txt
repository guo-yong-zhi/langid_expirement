Συντεταγμένες: 19°21′15″N 99°31′51″W  /  19.35417°N 99.53083°W  / 19.35417; -99.53083
Το Μεξικό  είναι μια από τις 31 πολιτείες του Μεξικού. Με πληθυσμό 15.175.862 κατοίκους σύμφωνα με την απογραφή του 2010 είναι η πιο πολυπληθής και η πιο πυκνοκατοικημένη πολιτεία του Μεξικού. Χωρίζεται σε 125 δήμους και πρωτεύουσα είναι η Τολούκα. Η πολιτεία του Μεξικού έχει συχνά τη συντομογραφία Edomex από το όνομά της στα ισπανικά .
Η πολιτεία βρίσκεται στο νότιο κεντρικό Μεξικό. Συνορεύει με τις πολιτείες Κερέταρο και Ιδάλγο στα βόρεια, Μορέλος και Γκερρέρο στα νότια, Μιτσοακάν στα δυτικά και Τλαξκάλα και Πουέμπλα στα ανατολικά. Περιβάλλει την Ομοσπονδιακή περιοχή. Έχει έκταση 22.357 χλμ² . Γεωγραφικά, η πολιτεία αποτελείται από τη κοιλάδα της Τολούκα και η προεξοχή της προς τα δυτικά τη κοιλάδα Τσάλκο. Το Ποποκατέπετλ είναι η ψηλότερη κορυφή της πολιτείας, στα σύνορα με τη Πουέμπλα.
Η πολιτεία προέρχεται από τα εδάφη της Αυτοκρατορίας των Αζτέκων, η οποία παρέμεινε πολιτική διαίρεση της νέας Ισπανίας. Μετά την απελευθέρωση, η πόλη του Μεξικού διαλέχθηκε ως πρωτεύουσα του Μεξικού και η επικράτειά της χωρίστηκε από την υπόλοιπη πολιτεία. Ύστερα από χρόνια εδάφη της πολιτείας χωρίστηκαν για να σχηματίσουν τις πολιτείες Ιδάλγο, Μορέλος και Γκερρέρο.
Σύμφωνα με το σύνταγμα των Ηνωμένων Πολιτειών του Μεξικού του 1917, το όνομα της πολιτείας είναι απλά Μεξικό, όμως για να ξεχωρίζει από τη χώρα αναφέρεται συχνά ως πολιτεία του Μεξικού .
