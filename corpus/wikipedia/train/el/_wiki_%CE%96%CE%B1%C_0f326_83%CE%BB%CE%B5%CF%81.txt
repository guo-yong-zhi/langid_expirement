Ο Ζαν Μπατίστ Ωγκύστ  Κέσλερ ο νεότερος   2  ήταν διευθυντής της Koninklijke Nederlandse Petroleum Maatschappij  και αθλητής της αντισφαίρισης.
Ήταν γιος του Ζαν Μπατίστ Ωγκύστ Κέσλερ του πρεσβύτερου, πρώτου διευθυντή της Βασιλικής Ολλανδικής Εταιρείας Πετρελαίου, που αργότερα μετεξελίχθηκε σε Royal Dutch Shell, η οποία είχε ως αντικείμενο την εκμετάλλευση του πετρελαίου στις Ολλανδικές Ανατολικές Ινδίες. Αδελφοί του ήταν οι ποδοσφαιριστές Μπούλι Κέσλερ  και Ντολφ Κέσλερ. Είχε, επίσης, μία αδελφή και δύο ακόμα αδελφούς. Μετά το γυμνάσιο σπούδασε ηλεκτρολόγος μηχανικός στο Τεχνολογικό Πανεπιστήμιο του Ντελφτ. Εργάστηκε στη Ρουμανία και στη Σοβιετική Ένωση. Το 1923 έγινε διευθυντής της Royal Dutch.
Ήταν αθλητής αντισφαίρισης, μέλος του συλλόγου της Χάγης Λόουν τένις Κλαμπ Λεϊμόνιανς. 2  Το 1906 έλαβε μέρος στους Ολυμπιακούς αγώνες της Αθήνας στην αντισφαίριση. 2 ] Στο μονό ανδρών αποκλείστηκε στον πρώτο αγώνα από τον μετέπειτα Γάλλο χρυσό Ολυμπιονίκη Μαξ Ντεκουζί 2 .
