Συντεταγμένες: 52°8′24″N 6°11′42″E  /  52.14000°N 6.19500°E  / 52.14000; 6.19500
Το Ζούτφεν ) είναι πόλη και δήμος στην επαρχία Χέλντερλαντ της Ολλανδίας. Ο δήμος το 2020 είχε 39.705 κατοίκους. Είναι κτισμένο στην ανατολική όχθη του ποταμού Άισσελ, στην συμβολή του με τον Μπέρκελ.
Κατά τον Μεσαίωνα, το Ζούτφεν ήταν η έδρα των κομητών του Ζούτφεν. Απέκτησε δικαιώματα πόλης μεταξύ του 1191 και του 1196, γεγονός που την κατατάσσει ως την τρίτη παλαιότερη στη χώρα, μετά την Ουτρέχτη και το Ντέβεντερ. Έχοντας οχυρωθεί, η πόλη άντεξε πολλές πολιορκίες, ειδικά κατά τη διάρκεια των πολέμων ανεξαρτησίας που διεξήγαγαν οι Ολλανδοί. Η πιο γνωστή μάχη ήταν αυτή τον Σεπτέμβριο του 1586 όταν ο Σερ Φίλιπ Σίντνεϊ τραυματίστηκε θανάσιμα. Οι Ισπανοί το κατέλαβαν το 1587, αλλά ανακτήθηκε από τον Μαυρίκιο της Οράγγης το 1591, και εκτός από δύο σύντομες περιόδους, μία το 1672 και μία κατά τη διάρκεια των Ναπολεόντειων Πολέμων, παρέμεινε μέρος της Ηνωμένης Ολλανδίας. 2  Η πόλη βομβαρδίστηκε κατά τη διάρκεια του β΄ΠΠ λόγω της στρατηγικής γέφυράς της. Παρά τους βομβαρδισμούς, το μεγαλύτερο τμήμα του ιστορικού κέντρου της πόλης διασώζεται μέχρι σήμερα.
Η πόλη διατηρεί σε μεγάλο βαθμό το ιστορικό κέντρο. Το πιο σημαντικό κτήριο είναι η Χρότε Κερκ , αφιερωμένη στην Αγία Βαλπουργία, η οποία χρονολογείται από τον 12ο αιώνα και περιέχει μνημεία των πρώην κόμητων του Ζούτφεν. Διασώζονται επίσης, τμηματικά τα τείχη της παλιάς πόλης, τα οποία κατεδαφίστηκαν το 1874. 2  Άλλα αξιοθέατα περιλαμβάνουν τον Ντρογκεναπστόρεν , τον Βαϊνχάουστορεν , τον Μπουργκονιεστόρεν  και την πύλη Μπέρκελ . Σώζονται επίσης πολλά παλιά σπίτια, κτισμένα μεταξύ 14ου και 17ου αιώνα.
