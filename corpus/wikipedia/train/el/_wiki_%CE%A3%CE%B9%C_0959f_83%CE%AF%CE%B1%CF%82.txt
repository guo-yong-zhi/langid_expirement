Σιδηροδρομική γραμμήΠάτρας - Κυπαρισσίας
Η Σιδηροδρομική Γραμμή Πάτρας-Κυπαρισσίας ήταν ελληνική σιδηροδρομική γραμμή, μετρικού εύρους και μήκους 163 χιλιομέτρων, που συνέδεε την Πάτρα με την Κυπαρισσία μέσω του Πύργου και της δυτικής Πελοποννήσου. Ήταν μια από τις σημαντικότερες γραμμές του Πελοποννησιακού σιδηροδρομικού δικτύου μετρικού εύρους. Η γραμμή έπαψε να λειτουργεί το 2011.
Η έναρξη της λειτουργίας της έγινε με την τμηματική παράδοσή της. Η σιδηροδρομική γραμμή Κόρινθος-Αίγιο-Πάτρα είχε ολοκληρωθεί τμηματικά ήδη από τις 10 Δεκεμβρίου 1887 συνδέοντας την Αθήνα και τον Πειραιά με το λιμάνι της Πάτρας 2 .
Το πρώτο τμήμα της  λειτούργησε για πρώτη φορά στις 15 Δεκεμβρίου 1888 με σταθμό εκκίνησης τον τότε Σταθμό Πύργου  στην Πάτρα και περιλάμβανε στάσεις στις Ιτιές, στο Μιντιλόγλι, στα Ροΐτικα, στο Μονοδένδρι, στον Άγιο Βασίλειο , στα Τσουκαλαίικα, στα Καμίνια και στον Αλυσσό με τερματικό σταθμό αυτόν της "Αχαΐας"  1  3 . Στις 29 Μαρτίου 1890 δόθηκε σε κυκλοφορία η 99 χιλιομέτρων σιδηροδρομική γραμμή Πάτρας-Πύργου 2 . Το Σεπτέμβριο του 1902 δόθηκε σε κυκλοφορία το τμήμα της σιδηροδρομικής γραμμής Πύργος-Κυπαρισσία αλλά και η προέκτασή της προς το Ζευγολατειό Μεσσηνίας ολοκληρώνοντας τη σιδηροδρομική σύνδεση Πάτρας-Καλαμάτας 4 .
Οι κυριότεροι σταθμοί της μετρικής σιδηροδρομικής γραμμής ήταν οι εξής:
To τμήμα από τον Σ.Σ. Άγιου Ανδρέα Πάτρας έως τον Άγιος Βασίλειο  και αργότερα έως το Ρίο αποτελεί τη Γραμμή 1 του Προαστιακού Πάτρας. Τον Φεβρουάριο 2016 η ΕΡΓΟΣΕ ανακοίνωσε την μελέτη κανονικοποίησης της γραμμής. 5 
To τμήμα από τον κεντρικό Σ.Σ. Πάτρας έως την Κάτω Αχαΐα αποτελεί τη Γραμμή 2 του Προαστιακού Πάτρας 6 .
Το τμήμα από Κάτω Αχαΐα έως Πύργο θα αποτελέσει μελλοντική προέκταση του Προαστιακού Πάτρας και θα εξασφαλίσει την επανασύνδεση της πρωτεύουσας της Ηλείας, αλλά και του Κατακώλου και της Αρχαίας Ολυμπίας, με την Αθήνα. 7 
Με χρηματοδότηση από την Ε.Ε. αναμένεται η δημοπράτηση της επαναλειτουργίας της γραμμής Πύργου - Κυπαρισσίας. 8 
