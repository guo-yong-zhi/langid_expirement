Ο Ανδρέας Μαθηκολώνης είναι Ελληνοκύπριος δικηγόρος και πολιτικός. Διετέλεσε βουλευτής στην Εκλογική Περιφέρεια Λάρνακας εκλεγμένος με τον ΔΗΣΥ. 1 
Ο Ανδρέας Μαθηκολώνης γεννήθηκε στη Λάρνακα στις 21 Μαρτίου 1949. 1  Ομιλεί, πέρα από την ελληνική, την αγγλική γλώσσα. 1  Σπούδασε νομική και εργάζεται ως δικηγόρος. 1 
Εκλέχτηκε βουλευτής στις βουλευτικές εκλογές του 1981 στην Εκλογική Περιφέρεια Λάρνακας με τον ΔΗΣΥ για την Δ΄ Κοινοβουλευτική Περίοδο. 2  Ωστόσο, τον Φεβρουάριο του 1982 απώλεσε τη βουλευτική έδρα έπειτα από απόφαση του εκλογοδικείου. 2  Στις 2 Φεβρουαρίου 1984 ανακηρύχθηκε εκ νέου βουλευτής ως πρώτος επιλαχών, μετά την απώλεια της βουλευτικής έδρας από τον βουλευτή του ΔΗΣΥ εκλογικής περιφέρεια Λάρνακας Γεώργιου Γεωργίου έπειτα από απόφαση του Ανωτάτου Δικαστηρίου Κύπρου. 2  Επανεξελέγη στις βουλευτικές εκλογές του 1985 για την Ε΄ Κοινοβουλευτική Περίοδο. 3 
