Στην ελληνική μυθολογία με το όνομα Δάρητας  είναι γνωστός ιερέας του θεού Ηφαίστου στην Τροία. Τα παιδιά του, ο Φηγέας και ο Ιδαίος, «γνώστες του πολέμου», έλαβαν μέρος στον Τρωικό Πόλεμο, όπου ο ένας σκοτώθηκε από τον Διομήδη, ενώ ο άλλος σώθηκε από τον `Ηφαιστο, που τον τύλιξε με σκοτάδι, ώστε ο γέροντας ιερέας του, ο Δάρητας, να μη μείνει χωρίς παρηγοριά. Ο Δάρης αναφέρεται στην Ιλιάδα του Ομήρου , όπου χαρακτηρίζεται πλούσιος και άμεμπτος.
