Η ανάπτυξη της ηλιακής ενέργειας στην Ελλάδα ξεκίνησε το 2006, ενώ οι εγκαταστάσεις φωτοβολταϊκών συστημάτων ανέβηκαν στα ύψη από το 2009 λόγω των ελκυστικών τιμολογίων τροφοδοσίας που άρχισαν να ισχύουν αλλά και των αντίστοιχων κανονισμών για οικιακές εφαρμογές ηλιακών φωτοβολταϊκών. Ωστόσο, το συγκεκριμένο πρόγραμμα χρηματοδότησης δημιούργησε ένα απαράδεκτο έλλειμμα άνω των 500 εκατομμυρίων ευρώ στο ταμείο του ελληνικού Διαχειριστή Μεταφοράς Ηλεκτρικής Ενέργειας. Ο παραπάνω φορέας  λειτουργεί στη χώρα από το 2011 και "πιστοποιήθηκε από τη Ρυθμιστική Αρχή Ενέργειας  τον Δεκέμβριο του 2012".  1  Για να μειωθεί αυτό το έλλειμμα, εισήχθησαν νέοι κανονισμοί τον Αύγουστο του 2012, μεταξύ των οποίων ήταν και η αναδρομική μείωση των τιμολογίων,  2  με περαιτέρω μειώσεις με την πάροδο του χρόνου.  3  Αυτά τα μέτρα επέτρεψαν να γίνει η διαγραφή του ελλείμματος έως το 2017.  4 
Οι δημοπρασίες έχουν αντικαταστήσει τις ταρίφες και μετά από μια περίοδο στασιμότητας από το 2013, η Ελλάδα από το 2019 άρχισε να εγκαθιστά εκ νέου εκατοντάδες MWp τον χρόνο.  4 
Μέχρι τον Απρίλιο του 2015, η συνολική εγκατεστημένη φωτοβολταϊκή ισχύς στην Ελλάδα είχε φτάσει τα 2.442,6 MW p από τα οποία τα 350,5 MW p εγκαταστάθηκαν πάνω σε στέγες, ενώ τα υπόλοιπα ήταν επίγεια.  5  Η Ελλάδα έχει την πέμπτη θέση στην παγκόσμια κατάταξη σε σχέση με την εγκατεστημένη φωτοβολταϊκή ισχύ, ενώ η φωτοβολταϊκή ισχύς κάλυπτε το 7% της ζήτησης για ηλεκτρική ενέργεια στη χώρα το 2019.  4 
Σε κάθε περίπτωση, σύμφωνα με μια έρευνα που εκπονήθηκε από τον ερευνητικό φορέα Bloomberg NEF  σε σχέση με το μέλλον του κλάδου της ηλεκτρικής ενέργειας στη χώρα, την οποία έκανε γνωστή η ΔΕΗ σε σχετική της ανακοίνωση, η Ελλάδα έχει τη δυνατότητα "να αναδειχθεί σε μία από τις χώρες που θα ηγηθούν του ενεργειακού μετασχηματισμού στην Ευρώπη έως το 2030 καθώς η φθηνή ηλιακή και αιολική ενέργεια, οι μπαταρίες και οι αυξανόμενες τιμές του διοξειδίου του άνθρακα μετασχηματίζουν ριζικά το ηλεκτρικό σύστημα της χώρας".  6 
 
