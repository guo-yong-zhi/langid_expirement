
Ο Έρνεστ Λαντ ή Έρνι Λαντ , ήταν ένας Αμερικανός επαγγελματίας παίκτης ράγκμπι και μετέπειτα επαγγελματίας παλαιστής.
Από νεαρή ηλικία είχε έφεση στο άθλημα του ράγκμπι. Αγωνίστηκε επαγγελματικάαπό το 1961 έως το 1968 και είχε ιδιαίτερη επιτυχία στο άθλημα. Κατέκτησε ένα πρωτάθλημα στην κορυφαία κατηγορία των Η.Π.Α., ενώ ήταν μέλος στην καλύτερη ομάδα της κατηγορίας για τέσσερις χρονιές. Το 1981 εισήχθη και σε τιμητικό Hall of Fame του αθλήματος.
Από το 1961, ταυτόχρονα με το ράγκμπι, ασχολήθηκε με την πάλη, ενώ μόλις εγκατέλειψε το πρώτο, το 1968, έγινε επαγγελματίας παλαιστής. Αγωνίστηκε έως το 1986 και στην μεγάλη καριέρα του, κατέκτησε πάρα πολλούς τίτλους. Πέρασε από τις δύο ισχυρότερες εταιρείες πάλης της εποχής του, το National Wrestling Alliance και το WWE, τότε γνωστό με άλλο όνομα και είχε κόντρες με σπουδαίους παλαιστές, όπως με τον Αντρέ τον Γίγαντα, αντιπαλότητα που έμεινε στην ιστορία.
Ο Έρνι Λαντ, μετά από μια καριέρα 25 ετών στον χώρο της επαγγελματικής πάλης, τιμήθηκε από το WWE, με την εισαγωγή του το 1995, στο τιμητικό WWE Hall of Fame. Είναι από τους λίγους που έχουν καταφέρει να εισαχθούν και σε Hall of Fame της πάλης και του ράγκμπι.
Κινήσεις
Ψευδώνυμα
