Το Τμήμα Γεωλογίας είναι ένα από τα τμήματα της Σχολής Θετικών Επιστημών του Πανεπιστημίου Πατρών. Ιδρύθηκε το 1977 και δέχθηκε τους πρώτους φοιτητές του το 1978.
Ιδρύθηκε το 1977 στην τότε Φυσικομαθηματική Σχολή  του Πανεπιστημίου Πατρών. Στην αρχική δομή του είχε 10 διδάσκοντες και 4 μέλη διοικητικού και τεχνικού προσωπικού, συμπεριλαμβανομένου και του ακαδημαϊκού Αθανάσιου Πανάγου .
Το ακαδημαϊκό έτος 1978-1979 δέχθηκε τους πρώτους 65 φοιτητές του.
Η πρώτη συνεδρίαση της Γενικής Συνέλευσης έγινε στις 16 Σεπτεμβρίου του 1982 με την εφαρμογή του νόμου 1268/82. Σε αυτή την συνεδρίαση εξελέγη ο πρώτος πρόεδρος του τμήματος Γεώργιος Μαχαίρας.
Στις 6 Μαρτίου του 1996 ανακηρύχθηκε από το τμήμα ο Μανώλης Γλέζος Επίτιμος Διδάκτορας του Πανεπιστημίου Πατρών για την προσφορά του στις Γεωεπιστήµες και στην Προστασία του Περιβάλλοντος. 1 
Από το ακαδημαϊκό έτος 1998-99 το Τμήμα στεγάζεται στο δικό του κτήριο. Εκεί έχουν εγκατασταθεί επίσης το υπολογιστικό κέντρο και η βιβλιοθήκη του Τμήματος. Ενώ το εργαστήριο σεισμολογίας παραμένει στις παλιές του εγκαταστάσεις.
Στο Tμήμα υπηρετούν σήμερα 19 μέλη Δ.Ε.Π. πλήρους απασχόλησης, 7 μέλη Ε.ΔΙ.Π., 1 μέλος ΕΤΕΠ, 1 μόνιμος Διοικητικός υπάλληλος και 5 άτομα ΙΔΑΧ.
Πρόεδρος του Τμήματος για την περίοδο 2017-2019 είναι ο καθηγητής Αβραάμ Ζεληλίδης.
Το Τμήμα Γεωλογίας αποτελείται από τρεις Τομείς:
Το τμήμα προσφέρει στους σπουδαστές του τετραετή κύκλο σπουδών. Οργανωτικά διαθέτει 3 Τομείς:
