
Η Μομπάσα  είναι ένας πολύ σκουρόχρωμος αστεροειδής της Κύριας Ζώνης Αστεροειδών, με απόλυτο μέγεθος  10,104. Ανακαλύφθηκε το 1937 από τον Νοτιοαφρικανό αγγλικής καταγωγής αστρονόμο Σύριλ Τζάκσον, που παρατηρούσε από το Γιοχάνεσμπουργκ, και πήρε το όνομά της από την ομώνυμη πόλη και λιμάνι της Κένυα.
Η μέση διάμετρος της Μομπάσα εκτιμάται σε 56,64 χιλιόμετρα. Ο φασματικός τύπος της είναι Xc, ενώ το γεωμετρικό άλβεδό της είναι 0,0240 . Η Μομπάσα περιστρέφεται γύρω από τον εαυτό της μία φορά κάθε 14 ως 20 ώρες περίπου.
