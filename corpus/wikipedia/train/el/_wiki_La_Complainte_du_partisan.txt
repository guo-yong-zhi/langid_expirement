Το "La Complainte du partisan" 1  είναι ένα γαλλικό αντιφασιστικό τραγούδι για τη Γαλλική Αντίσταση κατά τη διάρκεια του Δευτέρου Παγκοσμίου Πολέμου. Το κομμάτι γράφτηκε το 1943, από τη γεννημένη στη Ρωσία, Γαλλίδα καλλιτέχνιδα Αννά Μαρλύ, 2 , με στίχους του Εμμανουέλ ντ'Αστιέρ ντε λα Βιγκερί, ηγετική φιγούρα της Αντίστασης. 3  Το κομμάτι έγινε παγκοσμίως γνωστό υπό τον τίτλο "The Partisan".  Η Μαρλύ το ερμήνευσε στο BBC, μαζί με άλλα τραγούδια, τα οποία ενέπνευσαν τους αντιστασιακούς. 4  Πολλοί Γάλλοι μουσικοί διασκεύασαν το κομμάτι με το πέρας των χρόνων. 
Μία από τις διασημότερες διασκευές του κομματιού κι αυτή που το έκανε περισσότερο γνωστό ήταν αυτή του Λέοναρντ Κόεν, το 1969, ο οποίος βασίστηκε επάνω σε προηγούμενη διασκευή, του Χάι Ζάρετ, και το συμπεριέλαβε στον δίσκο του  Songs for a Room. Με τη διασκευή του αυτή ο Κόεν, έφερε στο προσκήνιο ξανά το κομμάτι, οπότε ξεκίνησε και η λανθασμένη άποψη ότι ο ίδιος το έγραψε. Το 1972, διασκευάστηκε κι από τον Τζόαν Μπαέζ, η οποία το συμπεριέλαβε στον δίσκο της Come from the Shadows. 
