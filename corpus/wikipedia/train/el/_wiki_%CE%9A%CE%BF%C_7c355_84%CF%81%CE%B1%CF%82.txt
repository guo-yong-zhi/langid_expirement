Το Κοτρώνι είναι συνοικία της Πάτρας.
Βρίσκεται στο βόρειο τμήμα της πόλης σε ομαλή εδαφική έκταση με μικρή ελαφριά κλίση προς τα ανατολικά. Γειτνιάζει με τις συνοικίες Αγυιά, Αμπελόκηποι, Προάστιο  και Συχαινά, ενώ απέχει περίπου 5 χιλιόμετρα από το κέντρο της πόλης.
Στη συνοικία υπάρχει η «Πλατεία Ελλήνων Λογοτεχνών», χώρος περιστοιχισμένος από πεζοδρόμιο, με πράσινο, όπως δέντρα και ανθοφόρους θάμνους, παιδική χαρά, παγκάκια και φωτισμό. Στην περιοχή δραστηριοποιείται πολιτιστικός σύλλογος με την επωνυμία «Το Κοτρώνι».
