Συντεταγμένες: 44°46′22.753″N 17°12′48.020″E  /  44.77298694°N 17.21333889°E  / 44.77298694; 17.21333889
Η Πανεπιστημιούπολη της Μπάνια Λούκα  είναι η περιοχή όπου βρίσκεται το Πανεπιστήμιο της Μπάνια Λούκα, στην ομώνυμη πόλη της Σερβικής Δημοκρατίας της Βοσνίας. Τα περισσότερα από τα κτίρια του Πανεπιστημίου βρίσκονται σε δύο πανεπιστημιούπολεις, κοντά στις όχθες του ποταμού Βέρμπα και στο κέντρο της πόλης. Περιλαμβάνονται: αμφιθέατρα, αίθουσες διδασκαλίας, βιβλιοθήκες και αναγνωστήρια, εργαστήρια και δωμάτια υπολογιστών. Επίσης, φοιτητικές εστίες, εστιατόρια και κυλικεία, αθλητικές εγκαταστάσεις και γήπεδα, κ.α. Οι αίθουσες διδασκαλίας καλύπτουν μία συνολική έκταση 16.000 τ.μ. και τα εργαστήρια φτάνουν τα 10.000 τ.μ. 1  
Το Ινστιτούτο Γενετικών Πόρων του Πανεπιστημίου της Μπάνια Λούκα διαχειρίζεται μία περιοχή έκτασης 273.817 τ.μ. που έχει κηρυχθεί ως προστατευόμενη τοποθεσία από το 2012. Είναι ένα μνημείο φυσικής κληρονομιάς που περιλαμβάνει πάνω από 75 είδη δέντρων.  2  3  Στον Βοτανικό Κήπο του Πανεπιστημίου λειτουργεί ένα δενδροκομείο, έκτασης 3,5 εκταρίων, όπου έχουν καλλιεργηθεί πάνω από 46 είδη ενδημικών δέντρων, μεταξύ των οποίων 18 ποικιλίες μηλιάς και 13 ποικιλίες αχλαδιάς. 4  Το Πάρκο έχει μεγάλη αισθητική αξία, προσφέρεται για εκπαιδευτικές εκδρομές, και η βλάστησή του περιλαμβάνει αρκετά ιδιαίτερα είδη, όπως: Σερβικές ελάτες, γιγαντιαίες ελάτες, στενόφυλλους φράξους, φαλακρά κυπαρίσσια, φτελιές, ρουπακοβελανιδιές, κ.α. 5 
