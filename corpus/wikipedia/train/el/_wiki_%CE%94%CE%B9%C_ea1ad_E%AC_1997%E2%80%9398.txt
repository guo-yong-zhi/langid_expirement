Το πρωτάθλημα της Ε.Π.Σ. Πειραιώς της περιόδου 1997-98 διοργανώθηκε σε τρεις κατηγορίες. Συνολικά, στα πειραϊκά πρωταθλήματα πήραν μέρος 92 σύλλογοι.
Τους τίτλους των δυο ομίλων της Α΄ Κατηγορίας κατέκτησαν ο Βύζας Μεγάρων και ο Α.Ο. Ποντίων Νίκαιας. Οι δυο πρωταθλήτριες ομάδες ανέβηκαν στη Δ΄Εθνική της περιόδου 1998-99. 1 
Στη Β΄ Κατηγορία υποβιβάστηκαν οι 2 τελευταίες ομάδες κάθε ομίλου. Από τον πρώτο όμιλο υποβιβάστηκαν ο Α.Σ. Δραπετσώνας και ο Αστέρας Κερατσινίου, ενώ από τον δεύτερο όμιλο υποβιβάστηκαν οι Νέοι Δραπετσώνας και η Α.Ε. Καμίνια. 2 
Ο Α.Σ. Δραπετσώνας και ο Ήφαιστος Νίκαιας ισοβάθμισαν στην προτελευταία θέση 3  και στις 24 Ιουνίου 1998 έδωσαν αγώνα κατάταξης στο γήπεδο Κερατσινίου για την παραμονή. Ο Ήφαιστος Νίκαιας επικράτησε με 1-0 και παρέμεινε, ενώ ο Α.Σ. Δραπετσώνας υποβιβάστηκε. 4  5 
Τους τίτλους των δυο ομίλων της Β΄ Κατηγορίας κατέκτησαν η Α.Ε. Νίκαια και η Φλόγα Νίκαιας. Την άνοδο στην Α΄ Κατηγορία κέρδισαν και οι δευτεραθλητές των δυο ομίλων, Α.Ο.Κ. Φαλήρου και Απόλλων Ασπροπύργου αντίστοιχα. 6 
Στη Γ΄ Κατηγορία υποβιβάστηκαν οι 2 τελευταίες ομάδες κάθε ομίλου. Από τον πρώτο όμιλο υποβιβάστηκαν η Αναγέννηση Σαλαμίνας και η Παλιά Κοκκινιά, ενώ από το δεύτερο όμιλο υποβιβάστηκαν η Κύπρος Κορυδαλλού και ο Απόλλων Ρέντη. 7 
Τους τίτλους των δυο ομίλων της Γ΄ Κατηγορίας κατέκτησαν ο Προφήτης Ηλίας Πειραιά και ο Δίας Κορυδαλλού. 8 
Την άνοδο στη Β΄ Κατηγορία κατέκτησαν επίσης οι δευτεραθλητές και τριταθλητές των δυο ομίλων. Στον πρώτο όμιλο δευτεραθλητής ήταν ο Ειδυλλιακός και τριταθλητής ο Πορφύρας, ενώ στον δεύτερο όμιλο δευτεραθλητής ήταν ο Θησέας Πειραιά και τριταθλήτρια η Θύελλα Κορυδαλλού. 9 
