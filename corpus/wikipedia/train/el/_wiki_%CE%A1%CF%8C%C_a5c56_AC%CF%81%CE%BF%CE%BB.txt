Ο Ρόι Έρικ Κάρολ  είναι Βορειοϊρλανδός πρώην  ποδοσφαιριστής και νυν προπονητής τερματοφυλάκων της Εθνικής ομάδας της χώρας του. Αγωνιζόταν ως τερματοφύλακας και ξεκίνησε την καριέρα του στην Αγγλία. Είναι γνωστός για την θητεία του στην Γουίγκαν Αθλέτικ και στην Μάντσεστερ Γιουνάιτεντ, όπου κέρδισε το πρωτάθλημα της Πρέμιερ Λιγκ και το Κύπελλο Αγγλίας το 2004. Έχει αγωνιστεί και στα ελληνικά γήπεδα με την φανέλα του ΟΦΗ και του Ολυμπιακού. Επίσης, έχει εκπροσωπήσει την Εθνική ομάδα της Βόρειας Ιρλανδίας 44 φορές. Ο Ρόι Κάρολ έχει γίνει προπονητής -για μία ημέρα- οδηγώντας την Μπαρνέτ σε νίκη με 2-1 επί στον τελικό Herts Senior Cup, το 2011, ενάντια στην Στήβενεϊτζ. Έτσι, ο Ρόι Κάρολ κατέχει την ασυνήθιστη τιμή να έχει κερδίσει ένα βραβείο στο μοναδικό του παιχνίδι ως προπονητής.
Ο Ρόι Κάρολ γεννήθηκε στο Ενισκίλεν της Βόρειας Ιρλανδίας και μεγάλωσε στο Τάμλαχτ, ένα χωριό 4 μίλια μακριά από το Ενισκίλεν. Ξεκίνησε τη σταδιοδρομία του σε τοπικές ομάδες, την Φαϊβμαϊλτάουν Γιουνάιτεντ και την Μπεϊλινάμαλαρντ Γιουνάιτεντ. Μετακόμισε στην Αγγλία παίζοντας για τις Χαλ Σίτι, Γουίγκαν Αθλέτικ, Μάντσεστερ Γιουνάιτεντ, Γουέστ Χαμ Γιουνάιτεντ και τη Ντέρμπι Κάουντι. Το Νοέμβριο του 2001, ο Ρόι Κάρολ δέχτηκε το Ανθρωπιστικό Βραβείο του Ερυθρού Σταυρού για την καλοσύνη που έδειξε σε ένα παιδί με λευχαιμία. Περίπου 5 χρόνια αργότερα, τον Νοέμβριο του 2006, μπήκε σε κέντρο αποκατάστασης λόγω τυχερών παιχνιδιών και για εθισμό σχετικό με το αλκοόλ. Το 'άγχος' τον οδήγησε σε αυτήν την κατάσταση, όπως αναφέρθηκε από την οικογένεια του Ρόι Κάρολ.
Ο Ρόι Κάρολ έγινε μέλος της Χαλ Σίτι τον Σεπτέμβριο του 1995 ως ασκούμενος και έφτασε τις 50 συμμετοχές με το σύλλογο σε κάθε διοργάνωση που συμμετείχε, αλλά πουλήθηκε σχεδόν δύο σεζόν αργότερα , ώστε η διοίκηση της Χαλ Σίτι να ξεπληρώσει τα χρέη της.
Ο Ρόι Κάρολ υπέγραψε με τη Γουίγκαν Αθλέτικ τον Απρίλιο του 1997 με το ποσό-ρεκόρ για την Γουίγκαν εκείνη την περίοδο, το ποσό των 350.000£ . Παρ'όλα αυτά, έπρεπε να περιμένει 7 μήνες για να κάνει το ντεμπούτο του με τη Γουίγκαν τον Νοέμβριο του 1997, αναπληρώνοντας τον Λι Μπάτλερ σε μία ήττα με 2-1 από την Γουότφορντ. Έκανε 170 εμφανίσεις σε κάθε τουρνουά μέσα σε 4 χρόνια. Ήταν το κλειδί στο ρεκόρ των 26 αγώνων στο πρωτάθλημα δίχως ήττα την σεζόν 1999-2000 και στέφθηκε ως ο καλύτερος τερματοφύλακας της Τσάμπιονσιπ. Ένα κατόρθωμα το οποίο ήταν φοβερό, παρόλο που έχασε τα τελευταία 7 παιχνίδια της σεζόν, καθώς έπρεπε να εγχειρηθεί στην σκωλικοειδή απόφυση .
Υπέγραψε συμβόλαιο με τους υπερασπιστές του τίτλου της Πρέμιερ Λιγκ, τη Μάντσεστερ Γιουνάιτεντ, το 2001. Το ποσό της αγοράς του παραμένει κρυφό και ανέρχεται -ύστερα από διάφορες "προβλέψεις"- στις 2.500.000£ . Ο Ρόι Κάρολ αντιμετώπισε πρόκληση για τη θέση του βασικού με τον Φαμπιάν Μπαρτέζ. Τη σεζόν 2002-2003 κέρδισε μετάλλιο. Τη σεζόν 2003-2004 συμμετείχε περισσότερο, όταν η Μάντσεστερ Γιουνάιτεντ υπέγραψε συμβόλαιο με τον Τιμ Χάουαρντ, όταν ο Μπαρτέζ υπέγραψε με την Ολιμπίκ Μαρσέιγ. Κέρδισε το Κύπελλο Αγγλίας το Μάιο του 2004, όταν αντικατέστησε τον Τιμ Χάουαρντ στο 84'. Το Φεβρουάριο του 2005, σε έναν αγώνα του Κυπέλλου Αγγλίας εναντίον της Έβερτον, ο Ρόι Κάρολ χτυπήθηκε στην πλάτη από διάφορα αντικείμενα, εκ των οποίων νομίσματα και κινητά τηλέφωνα, σε έναν αγώνα με υψηλό θέαμα από τον συναθλητή του και πρώην παίκτη της Έβερτον, Γουέιν Ρούνεϊ, ο οποίος διαμόρφωσε το 2-0.
Τρεις εβδομάδες μετά την αποχώρησή του από το Ολντ Τράφορντ, ο Ρόι Κάρολ υπέγραψε με την Γουέστ Χαμ Γιουνάιτεντ απολαμβάνοντας μία επιτυχή αρχή στη θητεία του με την Γουέστ Χαμ, έχοντας 19 συμμετοχές. Παρ'όλα αυτά, ένας τραυματισμός στην πλάτη του σε ένα παιχνίδι εναντίον της Φούλαμ, στις 23 Ιανουαρίου 2006, τον ανάγκασε να υποβληθεί σε χειρουργείο, χάνοντας τη σεζόν 2005-2006, μαζί και τον αγώνα στο Κύπελλο Αγγλίας, ενάντια στην Λίβερπουλ. Έτσι, αντικαταστάθηκε από τον Σάκα Χίσλοπ. Είχε μόνο 17 εμφανίσεις τη σεζόν 2006-2007, εξαιτίας προσωπικών προβλημάτων με το αλκοόλ και τα τυχερά παιχνίδια και επίσης την άφιξη του Ρόμπερτ Γκριν. Η τελευταία εμφάνισή του με τα 'Σφυριά' ήταν στις 3 Φεβρουαρίου 2007 ενάντια στην Άστον Βίλα. Στις 25 Μαΐου 2007, η Γουέστ Χαμ διέδωσε ότι ο Ρόι Κάρολ, μετά από το αίτημά του για μεταγραφή.
Ο Ρόι Κάρολ υπέγραψε με την Ρέιντζερς Γλασκώβης για μία σεζόν, στις 7 Ιουλίου 2007, ως κάλυψη του Άλαν ΜακΓκρέγκορ και επίσης για να 'πολεμήσει' για την θέση του βασικού. Έκανε την πρώτη και τελευταία του εμφάνιση με την Ρέιντζερς στον αγώνα εναντίον της Ιστ Λάιφ  στο Λιγκ Καπ της Σκωτίας, στις 26 Σεπτεμβρίου 2007.
Στις 9 Ιανουαρίου 2008, διαδόθηκε ότι ο Ρόι Κάρολ θα πήγαινε πίσω στην Πρέμιερ Λιγκ για λογαριασμό της Ντέρμπι Κάουντι. Τελικά, επιτράπηκε στον Ρόι Κάρολ να μιλήσει με το τεχνικό τιμ της Ντέρμπι και μετά από την έγκριση της Ντέρμπι, δυστυχώς, οι Ρέιντζερς αποκάλυψαν ότι δεν μπορούσαν να αγοράσουν αντικαταστάτη. Ο Ρόι Κάρολ, μετά την παραλίγο απόσυρση της προσφοράς από την Ντέρμπι, δέχτηκε να πληρώσει το δάνειο της μεταγραφής, ώστε οι Ρέιντζερς να αποκτήσουν τον τερματοφύλακα της Σάντερλαντ, τον Ντάρεν Γουάρντ. Ο Ρόι Κάρολ ήλπιζε να είναι δανεικός για την υπόλοιπη σεζόν 2007-2008, μόνο που οι Ρέιντζερς αρνήθηκαν να τον δώσουν, προτού βρουν έναν νέο τερματοφύλακα. Όταν αγόρασαν τον Νιλ Αλεξάντερ από την Ίπσουιτς Τάουν, τότε δέχτηκαν οι Ρέιντζερς να τον δώσουν στην Ντέρμπι, την τελευταία ημέρα των χειμερινών μεταγραφών. Υπέγραψε ένα τριετές συμβόλαιο στις 21 Ιανουαρίου 2008, και έκανε το ντεμπούτο του στον αγώνα της Πρέμιερ Λιγκ ενάντια στην Μπέρμιγχαμ Σίτι, στις 2 Φεβρουαρίου 2008. Ο Ρόι Κάρολ δεν μπόρεσε να βοηθήσει την ομάδα του να αποφύγει τον υποβιβασμό στο Τσάμπιονσιπ μετά από μόλις μία σεζόν. Ο Ρόι Κάρολ άρχισε τη σεζόν 2008-2009 ως ο βασικός τερματοφύλακας του συλλόγου, αλλά μετά την αποβολή του στον νικηφόρο αγώνα με 2-1 επί της Νόργουιτς Σίτι, περιορίστηκε και δεν μπορούσε πια να παίρνει μέρος σε αγώνες του κυπέλλου. Ήταν μέλος της 11άδας της Ντέρμπι που έφτασε μέχρι τον ημιτελικό του Αγγλικού Φούτμπολ Λιγκ Καπ, την ίδια σεζόν, όπου έχασε με 4-3 από την από την πρώην ομάδα του, την Μάντσεστερ Γιουνάιτεντ. Μετά από την επανεγγραφή του Πωλ Τζιούελ τον Δεκέμβριο του 2008, αντικαταστάθηκε από τον Νάιτζελ Κλοφ. Ο Κλοφ ξεκαθάρισε ότι ο Ρόι Κάρολ δεν ήταν στα σχέδιά του, και μία εβδομάδα μετά την έναρξη της σεζόν 2008-2009, ανακοινώθηκε ότι το συμβόλαιό του με τα 'Κριάρια' είχε λήξει, κάτι που τον οδήγησε στην Πρωτάθλημα ποδοσφαίρου Δανίας για λογαριασμό της Όντενσε Μπόλντκλουμπ.
Ο Ρόι Κάρολ υπέγραψε ένα τριετές συμβόλαιο με την Όντενσε Μπόλντκλουμπ στις 17 Αυγούστου 2009. Το ντεμπούτο του το έκανε την ίδια ημέρα και υπέγραψε μόλις μερικές ώρες αργότερα, αφού κατάφερε να κρατήσει ανέπαφη την εστία του στην νίκη με 1-0 επί της FC Μίντγιλαντ. Έχοντας παίξει μόνο σε 14 παιχνίδια της Σούπερ Λίγκα Δανίας έγινε ο "ΤΕΡΜΑΤΟΦΥΛΑΚΑΣ ΤΗΣ ΧΡΟΝΙΑΣ 2009" τον Δεκέμβριο του 2009. Τον Νοέμβριο του 2010, ο Ρόι Κάρολ ανακοίνωσε την απόφασή του να αφήσει την Όντενσε Μπόλντκλουμπ ώστε να γυρίσει στην Βρετανία, έτσι ώστε να είναι πιο κοντά στην οικογένειά του. Ο ομάδα σύντομα υπέγραψε με τον Στέφαν Βέσσελς ως αντικαταστάτη του. Το συμβόλαιο του Ρόι Κάρολ κανονικά έληγε στις 31 Ιανουαρίου 2011 και έτσι, άφησε την Όντενσε Μπόλντκλουμπ προς αναζήτηση νέου συλλόγου. Ο Ρόι Κάρολ δοκιμάστηκε από την Σέφιλντ Γιουνάιτεντ τον Μάρτιο του 2011. Παρ'όλα αυτά,  δέχτηκε δύο γκολ σε μόλις 10 λεπτά και αποβλήθηκε, κάτι που οδήγησε σε πέναλτι κατά την διάρκεια ενός αγώνα των εναλλακτικών παικτών εναντίον της Μπάρνσλεϊ. Αυτό είχε ως αποτέλεσμα μία χάλια εμφάνιση και να μην υπογράψει με τις 'Λεπίδες'. Αργότερα, τον ίδιο μήνα, ο Ρόι Κάρολ πήγε στην Λιγκ 2 για λογαριασμό της Μπαρνέτ σε ένα δοκιμαστικό με βλέψεις για τον ρόλο του παίκτη-προπονητή. Μετά την αναχώρηση του Μάρτιν Άλλεν ως μάνατζερ τον Απρίλιο του 2011, και με τον επιμελητή μάνατζερ Τζουλιάνο Γκρατσιόλι σε αναζήτηση παίκτη, ο Ρόι Κάρολ έγινε ο μάνατζερ για τον τελικό του Herts Senior Cup εναντίον της Στήβενεϊτζ, όπου η Μπαρνέτ νίκησε με 2-1. Έτσι, ο Ρόι Κάρολ κέρδισε ένα τρόπαιο στο πρώτο και τελευταίο του παιχνίδι ως προπονητής. Άφησε τον σύλλογο τον Απρίλιο του 2011, καθώς ο πρώην προπονητής του Λώρι Σάντσεζ θα γινόταν ο νέος προπονητής. Τον Ιούλιο του 2011, ο Ρόι Κάρολ υπέγραψε με την Πρέστον Νορθ Εντ για δοκιμαστικό και έπαιξε σε ένα νικηφόρο φιλικό αγώνα με 7-1 επί της Κένταλ Τάουν. Παρ'όλα αυτά, ο Ρόι Κάρολ ήταν τόσο κοντά στο να υπογράψει με την Πρέστον, ο ομάδα αποφάσισε να υπογράψει με τον Ιέιν Τέρνερ.
Τον Αύγουστο του 2011 ο Ρόι Κάρολ υπέγραψε ένα διετές συμβόλαιο με τον ΟΦΗ, ο οποίος αγωνιζόταν στη Σούπερ Λίγκα Ελλάδος.
Τον Ιανουάριο του 2012 ο Ρόι Κάρολ υπέγραψε συμβόλαιο με τους πρωταθλητές Ελλάδος, τον Ολυμπιακό για 100.000 €. Το ντεμπούτο του πραγματοποιήθηκε ενάντια στην Ρουμπίν Καζάν στη Μόσχα, στον πρώτο αγώνα για την Φάση των 32 του ΟΥΕΦΑ Γιουρόπα Λιγκ αντικαθιστώντας τον Μπάλαζ Μέγιερι, ο οποίος παραχώρησε πέναλτι και αποβλήθηκε με κόκκινη κάρτα. Ο Ρόι Κάρολ έσωσε το πέναλτι στο πρώτο του άγγιγμα ως παίκτης του Ολυμπιακού και οδήγησε την ομάδα του στην νίκη με 0-1 με σκόρερ τον Νταβίδ Φουστέρ. Έγινε ο αγαπημένος των οπαδών, αφού έκανε μια σειρά από αποκρούσεις στην ρεβάνς στον Πειραιά, ενώ παράλληλα είχε μαζί του έναν ορατό νάρθηκα.
Το καλοκαίρι του 2013 έληγε το 18μηνο συμβόλαιο που είχε υπογράψει στον Ολμυπιακό τον Ιανουάριο του 2012 , ωστόσο χάρη στις επιτυχημένες εμφανίσεις του σε Ελλάδα και Ευρώπη, η διοίκηση του Ολυμπιακού αποφάσισε να τον ανταμείψει προσφέροντάς του στις 15 Μαΐου 2013 νέο μονοετές συμβόλαιο, το οποίο φυσικά και αποδέχθηκε, με τον ίδιο να δηλώνει πως "Έμεινα στην ομάδα που με έβαλε και πάλι στον Ευρωπαικό ποδοσφαιρικό χάρτη". 
Με την φανέλα του Ολυμπιακού κατέφερε και κατάκτησε τρία πρωταθλήματα και δύο κύπελλα.
Ο Ρόι Κάρολ έκανε την πρώτη από τις 25 διεθνείς εμφανίσεις του στις 21 Μαΐου 1997 σε έναν αγώνα με την Ταϊλάνδη. Για πολλά χρόνια ο Κάρολ ζούσε υπό την σκιά του Μάικ Τέιλορ, ο οποίος κέρδισε την μάχη για την θέση του βασικού. Μετά από 6 χρόνια απουσίας από την Εθνική του ομάδα, ο Ρόι Κάρολ ήταν βασικός σε ένα φιλικό επί της Εθνικής Ολλανδίας στις 2 Ιουνίου 2012, ως αλλαγή στο δεύτερο ημίχρονο, παραχωρώντας δύο γκολ, καθώς η Βόρεια Ιρλανδία ηττήθηκε με 6-0.
