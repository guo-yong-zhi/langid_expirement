Ο Χρήστος-Γεώργιος  Σκέρτσος  είναι Έλληνας πολιτικός και δημοσιογράφος. Έχει διατελέσει υπουργός Επικρατείας, υφυπουργός στον Πρωθυπουργό και κυβερνητικός εκπρόσωπος της κυβέρνησης του Κυριάκου Μητσοτάκη.
Γεννήθηκε στη Θεσσαλονίκη το 1976. Σπούδασε Δημοσιογραφία και ΜΜΕ, στο Αριστοτέλειο Πανεπιστήμιο Θεσσαλονίκης και πραγματοποίησε μεταπτυχιακές σπουδές στην Πολιτική διαχείριση και το Lobbying  στο Πανεπιστήμιο George Washington των Ηνωμένων Πολιτειών. 
Διετέλεσε διευθυντής του γραφείου υπουργού Οικονομικών Γιάννη Στουρνάρα , διευθυντής του γραφείου του υπηρεσιακού πρωθυπουργού Παναγιώτη Πικραμμένου, καθώς και γενικός διευθυντής του Συνδέσμου Ελλήνων Βιομηχάνων την περίοδο 2014-2019. 1  2  Διετέλεσε, επίσης, μέλος του Διοικητικού Συμβουλίου του ΣΕΒ-ΙΒΕΠΕ, Γενικός Γραμματέας του Διοικητικού Συμβουλίου του Σωματείου Επιχειρηματικότητας Νέων  και Ταμίας του Συμβουλίου ΣΕΒ για τη Βιώσιμη Ανάπτυξη . 
Ανήκει στον στενό κύκλο συνεργατών του Κυριάκου Μητσοτάκη. Στις 9 Ιουλίου 2019, διορίστηκε υφυπουργός παρά τω Πρωθυπουργώ, αρμόδιος για τον συντονισμό του Κυβερνητικού Έργου. 2  Τις 13 Αυγούστου 2021 ορίστηκε υπουργός Επικρατείας με τα ίδια καθήκοντα. 3  Από τις 20 Απριλίου έως τις 26 Μαΐου 2023 ήταν κυβερνητικός εκπρόσωπος στην κυβέρνηση του Κυριάκου Μητσοτάκη. 4 
