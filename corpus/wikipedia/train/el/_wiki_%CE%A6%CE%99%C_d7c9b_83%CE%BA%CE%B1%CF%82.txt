Το ΦΙΦΑ Βραβείο Πούσκας   ή απλά «Βραβείο Πούσκας» είναι ένα βραβείο που δημιουργήθηκε στις 20 Οκτωβρίου 2009 από τη FIFA , για να απονεμηθεί στο άτομο που κρίθηκε ότι είχε το πιο αισθητικά σημαντικό ή το πιο όμορφο γκολ κατά τη διάρκεια του ημερολογιακού έτους. 1  2 
Το βραβείο είναι προς τιμήν του Φέρεντς Πούσκας, του επιθετικού της Χόνβεντ Βουδαπέστης και της Ρεάλ Μαδρίτης στις δεκαετίες 1940–60 και σημαντικότερο μέλος της πολύ επιτυχημένης ουγγρικής Εθνικής ομάδας της ίδιας εποχής. Ήταν 8 φορές πρώτος σκόρερ πρωταθλήματος, ενώ πέτυχε και ρεκόρ κόσμου με 84 γκολ με το εθνόσημο διατηρώντας το για σχεδόν μισό αιώνα. 3  4  Ο Πούσκας ήταν ένας από τους πιο παραγωγικούς σκόρερ όλων των εποχών με 806 τέρματα σε επίσημους αγώνες και 1.571 συμπεριλαμβανομένων και των φιλικών. 5  Τιμήθηκε από την IFFHS το 1998 ως ο κορυφαίος σκόρερ πρώτης κατηγορίας πρωταθλημάτων του 20ού αιώνα έχοντας αναγνωριστεί τότε 512 γκολ σε 528 παιχνίδια πρωταθλήματος. 6  7 
«Είναι σημαντικό να διατηρηθεί η μνήμη εκείνων των ποδοσφαιριστών που έχουν αφήσει το στίγμα τους στην ιστορία μας. Ο Φέρεντς Πούσκας δεν ήταν μόνο ένας παίκτης με τεράστιο ταλέντο που κέρδισε πολλές διακρίσεις, αλλά και ένας αξιοσημείωτος άνθρωπος. Ως εκ τούτου, η FIFA χαίρεται να αποτίσει φόρο τιμής αφιερώνοντας αυτό το βραβείο στη μνήμη του», δήλωσε ο πρόεδρος της FIFA Ζεπ Μπλάτερ στα εγκαίνια της ανάθεσης που έγιναν στη Βουδαπέστη. 8  9  10 
Μέχρι το 2018 ο νικητής αποφασίζονταν με βάση την ψήφο των οπαδών στον επίσημο ιστότοπο της FIFA. Ωστόσο, μετά από διαμάχη στο βραβείο του 2018, η Ομοσπονδία άλλαξε τη διαδικασία. Τώρα, το βραβείο αποφασίζεται από ειδικούς που επιλέγονται από την Ομοσπονδία, οι οποίοι θα επιλέξουν τον νικητή βάσει των τριών κορυφαίων γκολ που ψηφίστηκαν από το κοινό. Το χρονικό πλαίσιο για το πρώτο βραβείο ήταν από τον Ιούλιο του 2008 έως τον Ιούλιο του 2009. Το ετήσιο βραβείο απονεμήθηκε για πρώτη φορά κατά τη διάρκεια της βράβευσης του Παγκόσμιου Παίκτη της Χρονιάς FIFA για το 2009 στις 21 Δεκεμβρίου στην Ελβετία, με τον Πορτογάλο παίκτη Κριστιάνο Ρονάλντο να είναι ο πρώτος νικητής. 11  12 
Οι νικητές ανά έτος είναι οι εξής: 13  14  15  16 
