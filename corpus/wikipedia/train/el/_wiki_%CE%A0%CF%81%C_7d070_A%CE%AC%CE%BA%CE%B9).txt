Ο πρίγκιπας  είναι ανορθόδοξος πεσσός στο σκάκι που κινείται όπως ο βασιλιάς, χωρίς όμως να έχει τη βασιλική ιδιότητα. Είναι γνωστός ακόμα ως άνθρωπος , σοφός , φύλακας , πολίτης , τοξότης , άμαξα , κ.ά., ανάλογα με την παραλλαγή που συμμετέχει.
Στο λήμμα αυτό, ο πρίγκιπας συμβολίζεται ως ανεστραμμένος βασιλιάς.
Σε γενικές γραμμές, ο πρίγκιπας έχει περίπου ίση αξία με τον ίπππο. Συχνά χρειάζονται μερικές κινήσεις για να μπορέσει να αναπτυχθεί σωστά ένας πρίγκιπας στο άνοιγμα. Είναι πολύ αποτελεσματικό να έχει δυνάμεις κοντά του, αν και είναι αργός, ο πρίγκιπας είναι αρκετά καλός τόσο στην επίθεση, όσο και στην άμυνα, με τα κοντινά κομμάτια και πιόνια, όπως για παράδειγμα και ο βασιλιάς. 1  Ο πρίγκιπας φτάνει στη μέγιστη αξία του κατά τη διάρκεια του φινάλε, κατά το οποίο η δύναμή του στη μάχης είναι ελαφρώς ενισχυμένη με αξία μεγαλύτερη αυτής του ίππου, παρά την ελαφρώς χαμηλότερη που είχε από τον ίππο στην αρχική φάση του παιχνιδιού.
Στο Ρωμαϊκό σκάκι το κομμάτι ονομάζεται τοξότης ή άμαξα  και τοποθετείται για τα λευκά στα τετράγωνα γ1 και θ1, ενώ αντίστοιχα για τα μαύρα στα τετράγωνα γ10 και θ10.
Στην παραλλαγή Δύο βασιλείς ο καθένας ο βασιλιάς, που βρίσκεται πλησιέστερα στην στήλη 'α', είναι αυτός στον οποίο πρέπει να κάνεις ματ για να κερδίσεις την παρτίδα, ο άλλος παίζει το ρόλο του πρίγκιπα. Εάν οι βασιλείς βρεθούν στην ίδια στήλη, τότε πρέπει να κάνεις ματ σε αυτόν που βρίσκεται πλησιέστερα στη γραμμή '1'. 2 
Στην παραλλαγή Κούριερ σκάκι του 12ου αιώνα, το κομμάτι ονομάζεται άνθρωπος ή καγκελάριος και κατά την παράταξη εκκίνησης τοποθετείται δίπλα ακριβώς στον βασιλιά και προς την πλευρά της στήλης 'α', δηλαδή, στο τετράγωνο ε1 για τα λευκά και αντίστοιχα στο ε8 για τα μαύρα.
Ένας πρίγκιπας και ένας βασιλιάς μπορούν να κάνουν ματ σε έναν μοναχικό βασιλιά, παρασύροντάς τον κοντά σε μια γωνία της σκακιέρας. Στο παράδειγμα παρακάτω, παίζουν τα λευκά και κάνουν ματ σε τέσσερις κινήσεις:
