Ο Α.Π.Σ. Σούλι Παραμυθιάς είναι ένας αθλητικός σύλλογος που εδρεύει στην Παραμυθιά Θεσπρωτίας. Ιδρύθηκε το 1934 και πήρε το όνομά του από το ηρωικό Σούλι. Διαθέτει τμήμα ποδοσφαίρου και στο παρελθόν διέθετε και τμήμα στίβου. 2   
Έδρα της αποτελεί το Δημοτικό στάδιο Παραμυθιάς «49 Προκριτών», ονομασία που είναι προς τιμήν των 49 ανθρώπων που εκτελέστηκαν της 29 Σεπτεμβρίου 1943 από τους Γερμανούς κατακτητές.Τα χρώματα του συλλόγου είναι το πράσινο και το άσπρο. 3 
Το Σούλι Παραμυθιάς συμμετέχει στις διοργανώσεις της ΕΠΣ Θεσπρωτίας.Κατέκτησε για πρώτη φορά το τοπικό πρωτάθλημα την σεζόν 1992-93 και ανέβηκε στην Δ εθνική.Δεν κατάφερε να σταθεί στην κατηγορία και υποβιβάστηκε άμεσα στα τοπικά.Την σεζόν 2006-07 κατάφερε ξανά να κερδίσει το πρωτάθλημα και να ανέλθει για δεύτερη φορά στην Δ εθνική.Δεν κατάφερε όμως ούτε αυτήν την φορά να σταθεί στην κατηγορία και υποβιβάστηκε άμεσα.
Την σεζόν 2008-09 κατέκτησε το τρίτο του πρωτάθλημα και κέρδισε ξανά την άνοδο στην Δ εθνική.Την σεζόν 2009-10 κατάφερε για πρώτη φορά να παραμείνει στην κατηγορία σε σχέση με τις προηγούμενες φορές.Την επόμενη σεζόν όμως υποβιβάστηκε ξανά στο τοπικό πρωτάθλημα.
Την σεζόν 2017-18 κατέκτησε ξανά το πρωτάθλημα αήττητο και ανέβηκε για πρώτη φορά στην ιστορία του στην Γ εθνική.Το 2018-19 τερμάτισε στην 7η θέση και παρέμεινε στην κατηγορία στην παρθενική του παρουσία.Το 2019-20 συμμετείχε στην Γ εθνική αλλά στην ουσία στην τέταρτη κατηγορία εξαιτίας της αναδιάρθρωσης που πραγματοποιήθηκε.Το πρωτάθλημα διακόπηκε εξαιτίας της πανδημίας του COVID-19.Το Σούλι τερμάτισε στην τρίτη θέση με 41 βαθμούς.Το Σούλι παρότι είχε δικαίωμα συμμετοχής στην Γ εθνική,δήλωσε συμμετοχή στο τοπικό πρωτάθλημα. 4 
Οι υποστηρικτές του Σουλίου Παραμυθιάς είναι ο Σύνδεσμος Οπαδών ΣΟΥΛΙ GATE 49. Ο σύνδεσμος επανιδρύθηκε το 2018 μετά από 10 χρόνια αδράνειας. 
Πρωτάθλημα ΕΠΣ Θεσπρωτίας:4 
Κύπελλο ΕΠΣ Θεσπρωτίας:5 
Φιναλίστ κυπέλλου ΕΠΣ Θεσπρωτίας:2 
Σούπερ καπ ΕΠΣ Θεσπρωτίας:3 
Φιναλίστ Σούπερ καπ ΕΠΣ Θεσπρωτίας:1 
Κύπελλο Ερασιτεχνών Ελλάδας: Ημιτελικός 
