Το "Sucker"  είναι το δεύτερο στούντιο άλμπουμ της Charli XCX. Κυκλοφόρησε στις 15 Δεκεμβρίου του 2014 από την Asylum Records και την Atlantic Records. Το Sucker ονομάστηκε το καλύτερο ποπ άλμπουμ του 2014 από το Rolling Stone 14  και το δεύτερο καλύτερο από το Billboard 15 . Επιπρόσθετα, ονομάστηκε το έκτο καλύτερο άλμπουμ της χρονιάς από το Rolling Stone 16  και το Spin 17 .
Η XCX έχει προωθήσει το άλμπουμ μέσω μιας σειράς τηλεοπτικών εμφανίσεων, καθώς και μέσω της περιοδείας της "Girl Power North America Tour", η οποία κράτησε από το Σεπτέμβριο ως τον Οκτώβριο του 2014. Η XCX ήταν τέλος το opening act του ευρωπαϊκού μέρους της παγκόσμιας περιοδείας της Katy Perry, "The Prismatic World Tour", το 2015.
Για τις ανάγκες του άλμπουμ η XCX συνεργάστηκε με καλλιτέχνες όπως τον Rivers Cuomo των Weezer, τον Rostam Batmanglij των Vampire Weekend και τον Ariel Pink 18 . Στη συνέντευξη της στην ιστοσελίδα Idolator η XCX δήλωσε ότι το άλμπουμ επηρεάστηκε από τους Weezer, τους The Hives και τους Ramones 19 .
