Συντεταγμένες: 41°20′59.6″N 26°29′53.2″E  /  41.349889°N 26.498111°E  / 41.349889; 26.498111
Η Πυροστιά ή  Τρίποδας είναι ένα ταφικό μνημείο, συγκεκριμένα τουρμπές του Ορούτς Πασά στο Διδυμότειχο και χρονολογείται από το 15ο αιώνα. Βρίσκεται πίσω από το Δημαρχείο Διδυμότειχου στην άκρη ενός μεγάλου μουσουλμανικού νεκροταφείου. Η ονομασία Πυροστιά ή Τρίποδας χρησιμοποιείται από το ντόπιο πληθυσμό και οφείλεται σε οπτική εντύπωση που δημιουργεί το μνημείο υπό συγκεκριμένη γωνία. Ο Ορούτς Πασάς ήταν στρατηγός και μπεηλέρμπεης της Ανατολίας υπό τον Μουράτ Β' . Ο Ορούτς Πασάς προσέφερε αξιοσημείωτη οικοδομική δραστηριότητα στην πόλη, σήμερα σώζονται τα ομώνυμα χαμάμ.  1 
Είναι ανοικτού τύπου και αποτελείται από ένα βάθρο με καμαροσκέπαστο θάλαμο όπου στο παρελθόν είχε πλινθόκτιστο θόλο ο οποίος έχει καταπέσει. Το 1989 βρέθηκε σε κρύπτη σκελετός άνδρα χωρισμένος στα δύο. Η ταφή με τέτοιο τρόπο ώστε να μην αντικρίζει το σώμα ο ήλιος υπόδειξε ότι πρόκειται για μουσουλμανική ταφή.   2  
Στο μνημείο υπάρχει μαθηματική συμμετρία και εφαρμογή βυζαντινής μετρολογίας. Το μνημείο είναι τέλειος κύβος με μέγεθος πλευράς 20 βυζαντινών εμβατών . Στις διαστάσεις των και στην συσχέτιση των δομικών υλικών υπάρχει επίσης συμμετρία βυζαντινής μετρολογίας. Τα δομικά υλικά διασυνδέονται με γεωμετρικές σχέσεις όπως της χρυσής τομής και τα μεγέθη τους συνδέονται με το βυζαντινό εμβάτη. Συγκεκριμένα οι πλίνθοι έχουν μήκος ακριβώς 28,6 εκατοστά .  1 
