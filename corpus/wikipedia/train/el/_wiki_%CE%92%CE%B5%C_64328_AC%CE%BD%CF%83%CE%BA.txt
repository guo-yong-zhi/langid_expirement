Το Βερχογιάνσκ  είναι πόλη στην Επαρχία Βερχογιάνσκι της Δημοκρατίας των Σαχά στη Ρωσία, η οποία βρίσκεται στον ποταμό Γιάνα κοντά στο Αρκτικό Κύκλο, απέχει 92 χιλιόμετρα από το Μπαταγκάι, το διοικητικό κέντρο της επαρχίας και 675 χιλιόμετρα από το Γιακούτσκ, την πρωτεύουσα της δημοκρατίας. Σύμφωνα με την απογραφή του 2010, ο πληθυσμός ήταν 1.311 κάτοικοι. 3  Η πόλη έχει το παγκόσμιο ρεκόρ Γκίνες για τη μεγαλύτερη θερμοκρασιακή διαφορά στη Γη: 105 °C. 7 
Οι Κοζάκοι ίδρυσαν ένα οστρόγκ το 1638, 8  90 χιλιόμετρα νοτιοδυτικά της σύγχρονης πόλης. Το όνομα του οστρόγκ ήταν "Βερχογιάνσκι", το οποίο μεταφράζεται προσεγγιστικά ως Άνω Γιάνα από τα Ρώσικα, το οποίο προέρχεται από τη γεωγραφική του τοποθεσία στο άνω μέρος του ποταμού Γιάνα. Το 1775, μετακινήθηκε στην αριστερή όχθη του ποταμού για να διευκολύνει τη συλλογή φόρων. Το καθεστώς πόλης χορηγήθηκε το 1817. Από τη δεκαετία του 1860 έως το 1917, η πόλη ήταν χώρος πολιτικής εξορίας, από τους οποίους μερικοί από τους πιο προεξέχοντες εξορισμένους είναι ο Πολωνός συγγραφέας Βατσλάβ Σιεροσέφσκι, καθώς και οι Μπολσεβίκοι επαναστάτες Ιβάν Μπαμπούσκιν και Βίκτορ Νογκίν.
Ως κατοικημένη περιοχή, το Βερχογιάνσκ ταξινομείται ως πόλη υπό την επαρχιακή δικαιοδοσία. 9  Εντός του πλαισίου των διοικητικών διαιρέσεων, είναι ενσωματωμένο εντός της Επαρχίας Βερχογιάνσκι ως Πόλη του Βερχογιάνσκ. Ως διοικητική διαίρεση, η πόλη του Βερχογιάνσκ είναι ενσωματωμένη εντός της Δημοτικής Επαρχίας Βερχογιάνσκι ως Αστικός Οικισμός Βερχογιάνσκ. 10 
Υπάρχει ένα ποτάμιο λιμάνι, αεροδρόμιο, σταθμός συλλογής γούνας και κέντρο περιοχής εκτροφής ταράνδων. Στην πόλη εδρεύει το Μουσείο της Πόλης του Κρύου.
Το Βερχογιάνσκ είναι γνωστό κυρίως για τις εξαιρετικά χαμηλές θερμοκρασίες το χειμώνα και μερικές από τις μεγαλύτερες διαφορές θερμοκρασίας στη Γη μεταξύ του καλοκαιριού και του χειμώνα. Οι μέσες μηνιαίες θερμοκρασίες κυμαίνονται από -45.4 °C τον Ιανουάριο έως τους +16.5 °C τον Ιούλιο. Η μέση μηνιαία θερμοκρασία είναι κάτω από το μηδέν από τον Οκτώβριο έως τον Απρίλιο αλλά υπερβαίνει τους +10 °C από τον Ιούνιο μέχρι τον Αύγουστο, με τον Μάιο και τον Σεπτέμβριο να αποτελούν μέρος πολύ μικρών μεταβατικών εποχών. Το Βερχογιάνσκ έχει κλίμα ακραίου πολικού ψύχους  το οποίο κυριαρχείται για μεγάλο μέρος του έτους από την υψηλή πίεση. Αυτό έχει ως αποτέλεσμα την αποκοπή της περιοχής από την αύξηση της θερμοκρασίας τον χειμώνα και σε συνδυασμό με την έλλειψη νεφοκάλυψης αυτό οδηγεί σε εκτεταμένες απώλειες θερμότητας κατά τους ψυχρότερους μήνες.
Το Βερχογιάνσκ είναι ένα από τα μέρη που θεωρούνται ως ο Βόρειος Πόλος του Κρύου. Το άλλο μέρος είναι το Οϊμιάκον, το οποίο απέχει 629 χιλιόμετρα με αεροπλάνο. Η χαμηλότερη θερμοκρασία που καταγράφηκε στο Βερχογιάνσκ ανήλθε στους -67.6 °C στις 5 και 7 Φεβρουαρίου του 1892. 11  12  Επίσης ήταν η χαμηλότερη επίσημα καταγεγραμμένη θερμοκρασία στο Βόρειο Ημισφαίριο. Ωστόσο, στις 6 Φεβρουαρίου του 1933, η θερμοκρασία στο Οϊμιάκον έφτασε τους -67.7 °C, και υπερέβη ελάχιστα το ρεκόρ του Βερχογιάνσκ. Μόνο στην Ανταρκτική έχουν καταγραφεί χαμηλότερες θερμοκρασίες από το Οϊμιάκον ή το Βερχογιάνσκ και το παγκόσμιο αρνητικό ρεκόρ θερμοκρασίας που «χτύπησε» ποτέ τη Γη καταγράφηκε στον ρωσικό σταθμό Βοστόκ στην Ανταρκτική με −89,2 °C στις 21 Ιουλίου 1983. 13  14 
Σε αυτή την περιοχή, οι θερμοκρασιακές αναστροφές σχηματίζονται τον χειμώνα, λόγω του εξαιρετικά κρύου και το πυκνού αέρα του Σιβηρικού Υψηλού ο οποίος συγκεντρώνεται σε βαθιές τρύπες, με αποτέλεσμα οι θερμοκρασίες σε μεγαλύτερο υψόμετρο να αυξάνονται αντί να μειώνονται. Στο Βερχογιάνσκ μερικές φορές η μέση ελάχιστη θερμοκρασία για τον Ιανουάριο, τον Φεβρουάριο και τον Δεκέμβριο είναι κάτω από τους -50 °C. Το Οϊμιακόν και το Βερχογιάνσκ είναι τα δύο μόνιμα κατοικημένα μέρη στον κόσμο με καταγεγραμμένες θερμοκρασίες κάτω των -60 °C κάθε μέρα του Ιανουαρίου.
Τον Ιούνιο, τον Ιούλιο και τον Αύγουστο, οι ημερήσιες θερμοκρασίες άνω των +30 °C δεν είναι ασυνήθιστες. Ο θερμότερος καταγεγραμμένος μήνας είναι ο Ιούλιος του 2010, με μέση θερμοκρασία +20.8 °C. 15  Η μέση ετήσια θερμοκρασία για το Βερχογιάνσκ ανέρχεται στους -14.5 °C. Στις 25 Ιουλίου 1988, καταγράφηκε η θερμότερη θερμοκρασία στο Βερχογιάνσκ, η οποία ανήλθε στους +37.3 °C, αποδίδοντας μια θερμοκρασιακή διαφορά 105 °C, η οποία με βάση αξιόπιστα αρχεία, είναι η μεγαλύτερη θερμοκρασιακή διαφορά στον κόσμο. Το Οϊμιάκον και το Γιακούτσκ είναι άλλες δύο περιοχές με θερμοκρασιακή διαφορά πάνω από 100 °C. Στο Βερχογιάνσκ, δεν έχει καταγραφεί ποτέ θερμοκρασία πάνω από το μηδέν από τις 10 Νοεμβρίου έως τις 14 Μαρτίου. 16 
Το Βερχογιάνσκ έχει ξηρό κλίμα με λίγες βροχοπτώσεις ή χιονοπτώσεις. Η μέση ετήσια βροχόπτωση είναι 180 χιλιοστά. Αν και κανένας μήνας μπορεί να περιγραφεί ως πραγματικά υγρός, υπάρχουν ισχυρές εποχιακές διαφορές στη κατανομή των βροχοπτώσεων, με το καλοκαίρι να είναι πολύ πιο υγρότερο από το χειμώνα. Ο χειμώνας είναι εξαιρετικά άνυδρος, σε μεγάλο βαθμό εξαιτίας της επικράτησης της υψηλής πίεσης αυτή τη στιγμή του έτους. Το χιόνι είναι πιο πιθανό, από τον Οκτώβριο μέχρι τον Μάιο.
