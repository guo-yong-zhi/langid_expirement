Το Καφέ Λε Σελέκτ  είναι ένα από τα πιο παραδοσιακά καφενεία στο Παρίσι και από τα πιο γνωστά σημεία συνάντησης συγγραφέων και καλλιτεχνών.  Βρίσκεται στη γωνία της Λεωφόρου του Μονπαρνάς  και της οδού Βαβέν  στην Αριστερή Όχθη  του Σηκουάνα, απέναντι ακριβώς από τα δύο άλλα διάσημα καφέ της περιοχής, το Καφέ Λα Κουπόλ και το Καφέ Λε Ντομ .
Από τη δεκαετία του 1920, το Καφέ Λε Σελέκτ ήταν χώρος συνάντησης συγγραφέων και καλλιτεχνών. Εδώ σύχναζαν και έπιναν τον τυπικό γαλλικό καφέ τους, πριν ακόμη γίνουν διάσημα ονόματα, ο Ισπανός ζωγράφος Χοάν Μιρό , ο Έρνεστ Χέμινγουεϊ  και η Σιμόν ντε Μπωβουάρ .
Τακτικός θαμώνας ήταν και ο Αμερικανός ποιητής Χαρτ Κρέιν , όπως και οι ζωγράφοι Χαϊμ Σουτίν , Ζυλ Πασκέν , βουλγαρικής καταγωγής, και Σαλβαντόρ Νταλί . Μετά τα πογκρόμ που ακολούθησαν την οκτωβριανή επανάσταση στη Ρωσία, το Καφέ Λε Σελέκτ αποτέλεσε και σημείο συγκέντρωσης Ρώσων πολιτικών προσφύγων.
Σήμερα, το Καφέ Λε Σελέκτ αποτελεί προσφιλές στέκι νεότερων συγγραφέων και καλλιτεχνών της γαλλικής αβαν-γκάρντ .
