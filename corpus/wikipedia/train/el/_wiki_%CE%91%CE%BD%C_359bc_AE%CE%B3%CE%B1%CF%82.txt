Κύπελλο Ελλάδος 1984-85
Ο Αντώνης Ρήγας  είναι Έλληνας πρώην ποδοσφαιριστής, ο οποίος αγωνίστηκε στον Άρη, τη Ρόδο και τη Λάρισα, με την οποία κατέκτησε και το κύπελλο Ελλάδος του 1985. 1 
Ο Ρήγας ξεκίνησε την καριέρα του από τις ακαδημίες της Μπόχουμ και μεταπήδησε στον Άρη το 1978. 2  Στον Άρη αγωνίστηκε ως αναπληρωματικός και σκόραρε μια φορά εναντίον του ΟΦΗ, στις 18 Φεβρουαρίου 1979. 3  4 
Το καλοκαίρι του 1979, μεταγράφηκε στην ομάδα της Ρόδου, όπου παρέμεινε για έξι χρόνια. Το 1979-80, οι Ροδίτες γνώρισαν τον υποβιβασμό, με τον Ρήγα να παίζει σε 24 αγώνες, σκοράροντας μία φορά. 5  Η Ρόδος κατέκτησε την πρώτη θέση στη δεύτερη εθνική την επόμενη χρονιά, 6  για να αγωνιστεί για τα δύο επόμενα χρόνια στην Α' εθνική. Ο Ρήγας συμμετείχε σε 31 ματς, πετυχαίνοντας τέσσερα γκολ. 7  8 
Το 1983-84, έπαιξε στη Β' εθνική και το επόμενο καλοκαίρι μεταγράφηκε στην ομάδα της Λάρισας, με την οποία στην πρώτη του χρονιά κατέκτησε το κύπελλο Ελλάδος. 9  Έπαιξε ως το 1986, όταν και αποχώρησε από τους "βυσσινί". 10  11  Με τη Λάρισα αγωνίστηκε σε τρεις αγώνες του κυπέλλου Κυπελλούχων, εναντίον της ΒΦΚ Σιόφοκ στην Ουγγαρία στις 19 Σεπτεμβρίου 1984, 12  εναντίον της Σερβέτ στη Γενεύη στις 7 Νοεμβρίου 1984 και εναντίον της Ντιναμό Μόσχας στις 20 Μαρτίου 1985. 13  14 
