Συντεταγμένες: 31°14′12″N 121°30′10″E  /  31.23667°N 121.50278°E  / 31.23667; 121.50278
Το Παγκόσμιο Οικονομικό Κέντρο Σαγκάης  είναι ψηλός ουρανοξύστης ο οποίος βρίσκεται στην Σαγκάη, Κίνα. Το κτίριο έχει ύψος 492 μέτρα. Ο ουρανοξύστης σχεδιάστηκε από τον Κον Πέντερσεν Φοξ και αναπτύχθηκε από την εταιρία Mori Building Company, με την Leslie E. Robertson Associates σαν μηχανικό και τις China State Construction Engineering Corp και Shanghai Construction  General Co. ως κύριους κατασκευαστές του. Είναι ουρανοξύστης μικτών χρήσεων, καθώς στεγάζει γραφεία, ξενοδοχεία, αίθουσες συνεδρίασης, παρατηρητήρια και καταστήματα. Το ξενοδοχείο Παρκ Χαγιάτ Σανγκάη καταλαμβάνει τους ορόφους 79 έως 93 και είναι το δεύτερο ψηλότερο ξενοδοχείο στο κόσμο. 3 
Η κατασκευή άρχισε το 1997 και τις 14 Σεπτεμβρίου 2007 ολοκληρώθηκε η οροφή του ουρανοξύστη σε ύψος 492,0 μέτρων 4 , κατατάσσοντάς τον εκείνη την εποχή ως το δεύτερο ψηλότερο κτίριο στο κόσμο, μετά το Ταϊπέι 101, και ψηλότερος στην ηπειρωτική Κίνα. Επίσης είχε το ψηλότερο πάτωμα και την ψηλότερη οροφή, δύο κατηγορίας που χρησιμοποιούνται για τον προσδιορισμό του ψηλότερου κτιρίου. Ο ουρανοξύστης άνοιξε στις 28 Αυγούστου 2008 και το παρατηρητήριο στις 30 Αυγούστου. Το παρατηρητήριο αυτό ήταν το ψηλότερο την εποχή που κατασκευάστηκε, σε ύψος 474 μέτρων. 5 
Ο ουρανοξύστης εγκωμιάστηκε για τη σχεδίασή του και ονομάστηκε από αρχιτέκτονες ως ο καλύτερος ουρανοξύστης που είχε ολοκληρωθεί το 2008. 6  7  Το 2013, ο κοντινός υπό κατασκευή Πύργος της Σαγκάης ξεπέρασε σε ύψος το Παγκόσμιο Οικονομικό Κέντρο της Σαγκάης. 8  Μαζί, το Παγκόσμιο Οικονομικό Κέντρο της Σαγκάης, ο Πύργος της Σαγκάης και ο Πύργος Τζιν Μάο σχηματίζουν την πρώτη κοντινή συνάθροιση ουρανοξυστών άνω των 300 μέτρων.
