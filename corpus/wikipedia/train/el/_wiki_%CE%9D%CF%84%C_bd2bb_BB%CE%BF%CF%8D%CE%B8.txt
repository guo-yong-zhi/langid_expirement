Η Ντουλούθ  είναι πόλη-λιμάνι στην πολιτεία της Μινεσότας των ΗΠΑ και έδρα της κομητείας του Σαιντ Λούις. Βρίσκεται στη Λίμνη Σουπίριορ στην Περιοχή Άρροουχεντ της Μινεσότας· η πόλη αποτελεί κόμβος για τη ναυτιλία εμπορευμάτων. Τα εμπορεύματα που αποστέλλονται από το λιμάνι της Ντουλούθ περιλαμβάνουν άνθρακα, σιδηρομετάλλευμα, σιτηρά, ασβεστόλιθο, τσιμέντο, αλάτι, ξυλοπολτό, χαλύβδινο πηνίο και εξαρτήματα ανεμογεννητριών. Η Ντουλούθ βρίσκεται νότια της Οροσειράς Άιρον και του Boundary Waters Canoe Area Wilderness.
Η Ντουλούθ πήρε το όνομά της από τον Ντανιέλ Γκρεϊσολόν, Σιέρ ντου Λου, τον πρώτο γνωστό Ευρωπαίο εξερευνητή της περιοχής. Ο πληθυσμός ήταν 86.697 στην απογραφή του 2020, 6  καθιστώντας την την πέμπτη μεγαλύτερη πόλη της Μινεσότας. Η Ντουλούθ σχηματίζει μητροπολιτική περιοχή με το γειτονικό Σουπήριορ του Ουισκόνσιν. Οι δύο πόλεις ονομάζονται συνήθως Δίδυμοι Λιμένες.
