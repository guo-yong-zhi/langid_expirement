Ο όρος πληθυσμός σε μια δεδομένη γεωγραφική περιοχή, κατά γενική χρήση, εκφράζει το ποσοτικό άθροισμα των κατοίκων της που μπορεί να αναφέρεται στο πλαίσιο χωριού, πόλης χώρας, ηπείρου μέχρι και σε παγκόσμιο επίπεδο. Ειδικότερα στους τομείς της βιολογίας και της οικολογίας, ο όρος αφορά το άθροισμα των ατόμων ενός είδους  που βρίσκονται σε ένα συγκεκριμένο βιότοπο ή την εξάπλωση ενός είδους σε μία συγκεκριμένη περιοχή. Στη δε γενετική αφορά το σύνολο των ατόμων που χρησιμοποιούνται για την αναπαραγωγή ενός είδους επίσης σε συγκεκριμένη περιοχή. Χρειάστηκαν να περάσουν 200.000 χρόνια για να φτάσουμε στο ένα δισεκατομμύριο κατοίκους, ενώ μόλις 200 χρόνια για να φτάσουμε τα επτά δισεκατομμύρια. 1 
Περίπου 4,5 δισεκατομμύρια ανθρώπων – από τον συνολικό πληθυσμό των 7,5 δισεκατομμυρίων – ζουν στην Ασία. Επιπλέον, οι επτά από τις δέκα μεγαλύτερες σε πληθυσμό χώρες ανήκουν στην Ασία. Η ύπαρξη μεγάλων πληθυσμών δεν αποτελεί ωστόσο και δείκτη οικονομικής ανάπτυξης ή ευημερίας, αλλά υπερπληθυσμού.  
