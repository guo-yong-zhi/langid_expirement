Η Ελεονώρα Χόλλαντ, κόμισσα του Σόλσμπερι  Αγγλίδα ευγενής από την Οικογένεια Χόλλαντ ήταν μικρότερη κόρη του Τόμας Χόλλαντ, 2ου κόμη του Κεντ και της Λαίδης Αλίκης Φίτς Άλαν της κόρης του Ριχάρδου Φίτς Άλαν, 10ου κόμη του Αρουντέλ και της Ελεονώρας του Λάνκαστερ. Ο αδελφός της Εδμόνδος Χόλλαντ, 4ος κόμης του Κεντ ήταν συγκληρονόμος της. Η Ελεονώρα Χόλλαντ δεν πρέπει να συγχέεται με την αδελφή της Ελεονώρα Χόλλαντ, κόμισσα του Μαρς που παντρεύτηκε τον Ρότζερ Μόρτιμερ, 4ο κόμη του Μαρς, είχαν το ίδιο όνομα από την γιαγιά τους Ελεονώρα του Λάνκαστερ. 3  Οι πατρικοί παππούδες της Ελεονώρας ήταν ο Τόμας Χόλλαντ, 1ος κόμης του Κεντ και η Ιωάννα του Κεντ που παντρεύτηκε σε δεύτερο γάμο τον Εδουάρδο τον μαύρο πρίγκιπα και έγινε η μητέρα του Ριχάρδου Β΄ της Αγγλίας. Ο μεγαλύτερος αδελφός της Τόμας Χόλλαντ, 1ος δούκας του Σάρρεϋ αποκεφαλίστηκε  λόγω της συμμετοχής του στην «Εξέγερση των Επιφανών» με στόχο την δολοφονία του Ερρίκου Δ΄ της Αγγλίας και την επάνοδο του Ριχάρδου Β΄. Τον Τόμας διαδέχθηκε ο δεύτερος αδελφός του Εδμόνδος Χόλλαντ που ήταν συγκληρονόμος της Ιωάννας.
Η Λαίδη Ελεονώρα Χόλλαντ παντρεύτηκε σε πρώτο γάμο περίπου 13 ετών τον Σερ Τόμας Μόνταγκιου, γιο του Τζων Μόνταγκιου, 3ου κόμη του Σόλσμπερι και της Ματθίλδης Φραντσίζ , ο πρώτος της σύζυγος ήταν μεγάλος πολέμαρχος όταν ξέσπασε ο Εκατονταετής Πόλεμος. Η Ελεονώρα δεν πήρε τον τίτλο της κόμισσας του Σόλσμπερι μέχρι την ημέρα που ο τίτλος του κόμη επανήλθε στον νόμιμο σύζυγο της Τόμας . 4  Οι τίτλοι και τα εδάφη του πατέρα της μετά την εκτέλεση του αδελφού της πέρασαν από επιθεώρηση. Ο θείος τους Τζων Χόλλαντ, 1ος δούκας του Έξετερ που ήταν επίσης πρωταγωνιστής στην συνωμοσία αρχικά δραπέτευσε αλλά συνελήφθη και εκτελέστηκε υπό τις διαταγές της θείας της Ελεονώρας Ιωάννας Φιτς Άλαν που ήταν πεθερά του Ερρίκου Δ΄. Η Ελεονώρα και ο Τόμας Μόνταγκιου απέκτησαν:
Η Ελεονώρα πέθανε σε άγνωστη ημερομηνία μετά το 1413 και τάφηκε στην μονή του Μπισάμ. 6 
Ο Τόμας παντρεύτηκε σε δεύτερο γάμο  την Αλίκη Σώσερ κόρη του διάσημου συγγραφέα Τζόφρι Σώσερ χωρίς να αποκτήσει παιδιά, τραυματίστηκε θανάσιμα στην πολιορκία της Ορλεάνης  και πέθανε μερικές μέρες αργότερα . Η Αλίκη κόρη του Τόμας και της Ελεονώρας διαδέχθηκε τον πατέρα της ως 5η κόμισσα του Σόλσμπερι και ήταν η μητέρα του Ριχάρδου Νέβιλ, 16ου κόμη του Γουόρικ. Η Ελεονώρα ήταν η προγιαγιά της Σεσίλ Μπόνβιλλ της πλουσιότερης γυναίκας στην Αγγλία τον 15ο αιώνα και η προ-προ-προγιαγιά της Αικατερίνης Παρ της έκτης συζύγου του Ερρίκου Η΄ της Αγγλίας. 7  8 
