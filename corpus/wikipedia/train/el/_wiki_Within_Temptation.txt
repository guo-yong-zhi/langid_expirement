Οι Within Temptation είναι ολλανδικό μουσικό συγκρότημα Ατμοσφαιρικής Γκόθικ Μελωδικής Ποπ Συμφωνικής Μέταλ/Ροκ μουσικής που ιδρύθηκε το 1997 από την τραγουδίστρια Σάρον Ντεν Άντελ και τον κιθαρίστα Ρόμπερτ Βέστερχολτ. 1  Αρχικά το όνομα του συγκροτήματος ήταν "the Portal", ωστόσο πριν την ηχογράφηση του πρώτου τους δίσκου μετονομάστηκαν σε "Within Temptation". 2  Ο πιο εμφανής και γνωστός ήχος τους περιγράφεται ως Συμφωνικό Metal, ενώ στα πρώτα τους βήματα, όπως στο ντεμπούτο άλμπουμ τους Enter αλλά και στο δεύτερο άλμπουμ τους Mother Earth, ήταν ως επί το πλείστον Γκόθικ Μέταλ. 3  Το Enter είχε ακόμη και μια υπόδειξη από Doom Metal. Σε μια συνέντευξή η Sharon den Adel δήλωσε ότι: «Θεωρούμε τους εαυτούς μας περισσότερο ένα Ατμοσφαιρικό Μελωδικό Ποπ Συμφωνικό Μέταλ/Ροκ συγκρότημα... Κατά τη γνώμη μου, δεν είμαστε Γκόθικ μπάντα αλλά διαθέτουμε Γκόθικ στοιχεία».
Μετά την κυκλοφορία του ντεμπούτο άλμπουμ τους Enter το 1997, η μπάντα εμφανίστηκε στην ολλανδική underground σκηνή. Το 2001 έγιναν γνωστοί και στο ευρύ κοινό, με το single "Ice Queen" από το δεύτερο άλμπουμ τους, Mother Earth , το οποίο έφτασε στο Νο. 2 στα ολλανδικά charts. Μετά από αυτό, το συγκρότημα κέρδισε το Conamus Exportprijs, ένα ολλανδικό βραβείο μουσικής, τέσσερα χρόνια στη σειρά. 4 
Τα επόμενα άλμπουμ τους The Silent Force  και The Heart of Everything  έκαναν το ντεμπούτο τους στο Νο. 1 στα ολλανδικά charts. Το 2008, κυκλοφόρησαν ένα live DVD και CD, Black Symphony, τα οποία ηχογραφήθηκαν σε μια ζωντανή συναυλία σε συνεργασία με την Metropole Orchestra, που διεξήχθη στο Ahoy Arena στο Ρότερνταμ, στις 7 Φεβρουαρίου 2008. Στην πιο φιλόδοξη συναυλία τους έως τότε οι Within Temptation γιορτάζουν 12 χρόνια και τέσσερα επιτυχημένα άλμπουμ και εμφανίζονται μπροστά σε 10,000 θεατές με την 60-μελής Metropole Orchestra, μια κλασσική χορωδία 20 φωνών και ειδικούς καλεσμένους τον Keith Caputo και την Anneke van Giersbergen. 5  Το 2009 ακολούθησε το An Acoustic Night at the Theatre, ένα άλλο live άλμπουμ. 4 
Το πέμπτο στούντιο άλμπουμ της μπάντας, The Unforgiving, κυκλοφόρησε τον Μάρτιο του 2011, παράλληλα με μία σειρά κόμικς και μια σειρά από ταινίες μικρού μήκους, που μαζί καλύπτουν μια κοινή ιστορία. Το πρώτο single, Faster, κυκλοφόρησε στις 21 Ιανουαρίου και η πρώτη μικρού μήκους ταινία, Mother Maiden, κυκλοφόρησε στις 31 Ιανουαρίου. Η μπάντα έχει πουλήσει πάνω από 3.000.000 αντίτυπα του άλμπουμ παγκοσμίως. 1 
Στις 13 Νοεμβρίου του 2012, οι Within Temptation γιόρτασαν 15 χρόνια από την κυκλοφορία του πρώτου τους άλμπουμ με ένα τεράστιο live event, που ονομάζεται Elements, στην Sportpaleis αρένα, στην Αμβέρσα του Βελγίου. Με αφορμή την επέτειο αυτή, ο βελγικός ραδιοφωνικός σταθμός Q-music πρότεινε στην μπάντα να κάνει 15 διασκευές διάσημων τραγουδιών. Έτσι, τον Ιούνιο του 2013 οι Within Temptation κυκλοφόρησαν το άλμπουμ The Q-Music Sessions, το οποίο αποτελείται στο μεγαλύτερο μέρος του από ποπ τραγούδια στα οποία η μπάντα μετέδωσε ένα πιο συμφωνικό ύφος. Κάποια από αυτά είναι: Titanium , Summertime Sadness , The Power of Love , Radioactive .
Το έκτο στούντιο άλμπουμ τους, Hydra, κυκλοφόρησε στις 22 Ιανουαρίου του 2014 στην Ιαπωνία, στις 31 Ιανουαρίου 2014 στην Ευρώπη και στις 4 Φεβρουαρίου 2014 στις Ηνωμένες Πολιτείες. Το άλμπουμ περιέχει guest εμφανίσεις από καλλιτέχνες διαφορετικών ειδών μουσικής: τη Φινλανδή τραγουδίστρια μέτζο σοπράνο Τάρια Τούρουνεν, που εμφανίζεται στο πρώτο single Paradise , τον Howard Jones, πρώην τραγουδιστή του αμερικανικού metalcore συγκροτήματος Killswitch Engage, τον Dave Pirner, τραγουδιστή του αμερικανικού εναλλακτικής ροκ συγκροτήματος Soul Asylum και τον Αμερικανό ράπερ Xzibit.
Οι Within Temptation κυκλοφόρησαν το έβδομο στούντιο άλμπουμ τους Resist  στις 1 Φεβρουαρίου 2019, μέσω της Spinefarm Records. Μιλώντας για το δίσκο, η Σάρον Ντεν Άντελ λέει ότι έχουν εμπνευστεί από τη σύγχρονη μουσική, της οποίας απέδωσαν ένα "σκοτεινό" πρόσωπο. «Μερικές φορές υπάρχει η αίσθηση ότι η σημερινή ποπ μουσική δεν έχει επαναστατικό χαρακτήρα. Ο κύριος στόχος μας ήταν να συλλέξουμε κομμάτια από ήχους που μας αρέσουν και να αγριέψουμε το όλο πράγμα όσο το δυνατόν περισσότερο μπορούμε, επιτρέποντάς μας να διαμορφώσουμε ένα νέο μουσικό κόσμο ο οποίος είναι βαρύτερος, πιο βρώμικος και πιο φουτουριστικός από όσο έχουμε δημιουργήσει ποτέ πριν. Το Resist είναι η νέα μας άποψη στην metal, ο τρόπος μας να προσφέρουμε μια νέα εκδοχή ζωής στην επαναστατική πλευρά της σύγχρονης μουσικής». 6 
Σάρον Ντεν Άντελ
Robert Westerholt
Jeroen van Veen
Ruud Jolie
Martijn Spierenburg
Στούντιο Άλμπουμ
Άλλες κυκλοφορίες
DVD
