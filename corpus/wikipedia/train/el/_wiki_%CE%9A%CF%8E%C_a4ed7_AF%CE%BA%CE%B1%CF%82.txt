Ο Κώστας Τσίκας είναι Έλληνας παλαίμαχος ποδοσφαιριστής, που διακρίθηκε στη θέση του ακραίου επιθετικού, γεννημένος στις 25 Ιανουαρίου του 1954, στον Άγιο Κωνσταντίνο του νομού Φθιώτιδας. Ξεκίνησε τον αθλητισμό από τον τοπικό σύλλογο "Άρη Αγίου Κωνσταντίνου" το 1967, μετεγγράφηκε στον Πανιώνιο το 1973 και από το 1977 έως και το 1983 έπαιξε στο Αιγάλεω. Συνέχισε και έκλεισε την πλούσια καριέρα του στον Ιωνικό. Έλαβε μέρος σε συνολικά 107 αγώνες πρωταθλήματος της Α΄ Εθνικής κατηγορίας, επιτυγχάνοντας 7 γκολ. Συμμετείχε επίσης, στη Β΄ Εθνική , αλλά και τη Γ΄ Εθνική , με τα χρώματα του Άρη Αγ. Κων/νου, του Αιγάλεω και του Ιωνικού.
Αναδείχτηκε δυο φορές πρωταθλητής Β΄ Εθνικής , με το Αιγάλεω το 1977 και το 1983, ενώ το 1970 ήταν πρωταθλητής με τον Άρη Α.Κ. στο Ειδικό Πρωτάθλημα για την άνοδο στη Β΄ Εθνική.
Κατοικεί μόνιμα στη γενέτειρά του, όπου από το καλοκαίρι του 2011 είναι προπονητής της ομάδας, ενώ τα προηγούμενα 6 χρόνια είχε διατελέσει πρόεδρος του συλλόγου 1 .
Οι ποδοσφαιρικοί σύλλογοι που αγωνίστηκε ο Κώστας Τσίκας στην εικοσάχρονη καριέρα του  είναι:
Σαν προπονητής, ο Τσίκας εργάσθηκε σε Άρη Αγ. Κωνσταντίνου , Παμμωλιακό , Α.Ο. Μαλεσίνας , Α.Ε. Ορχομενού , Ελατειακό  και Λειβανάτες .
