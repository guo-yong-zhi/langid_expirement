Συντεταγμένες: 39°31′18.001″N 20°59′6.997″E  /  39.52166694°N 20.98527694°E  / 39.52166694; 20.98527694
Το Κωστήτσι είναι ορεινό χωριό στη περιοχή των Βορείων Τζουμέρκων  του νομού Ιωαννίνων σε υψόμετρο 870 μέτρα. 1  
Το Κωστήτσι απέχει περίπου 25 χλμ. ΝΑ. από τα Ιωάννινα και 31 χλμ. Δ. από τα Πράμαντα . Το χωριό παραμένει παραδοσιακό, με τα καλντερίμια του, τα αλώνια και φυσικά τα απαράμιλλης αρχιτεκτονικής και ομορφιάς πέτρινα σπίτια, τα οποία κατασκευάστηκαν από περίφημους Τζουμερκιώτες μαστόρους της πέτρας. Ανήκει στο Δήμο Βόρειων Τζουμέρκων ενώ μέχρι το 2010 ανήκε διοικητικά στο Δήμο Κατσανοχωρίων, με έδρα το Καλέντζι ενώ παλαιότερα, αποτελούσε οικισμό της κοινότητας Φορτοσίου, η οποία αποτελούνταν από τους οικισμούς Κωστήτσι, Νίστορα, Πάτερο και Φορτόσι. 2  3  
Οι απογραφές πραγματικού πληθυσμού  μετά τον Β' Παγκόσμιο Πόλεμο είναι: 
Το Κωστήτσι, πρωτοκατοικήθηκε κάπου τον 17ο αιώνα. Ο θρύλος λέει, πως λίγο πιο έξω από το χωριό, στην τοποθεσία Λάτη, υπήρχε ένας μεγάλος οικισμός, το Λάτιο, ο οποίος μαστίζονταν από λοιμό. Από αυτόν τον λοιμό, επέζησαν μόνο τέσσερα αδέλφια που ονομάζονταν Κώστας, Νέστορας, Πέτρος και Φώτης. Τα τέσσερα αυτά αδέλφια έχτισαν τα χωριά που φέρουν ακόμα και σήμερα το όνομά τους, με διάφορες παραφθορές βέβαια, δηλαδή «Κωστήτσι» , «Νίστορα» , «Πάτερο»  και «Φορτόσι» . Το χωριό, κράτησε μέχρι και σήμερα το όνομα του ιδρυτή του, με μια μικρή παρένθεση κατά την οποία ονομάστηκε και Καλλιθέα.
Το όνομα αυτό δεν του δόθηκε τυχαία, μιας και σε μικρή απόσταση από τον οικισμό, βρίσκεται το εκκλησάκι του Προφήτη Ηλία, με όμορφη θέα προς την χαράδρα του Αράχθου, τα Τζουμέρκα και την σε σχήμα πυραμίδα κορυφή της Στρογκούλας .
