Ο Αθλητικός Όμιλος Ρεθύμνης 1  ήταν αθλητικό σωματείο με έδρα την πόλη του Ρεθύμνου στον ομώνυμο νομό στην Κρήτη. Δραστηριοποιούνταν στο άθλημα του ποδοσφαίρου και είχε έδρα το Εθνικό  στάδιο Ρεθύμνου στη Σοχώρα. 2 
Ο «Αθλητικός Όμιλος Ρεθύμνης» ιδρύθηκε το καλοκαίρι του 1967, έπειτα από συγχώνευση του Ρεθυμνιακού, του Α.Ο. Νέος Αστέρας Ρεθύμνου και του Α.Ο. Νέος Κεραυνός Ρεθύμνου, με απόφαση της Στρατιωτικής Διοίκησης Ρεθύμνου, την οποία διέταξε ο Γενικός Γραμματέας Αθλητισμού, Κωνσταντίνος Ασλανίδης. 3  4 
Με την ίδρυσή του ο Α.Ο. Ρεθύμνης κυριάρχισε στο τοπικό ποδόσφαιρο, κατακτώντας συνεχώς επί 9 χρόνια ισάριθμα πρωταθλήματα Ε.Π.Σ. Ρεθύμνου , γεγονός που του έδωσε το δικαίωμα να διεκδικήσει ισάριθμες φορές την άνοδο στην Β΄ Εθνική κατηγορία, μέσω του ειδικού ερασιτεχνικού πρωταθλήματος ανόδου, χωρίς όμως επιτυχία. Το 1978 κατέκτησε για 10η φορά το τοπικό πρωτάθλημα, κερδίζοντας αυτή τη φορά την άνοδο σε εθνικό πρωτάθλημα, αυτό της Εθνικής Ερασιτεχνικής κατηγορίας, που αποτελούσε την 3η τη τάξει εθνική κατηγορία. Τη σεζόν 1978-79 αγωνίστηκε στην Εθνική Ερασιτεχνική κατηγορία και κατέλαβε την 13η θέση σε σύνολο 20 ομάδων στον 1ο όμιλο, γνωρίζοντας τον υποβιβασμό. Το 1980 αναδείχθηκε για 11η φορά πρωταθλητής στο τοπικό πρωτάθλημα και κέρδισε την άνοδο στην Εθνική Ερασιτεχνική κατηγορία, όπου και αγωνίστηκε τις χρονιές 1980-81 και 1981-82. Τη σεζόν 1982-83 αγωνίστηκε στο νεοσύστατο Εθνικό Ερασιτεχνικό πρωτάθλημα που αποτελούσε την 4η τη τάξει εθνική κατηγορία ύστερα από αναδιάρθρωση, γνωρίζοντας όμως τον υποβιβασμό.
Το καλοκαίρι του 1983 ο Α.Ο. Ρεθύμνης συγχωνεύτηκε με τον Ατρόμητο Ρεθύμνου  και δημιούργησαν την «Ένωση Ατρομήτου Ρεθυμνιακού», γνωστή συντημένα σαν «ΕΑΡ».
Από τον Α.Ο. Ρεθύμνης μεταξύ άλλων αναδείχθηκε ο Σήφης Κορωνάκης, ο οποίος το 1973 μετεγράφη στον ΟΦΗ 6  με τη φανέλα του οποίου διακρίθηκε και αγωνίστηκε επί σειρά ετών και πιο συγκεκριμένα έως και το 1984, φορώντας μάλιστα και το περιβραχιόνιο. 7 
Κατά τα έτη υπάρξεώς του, 1967-1983, ο Α.Ο. Ρεθύμνης 8  κατέκτησε:
