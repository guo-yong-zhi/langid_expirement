Η 73η Απονομή των Βραβείων της Ακαδημίας Κινηματογράφου, γνωστά κυρίως ως Βραβεία Όσκαρ, τίμησε τις καλύτερες ταινίες του 2000 και μεταδόθηκε ζωντανά από το τηλεοπτικό κανάλι ABC στις 25 Μαρτίου 2001. Η απονομή έλαβε χώρα για τελευταία φορά στο θέατρο Shrine Auditorium του Λος Άντζελες και οικοδεσπότης της βραδιάς ήταν για πρώτη φορά ο ηθοποιός Στιβ Μάρτιν, ο οποίος έλαβε υποψηφιότητα για Έμμυ για την παρουσίασή του. 1 
Νικητές της απονομής αναδείχτηκαν οι ταινίες Μονομάχος  με 5 βραβεία, συμπεριλαμβανομένου και της Καλύτερης Ταινίας, από τις συνολικά 12 υποψηφιότητες και Τίγρης και δράκος  με 4 βραβεία από τις συνολικά 10 υποψηφιότητες. Ο Στίβεν Σόντερμπεργκ με διπλή υποψηφιότητα στην κατηγορία Καλύτερης Σκηνοθεσίας με τις ταινίες Έριν Μπρόκοβιτς και Traffic κέρδισε για την τελευταία. Ο Ράσελ Κρόου βραβεύτηκε με το Όσκαρ Α' Ανδρικού Ρόλου και η Τζούλια Ρόμπερτς με το Όσκαρ Α' Γυναικείου Ρόλου.
