Το Πανελλήνιο πρωτάθλημα ποδοσφαίρου του 1909-1910 διοργανώθηκε από το Σύνδεσμο Ελληνικών Γυμναστικών & Αθλητικών Σωματείων ΣΕΓΑΣ , ο οποίος το χαρακτηρίζει ως το 2ο πρωτάθλημα ποδοσφαίρου, ίσως επειδή τα προηγούμενα δεν τα θεώρησε επίσημα. Συμμετείχαν έξι  ομάδες, για πρώτη φορά τόσες πολλές, αλλά προς το παρόν δεν έχουν γίνει γνωστά το σύστημα διεξαγωγής και τα αποτελέσματα. Οι τρεις από τις έξι ήταν ομάδες σχολών, ενώ εσωτερικές συγκρούσεις και αποχώρησεις οδήγησαν στη μη συμμετοχή του προηγούμενου πρωταθλητή Ποδοσφαιρικού Ομίλου Αθηνών, προγόνου του Παναθηναϊκού. Αυτός εξακολουθούσε, πάντως, να αποτελεί ενεργό σωματείο με δικό του εντευκτήριο και αθλητικές εγκαταστάσεις στην Κυψέλη, κοντά στο γυμναστήριο του Πανελληνίου ΓΣ, και στις 22 Νοεμβρίου 1909 έδωσε φιλικό αγώνα στο Ποδηλατοδρόμιο με τον ΣΠ Γουδή που έληξε 0-0. 1 
Όλοι οι αγώνες διεξήχθησαν στο Ποδηλατοδρόμιον του Νέου Φαλήρου . Πρωταθλητής αναδείχθηκε ο Σύλλογος Ποδοσφαιρίσεως Γουδή, ενώ δεύτερος ο Πειραϊκός Σύνδεσμος.
Σύνθεση της πρωταθλήτριας ομάδας 
