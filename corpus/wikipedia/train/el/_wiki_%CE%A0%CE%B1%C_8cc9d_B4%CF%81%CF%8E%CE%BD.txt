Το σύνθετο ανδρών ήταν ένα από τα πέντε αγωνίσματα παγοδρομίας ταχύτητας στο πρόγραμμα των Χειμερινών Ολυμπιακών Αγώνων του 1924. Συνολικά 23 αθλητές από 9 χώρες έλαβαν μέρος στους αγώνες που διεξήχθησαν το διήμερο 26-27 Ιανουαρίου 1924 στο Ολυμπιακό Στάδιο του Σαμονί στη Γαλλία. 1  
Οι τελικές βαθμολογίες των αθλητών προέκυψαν από το άθροισμα των βαθμών τους στα αγωνίσματα των 500, 1.500, 5.000 και 10.000 μέτρων. Βασικός κριτής ήταν ο Νορβηγός Χανς Όσκαρ Χάμερσταντ. 2 
Καθώς οι Τσαρλς Τζιούτρο και Όσκαρ Όλσεν δεν συμμετείχαν στο σύνθετο, το προβάδισμα στη βαθμολογία πήραν από την αρχή οι Κλας Τούνμπεργκ και Ρόαλντ Λάρσεν. Με τον Τούνμπεργκ να παίρνει το χρυσό τόσο στα 5.000 όσο και στα 1.500 μέτρα, ο τίτλος ήταν σχεδόν βέβαιο ότι θα κατέληγε στον Φινλανδό. Μετά τα τρία πρώτα αγωνίσματα προηγείτο του Λάρσεν με τρεις βαθμούς, διαφορά που όμως μπορούσε να καλυφθεί στο τελευταίο αγώνισμα, μιας και ο Τούνμπεργκ δεν ήταν εκ των φαβορί στα 10.000 μέτρα. Ωστόσο, η διπλή επικράτηση των Φινλανδών εκεί έδωσε τελικά το χρυσό στον Τούνμπεργκ, ενώ με τη νίκη του στο αγώνισμα, ο Τζούλιους Σκούτναμπ εξασφάλισε και το χάλκινο στο σύνθετο. 2 
Στον ιστότοπό της, η Διεθνής Ολυμπιακή Επιτροπή ονομάζει 4 ακόμη αθλητές στο αγώνισμα, που όμως δεν ξεκίνησαν τον αγώνα και ως εκ τούτου δεν καταγράφονται στη λίστα των συμμετεχόντων. 1  Οι 9 χώρες που έλαβαν μέρος είναι οι εξής :
