Ο Χριστόδουλος  Μπανίκας  είναι Έλληνας σκακιστής, με πολλές επιτυχίες στο ενεργητικό του. Έχει κατακτήσει συνολικά οκτώ ατομικά πρωταθλήματα Ελλάδος και έχει ανακηρυχθεί γκραντ μάστερ.
Ο Μπανίκας γεννήθηκε στις 20 Μαΐου 1978 και διαμένει στη Θεσσαλονίκη. Το 1990, σε πολύ μικρή ηλικία κατέκτησε το πρωτάθλημα κάτω των 12 ετών και το 1993 το πρωτάθλημα κάτω των 16 ετών, με το πρωτάθλημα κάτω των 20 να ακολουθεί το 1996. Για πρώτη φορά αναδείχθηκε πρωταθλητής Ελλάδας το έτος 2000. Έκτοτε ήταν συνεχώς νικητής ως και το 2005. Το 2008 επέστρεψε στις νίκες, όπως και το 2009, οπότε στο πανελλήνιο πρωτάθλημα στην Ηλεία κατέκτησε τον όγδοο πανελλήνιο τίτλο του.
Το 2001 στον αγώνα άνθρωπος εναντίον μηχανής αντιμετώπισε τον υπολογιστή Deep Junior και ηττήθηκε. 1 
Ο τρόπος που παίζει ο Μπανίκας διακρίνεται για την πολύπλοκη τακτική του. Με τα μαύρα συνήθως παίζει την Σικελική Άμυνα εναντίον του 1.ε4. Με τα λευκά έχει προτίμηση στο  1.δ4, όμως περιστασιακά παίζει  1. Νζ3 ή 1.γ4.
