Το Decet Romanum Pontificem είναι ένα παπικό διάταγμα αφορισμού που εκδόθηκε στις 3 Ιανουαρίου 1521. Με αυτό ολοκλήρωσε ο Πάπας Λέων Ι΄ τον απειλούμενο στο διάταγμά του Exsurge Domine αφορισμό του Μαρτίνου Λούθηρου, αφού ο Λούθηρος δεν προέβη σε καμία πράξη ανάκλησης των Θέσεών του, όπως απαιτούσε το διάταγμα εκείνο. Με το ίδιο διάταγμα, ο Λούθηρος και οι οπαδοί του χαρακτηρίζονται αιρετικοί .
Με τον αφορισμό του Λούθηρου απορρίπτεται οριστικά ο δρόμος μιας εσωτερικής μεταρρύθμισης της Εκκλησίας. Με αυτόν ο Πάπας δίνει αρνητική διάσταση στην διάσπαση που οδήγησε στην ομολογιακή ανεξαρτησία των μεταρρυθμιστικών εκκλησιών. Η θετική μορφοποίηση της Μεταρρύθμισης μέχρι την Ομολογία της Αυγούστας του 1530 μπορεί επίσης να ερμηνευθεί ως αναγκαία αντίδραση στη νέα κατάσταση με εκπεφρασμένη την αντίθεση προς τον Πάπα. Ο διωγμός των οπαδών της Μεταρρύθμισης που ξεκίνησε το διάταγμα απέτυχε, αντίθετα με προηγούμενες διώξεις μεταρρυθμιστικών κινημάτων της Εκκλησίας. Ο κύριος λόγος γι 'αυτό ήταν η πολιτική κατάσταση στην Αγία Ρωμαϊκή Αυτοκρατορία την εποχή εκείνη.
Ο αφορισμός του Λούθηρου δεν ήρθη ποτέ. Δεδομένου ότι δεν συνηθίζεται στην Καθολική Εκκλησία να αίρεται αφορισμός μετά θάνατον, και καθώς η αποκήρυξη του Λούθηρου περιλαμβάνει την καταδίκη και των διδασκαλιών του, αντίθετες προσπάθειες όπως το Μνημόνιο του Βορμς του 1971, για παράδειγμα, έχουν μέχρι στιγμής αποτύχει.
