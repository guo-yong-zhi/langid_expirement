Η Γενναία  είναι αμερικανική ταινία κινουμένων σχεδίων σε μορφή 3D, παραγωγής 2012. Τη σκηνοθεσία ανέλαβαν οι Μαρκ Άντριους και Μπρέντα Τσάπμαν και το σενάριο έγραψαν οι ίδιοι μαζί με τους Στιβ Περσέλ και Αϊρίν Μεκί. Την παραγωγή της ταινίας ανέλαβε η Pixar και τη διανομή η Walt Disney. Οι φωνές που ακούγονται είναι των ηθοποιών Κέλι ΜακΝτόναλντ, Τζούλι Γουόλτερς, Μπίλι Κόνολι, Έμμα Τόμσον, Κέβιν ΜακΚίντ, Κρεγκ Φέργκιουσον, Ρόμπι Κολτρέιν και Τζον Ρατζενμπέργκερ. Η ταινία διαδραματίζεται στα Χάιλαντς της Σκωτίας το 10ο αιώνα, όπου η Μέριντα, μια πριγκίπισσα με ταλέντο στην τοξοβολία, προκαλεί χάος στο βασίλειό της όταν αψηφά ένα παλιό έθιμο. Αφού συμβουλεύεται μια μάγισσα για βοήθεια, μια κατάρα πέφτει στην οικογένειά της και η Μέριντα πρέπει να αντιστρέψει το ξόρκι πριν να είναι πολύ αργά.
Η ταινία ανακοινώθηκε το 2008 με τον αρχικό τίτλο The Bear and the Bow  και αποτελεί το πρώτο παραμύθι της Pixar ενώ διαθέτει και έναν σκοτεινότερο και πιο ώριμο τόνο σε σχέση με τις προηγούμενες δουλειές της. Η Pixar άλλαξε ολόκληρο το σύστημα κινουμένων σχεδίων της για πρώτη φορά στα 25 χρόνια για να εξασφαλίσει τα πολύπλοκα ειδικά εφέ. 2 
Το Brave κυκλοφόρησε στους κινηματογράφους στις 22 Ιουνίου 2012. Απέσπασε κυρίως θετικά σχόλια από τους κριτικούς 3  και έγινε μεγάλη εισπρακτική επιτυχία αποφέροντας 538,9 εκατομμύρια δολάρια παγκοσμίως. 4  Βραβεύτηκε με Όσκαρ Καλύτερης Ταινίας Κινουμένων Σχεδίων 5  και με Χρυσή Σφαίρα. 6 
Στα Χάιλαντς τής Σκωτίας, η Μέριντα, κόρη του βασιλιά Φέργκους και της βασίλισσας Έλινορ, με ταλέντο στην τοξοβολία, είναι αποφασισμένη να χαράξει το δικό της μονοπάτι στην ζωή, αφήνοντας πίσω της τη ζωή της πριγκίπισσας. Η Μέριντα αψηφά ένα αρχαίο έθιμο, ιερό για τους άρχοντες των Χάιλαντς, λόρδου Μαγκάρφιν, λόρδου Μάκιντος και λόρδου Ντίνγκγουολ, δηλαδή αρνείται να παντρευτεί έναν από τους γιους των αρχόντων. Οι πράξεις της Μέριντα προκαλούν χάος και οργή στο βασίλειο και ο βασιλιάς είναι έτοιμος να διεξάγει πόλεμο με τους άρχοντες. Όταν, όμως, η Μέριντα στρέφεται σε μια εκκεντρική μάγισσα για να ζητήσει τη βοήθειά της ώστε η μοίρα της, και κατ' επέκταση η μοίρα του βασιλείου της να αλλάξει, η μάγισσα κάνει για χάρη της ένα ανατρεπτικό ξόρκι, το οποίο μετατρέπεται σε κατάρα και πέφτει πάνω στην οικογένειά της. Η Μέριντα τότε θα ανακαλύψει το πραγματικό νόημα της γενναιότητας, της οικογένειας και της αγάπης στην προσπάθειά της να αντιστρέψει την κατάρα, πριν να είναι πολύ αργά.
Ελληνική έκδοση
Η παραγωγή της ταινίας ανακοινώθηκε τον Απρίλιο του 2008, με αρχικό τίτλο The Bear and the Bow. 7  Το Brave είναι η πρώτη ταινία της Pixar που είναι παραμύθι και ο τόνος της είναι πιο σκοτεινός και ώριμος σε σύγκριση με τις προηγούμενες ταινίες. 8  9  10  Η Μπρέντα Τσάπμαν θεωρεί την ταινία ως ένα παραμύθι στην παράδοση του Χανς Κρίστιαν Άντερσεν και των Αδελφών Γκριμ. 11  Η Τσάπμαν αποτελεί την πρώτη γυναίκα που αναλαμβάνει τη σκηνοθεσία σε ταινία της Pixar 12  αλλά τον Οκτώβριο του 2010 αντικαταστάθηκε από τον Μαρκ Άντριους μετά από καλλιτεχνικές διαφορές. 13 
Η Μέριντα είναι η πρώτη θηλυκή πρωταγωνίστρια σε ταινία της Pixar. 14  Αρχικά η Ρις Γουίδερσπουν θα δάνειζε τη φωνή της στη Μέριντα αλλά αποχώρησε από το πρότζεκτ λόγω άλλων επαγγελματικών υποχρεώσεων. 15 
Με προϋπολογισμό 185.000.000 δολάρια 4 , το Brave έκανε άνοιγμα τριημέρου στην 1η θέση με 66,3 εκατομμύρια δολάρια. 4  Οι συνολικές εισπράξεις στο αμερικανικό box office έφτασαν τα 237,2 εκατομμύρια δολάρια και στον υπόλοιπο κόσμο συγκέντρωσε 301,7 εκατομμύρια δολάρια. 4  Παγκοσμίως απέφερε 538,9 εκατομμύρια δολάρια. 4 
