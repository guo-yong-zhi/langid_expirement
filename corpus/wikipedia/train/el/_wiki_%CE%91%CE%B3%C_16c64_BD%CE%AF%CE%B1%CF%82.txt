Ο Αγραπιδόκαμπος είναι ημιορεινός οικισμός στην Ναυπακτία του νομού Αιτωλοακαρνανίας σε υψόμετρο 280 μέτρα 2 .   
Ο Αγραπιδόκαμπος βρίσκεται δυτικά της Ναυπάκτου σε απόσταση 16 χλμ. και 9 χλμ βόρεια της Μακύνειας 3 . Το όνομα του χωριού προέρχεται από τη σύνθεση των λέξεων "άγρια", "απιδιά" και "κάμπος", δηλαδή κάμπος γεμάτος από αγραπιδιές . Η τοπική παράδοση αναφέρει ότι οι πρώτοι κάτοικοι του χωριού ήταν από το Νιόκαστρο, με υψόμετρο 820 μέτρα, που το καλοκαίρι κατέβαιναν χαμηλότερα για να ξεχειμωνιάσουν στο λεκανοπέδιο του Αγραπιδόκαμπου. Από παλιά, μαζί με τη Ρίζα, ήταν συνδεδεμένος με τη Μακύνεια  και γνωστός στην ευρύτερη περιοχή της Ναυπακτίας για τη θειούχο ιαματική πηγή στη ρεματιά "Χαλούλαγα". Στη θέση "Ελληνικά", ανάμεσα στον Αγραπιδόκαμπο και τη Βελβίνα υπάρχουν ευρήματα αρχαίου ναού. 4 
Ως οικισμός αναφέρεται επίσημα, μετά την Επανάσταση του 1821, το 1835 στο ΦΕΚ 19Α - 07/12/1835 να προσαρτάται στον τότε δήμο Ναυπάκτου. 5  Μαζί με τον Άγιο Πολύκαρπο, τη Μακύνεια και τη Ρίζα συναποτελούν την Τοπική Κοινότητα Μακυνείας που ανήκει στη Δημοτική Ενότητα Αντιρρίου του Δήμου Ναυπακτίας και σύμφωνα με την απογραφή 2011 έχει πληθυσμό 7 κάτοικους. 6 
