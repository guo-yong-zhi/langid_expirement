Ο Γιάννης Σκαρλάτος  ήταν Έλληνας ζωγράφος.
Γεννήθηκε στις 20 Αυγούστου 1907 στους Αγίους Θεοδώρους της Ίμβρου 2  3  4  5 , όπου ο πατέρας του Νικόλαος Σκαρλάτος είχε παντοπωλείο, το οποίο σήμερα στεγάζει μουσείο αφιερωμένο στη ζωή και τη διακονία του εγγονού του, του Οικουμενικού Πατριάρχη Βαρθολομαίου 6  7 .
Μετά τις εγκύκλιες σπουδές του στη Ίμβρο εγγράφεται στην Ανώτατη Σχολή Καλών Τεχνών στην Αθήνα και παρακολουθεί ζωγραφική στα εργαστήρια του Νικολάου Λύτρα, του Σπύρου Βικάτου, του Δημήτρη Γερανιώτη και του Γιώργου Ιακωβίδη. Παρακολουθεί επίσης για δύο χρόνια μαθήματα ανατομίας στο Πανεπιστήμιο Αθηνών κοντά στη Καθηγητή Γεώργιο Αποστολάκη. Αμέσως μετά τις σπουδές του εργάζεται ως σκιτσογράφος στην εφημερίδα «Ελεύθερος Άνθρωπος» του Κώστα Αθάνατου.
Το 1932 διοργανώνει την πρώτη ατομική έκθεσή του στον «Παρνασσό» 8  μαζί με το Φώτο Γιοφύλλη 9 .
Ακολουθούν οι ατομικές: «Παρνασσός» -μαζί με την πρώτη σύζυγό του, τη ζωγράφο Μαρίνα Χαϊκάλη 10  11  12  13  14  15 , στο ατελιέ του  16 , στην αίθουσα Στρατηγοπούλου  17  18  19  20  και στο «Ξενοδοχείον των Ρόδων» Ρόδος. 21 
Συμμετέχει στις Πανελλήνιες Καλλιτεχνικές Εκθέσεις 1938, 1939, 1940 και στις εκθέσεις του Συνδέσμου Ελλήνων Καλλιτεχνών 1936 και 1939.
Το 1945, επικεφαλής ομάδας πενηντατεσσάρων καλλιτεχνών, διοργανώνει έκθεση στον «Παρνασσό» 22  23  24  25 , που επαναλαμβάνεται το 1946 με τη συμμετοχή και σπουδαστών της Ανώτατης Σχολής Καλών Τεχνών.
Το 1948 ιδρύει την «Ομάδα των 17» που διοργανώνει δυο εκθέσεις, στον «Παρνασσό» 26  και στο Ζάππειο 27 .
Το 1949 τον καλεί ο φιλότεχνος πρίγκηπας Γεώργιος και του αναθέτει την εκτέλεση των προσωπογραφιών του, καθώς και των μελών της ελληνικής βασιλικής οικογένειας. Έκτοτε τον συνοδεύει ο τίτλος του ζωγράφου-προσωπογράφου της Ελληνικής Βασιλικής Αυλής. 28  29  30 
Το 1951 συμμετέχει σε ομαδική έκθεση πέντε ζωγράφων στη Στέγη Γραμμάτων και Τεχνών 31  και την ίδια χρονιά αναχωρεί από την Ελλάδα και εγκαθίσταται οριστικά στην Αίγυπτο. 32 
Στο Κάιρο και στην Αλεξάνδρεια πραγματοποιεί δύο ατομικές εκθέσεις  και ακολουθεί το 1952 άλλη μιά ατομική έκθεσή του στη γκαλλερί «Λεμάν». 35 
Φιλοτεχνεί την ολόσωμη προσωπογραφία του Πατριάρχη Αλεξανδρείας Χριστοφόρου 36  και ταξιδεύει στο Ισραήλ, όπου και δημιουργεί ένα μεγάλο κύκλο ζωγραφικών εντυπώσεων από τα Ιεροσόλυμα, τη Βηθλεέμ και τις περιοχές του Ιορδάνη. Επισκέπτεται το Αμμάν και φιλοτεχνεί τις προσωπογραφίες των βασιλέων της Ιορδανίας Ταλαάλ και Σαουδικής Αραβίας Ίμπν Σαούντ.
Το 1956 στη Δαμασκό φιλοτεχνεί την προσωπογραφία του Πατριάρχη Αντιοχείας Αλέξανδρου.
Στο μεσοκαλόκαιρο της ίδιας χρονιάς ασθένησε ξαφνικά και πέθανε. Την εξόδιο ακολουθία τέλεσε τότε Μητροπολίτης Χαλεπίου, Βεροίας και Αλεξανδρέττας  Ηλίας Muawad  και η ταφή του έγινε με τιμητική δαπάνη του κράτους της Συρίας στο ελληνορθόδοξο κοιμητήριο Μπαμπ Τουμά της Δαμασκού.
Ο Σκαρλάτος τιμήθηκε 37  με τον ανώτατο τίτλο του Ιππότη του Τάγματος του Αγίου Μάρκου του Πατριαρχείου Αλεξανδρείας.
Έργα του βρίσκονται στην Ακαδημία Αθηνών, στη Βουλή των Ελλήνων, στη Δημοτική Πινακοθήκη Αθηνών, στη Δημοτική Πινακοθήκη Πειραιώς, στο Δήμο Σύρου, στο Δήμο Ρόδου, στο Ναυτικό Μουσείο Πειραιώς, στην Τράπεζα Πειραιώς, στο Οικουμενικό Πατριαρχείο, στα Πατριαρχεία Αλεξανδρείας και Αντιοχείας, στα ανάκτορα της Ιορδανίας και Σαουδ. Αραβίας και σε πλήθος ιδιωτικών συλλογών στην Ελλάδα και το εξωτερικό.
Ήταν παντρεμένος, σε δεύτερο γάμο, με την Ξανθούλα Κουνέλη. 38 
