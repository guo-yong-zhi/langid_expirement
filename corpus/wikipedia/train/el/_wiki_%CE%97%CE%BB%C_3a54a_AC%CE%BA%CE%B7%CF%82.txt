Ο Ηλίας Σολάκης  είναι Έλληνας παλαίμαχος επιθετικός ποδοσφαιριστής που αγωνιζόταν στη θέση του επιθετικού και νυν προπονητής. Εργάζεται ως τεχνικός διευθυντής στον Ολυμπιακό Βόλου.
Έχει μακροχρόνια καριέρα σε πολλές ομάδες όλων των εθνικών κατηγοριών, ενώ έχει αγωνιστεί και στην Κύπρο με τον ΑΠΟΕΛ. Σε επίπεδο ατομικών διακρίσεων αναδείχθηκε 2 φορές πρώτος σκόρερ στην Β΄ Εθνική και 1 φορά στην Γ΄ Εθνική και αξιοσημείωτο είναι πως αποτελεί τον γηραιότερο Έλληνα σκόρερ στις Ευρωπαϊκές διοργανώσεις, όταν στις 28/07/2011 και σε ηλικία 36 χρονών και 6 μηνών σκόραρε 1 τέρμα στην εκτός έδρας νίκη του Ολυμπιακό Βόλου με αντίπαλο την Ντιφερντάνζ στο Λουξεμβούργο για τον 3ο προκριματικό γύρο του Γιουρόπα Λιγκ και κατέρριψε το ρεκόρ που κατείχε ο Μίμης Παπαϊωάννου  από το 1980. 1  
Ο Ηλίας Σολάκης ξεκίνησε το ποδόσφαιρο από τον Π.Α.Σ. Φλώρινα, όπου στην ηλικία των 11 ετών εντάχθηκε στην ομάδα υποδομών και στη συνέχεια αγωνίστηκε με την ανδρική ομάδα στο ερασιτεχνικό πρωτάθλημα της Δ΄ Εθνικής κατηγορίας, όπου διακρίθηκε σύντομα καθώς στην ηλικία των 17 ετών σημείωσε 35 τέρματα και αναδείχθηκε πρώτος σκόρερ όλων των ομίλων του πρωταθλήματος. 2  Το 1994 αποκτήθηκε από τον Γ.Α.Σ. Βέροια με τη φανέλα του οποίου ξεκίνησε την επαγγελματική του σταδιοδρομία και ακολούθως αγωνίστηκε στους Αλμωπό Αριδαίας, Ιάλυσο Ρόδου και Παναχαϊκή, ενώ τη σεζόν 2001-02 αγωνίστηκε στην Κύπρο με τον ΑΠΟΕΛ και πανηγύρισε την κατάκτηση του πρωταθλήματος για την οποία συνέβαλλε σημαντικά σημειώνοντας 15 τέρματα σε 26 συμμετοχές. Το 2002 επέστρεψε στην Ελλάδα και ακολούθως αγωνίστηκε στους Πανιώνιο, ΑΕΚ και Νίκη Βόλου. Κατόπιν συνέχισε στους Δόξα Δράμας, Α.Γ.Σ.Κ. Καστοριά, Π.Α.Σ. Γιάννινα, Διαγόρα Ρόδου, Ολυμπιακό Βόλου και Αστέρα Τρίπολης. Το καλοκαίρι του 2012 πήρε μεταγραφή στην Παναχαϊκή, επιστρέφοντας έπειτα από 11 χρόνια 3  και παρέμεινε μέχρι τον Οκτώβριο όποτε και αποχώρησε έπειτα από ρήξη της σχέσης του με τη διοίκηση, 4  5  έχοντας προλάβει να αγωνιστεί στις 3 πρώτες αγωνιστικές. Στα τέλη του Δεκεμβρίου επέστρεψε στον Ολυμπιακό Βόλου, όπου αγωνίστηκε από τον Ιανουάριο και το υπόλοιπο της περιόδου 6  προτού το καλοκαίρι του 2013 αποφασίσει την αποχώρησή του από την ενεργό δράση. 7  8  Στην επαγγελματική του καριέρα πανηγύρισε άνοδο στην Α’ Εθνική με Γ.Α.Σ. Βέροια, Παναχαϊκή, Π.Α.Σ. Γιάννινα και Ολυμπιακό Βόλου και άνοδο στη Β’ Εθνική με τον Ιάλυσο Ρόδου.
Με την αποχώρησή του από την ενεργό δράση, παρέμεινε στον Ολυμπιακό Βόλου αναλαμβάνοντας τη θέση του τεχνικού διευθυντή. 9  Το 2014 επέστρεψε στην τόπο καταγωγής του, τον Παπαγιάννη Φλώρινας και έχοντας αποφασίσει να αγωνιστεί εκ νέου σαν ερασιτέχνης, εντάχθηκε στον τοπικό Άρη. Στο β΄ μισό της περιόδου 2014-15 μεταπήδησε στην Αναγέννηση Πτολεμαΐδας παράλληλα με τις επαγγελματικές του υποχρεώσεις και αγωνίστηκε στο τοπικό πρωτάθλημα Ε.Π.Σ. Κοζάνης. 10  Τη σεζόν 2015-16 αγωνίστηκε στον Μακεδονικό Φούφα, όπου πετυχαίνοντας 31 τέρματα συνέβαλλε σημαντικά στην κατάκτηση του πρωταθλήματος Ε.Π.Σ. Κοζάνης και την άνοδο στην Γ΄ Εθνική. 11  Το καλοκαίρι του 2016 επέστρεψε στη Φλώρινα και την ομάδα που τον ανέδειξε, τον Π.Α.Σ. Φλώρινα. 12  Τον Ιανουάριο του 2017 μεταπήδησε στον Ερμή Αμυνταίου, με τον οποίο συνέχισε στο πρωτάθλημα Ε.Π.Σ. Φλώρινας το β΄ μισό της σεζόν 2016-17 και κατέκτησε το πρωτάθλημα και την άνοδο στην Γ΄ Εθνική προτού αποχωρίσει οριστικά από την ενεργό δράση και σαν ερασιτέχνης ποδοσφαιριστής. 13 
Προπονητική Καριέρα
Το 2017 ξεκίνησε την προπονητική του καριέρα από τον ΠΑΣ Φλώρινα και στην συνέχεια ανέλαβε τις μικτές ομάδες του νομού για δύο σεζόν. Μετά πήγε στον Ολυμπιακό Βόλου σαν βοηθός του Λεωνίδα Βόκολου.Όταν αποχώρησε ο Βόκολος έγινε πρώτος προπονητής για δύο παιχνίδια όπου στην συνέχεια σταμάτησε λόγω κορονοϊού.Στην συνέχεια το 2022 ανέλαβε την ιστορική ΚΑΣΤΟΡΙΑ όπου και αποχώρησε αρχές Ιανουαρίου το 2023.
