Συντεταγμένες: 39°17′27″N 21°06′04″E  /  39.29083°N 21.10111°E  / 39.29083; 21.10111
Ο Άγιος Γεώργιος είναι χωριό και έδρα της τοπικής κοινότητας Κάτω Αθαμανίου, της δημοτικής ενότητας  Αθαμανίας, του δήμου Κεντρικών Τζουμέρκων, της περιφερειακής ενότητας  Άρτης, στην περιφέρεια Ηπείρου, σύμφωνα με το πρόγραμμα Καλλικράτης.  1  2  Πριν το σχέδιο Καποδίστριας και το πρόγραμμα Καλλικράτης, ανήκε στην επαρχία και νομό Άρτας, στο γεωγραφικό διαμέρισμα Ηπείρου.  3  4 
Ο Άγιος Γεώργιος είναι ημιορεινός οικισμός στο κεντρικό τμήμα του νομού Άρτας, κοντά στις όχθες του ποταμού Σαραντάπορου και ανατολικά της τεχνητής λίμνης Πουρναρίου, σε μέσο σταθμικό υψόμετρο 190. Απέχει 39 χλμ. περίπου Β.ΒΑ. της Άρτας.  5  6  3  4 
Η τοπική κοινότητα Κάτω Αθαμανίου είναι χαρακτηρισμένη ως αγροτικός ημιορεινός οικισμός, με έκταση 29,494 χμ² . Περιλαμβάνει και τους οικισμούς  Αγγελαίικα, Άγιος Χαράλαμπος, Γωνιά, Ταύλα και Φωταίικα.  1 
Ο οικισμός αναγνωρίστηκε το 1940 και προσαρτήθηκε στην κοινότητα Λειψού. Με το ΦΕΚ 16Α - 30/01/1979 αποσπάστηκε από την κοινότητα Αθαμανίου και ορίστηκε έδρα της κοινότητας Κάτω Αθαμανίου. Με το ΦΕΚ 244Α - 04/12/1997 αποσπάστηκε από την κοινότητα Κάτω Αθαμανίου και προσαρτήθηκε στον δήμο Αθαμανίας. Με το ΦΕΚ 87Α - 07/06/2010 αποσπάστηκε από τον δήμο Αθαμανίας και προσαρτήθηκε στον δήμο Κεντρικών Τζουμέρκων.  2 
- Κόκκινη Εκκλησιά, κοντά στο Βουργαρέλι :
Βυζαντινή εκκλησία, της οποίας η ανέγερση χρονολογείται, περίπου, στο 1280, η οποία βρίσκεται εντός του χωριού Βουργαρέλι, στην περιοχή των Τζουμέρκων, στην Ελλάδα.
Ιδρύθηκε ως καθολικό μοναστηριού από τους αδερφούς Ιωάννη και Θεόδωρο Τσιμισκή, οι οποίοι και κατείχαν τον βαθμό του πρωτοστράτωρα. Αρχικώς, η εκκλησία ήταν αφιερωμένη στη Γέννηση της Θεοτόκου, ωστόσο, έγινε γνωστή ως «Κόκκινη Εκκλησιά», λόγω του χρώματος της τοιχοποιίας της. Από ιστορικής άποψης, ήταν επίσης γνωστή ως «Παναγία Βελλάς», καθώς αποτελούσε μετόχι της Μονής Βελλάς, καθώς και ως «Βασιλομονάστηρο», λόγω της σημασίας της.
- Ενοριακός Ναός Αγίου Γεωργίου
- Ξωκλήσι Αγίων Κωνσταντίνου και Ελένης
- Ναός Αγίου Δημητρίου, κοντά στο Παλαιοκάτουνο : 
Ιστορικός Ναός ο οποίος θεμελιώθηκε το 1712 και διαθέτει σημαντικές αγιογραφίες της εποχής.
- Πλατεία Αγορασιάς
Το Αθαμανικό Κέντρο Τέχνης ιδρύθηκε το 2011 απο τον εικαστικό Βασίλη Σταύρου.
Σημαντικές δραστηριότητες του φορέα : 
2011.”Ο πολιτισμός, ο τόπος, η τέχνη” — Αμφιθέατρο Δήμου Κεντρικών Τζουμέρκων. Ομιλία-συζήτηση και προβολή σχετικού υλικού με ομιλητές τον ζωγράφο Βασίλη Σταύρου και τον Βασίλη Παπαϊωάννου εκ μέρους του Μουσείου Σύγχρονης Τέχνης
“Θ. Παπαγιάννης”. – Εικαστική έκθεση με έργα ζωγραφικής, γλυπτικής, σχεδίων και χαρακτικής των Ηπειρωτών καλλιτεχνών: Β. Καζάκου, Α. Μπούρα, Α. Μπενάκη, Θ. Παπαγιάννη, Σ. Παπαγιάννη, Α. Πειρουνίδου, Β. Σταύρου, Σ. Σταύρου, Γ. Τσιούρη. — Προβολή ντοκιμαντέρ με θέμα “τα συμπόσια τέχνης στην Ελλάδα” με τις ταινίες του Άγγελου Πανάγου “Περίπατος με τη Σαπφώ”, “Λήμνος – ώχρα και πέτρα”. Παρουσίαση : Άγγελος Πανάγου και Θόδωρος Παπαγιάννης.
2012. Εγκαίνια του Αθαμανικού Κέντρου Τέχνης – Έκθεση έργων των ιδρυτών του κέντρου. — Προβολή του ντοκιμαντέρ “το βλέμμα του ζώου” του Άγγελου Πανάγου και ομιλία του Βασίλη Σταύρου με θέμα “εν αρχή ήν ο τόπος”.
2013.“Ο χορός των σκιάχτρων”. Εβδομάδα δημιουργίας και έκθεσης σκιάχτρων με τη συμμετοχή παιδιών, γονέων και καλλιτεχνών. Παράλληλη Έκθεση ζωγραφικής συμπατριωτών καλλιτεχνών.
2014. «Τιμή Στον Έλληνα Δομήνικο Θεοτοκόπουλο – El Greco ». Προβολή της ταινίας «El Greco » του Γιάννη Σμαραγδή και συζήτηση για τη ζωή του El Greco και την εποχή του με αφορμή την ομώνυμη ταινία. Συνεργασία με το Μουσείο Σύγχρονης Τέχνης Ηρακλείου Κρήτης «Κ.Σχιζάκης». — Έκθεση Κρητών καλλιτεχνών πρός τιμήν του μεγάλου Έλληνα με έργα των: Αριστείδη Βλάσση, Γιάννη Μιγάδη, Λευτέρη Κανακάκη, Μαρίας Γρηγοριάδη, Θωμά Παπαδοπεράκη, Αριστόδημου Παπαδάκη, Νίκου Βισκαδουράκη, και Θωμά
Φανουράκη. — Δημοτική Πινακοθήκη Άρτας “Γιάννης Μόραλης”. Έκθεση έργων Βασίλη Σταύρου για την υποστήριξη του Αθαμανικού Κέντρου Τέχνης.
2015.«Η τέχνη της ΞΥΛΟΓΡΑΦΙΑΣ και ο ΚΩΣΤΑΣ ΓΡΑΜΜΑΤΟΠΟΥΛΟΣ ».
Εκδήλωση για τα 99 χρόνια από τη γέννησή του μεγάλου δάσκαλου της Ελληνικής εικαστικής χαρακτικής. Έκθεση έργων με σπάνιες ξυλογραφίες της εποχής του 1970 των Κώστα Γραμματόπουλου , Βασίλη Καζάκου , Απόστολου Πειρουνίδη , Δήμητρας Πετροπούλου –Δημητράκη και Βασίλη Σταύρου. — Πνευματικό Κέντρο Ιωαννιτών. Έκθεση έργων Βασίλη Σταύρου για την υποστήριξη του Αθαμανικού Κέντρου Τέχνης.
2016.«Εν αρχή ήν …ο τόπος – 100 χρόνια Γιάννης Μόραλης 1916 – 2016». Εκδήλωση – αφιέρωμα στον μεγάλο Αρτινό δάσκαλο της εικαστικής τέχνης Γιάννη Μόραλη για τα 100 χρόνια από τη γέννησή του. — Μουσικό αφιέρωμα & έκθεση στη μουσική σκηνή “ΧΑΜΑΜ” στην Αθήνα. Εκδήλωση υποστήριξης εκ μέρους της μουσικής σκηνής “Χαμάμ” και του Γιώργου Χατζηγιάννη για τη δημιουργία του πολυχώρου τέχνης στο Κάτω Αθαμάνιο.
2017.« Μεταξοτυπία και Τέχνη». Εκδήλωση αφιερωμένη στη τέχνη της καλλιτεχνικής μεταξοτυπίας και στον σπουδαίο Έλληνα χαράκτη και τέως καθηγητή στην Ανωτάτη Σχολή Καλών Τεχνών Αθηνών Απόστολο  Πειρουνίδη . Προβολή σχετικού ντοκιμαντέρ και έκθεση μεταξοτυπιών των καλλιτεχνών Γιάννη Τσαρούχη, Νίκου Νικολάου, Δημήτρη Μυταρά, Όπυς Ζούνη, Άκη Πειρουνίδη, Χρήστου Καρά, Δημήτρη Σακελλίωνα και Βασίλη Σταύρου.
2018.« Η Γλυπτική και ο Τόπος». Ομιλίες- έκθεση και προβολή ντοκιμαντέρ για τη γλυπτική και ιδιαίτερα για το έργο του Ηπειρώτη γλύπτη και καθηγητή Θόδωρου Παπαγιάννη, ιδρυτή του ομώνυμου Μουσείου Σύγχρονης Τέχνης στο Ελληνικό Ιωαννίνων. – Δημοτική Πινακοθήκη Άρτας “Γιάννης Μόραλης”. Έκθεση με σχέδια, ζωγραφική και μεταξοτυπίες, απο το αρχείο του Α.Κ.Τ. των καλλιτεχνών Ν.Νικολάου, Γ.Μόραλη, Δ.Μυταρά, Π.Τέτση, Ν.Χ.Γκίκα και Β.Σταύρου, για την υποστήριξη της δημιουργίας της Πινακοθήκης.
2019. 1η Εικαστική συνάντηση . Εικαστική δημιουργική εβδομάδα και έκθεση των έργων με τη συμμετοχή των καλλιτεχνών Στάθη Ανδρουτσάκη, Άννας Μπενάκη, Αλέκου Μπούρα, Άννας Πειρουνίδου, Βασίλη Σταύρου, Ηρακλή Τσάγκα, Γιώργου Τσιούρη. – “Εικαστικές διαδρομές – Μουσικές εικόνες”. Μουσική βραδιά στα πλαίσια του εικαστικού συμποσίου με έργα κυρίως Μάνου Χατζηδάκι και Μίκη Θεοδωράκη.
