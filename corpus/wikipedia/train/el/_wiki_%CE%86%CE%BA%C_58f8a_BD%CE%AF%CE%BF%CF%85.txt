Ο Άκης  Χατζηαντωνίου  είναι Έλληνας παλαίμαχος διεθνής πετοσφαιριστής, που αγωνίστηκε στον Παναθηναϊκό και στον Ολυμπιακό στη θέση του κεντρικού. Όσο αγωνιζόταν ήταν γνωστός με το παρατσούκλι "Χασίντο".
Ο Χατζηαντωνίου ξεκίνησε τη σταδιοδρομία του στον Ορφέα Θεσσαλονίκης, όπου αγωνίστηκε για τέσσερα χρόνια. Μετά το πέρασμά του και από τον Έσπερο Βυζαντίου , μεταγράφηκε στον Παναθηναϊκό, στον οποίο αγωνίστηκε συνολικά για 11 χρόνια. 
Το 2004 αγωνίστηκε στον Ολυμπιακό έως και το καλοκαίρι του 2008, οπότε και επέστρεψε στον Παναθηναϊκό.
Έχει επίσης υπάρξει παίκτης του Ηρακλή και της ΑΕΚ. 1 
Το καλοκαίρι του 2019 ανέλαβε επικεφαλής προπονητής των ακαδημιών γυναικείου βόλεϊ του Παναθηναϊκού. 2  Παρέμεινε στη θέση μέχρι το καλοκαίρι του 2021.
Ο Χατζηαντωνίου είναι από τους ρέκορντμαν συμμετοχών στην Εθνικής Ελλάδος, έχοντας αγωνιστεί με τα χρώματά της 401 φορές. 1 
