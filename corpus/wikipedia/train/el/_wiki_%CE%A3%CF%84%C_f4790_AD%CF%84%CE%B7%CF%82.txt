Ο Στάικος Βεργέτης  1  είναι Έλληνας πρώην ποδοσφαιριστής και νυν προπονητής ποδοσφαίρου, ο οποίος αυτήν τη στιγμή εργάζεται ως προπονητής του ΟΦΙ.
Αποτέλεσε τον πρώτο προπονητή στην ιστορία του Αστέρα Τρίπολης που τον οδήγησε σε φάση ομίλων ευρωπαϊκής διοργάνωσης, συγκεκριμένα του Γιουρόπα Λιγκ την αγωνιστική περίοδο 2014–15.
Ως ποδοσφαιριστής αγωνίστηκε μόνο σε ομάδες των τοπικών κατηγοριών. 2  Μεταξύ αυτών ήταν η ΑΕΚ Τρίπολης και ο Παγγορτυνιακός, στον οποίο διετέλεσε παίκτης-προπονητής. 3 
Το 2000 αποφοίτησε από το ΤΕΦΑΑ Αθηνών με ειδικότητα στο ποδόσφαιρο 3  και είναι κάτοχος του προπονητικού πτυχίου UEFA Pro. 4  Ξεκίνησε τη σταδιοδρομία του το 2001 από τον Παγγορτυνιακό Τρίπολης των τοπικών πρωταθλημάτων της ΕΠΣ Αρκαδίας, με τον οποίο κατέκτησε την άνοδο το 2004 και τη συμμετοχή στην τότε Δ' Εθνική. 5  Το καλοκαίρι του 2006 προσλήφθηκε ως γυμναστής στις ποδοσφαιρικές ακαδημίες του Αστέρα Τρίπολης και τα Χριστούγεννα της ίδιας χρονιάς ο καινούριος προπονητής, Πάουλο Κάμπος, τον προήγαγε σε μέλος του τεχνικού επιτελείου της πρώτης ομάδας. 5  Διετέλεσε γυμναστής, κυνηγός ταλέντων, μεταφραστής  6 , βοηθός προπονητή και αναλυτής αθλητικής στατιστικής, 3   7  ενώ το Νοέμβριο του 2011 υπηρεσιακός προπονητής κατά την εντός έδρας νίκη με 1–0 επί του ΠΑΟΚ. 8 
Στις 30 Σεπτεμβρίου 2013 ανέλαβε χρέη προπονητή της πρώτης ομάδας του Αστέρα, αντικαθιστώντας τον Σάκη Τσιώλη. 9  Στις 28 Αυγούστου 2014 οδήγησε το σύλλογο για πρώτη φορά στην ιστορία του σε ομίλους του Γιουρόπα Λιγκ 2014–15, προκρινόμενος επί της Μακάμπι Τελ Αβίβ από το Ισραήλ με νίκη 2–0 εντός έδρας και ήττα 1–3 εκτός.
Στις 20 Σεπτεμβρίου 2016 ανέλαβε προπονητής της Νέας Σαλαμίνας Αμμοχώστου, 10  θέση από την οποία παραιτήθηκε στις 5 Μαρτίου 2017 για να επιστρέψει μερικές ημέρες αργότερα στον Αστέρα Τρίπολης. 11 
Στις 29 Ιουνίου 2021 ανακοινώθηκε από τον ΟΦΙ ως ο νέος προπονητής της ομάδας. 12 
Είναι παντρεμένος από το 2009 και έχει αποκτήσει δύο παιδιά.
Πετράκης   · 
Γεωργαμλής   · 
Παπακώστας   · 
Κάμπος   · 
Τζαναβάρας   · 
Κάρβαλιαλ   · 
Κωστένογλου   · 
Γκόμεζ   · 
Βλάχος   · 
Δερμιτζάκης   · 
Ό. Φερνάντεζ   ·  
Γκονσάλβες   · 
Τσιώλης   · 
Βεργέτης   · 
Τερεζόπουλος   · 
Χάβος   · 
Ελευθερόπουλος   · 
Χαραλαμπίδης   ·  
Βεργέτης   · 
Παντελίδης   · 
Παράσχος   · 
Χιμένεθ   · 
Ράσταβατς   · 
