Συντεταγμένες: 37°36′40″N 21°59′19″E  /  37.61111°N 21.98861°E  / 37.61111; 21.98861
Η Αράχοβα είναι ορεινό χωριό της Δημοτικής Ενότητας Ηραίας, του Δημοτικού Διαμερίσματος Αράχοβας του πρώην Δήμου Ηραίας και τους τέως Δήμου Γορτυνίας του Νομού Αρκαδίας. Το παλιό χωριό είναι χτισμένο στην πλαγιά του βουνού. Χαμηλότερα, σε όμορφη και κατάφυτη τοποθεσία, δίπλα από τον επαρχιακό δρόμο, έχει κτιστεί ένας νέος μικρός οικισμός. Κατά κάποιους στην Αράχοβα βρισκόταν το μικρό κάστρο του Αράκλοβου του Βουτσαρά Δοξαπατρή. Ερείπια του παλιού οικισμού βρίσκονται διάσπαρτα στην πλαγιά που κατεβαίνει προς το κεφαλάρι. 
Ο Άνω οικισμός έχει εντονότερη την παραδοσιακή πετρόχτιστη αρχιτεκτονική της περιοχής, καθώς  επίσης και στο άνω μέρος του χωριού βρίσκεται η κεντρική εκκλησία και η κεντρική πλατεία του χωριού.
Οι κάτοικοι του χωριού ασχολούνται κυρίως με την κτηνοτροφία, λόγω της μορφολογίας του εδάφους, αλλά και με τη γεωργία. Εικάζεται επίσης πως προέρχονται από την Αράχωβα Βοιωτίας.
Σύμφωνα με την απογραφή του 2011 το χωριό είχε 208 μόνιμους κατοίκους ενώ ο πληθυσμός του χωριού σύμφωνα με την απογραφή του 2001 ήταν 223 κάτοικοι.
Η Αράχοβα συνδέεται οδικά με δρόμο 3 χιλιομέτρων με τον Ράφτη, με δρόμο 4 χιλιομέτρων με την Μελισσόπετρα και με χωματόδρομο 4,5 χιλιομέτρων με τον Λυκούρεση. Ο οικισμός απέχει 20 χιλιόμετρα από τα Λαγκάδια, 16 χιλιόμετρα από την Δημητσάνα και 70 χιλιόμετρα από την Τρίπολη.
