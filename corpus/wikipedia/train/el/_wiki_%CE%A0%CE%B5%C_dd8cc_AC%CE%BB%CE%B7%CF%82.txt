
Ο Περικλής Μαυρομιχάλης  ήταν Έλληνας στρατιωτικός και πολιτικός.
Ήταν γιος του νεώτερου των αδελφών του Πετρόμπεη, του υποστράτηγου Αντωνίου. Γεννήθηκε με την λήξη της επανάστασης τον Ιούνιο ή Ιούλιο του 1830. Κατατάχτηκε το 1848 στο ιππικό ως απλός στρατιώτης, και προάχτηκε μέχρι το 1854 σε ανθυπασπιστή.
Από το 1864 ο Περικλής Μαυρομιχάλης έλαβε ενεργό μέρος στην πολιτική, διατελώντας από το έτος αυτό μέχρι το 1878 βουλευτής Καλαμών. Το 1878 παραιτήθηκε του βουλευτικού αξιώματος και ξανακατέλαβε την στρατιωτική του θέση για να πολεμήσει υπέρ της πατρίδας. Από τότε παρέμεινε στον στρατό και προήχθη τελικά σε διοικητή του Α' Συντάγματος του ιππικού. 
Απεβίωσε στις 14 Φεβρουαρίου 1886.
