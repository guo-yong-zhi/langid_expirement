Το έλαιο νέρολι ή άλλως έλαιο νερολί  ή συνηθέστερα χωρίς το «έλαιο», το νέρολι ή νερολί, είναι αιθέριο έλαιο το οποίο παράγεται από τον ανθό της Νεραντζιάς . Η ευωδία του είναι γλυκιά, μελωμένη και κάπως μεταλλική, με πράσινες και πικάντικες όψεις. Το άνθος πορτοκαλιάς, εξάγεται επίσης από το ίδιο άνθος και τα δύο εκχυλίσματα χρησιμοποιούνται ευρέως στην αρωματοποιΐα. Το άνθος πορτοκαλιάς, μπορεί να περιγραφεί πως μυρίζει πιο γλυκά, πιο ζεστά και πιο λουλουδάτα απ' ό,τι το νέρολι. Η διαφορά μεταξύ του πώς μυρίζουν το νέρολι και τα άνθη πορτοκαλιάς και γιατί αναφέρονται με διαφορετικά ονόματα, είναι το αποτέλεσμα της διαδικασίας εκχύλισης που χρησιμοποιείται ώστε να ληφθεί το έλαιο από τα άνθη. Το νέρολι εκχυλίζεται δι' αποστάξεως μεθ' υδρατμών και τα άνθη πορτοκαλιάς εκχυλίζονται μέσω μιας διαδικασίας enfleurage. Σημ. 1 
Τα άνθη συλλέγονται, συνήθως με το χέρι, στα τέλη Απριλίου με αρχές Μαΐου. Το έλαιο εκχυλίζεται μέσω της προσεκτικής απόσταξης του ατμού.
Μέχρι το τέλος του 17ου αιώνα, η Anne Marie Orsini, δούκισσα του Bracciano και πριγκίπισσα της Nerola, Σημ. 2  Ιταλία, εισήγαγε το αιθέριο έλαιο της νεραντζιάς ως ένα μοντέρνο άρωμα, χρησιμοποιώντας το για τον αρωματισμό των γαντιών καθώς και του μπάνιου της. Έκτοτε, προκειμένου να περιγραφεί αυτό το μύρο, χρησιμοποιείται ο όρος «νέρολι». Το νέρολι έχει ένα αναζωογονητικό και διακριτικό, πικάντικο άρωμα με γλυκές λουλουδένιες νότες.
Στην αρωματοποιία, είναι από τα πιο ευρέως χρησιμοποιούμενα έλαια ανθέων. Πρόκειται για μη τοξική, μη ερεθιστική, μη ευαισθητοποιητική, μη φωτοτοξική ουσία. Δένει καλά με οποιοδήποτε έλαιο εσπεριδοειδούς, διάφορα λουλουδάτα απόλυτα  Σημ. 3  και τα περισσότερα από τα διαθέσιμα στην αγορά, συνθετικά συστατικά. Το έλαιο νέρολι είναι κλασικό στοιχείο στο σχεδιασμό αρωμάτων και ένα από τα πιο συχνά χρησιμοποιούμενα στη βιομηχανία.
Έχει επίσης μια περιορισμένη χρήση σε αρωματικές ύλες. Το έλαιο νέρολι, φέρεται να είναι ένα από τα συστατικά της καλά φυλαγμένης μυστικής συνταγής του αναψυκτικού Coca-Cola. Σημ. 4  1  Είναι μια αρωματική ουσία συνταγών κόλα ανοικτής πηγής, 2  Σημ. 5  3  4  αν και μερικές παραλλαγές θεωρούνται ως προαιρετικές, λόγω του υψηλού τους κόστους. 5 
