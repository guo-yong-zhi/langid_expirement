Το Tesla Model 3 είναι ένα μεσαίο πολυτελές ηλεκτρικό αυτοκίνητο που κατασκευάζεται και πωλείται από την αμερικανική αυτοκινητοβιομηχανία Tesla, Inc. από τις 7 Ιουλίου 2017. Το Model 3 Standard Range Plus έχει αυτονομία 402 χιλιόμετρα  και το Model 3 Long Range έχει αυτονομία 518 χιλιόμετρα . 1  Το Model 3 έχει ένα μινιμαλιστικό και ταυτόχρονα φουτουριστικό ταμπλό, καθώς φέρει μόνο μία οθόνη LCD. Η Tesla δήλωσε ότι το Model 3 έχει τη δυνατότητα για πλήρως αυτόνομη οδήγηση στο μέλλον.
Μέσα σε μία εβδομάδα από την πρώτη παρουσίαση του Model 3 το 2016, πριν ακόμα μπει στην παραγωγή, η Tesla έλαβε πάνω από 325.000 αιτήσεις κράτησης για το αυτοκίνητο. Αυτές αντιπροσώπευαν δυνητικά κέρδη πάνω από 14 δισεκατομμύρια δολάρια. Μέχρι τον Αύγουστο του 2017, ένα μήνα μετά την έναρξη της παραγωγής του, υπήρχαν πάνω από 455.000 κρατήσεις. 2  3  Η παραγωγή του Model 3 ξεκίνησε στα μέσα του 2017, με τα πρώτα αυτοκίνητα να βγαίνουν από τη γραμμή παραγωγής στις 7 Ιουλίου 2017 4  5  6  και τις πρώτες 30 παραδόσεις στις 28 Ιουλίου. Τον Ιούλιο του 2018 ανακοινώθηκε ότι η Tesla είχε πετύχει τον στόχο της να κατασκευάζει 7.000 αυτοκίνητα την εβδομάδα. 7  8 
Το 2018 ήταν το πρώτο σε ετήσιες πωλήσεις plug-in ηλεκτρικό αυτοκίνητο διεθνώς, καθώς και το πρώτο στις ΗΠΑ συνολικά και στην Καλιφόρνια ειδικότερα. Οι συνολικές πωλήσεις του διεθνώς έφτασαν τα 100.000 οχήματα τον Οκτώβριο του 2018 και τα 371.000 έως το Σεπτέμβριο του 2019.
Το 2006 ο Ίλον Μασκ αποκάλυψε πως το Model 3 θα είναι οικονομικά προσιτό σε όσους προτίθενται να αγοράσουν καινούριο αυτοκίνητο. 9  Το 2008 δηλώθηκε ότι θα είναι οικογενειακό αυτοκίνητο. 10  Το 2017 η Tesla ανακοίνωσε ότι αυτό το ηλεκτρικό αυτοκίνητο θα έχει αυτονομία 354 χιλιόμετρα , χώρο για 5 άτομα, μπροστινό και πίσω πορτμπαγκάζ και ότι θα επιταχύνει σαν σπορ αυτοκίνητο. 11 
Το Model 3 είναι μέρος του σχεδίου της Tesla  να ξεκινήσει με ένα ακριβό όχημα και να οδεύσει σταδιακά προς ένα πιο οικονομικό για όλους όχημα, όσο οι μπαταριές και τα ηλεκτρικά εξαρτήματα βελτιώνονται και χρηματοδοτούνται από της πωλήσεις του Roadster, του Model S και του Model X. 12 
Με επίσημη δήλωσή της στις 18 Απριλίου 2018 η Tesla έβαλε στόχο να παράγει 6.000 αυτοκίνητα την εβδομάδα μέχρι τα τέλη Ιουνίου του ίδιου έτους. 13 
Στις 28 Φεβρουάριου 2019 η Tesla ανακοίνωσε το πιο προσιτό Standard Range Model 3 με τιμή 35 χιλιάδων δολαρίων. 14  Όμως στις 12 Απριλίου ανακοίνωσε ότι το μοντέλο Stardard Range δεν θα διατίθεται για παραγγελία on-line. Ακόμα, η τιμή του βασικού μοντέλου αυξήθηκε, καθώς όλα τα Model 3 άρχισαν να διατίθενται με τον αυτόματο πιλότο  ως στάνταρ, ενώ προηγουμένως ήταν με έξτρα χρέωση 3.000 δολάρια. 15  Το Φεβρουάριο του 2019 το Model 3 ξεπέρασε σε πωλήσεις το Chevrolet Volt και έγινε το καλύτερο σε πωλήσεις ηλεκτρικό αυτοκίνητο όλων των εποχών στις ΗΠΑ. 16  17 
Σε μια συνέντευξη το 2006 ο Ίλον Μασκ αναφέρθηκε στο «Model 2»  και στο «Model 3». 9  Μάλιστα στα αρχικά πλάνα της εταιρείας το Model 3 είχε το κωδικό όνομα Tesla BlueStar. Για το τελικό μοντέλο παραγωγής το αρχικό όνομα ήταν Model E, αλλά ακυρώθηκε, λόγω του ότι το εμπορικό σήμα ανήκε στην Ford. 18  To Model 3 αρχικά προωθούνταν ως "Μodel ☰", όπως δήλωσε ο Elon Musk στο λογαριασμό του στο twitter στις 16 Ιουλίου 2014. Ο Ίλον Μασκ ήθελε τα αρχικά γράμματα των 3 μοντέλων να σχηματίζουν τη λέξη SEX,  αλλά τελικά συμβιβάστηκε με το "S3X". 19  Στης αρχές του 2017 μετά από μια διαμάχη με την Adidas, 20  το λογότυπο με τις 3 λωρίδες ακυρώθηκε και αντικαταστάθηκε με το νούμερο "3". 21 
Το 2013 ο υπεύθυνος σχεδιασμού της Tesla, Franz von Holzhausen, δήλωσε ότι η κατηγορία μεγέθους και εξοπλισμού του Model 3 θα είναι αντίστοιχη με τα compact πολυτελή αυτοκίνητα Audi A4, BMW Σειρά 3 και Mercedes-Benz C-Class και ότι θα προσφέρει τα πάντα: αυτονομία, οικονομική ευχέρεια και επιδόσεις. 22  Δήλωσε επίσης ότι παρόλο που θα χρησιμοποιηθεί τεχνολογία της Tesla από το Tesla Model S στο Model 3, αυτό θα είναι κατά 20% μικρότερο από το Model S 23  και θα έχει τον δικό του σχεδιασμό. 24 
Σύμφωνα με δήλωση του CTO της Tesla, JB Straubel, τον Οκτώβριο του 2015, οι περισσότεροι μηχανικοί της Tesla εργάζονταν πάνω στο Model 3 παρά για το Tesla Model S ή το Tesla Model X. 25  Το Model 3 δεν έχει μπροστινή γρίλια, σε αντίθεση με τα αυτοκίνητα με μηχανή εσωτερικής καύσης, καθώς τα ηλεκτρικά αυτοκίνητα δεν έχουν τόση μεγάλη ανάγκη ψύξης. 26  Ο Musk ήθελε να να δείξει τον τελικό σχεδιασμό του Model 3 στης 30 Ιουνίου 2016, 27  αλλά ο σχεδιασμός ολοκληρώθηκε στις 27 Ιουλίου. 28  Εφόσον ολοκληρώθηκε η διαδικασία του σχεδιασμού, οποιεσδήποτε αλλαγές θα συμπεριλαμβάνονται σε μελλοντικές εκδόσεις του Model 3. 29  Η γυάλινη οροφή που αναπτύχθηκε από την Tesla Glass φτιάχνεται από το ίδιο γυαλί, που χρησιμοποιείται στα Tesla roof tiles. 30  Το ταμπλό του Model 3 είναι μινιμαλιστικό και ταυτόχρονα φουτουριστικό, με μόνο μια οθόνη LCD .
Το Telsa Model 3 κατασκευάζεται κυρίως από ατσάλι, καθώς και από αλουμίνιο. 31 
Όταν ξεκίνησε η παράγωγη το 2017, ανακοινώθηκε πως το βασικό μοντέλο του Model 3 θα είχε μπαταριά 50 kWh και γύρω στα 350 χιλιόμετρα αυτονομίας, ενώ το μοντέλο με την 75 kWh μπαταριά θα είχε 500 χιλιόμετρα αυτονομίας. 32  33  Η Tesla άρχισε να παράγει το βασικό μοντέλο του Model 3 τον Φεβρουάριο του 2019. Το Model 3 χρησιμοποιεί μπαταρίες ιόντων λιθίου τύπου 2170. 34  35 
Η Tesla συνεχίζει να βελτιώνει τις 2170 μπαταριές και περιοδικά κάνει σημαντικές αλλαγές στο τρόπο κατασκευής τους. 36  Το 2018 ξεκίνησε να παράγει μια βελτιωμένη έκδοση των 2170 μπαταριών, που ήταν καλύτερες, πιο ελαφριές και πιο οικονομικές 37  από τις προηγούμενες με στόχο να μειώσει το κόστος κατασκευής σε 100$/kWh μέχρι το Δεκέμβριο του 2018 και να αυξήσει τον όγκο παραγωγής στο Gigafactory 1 μέσα στο πρώτο τετράμηνο του 2019. Το 2018 το Electrek ανάφερε, πως οι βελτιωμένες μπαταρίες ήταν αναγκαίες για να μπορέσει η Tesla να παραδώσει το Standard Range μοντέλο στην υποσχεθείσα τιμή των 35.000$. 37 
Ο αντιστροφέας της μονάδας κίνησης του Model 3 χρησιμοποιεί 24 ζευγάρια MOSFET τσιπ καρβιδίου του πυριτίου , τάσης 650 V έκαστο. 38   
Τον Ιούλιο του 2018 αναφέρθηκε πως ένα πρωτότυπο του Model 3 εθεάθη να ρυμουλκεί ένα τρέιλερ με τη χρήση κοτσαδόρου. 39  Τον Μάιο του 2019 η Tesla ξεκίνησε να διαθέτει έναν προαιρετικό κοτσαδόρο για ρυμούλκηση μέχρι 910 κιλά στα Standart Range και Long Range μοντέλα του Model 3 στην Ευρώπη. 40  41  42 
Το Model 3 χρησιμοποιεί ανατροφοδοτική πέδηση, η οποία βελτιώθηκε τον Νοέμβριο του 2019 μεσώ ενημερώσεων λογισμικού και επιτρέπει την οδήγησή με μόνο ένα πεντάλ. 43 
Ο αεροδυναμικός συντελεστής 
  
    
      
        
          
            C
            
              
                d
              
            
          
          
        
      
    
     }\,}
  
του μοντέλου είναι μόλις 0,23. 
0–100 km/h
Το Tesla Model 3, έπειτα από τις δοκιμές πρόσκρουσης του ανεξάρτητου οργανισμού Euro NCAP  σκόραρε 94% στην ενεργητική ασφάλεια και 96% στην παθητική ασφάλεια. 44  45  Επίσης, έλαβε 5 στα 5 αστέρια σε κάθε κατηγορία από τον αμερικανικό οργανισμό NHTSA. 46  47 
Το περιοδικό Popular Mechanics βράβευσε το Tesla Model 3 ως το Καλύτερο Αυτοκίνητο της Χρονιάς 2018. 54  Το Model 3 πήρε το βραβείο του Καλύτερου Σχεδιασμού της Χρονιάς 2018 από το περιοδικό Automobile. 55 
Στο Ηνωμένο Βασίλειο, το Model 3 βραβεύτηκε ως το Καλύτερο Αυτοκίνητο της Χρονιάς 2019 από το περιοδικό Auto Express. 56  Ακόμα, βραβεύτηκε ως το Καλύτερο Αυτοκίνητο της Χρονιάς 2020, το Καλύτερο Ηλεκτρικό Αυτοκίνητο, το Καλύτερο Εταιρικό Αυτοκίνητο και κέρδισε το βραβείο Καλύτερης ασφαλείας από το περιοδικό Parkers. 57 
Το Model 3 κέρδισε το βραβείο του Καλύτερου Μεσαίου Αυτοκίνητου της Χρονιάς στα βραβεία Das Goldene Lenkrad  2019. 58 
Επίσης, το Model 3 κέρδισε το βραβείο του Καλύτερου Ηλεκτρικού Αυτοκινήτου της Χρονιάς 2020 από την εταιρεία Edmunds. 59 
Παράλληλα, το Model 3 πήρε τον τίτλο Top Safety Pick+ από τον οργανισμό IIHS. 60 
