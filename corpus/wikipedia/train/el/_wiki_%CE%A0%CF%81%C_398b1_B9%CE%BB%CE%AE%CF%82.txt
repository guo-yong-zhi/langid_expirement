Ο Πρόεδρος της Δημοκρατίας της Χιλής  είναι ο αρχηγός κράτους και κυβερνήσεως της  Δημοκρατίας της Χιλής. Ο Πρόεδρος είναι αρμόδιος για την κυβέρνηση και την κρατική διοίκηση της Χιλής. 1  Ιστορικά ο ρόλος του Προέδρου διαφοροποιήθηκε, όπως και η θέση του και οι σχέσεις του με άλλους πρωταγωνιστές της πολιτικής σκηνής. Ωστόσο, παραμένει από τις σημαντικότερες πολιτικές προσωπικότητες. Ως θεσμός θεωρείται ότι συγκροτεί το "Ιστορικό Σύνταγμα της Χιλής" και είναι απαραίτητος για την πολιτική σταθερότητα. 2 
Με βάση το σημερινό σύνταγμα  , η θητεία του Προέδρου είναι τετραετής και απαγορεύεται η συνεχόμενη επανεκλογή του. Η μειωμένη θητεία  επιτρέπει την ταυτόχρονη διεξαγωγή των προεδρικών και βουλευτικών εκλογών.  Η επίσημη έδρα του Προέδρου της Χιλής είναι το Μέγαρο Λα Μονέδα στην πρωτεύουσα  Σαντιάγο.
