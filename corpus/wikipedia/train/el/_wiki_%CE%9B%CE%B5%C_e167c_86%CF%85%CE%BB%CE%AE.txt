
Ο όρος λευκή φυλή είναι ένας όρος φυλετικής ταξινόμησης, που χρησιμοποιείται ως επί το πλείστον για άτομα ευρωπαϊκής καταγωγής. Η «λευκή φυλή» χρησιμοποιείται και για άτομα με λευκό δέρμα. Η χρήση ξεκίνησε τον 17ο αιώνα.
Η ιδέα μιας ενοποιημένης λευκής φυλής δεν απέκτησε καθολική αποδοχή στην Ευρώπη όταν τέθηκε σε χρήση ο όρος για πρώτη φορά τον 17ο αιώνα και έπειτα. Ο ισχυρότερος υποστηρικτής της ιδέας αυτής στην Ευρώπη του 20ου αιώνα, η ναζιστική Γερμανία, θεωρούσε ορισμένους ευρωπαϊκούς λαούς όπως οι Σλάβοι ως φυλετικά διακριτοί από τους υπολοίπους. Πριν από τον 20ό αιώνα, κανένας ευρωπαϊκός λαός δεν θεωρούσε τον εαυτό του ως "λευκό", αλλά σύμφωνα με την καταγωγή του. Επιπλέον, δεν υπάρχει αποδεκτό πρότυπο για τον προσδιορισμό του γεωγραφικού φραγμού μεταξύ λευκών και μη λευκών ανθρώπων. Οι σύγχρονοι ανθρωπολόγοι και άλλοι επιστήμονες, αναγνωρίζοντας την πραγματικότητα της βιολογικής ποικιλότητας μεταξύ διαφορετικών ανθρώπινων πληθυσμών, θεωρούν την έννοια της "λευκής φυλής" ως κατασκευασμένη.
Η έννοια της λευκότητας έχει ιδιαίτερη απήχηση στις φυλετικά ποικίλες χώρες με μεγάλο πληθυσμό με πλειοψηφία ή μειοψηφία με περισσότερο ή λιγότερο μικτή ευρωπαϊκή καταγωγή: π.χ. στις Ηνωμένες Πολιτείες , στον Καναδά , στην Αυστραλία , στη Νέα Ζηλανδία , το Ηνωμένο Βασίλειο  και τη Νότια Αφρική . Σε μεγάλο μέρος της υπόλοιπης Ευρώπης, η διάκριση μεταξύ φυλής και εθνικότητας είναι πιο θολή.
Η περιγραφή των πληθυσμών ως "λευκών" αναφορικά με το χρώμα του δέρματός τους προηγείται αυτής της έννοιας και περιβάλλεται περιστασιακά στην ελληνορωμαϊκή εθνογραφία και άλλες αρχαίες ή μεσαιωνικές πηγές, αλλά αυτές οι κοινωνίες δεν είχαν καμιά ιδέα λευκής πανευρωπαϊκής φυλής.
