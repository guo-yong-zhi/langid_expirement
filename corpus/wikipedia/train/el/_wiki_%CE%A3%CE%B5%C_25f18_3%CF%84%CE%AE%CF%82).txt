Ο Αχμέτ Σερχάτ Χατζιπασαλιόγλου,  24 Οκτωβρίου 1964, γνωστός ως Σερχάτ, είναι Τούρκος τραγουδιστής, παραγωγός και παρουσιαστής.
Ο Σερχάτ γεννήθηκε και μεγάλωσε στην Κωνσταντινούπολη. Το 1994 ξεκίνησε την καριέρα του ως παραγωγός τηλεοπτικών προγραμμάτων δημιουργώντας τη δική του εταιρία παραγωγής, την End Productions. Τον ίδιο χρόνο επιμελήθηκε την παραγωγή και παρουσίασε στο κανάλι TRT το παιχνίδι γνώσεων με τον τίτλο: Riziko! . To 1997 ξεκίνησε την καριέρα του στο τραγούδι με το πρώτο του single το οποίο περιελάμβανε τα τραγούδια "Ruya" και "Ben Bir Daha". Παράλληλα με τις τηλεοπτικές του παραγωγές και παρουσιάσεις συνέχισε τη μουσική του καριέρα με την κυκλοφορία του πολύ επιτυχημένου "Total Disguise" το 2004 , και του "Chocolate Flavour" το 2005. To 2008 τραγούδησε τρία ντουέτα με την Ταμάρα Γκβερντσιτέλι : "I Was So Lonely", "No No Never " και "Ya + Ti"  ενώ το 2014 κυκλοφορεί η επιτυχία του "Je M'Adore".
Ο Σερχάτ γεννήθηκε στις 24 Οκτωβρίου του 1964 στην Κωνσταντινούπολη. 2  Ο πατέρας του Ισμαήλ Χακί ήταν αξιωματικός του ναυτικού και γεννήθηκε στη Τραπεζούντα όπως επίσης και η μητέρα του. 2  Πήγε στο δημοτικό σχολειό του Ιτζαντιέ  στο Ουσκουντάρ και αμέσως μετά παρακολούθησε το Γερμανικό Γυμνάσιο στο Μπέγιογλου. 2  Το 1988 πήρε το πτυχίο Οδοντιάτρου από το Πανεπιστήμιο Κωνσταντινούπολης. 3 
Το 1994 ο Σερχάτ ιδρύει τη δική του εταιρία παραγωγής End Productions. Ύστερα από συμφωνία με το κανάλι TRT η End Productions αναλαμβάνει την παραγωγή του Riziko! ενός παιχνιδιού γνώσεων που αποτελούσε την τουρκική εκδοχή του αντιστοίχου αμερικανικού προγράμματος  Jeopardy!. Ο Σερχάτ ήταν ο βασικός παρουσιαστής της εκπομπής, που άρχισε να μεταδίδεται στις 3 Οκτωβρίου του 1994 με εξαιρετικά μεγάλη απήχηση και πολύ υψηλά νούμερα τηλεθέασης. 2  Το 1995 κερδίζει 2 τηλεοπτικά βραβεία Golden Butterfly , ένα βραβείο ως Καλύτερος Άνδρας Παρουσιαστής της Χρονιάς και άλλο ένα ακόμη βραβείο για το Καλύτερο Παιχνίδι Γνώσεων της Χρονιάς. 4  5  Το Riziko! που κέρδισε  πάλι το 1996 το βραβείο για Καλύτερο Παιχνίδι Γνώσεων της Χρονιάς ολοκληρώθηκε ύστερα από 430 επεισόδια. 6  7  Το 1996 η εταιρία του End Productions αναλαμβάνει την παραγωγή στο τηλεπαιχνίδι Hedef 4 . 8  To 1997 κάνει την παραγωγή στο τηλεπαιχνίδι Altına Hücum . 9  10  11  Τo 1998 τo Riziko! επανέρχεται στη τηλεόραση αυτή τη φορά στο Kanal 7 με παρουσιαστή το Serhat για δυο ακόμα χρόνια. 12  Την ίδια χρονιά το Hedef 4 αρχίζει να μεταδίδεται από το Kanal 7 και ολοκληρώνεται με επιτυχία την επόμενη χρονιά. 13  Αμέσως μετά ο Serhat αποκτάει το δικό του τοκ σόου με τίτλο Serhat'la Rizikosuz. 14  15  16  17  Το 2005 ο Serhat παρουσιάζει μαζί με την Ελληνίδα ηθοποιό Κατερίνα Μουτσάτσου το σόου Kalimerhaba. 18  Στο τέλος του 2009 δημιουργεί τη δική του χορευτική ορχήστρα "Caprice the Show" με 18 μουσικούς και πραγματοποιεί αναρίθμητες εμφανίσεις μέσα και έξω από την Τουρκία. 19  20 
Με την εταιρία του διοργανώνει επίσης κάποιες ετήσιες εκδηλώσεις όπως: τον μουσικό διαγωνισμό των Γυμνασίων από το 1998, 21  μέχρι σήμερα, το διεθνές φεστιβάλ μουσικής των Μεσογειακών χωρών Megahit-International Mediterranean Song Contest από το 2002 μεχρι το 2004 2  22  και τον Χορευτικό Μαραθώνιο . 23 
Ο Serhat ξεκίνησε τη μουσική του καριέρα με δυο τραγούδια το 1997, το "Rüya" και το "Ben Bir Daha". 24  To 2004 κυκλοφορεί το δεύτερο του single Total Disguise, ένα ντουέτο με τη Γαλλίδα τραγουδίστρια Βικτόρ Λαζλό το οποίο γνώρισε μεγάλη επιτυχία στην Ελλάδα. 25  Στο τελος του 2005 κυκλοφορεί το εξίσου επιτυχημένο Chocolate Flavour. 26  Το 2008 συνεργάζεται με τη διάσημη Ρωσίδα/Γεωργιανή τραγουδίστρια, συνθέτρια και ηθοποιό Tamara Gverdtsiteli και ηχογραφούν τα ντουέτα "I Was So Lonely", "No No Never " και "Ya + Ti" , τα οποία περιλαμβάνονται στο άλμπουμ : Vozdushiy Potsyelui. 27  28 
To 2014 ο Serhat ηχογραφεί σε Γαλλία και Γερμανία το 5ο κατά σειρά single του με τίτλο "Je M’Adore". Το βίντεο κλιπ του τραγουδιού γυρίστηκε στο Παρίσι με σκηνοθέτη το διάσημο Τιερί Βερν . 29  30  Με το Je M’Adore ο Serhat κατακτά τη Γερμανία αφού το τραγούδι πηγαίνει στο Νο 1 σε όλους τους πίνακες επιτυχιών: No 1 για 5 συνεχείς εβδομάδες στο Deutsche DJ Black/Pop Charts, 31  Νο 1 για 3 εβδομάδες στον Black 30, 32  Εκτός από τη Γερμανία το τραγούδι φτάνει επίσης μέχρι το Νο 2 στους χορευτικούς καταλόγους επιτυχιών της Βρετανίας, 33  Νο 8 των dance charts της Γαλλίας και Νο 9 των dance charts της Ελβετίας. 34  Στις 12 Ιανουαρίου του 2016, η τηλεόραση του Σαν Μαρίνο RTV, ανακοίνωσε ότι ο Serhat θα εκπροσωπήσει τον Άγιο Μαρίνο στην Eurovision 2016. Ο διαγωνισμός έλαβε χώρα στη Στοκχόλμη αλλά το τραγούδι "I Didn't Know" του Σερχάτ αποκλείστηκε από τον μεγάλο τελικό. 35 
Ο Σερχάτ επανήλθε στο διαγωνισμό της Eurovision το 2019, εκπροσωπώντας για 2η φορά τον Άγιο Μαρίνο  και κατακτώντας την 19η θέση στον τελικό, που είναι και η καλύτερη στην ιστορία του Αγίου Μαρίνου.
