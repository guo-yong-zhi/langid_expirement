Ο Γρηγόρης Χ. Καραφύλλης  είναι Έλληνας ομότιμος καθηγητής φιλοσοφίας του Πανεπιστημίου Ιωαννίνων. 1  Τα ερευνητικά του ενδιαφέρονται εντοπίζονται στη φιλοσοφία της παιδείας, την κοινωνική φιλοσοφία, τη φιλοσοφία του διαφωτισμού, τον πραγματισμό και τη νεότερη και σύγχρονη πολιτική φιλοσοφία.
Γεννήθηκε στα Γεράνεια του νομού Λαρίσης το 1950. Σπούδασε στη Φιλοσοφική Σχολή του Αριστοτέλειου Πανεπιστημίου Θεσσαλονίκης  και εκπόνησε τη διδακτορική του διατριβή εν μέρει στον Τομέα Φιλοσοφίας του Τμήματος Φιλοσοφίας-Παιδαγωγικής-Ψυχολογίας της ίδιας Σχολής  και κατόπιν τη συνέχισε και την ολοκλήρωσε στον Τομέα Φιλοσοφίας του αντίστοιχου Τμήματος της Φιλοσοφικής Σχολής του Πανεπιστημίου Ιωαννίνων . Αναγορεύτηκε διδάκτωρ φιλοσοφίας του Τμήματος Φ.Π.Ψ. της Φιλοσοφικής Σχολής του Πανεπιστημίου Ιωαννίνων το Φεβρουάριο του 1990. Σπούδασε με υποτροφία του ΙΚΥ κατά τα έτη 1969-1972 και 1985-1988.
Από το 1992 έως το 2014 διετέλεσε καθηγητής φιλοσοφίας του Πανεπιστημίου Ιωαννίνων και δίδαξε συνεχώς φιλοσοφικά μαθήματα. Επίσης έδωσε διαλέξεις και σεμινάρια στο Royal Melbourne Institute of Technology  της Αυστραλίας  και αριθμό διαλέξεων στη φιλοσοφία της παιδείας στο European University Cyprus 
.Το 2014 του απονεμήθηκε ο τίτλος του ομότιμου καθηγητή του πανεπιστημίου Ιωαννίνων.
 διετέλεσε πρόεδρος της ΕΛΜΕ Φλώρινας το έτος 1979-1980 και κατά την περιστασιακή διαμονή του στη Φλώρινα υπήρξε εκλεγμένος πρόεδρος της Στέγης Φιλοτέχνων,του Μουσείου Σύγχρονης Τέχνης και της Πινακοθήκης Φλωρινιωτών Καλλιτεχνών κατά τα έτη 1991-1995).
Άρθρα σε ελληνικά περιοδικά
