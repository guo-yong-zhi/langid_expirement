Ο Φρειδερίκος Αλβάνας  ήταν Έλληνας φιλόλογος, νομομαθής και λόγιος του 19ου αιώνα, καταγόμενος από οικογένεια Κερκυραίων ευγενών 1 .
Ο Φρειδερίκος Αλβάνας γεννήθηκε και έζησε κυρίως στην Κέρκυρα. Ήταν γυιός του Δημητρίου Αλβάνα και της Αικατερίνης Παλατιανού και αδελφός του μουσικού Λεωνίδα Αλβάνα, της λόγιας Μαργαρίτας-Ματθίλδης Μηνιάτη-Αλβάνα, της Νίνα και της Σάντα 2 . Σπούδασε νομικά στην Πίζα της Ιταλίας  3  και μετά τις σπουδές του επέστρεψε και εργάστηκε σε διάφορες υπηρεσίες της Ιονίου πολιτείας. Αρχικά, το 1854 διορίστηκε εισαγγελέας στην Κέρκυρα και στη συνέχεια, το 1862, στη Ζάκυνθο. Το 1864 επέστρεψε στην Κέρκυρα και άσκησε το δικηγορικό επάγγελμα 1 . 
