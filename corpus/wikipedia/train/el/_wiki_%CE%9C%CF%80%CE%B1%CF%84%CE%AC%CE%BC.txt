Το Μπατάμ  είναι η μεγαλύτερη πόλη και δήμος στις Νήσους Ριάου της Ινδονησίας. Ο ομώνυμος δήμος απλώνεται σε τρία νησιά, το ομώνυμο Μπατάμ, το Ρεμπάνγκ και το Γκαλάνγκ, που αποκαλούνται συλλογικά «Μπαρελάνγκ», αλλά και σε αρκετά μικρά νησάκια. Η Νήσος Μπατάμ αποτελεί την κεντρική αστική και βιομηχανική περιοχή, ενώ τα άλλα δύο διατηρούν τον αγροτικό τους χαρακτήρα και συνδέονται με το Μπατάμ με μικρές γέφυρες. Η πόλη Μπατάμ είναι βιομηχανικό κέντρο σε ταχύτατη ανάπτυξη, αναδυόμενος κόμβος μεταφορών και μέρος μιας ζώνης ελεύθερου εμπορίου  στο τρίγωνο Ινδονησίας-Μαλαισίας-Σιγκαπούρης, σε προνομιακή θέση αφού απέχει μόλις 20 χιλιόμετρα από τη νότια ακτή της Σιγκαπούρης. 3  4  5 
Στην απογραφή του 2020 η πόλη είχε πληθυσμό 1.196.396 κατοίκους , που την καθιστούν τη 15η μεγαλύτερη πόλη σε ολόκληρη την Ινδονησία. 6  Είναι η πλησιέστερη στη Σιγκαπούρη ινδονησιακή πόλη. Ωστόσο το 2017 γνώρισε την απώλεια πολλών θέσεων εργασίας, με περίπου 300 χιλιάδες εργάτες να απολύονται. 7 
Οι πρώτοι καταγεγραμμένοι κάτοικοι του νησιού Μπατάμ ήταν Μαλαίοι γνωστοί ως Οράνγκ Λαούτ, από το έτος 231 μ.Χ.. 8  Η γειτονική νησίδα Σαμπού χρησίμευσε από τη δεκαετία του 1930 ως βάση δεξαμενών πετρελαίου.
Στην απογραφή του 1971 η Μπατάμ ήταν μια κωμόπολη 6.000 κατοίκων. Ωστόσο, δύο χρόνια αργότερα, με το Π.Δ. 41 του 1973, η νήσος του Μπατάμ ανακηρύχθηκε τόπος εργασίας μιας βιομηχανικής περιοχής υποστηριζόμενης από την «Αρχή Βιομηχανικής Αναπτύξεως της Νήσου Μπατάμ», γνωστής περισσότερο με τη συντομότερη ονομασία Batam Authority Board , τη σημερινή Batam Development Board , με τον αρχικό σκοπό να καταστεί η τοποθεσία η «ινδονησιακή εκδοχή της Σιγκαπούρης». Μετά την ταχεία πρώτη ανάπτυξη του νησιού, ήρθε η κυβερνητική απόφαση No. 34 του 1983, με την οποία του Διαμέρισμα Μπατάμ  αναβαθμίσθηκε σε Δήμο. Τέλος, με τον Νόμο 53 του 1999 ο δήμος ανακηρύχθηκε σε «αυτόνομη περιοχή», ώστε να μπορεί να επιτελεί κυβερνητικού τύπου και αναπτυξιακές λειτουργίες σε συνεργασία με την BP Batam.
Το νησί Μπατάμ, που αποτελεί την κεντρική οικιστική περιοχή της πόλεως Μπατάμ, είναι προσεγγιστικά ωοειδές στο σχήμα, αλλά με πολλούς κολπίσκους, μικρές χερσονήσους, και με πολλές νησίδες κοντά του. Βρίσκεται στα δυτικά της Νήσου Μπιν-τάν, νοτίως της Σιγκαπούρης, βορείως των νήσων Ρεμπάνγκ και το Γκαλάνγκ, και ανατολικώς της Νήσου Μπουλάν. Το Μπατάμ χωρίζεται από το Μπιντάν από το Στενό Ριάου. Η έκταση του Δήμου Μπατάμ είναι 1.040 km² ξηράς, από τα οποία μόλις 410 καλύπτει η νήσος Μπατάμ, και από τα οποία μερικά προήλθαν από επιχωματώσεις. Η τριάδα «Μπαρελάνγκ» των νησιών ΜΠΑτάμ-ΡΕμπάνγκ και ΓκαΛΑΝΓΚ έχει συνολική έκταση περίπου 715 km².
