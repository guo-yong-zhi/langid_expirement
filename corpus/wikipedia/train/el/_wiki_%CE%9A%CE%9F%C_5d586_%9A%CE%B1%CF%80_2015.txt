Το ΚΟΝΚΑΚΑΦ Γκολντ Καπ 2015  ήταν η 13η διοργάνωση του ΚΟΝΚΑΚΑΦ Γκολντ Καπ και το 23ο περιφερειακό πρωτάθλημα ΚΟΝΚΑΚΑΦ συνολικά στα πενήντα τέσσερα χρόνια της ύπαρξής του. Πραγματοποιήθηκε στις Ηνωμένες Πολιτείες, ενώ δύο αγώνες έλαβαν χώρα στον Καναδά, σηματοδοτώντας την πρώτη φορά που το ΚΟΝΚΑΚΑΦ Γκολντ Καπ παίχτηκε στη χώρα αυτή. 1 
Το Μεξικό κατέκτησε το κύπελλο, νικώντας τη Τζαμάικα, την πρώτη χώρα της Καραϊβικής που έφτασε ποτέ σε τελικό, 2  έπειτα από την επικράτησή της στους προημιτελικούς και ημιτελικούς υπό αμφιλεγόμενες συνθήκες. 3  4  5  6  7  Από τις συνδιοργανώτριες, ο Καναδάς αποκλείστηκε στην φάση των ομίλων, ενώ οι Ηνωμένες Πολιτείες, η κάτοχος του τίτλου, έχασαν στα ημιτελικά από τη Τζαμάικα. Η διοργάνωση περιελάμβανε αγώνα για την 3η θέση, για πρώτη φορά από το 2003, 8  στον οποίο ο Παναμάς νίκησε τις Ηνωμένες Πολιτείες.
Το ΚΟΝΚΑΚΑΦ Γκολντ Καπ 2015 χρησιμοποιήθηκε ως προκριματική φάση για το Κύπελλο Συνομοσπονδιών 2017 στη Ρωσία και για το Κόπα Αμέρικα Σεντενάριο στις Ηνωμένες Πολιτείες το 2016.
Ως νικήτρια ομάδα του ΚΟΝΚΑΚΑΦ Γκολντ Καπ 2015, το Μεξικό συμμετείχε σε αγώνα κατάταξης εναντίον της αντίστοιχης των Ηνωμένων Πολιτειών, νικήτριας του ΚΟΝΚΑΚΑΦ Γκολντ Καπ 2013, με σκοπό τον καθορισμό της ομάδας που θα λάμβανε μέρος στο Κύπελλο Συνομοσπονδιών 2017. 9 
Επιπλέον, ο Παναμάς, το Τρινιντάντ και Τομπάγκο, η Αϊτή και η Κούβα, είναι οι τέσσερις κορυφαίες ομάδες της διοργάνωσης οι οποίες δεν προκρίθηκαν άμεσα, αλλά συμμετείχαν σε αγώνες κατάταξης, με σκοπό τον καθορισμό των ομάδων που θα λάμβαναν μέρος στο Κόπα Αμέρικα Σεντενάριο.
Συνολικά 12 ομάδες προκρίθηκαν στη διοργάνωση. Τρεις θέσεις διατέθηκαν στη Βόρεια Αμερική, τέσσερις στην Κεντρική Αμερική και τέσσερις στην Καραϊβική. Για πρώτη φορά, οι δύο ομάδες της πέμπτης θέσης στις ζώνες της Καραϊβικής και της Κεντρικής Αμερικής, μετείχαν σε διπλό προκριματικό αγώνα με σκοπό τη συμμετοχή στη διοργάνωση. Σε προηγούμενες διοργανώσεις, συμμετείχαν πέντε ομάδες από την Κεντρική Αμερική και τέσσερις από την Καραϊβική. 10 
Με έντονα γράμματα σημειώνωνται οι διοργανώτριες.
Συνολικά 14 γήπεδα χρησιμοποιήθηκαν για τη διοργάνωση. Η CONCACAF ανακοίνωσε τις διοργανώτριες πόλεις και τους χώρους διεξαγωγής των αγώνων στις 16 Δεκεμβρίου του 2014. 1  Εκτός από το Lincoln Financial Field στη Φιλαδέλφεια, που φιλοξένησε το τελικό και το PPL Park στο Τσέστερ που φιλοξένησε τον αγώνα για την 3η θέση , τα υπόλοιπα 12 γήπεδα φιλοξένησαν από δύο αγώνες το καθένα. Η ανάθεση των αγώνων για τη φάση νοκ-άουτ και για τον τελικό ανακοινώθηκαν στις 12 Μαρτίου του 2015. 11 
Η τοποθέτηση των ομάδων ανακοινώθηκε στις 16 Δεκεμβρίου του 2014. Οι ισχυρές ομάδες της διοργάνωσης, Ηνωμένες Πολιτείες, Κόστα Ρίκα και Μεξικό, 1  τοποθετήθηκαν με βάση την κατάταξη της FIFA . 12 
 Κόστα Ρίκα 
 Μεξικό 
 Ηνωμένες Πολιτείες 
 Τρινιντάντ και Τομπάγκο 
 Παναμάς 
 Αϊτή 
 Τζαμάικα 
 Ονδούρα 
 Γουατεμάλα 
 Κούβα 
 Ελ Σαλβαδόρ 
 Καναδάς 
Η σύνθεση των ομάδων και το πρόγραμμα της διοργάνωσης ανακοινώθηκαν από την CONCACAF στις 12 Μαρτίου του 2015. 11 
Οι δύο πρώτες ομάδες από κάθε όμιλο και οι δύο καλύτερες ομάδες τρίτες προκρίνονται στα προημιτελικά. Όλες οι ώρες των αγώνων που αναφέρονται είναι τοπικές .
Οι ομάδες κατατάσσονται με βάση τα ακόλουθα κριτήρια: 13 
Στη φάση νοκ-άουτ, οι οκτώ ομάδες μετέχουν σε μονούς αγώνες, με τους ακόλουθους κανόνες: 13 
Όλες οι ωρες είναι τοπικές .
