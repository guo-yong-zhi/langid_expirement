Η Χωριατοπούλα  είναι δραματική ταινία παραγωγής 1954 σε σκηνοθεσία Τζορτζ Σίτον και είναι βασισμένη στο ομώνυμο θεατρικό έργο του Κλίφορντ Όντετς. Πρωταγωνιστές της ταινίας είναι οι Γκρέις Κέλι, Μπινγκ Κρόσμπι και Γουίλιαμ Χόλντεν. Η ταινία έλαβε 7 υποψηφιότητες για όσκαρ και χάρισε στην Κέλι Όσκαρ Α' Γυναικείου Ρόλου και στο σκηνοθέτη και σεναριογράφο Τζορτζ Σίτον όσκαρ διασκευασμένου σεναρίου.
Ο Φρανκ Έλτζιν , ένας καταβεβλημένος από το αλκοόλ τραγουδιστής κι ηθοποιός έχει την ευκαιρία να επανέλθει στο προσκήνιο, όταν ο σκηνοθέτης Μπέρνι Ντόουντ του δίνει τον πρωταγωνιστικό ρόλο στο νέο του μιούζικαλ. Η ανασφάλεια του Φρανκ για το αν θ'ανταπεξέλθει στις υποχρεώσεις του τον οδηγεί ακόμα περισσότερο στο ποτό αφήνοντας τη σύζυγό του Τζορτζι  να διαχειρίζεται τα πάντα. Η αδυναμία του συζύγου της εκνευρίζει τη Τζόρτζι, η οποία θεωρεί όλο και πιο δύσκολο να ανεχτεί την ανευθυνότητά του. Ο Μπέρνι θεωρεί ότι η υπεύθυνη για τα προβλήματα του Φρανκ είναι η Τζόρτζι και προσπαθεί να βοηθήσει το ζευγάρι, αλλά ερωτεύεται τη Τζόρτζι. Δεδομένης της περιόδου που γυρίστηκε η ταινία, είναι αξιοσημείωτοι οι ρεαλιστικοί και ειλικρινείς της διάλογοι και η αντιμετώπιση της κρυφής πλευράς του αλκοολισμού.  
Το θεατρικό έργο του Όντετς είχε χαρίσει στην ηθοποιό Γιούτα Χάγκεν, που το ερμήνευσε στο Μπρόντγουεϊ Βραβείο Τόνυ. Αλλά όταν η εταιρία παραγωγής Paramount εξασφάλισε τα δικαιώματα του θεατρικού, προτίμησε να προσλάβει την Γκρέις Κέλι ανερχόμενο αστέρι του Χόλιγουντ την περίοδο εκείνη. Η Κέλι, που εκείνη τη χρονιά είχε ήδη τρεις ταινίες στην κορυφή του box-office , Τηλεφωνήσατε Ασφάλεια Αμέσου Δράσεως ) απαρνήθηκε την κομψή της εικόνα για να υποδυθεί μια απλή νοικοκυρά ερωτευμένη με τον αλκοολικό σύζυγό της και ταλαιπωρημένη από τη ζωή. 
Δύο χρόνια αργότερα η ηθοποιός επρόκειτο να ανοίξει τα φτερά της και ν' αποχαιρετήσει το Hollywood, έχοντας πρώτα ολοκληρώσει την τελευταία της ταινία, Ο κύκνος  για να πάει στο Μονακό και να γίνει πριγκίπισσα στο πλάι του πρίγκιπα Ρενιέ.
Η ταινία προτάθηκε για 7 όσκαρ και κέρδισε δύο, ένα εκ των οποίων πήγε στην Γκρέις Κέλι για την ερμηνεία της καταπιεσμένης συζύγου, αν και πολλοί εκείνη τη χρονιά θεωρούσαν ότι το όσκαρ Α' γυναικείου ρόλου έπρεπε να πάει στη Τζούντι Γκάρλαντ για το Ένα αστέρι γεννιέται  . Η ταινία προτάθηκε και για Όσκαρ Καλύτερης Ταινίας, αλλά το έχασε από Το λιμάνι της αγωνίας  του Ηλία Καζάν 1 . Η ταινία ήταν επίσης υποψήφια στο Φεστιβάλ των Καννών.
Βραβεία Ακαδημίας Κινηματογράφου 
Βράβευση:
Υποψηφιότητα:
