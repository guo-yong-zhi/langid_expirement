Η Δημοκρατική Συμμαχία Ειρήνης  είναι ένα οικονομικό φιλελεύθερο πολιτικό κόμμα στο Μάλι. Ιδρύθηκε το 2013 από τον μεγαλοεπιχειρηματία Αλιού Μπουμπακάρ Ντιάλο. Από το 2015 αρχηγός του κόμματος είναι ο Αμαντού Τιάμ.
Η Δημοκρατική Συμμαχία Ειρήνης ιδρύθηκε το 2013 από τον μεγαλοεπιχειρηματία Αλιού Μπουμπακάρ Ντιάλο, ο οποίος διευθύνει τα χρυσωρυχεία «Βασούλ'ορ» και την Καναδική εταιρεία εξορύξεων «Πέτρωμα Α.Ε.» στο Μάλι. 1  2  Η ιδεολογία του κόμματος είναι βασισμένη στον «οικονομικό φιλελευθερισμό με ανθρώπινο πρόσωπο», και στοχεύει στο να οικοδομήσει ένα δημοκρατικό και ακμάζων κράτος μέσω της «κοινωνικής οικονομίας της αγοράς». Στις προεδρικές εκλογές του 2013 η ΔΣΕ υποστήριξε τον μετέπειτα 6ο Πρόεδρο του Μάλι, τον Ιμπραΐμ Μπουμπακάρ Κεϊτά, και στις βουλευτικές εκλογές του ίδιου έτους κέρδισε τις 2 από τις 147 έδρες της Εθνοσυνέλευσης. 3   
Στο πρώτο συνέδριο του κόμματος, τον Φεβρουάριο του 2015, ο Αλιού Ντιάλο έγινε επίτιμος Πρόεδρος του κόμματος και νέος αρχηγός του κόμματος έγινε ο Αμαντού Τιάμ. 4  Στις 26 Σεπτεμβρίου 2016, τέσσερις βουλευτές εγκατέλειψαν το κυβερνών κόμμα Συναγερμός για το Μάλι και προσχώρησαν στη Δημοκρατική Συμμαχία Ειρήνης. Ακόμα ένας βουλευτής έφυγε από την Ένωση Ρεπουμπλικανική και Δημοκρατική και ήρθε στη ΔΣΕ, οπότε το κόμμα έφτασε να έχει 9 έδρες στην Εθνοσυνέλευση. Στις προεδρικές εκλογές του 2018 ο Αλιού Ντιάλο αντιμετώπισε τον Ιμπραΐμ Μπουμπακάρ Κεϊτά και ήρθε τρίτος συγκεντρώνοντας το 8,03% των ψήφων. 5  6 
