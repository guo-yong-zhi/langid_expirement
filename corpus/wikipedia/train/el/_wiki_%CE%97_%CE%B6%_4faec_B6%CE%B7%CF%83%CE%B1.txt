Η Ζωή Που Δεν Έζησα είναι ο τίτλος μιας ελληνικής δραματικής σειράς που προβλήθηκε από τους τηλεοπτικούς δέκτες του Mega τη σεζόν 1998 – 1999. Η σειρά εξιστορούσε την ερωτική σχέση μιας ώριμης και γοητευτικής γυναίκας με ένα νεαρό αγόρι, συνομήλικου σχεδόν του γιου της. Πρωταγωνιστές ήταν η Ταμίλα Κουλίεβα, ο Αιμίλιος Χειλάκης και ο Κωνσταντίνος Μαρκουλάκης. Το σενάριο της σειράς υπέγραψε ο Μιρέλλα Παπαοικονόμου, η οποία αποτύπωσε την ιστορία και σε ομώνυμο μυθιστόρημα, τη σκηνοθεσία ανέλαβε ο Λάμπης Ζαρουτιάδης και τ τραγούδι των τίτλων ερμήνευσε η Ελευθερία Αρβανιτάκη. Η σειρά γνώρισε μεγάλη επιτυχία και προβλήθηκε αρκετές φορές σε επανάληψη από τον σταθμό.
Μια γυναίκα που δεν έζησε ανέμελα νεανικά χρόνια. Ένας έρωτας που ήρθε απρόσμενα, σε λάθος ώρα. Όταν προσπαθήσει να κερδίσει τον χαμένο χρόνο, να ξαναβρεί τη ζωή που δεν έζησε, θα πρέπει να πληρώσει το κόστος. Η ηρωίδα της σειράς, Ελληνίδα πρόσφυγας από την Οδησσό, παντρεύτηκε στα δεκαέξι της έναν άντρα κατά πολύ μεγαλύτερο της και απέκτησε μαζί του έναν γιο. Εκείνος την απατούσε συνεχώς και κάποια στιγμή την εγκατέλειψε για μια νεότερη κοπέλα. Μόνη της μεγάλωσε τον γιο της και, τώρα σαράντα πέντε χρονών πια, έχει βάλει σε τάξη τη ζωή της.
Σύνολο 
