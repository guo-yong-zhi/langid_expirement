
Ο Αγχίσης  είναι ένας μεγάλος αλλά πολύ σκουρόχρωμος αστεροειδής της Τρωικής Ομάδας του Δία , με απόλυτο μέγεθος  8,756. Ανακαλύφθηκε το 1930 από τον Γερμανό αστρονόμο Καρλ Ράινμουτ, που παρατηρούσε από τη Χαϊδελβέργη, και πήρε το όνομά του από το ομώνυμο μυθικό πρόσωπο, τον πατέρα του Αινεία.
Η μέση διάμετρος του Αγχίση εκτιμάται σε 126,27 χιλιόμετρα. Ο φασματικός τύπος του είναι P, ενώ το γεωμετρικό άλβεδό του είναι 0,0308. Ο Αγχίσης περιστρέφεται γύρω από τον εαυτό του μία φορά κάθε 11,6 ώρες.
