Ο Πουζούρ-Ιστάρ  ήταν κυβερνήτης της πόλης Μάρι στην βόρεια Μεσοποταμία, όταν έπεσε η Ακκαδική αυτοκρατορία. Έζησε την εποχή που κυβερνούσε η Τρίτη Δυναστεία της Ουρ και ο βασιλιάς Αμάρ-Σιν στον οποίον ήταν υποτελής, είχε διάφορους γιους που τον διαδέχθηκαν ανάμεσα τους ο Χανούν-Ντάγκαν. 1  2  3  Από τα βασιλικά ανάκτορα του Μαρί είναι γνωστός ένας ανδριάντας του, στα ανάκτορα του Ζίμρι-Λιμ βρέθηκαν πλήθος από ανδριάντες που ανήκαν σε θεούς και ανθρώπους. Το τίτλο του "στρατιωτικού κυβερνήτη της Μάρι" αποτελούσαν όλα τα μέλη της βασιλικής δυναστείας που κυβέρνησε την πόλη από τα τέλη της 3ης χιλιετίας π.Χ. μέχρι τις αρχές της δεύτερης χιλιετίας π.Χ. Οι κυβερνήτες αυτοί ήταν απόγονοι των στρατιωτικών ηγεμόνων που διορίστηκαν από τους αυτοκράτορες των Ακκάδων. 4  Ο ανδριάντας του Πουζούρ-Ιστάρ που βρισκόταν σε ένα από τα ιερά των ανακτόρων του Ζίμρι-Λιμ βρέθηκε στην Βαβυλώνα στα ανάκτορα του Ναβουχοδονόσορ Β΄, τον μετέφεραν Βαβυλώνιοι στρατιώτες σαν λάφυρο μετά την κατάκτηση της Μάρι. 5  Στο χέρι του βασιλιά στον ανδριάντα βρέθηκε μια επιγραφή που καταγράφει τον αδελφό του αρχιερέα Μίλγκα. 6  Το καπέλο με τα κέρατα που ήταν συνηθισμένο στους Μεσοποτάμιους θεούς έπαψε να χρησιμοποιείται από τους βασιλιάδες στην Τρίτη Δυναστεία της Ουρ. Τα κέρατα που βρέθηκαν στον ανδριάντα του Πουζούρ-Ιστάρ ίσως να κατασκευάστηκαν από τους ίδιους τους Βαβυλώνιους για να τονίσουν την μεγαλοπρέπεια της νίκης τους απέναντι στους κατοίκους της Μάρι. 7  Η επιγραφή που βρέθηκε στο χέρι του ανδριάντα έγραφε: 8 
"Πουζούρ-Ιστάρ, πρίγκιπας της χώρας του Μάρι, Μίλγκα ο αρχιερέας αδελφός του"
Στην επιγραφή που βρέθηκε στο στρίφωμα του ρούχου που φορούσε ο βασιλιάς στον ανδριάντα έγραφε: 9 
"Τούρα-Ντάγκαν, πρίγκιπας της χώρας του Μάρι, Πουζούρ-Ιστάρ, o πρίγκιπας ο γιος του, αφιερώνει στον θεό αυτόν τον ανδριάντα. Σε όποιον προκαλέσει ασυλία, διαγράψει αυτή την αφιέρωση οι θεοί Νανά, Ντάγκον και Ένκι να εκθεμελιώσουν την πόλη του και να αφανίσουν τους απογόνους του".
