Ο Αυθεντικός Φειδιππίδειος Δρόμος είναι ένας διεθνής αγώνας δρόμου που διεξάγει ο Αθλητικός Πολιτιστικός Σύλλογος Αθηναίοι Δρομείς. 1 
Ο αγώνας έχει μήκος 490 χιλιόμετρα και οι δρομείς μπορούν να καλύψουν την απόσταση σε χρονικό διάστημα 104 ωρών. Η διαδρομή χωρίζεται σε 12 τομείς με ενδιάμεσους 126 σταθμούς τροφοδοσίας και ελέγχου. Έχει 12 σημεία ηλεκτρονικής καταγραφής των δρομέων που είναι και σημεία αποκλεισμού για όσους δρομείς δεν τα περάσουν εντός των χρονικών ορίων που έχει καθορίσει η οργανωτική επιτροπή. Σε κάθε τομέα υπάρχουν επόπτες που εποπτεύουν την ομαλή διεξαγωγή του αγώνα.
Ο Αυθεντικός Φειδιππίδειος Δρόμος  έχει ως αφετηρία την Αθήνα και συγκεκριμένα την οδό Ερμού μπροστά από την είσοδο του αρχαιολογικού χώρου του Κεραμεικού.
Δια μέσου της Ιεράς Οδού διέρχεται το δήμο Αιγάλεω και το δήμο Χαιδαρίου. Ακολουθώντας τη λεωφόρο Αθηνών διέρχεται το δήμο Ασπροπύργου και φτάνει στην Ελευσίνα κοντά στον αρχαιολογικό χώρο. Μέσω της Παλαιάς Εθνικής οδού διέρχεται τη Νέα Πέραμο και φτάνει στα Μέγαρα όπου υπάρχει σημείο ελέγχου.
Από τα Μέγαρα κατευθύνεται μέσω της Παλαιάς Εθνικής οδού Αθηνών Κορίνθου, περνάει από την Κινέτα όπου υπάρχει κεντρικός σταθμός τροφοδοσίας και ξεκούρασης. Στη συνέχεια περνάει από τους Αγίους Θεοδώρους, φτάνει στον Ισθμό της Κορίνθου. Μόλις φτάσει στα ίχνη του αρχαίου τείχους κοντά στην Κόρινθο κατευθύνεται προς την Κυρα Βρύση, και κλείνει ο τομέας στα Εξαμίλια, όπου  υπάρχει κεντρικός σταθμός ξεκούρασης και σημείο ελέγχου.
Μετά τα Εξαμίλια κατευθύνονται οι δρομείς μέσω των χωριών Σολωμός, Χιλιομόδι, Άγιος Βασίλειος, αρχαίες Κλεωνές, φτάνουν στην Αρχαία Νεμέα όπου υπάρχει κεντρικός σταθμός τροφοδοσία και ηλεκτρονικής καταγραφής.
Φεύγοντας από την αρχαία Νεμέα οι δρομείς περνούν έξω από τη Νεμέα, περνούν κάτω από  την εθνική οδό Κορίνθου Τριπόλεως, περνούν  μέσα από τα χωριά  Μαλανδρένι, Στέρνα, Λυρκεία, Καρυά, ανεβαίνουν το Λύρκειο Όρος και φτάνουν στην Νεστάνη όπου υπάρχει κεντρικός σταθμός τροφοδοσίας και ηλεκτρονικής καταγραφής.
Μετά τη Νεστάνη ο αγώνας διέρχεται από τα χωριά Λουκάς, Ζευγολατιό, Νεοχώρι φτάνει στην Αλέα όπου υπάρχει κεντρικός σταθμός τροφοδοσίας και ηλεκτρονικής καταγραφής.
Οι δρομείς περνάνε το χωριό Καμάρι και μέσω της οδού Τρίπολης - Σπάρτης περνάνε από τα χωριά Μανθυρέα, Αλεποχώρι, Σελλασία, Βουτιάνοι, Κοκκινόραχη φτάνουν στη Σπάρτη μπροστά από το άγαλμα του Λεωνίδα. Στη Σπάρτη ολοκληρώνεται το 1ο μέρος του αγώνα, υπάρχει κεντρικός σταθμός ξεκούρασης, τροφοδοσίας και ηλεκτρονικής καταγραφής.
Στην επιστροφή ακολουθείται η αντίστροφή πορεία με τερματισμό τον αρχαιολογικό του Κεραμεικού στην Αθήνα.
