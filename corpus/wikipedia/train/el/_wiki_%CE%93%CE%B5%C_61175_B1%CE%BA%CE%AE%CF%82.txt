Ο Γεώργιος Δακής του Κωνσταντίνου  είναι πρώην Περιφερειάρχης Δυτικής Μακεδονίας από το 2011 έως το 2014. Νωρίτερα υπηρέτησε και ως Νομάρχης Κοζάνης.
Γιος του δικηγόρου Κωνσταντίνου Δακή και της Ελισάβετ Δραγατσίκα - Τζήμκα, υπαλλήλου του Υπουργείου Εμπορίου, σπούδασε στη Φαρμακευτική Σχολή στη Θεσσαλονίκη και έκανε μεταπτυχιακές σπουδές με υποτροφία στο Εθνικό Ίδρυμα Ερευνών. Είναι παντρεμένος με τη Λένα Καραγιαννίδου και έχουν 2 παιδιά.
Από το 1990 ως το 2007 ήταν πρόεδρος του Φαρμακευτικού Συλλόγου στο νομό Κοζάνης και από το 2002 ως το 2008 διετέλεσε αντιπρόεδρος του Πανελληνίου Φαρμακευτικού Συλλόγου. Το 2007 ανέλαβε πρόεδρος του Δ.Σ. της ΑΝΚΟ Α.Ε. στη Δυτική Μακεδονία, θέση στην οποία παρέμεινε ως το 2011. Από το 1996 ως το 2012 ήταν μέλος του Δ.Σ. στο τοπικό παράρτημα του Ερυθρού Σταυρού στην Κοζάνη.
Εξελέγη νομαρχιακός σύμβουλος το 1998. Έπειτα από τις νομαρχιακές εκλογές του 2006 ο Δακής εξελέγη Νομάρχης Κοζάνης και ήταν ο τελευταίος στο αξίωμα αυτό, από τον Ιανουάριο του 2007 μέχρι τις 31 Δεκεμβρίου 2010.
Στις αυτοδιοικητικές εκλογές του 2010 εξελέγη με ποσοστό 51,85% Περιφερειάρχης Δυτικής Μακεδονίας στις 17 Οκτωβρίου ως υποψήφιος με τη Συμμαχία των Πολιτών για τη Δυτική Μακεδονία, επικρατώντας του Γιάννη Παπαϊορδανίδη που έλαβε το 48,15% 1 
Τον Ιούλιο του 2013 εξελέγη μέλος της Εκτελεστικής Γραμματείας της ΝΔ.
