Aslan Mashadov esis Chechena politikisto e prezidanto. Mashadov  naskis en Kazakstan en 21 di septembro 1951. Tatempe preske tota populo Chechena esis en interna deporto ek Chechenia segun la precepto da Iosif Stalin. La familio di Mashadov povis retrovenar heme ye 1957.
Mashadov adheris Sovietian armeo e servis inter altri en Hungaria e Lituania. Pos la krulo di Sovietia il retrovenis Chechenia en 1991 kune altri Checheni, qui demandeskis nedependo por la lando. Mashadov divenis komandinto di la Chechen armeo ed il organizis la defenso di Grozni en 1994 dum l'unesma Chechena milito.
Rusia e Chechenia paktis pri paco, e Mashadov elektesis prezidanto en januaro 1997. La paco ne duris, e Rusia atakis nove en 1999. Mashadov volis negociante atingor paco, ma extrema-nacionalisti blamis il esar Rusa-mentala. Rusia imputis Mashadov pro terorigi, ma il multafoye judikis la terorigi da Checheni.
Rusia promisis 20 milioni dolari pro Mashadov. Ye 8 di marto 2005 Rusa soldati mortigis Mashadov. Pos la morto di Aslan Mashadov esas probable desfacila a Rusia trovor negocianta politikisto Chechena.
