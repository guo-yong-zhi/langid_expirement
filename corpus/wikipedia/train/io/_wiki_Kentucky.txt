Kentucky esas Usana stato. Lu havas kom vicini Westal Virginia este, Virginia sud-este,  Tennessee sude, Missouri ed Illinois weste, ed Indiana ed Ohio norde.
Bazala fakti pri Kentucky.
L'epoko di arivo dil unesma habitanti di Kentucky esas nekonocata. Segun restaji trovita en altra ergioni, homi posible ja habitis la regiono cirkume 10.000 yari aK. Tamen, ne trovesis arkeologiala restaji exakte en la regiono por konfirmar to. L'unesma habitanti esis indijeni, nome l'etnii Cherokee e Shawnee.
L'unesma blanka koloniigisti arivis en la regiono dum la 18ma yarcento.
Kentucky divenis Usana stato ye la 1ma di junio 1792.
Rivero Ohio formacas la norda frontiero di Kentucky, kontre ke fluvio Mississippi formacas lua westa frontiero. Tamen, la bazo di l'oficala frontiero esas la flui de la du fluvii quale existis en 1792. Exemple, veheri qui uzas la choseo U.S. 41 de Henderson, pos trairar rivero Ohio esos en Kentucky dum cirkume 3,2 kilometri . En 1811, eventis forta ter-tremo qua modifikis la fluo dil fluvio Mississippi, naturala frontiero inter Kentucky e la stato Missouri.
La dominacanta klimato dil Kentucky esas humida subtropikala , kun mezavalora temperaturi di 30,9°C dum la somero, e -4,9°C dum la vintro.
La precipua ekonomial agadi dil stato esas la sektori di agrokultivo, manufakturo di automobili, produkto di fuelo, e hospitali. Dum la komenco di la koloniigo, la regiono ganis notoreso pro lua ecelanta kondicioni por agrokultivo, nome la kultivo di vitobero por produktar vino.
En 2010, cirkume 24% del elektro konsumata en Usa dependis sive del uranio richigata en la refinerio Paducah, sive del karbono extraktata de du jaceyi jacanta en la stato.
Alabama   Alaska   Arizona   Arkansas   Connecticut   Delaware   Florida   Georgia   Havayi   Idaho   Illinois   Indiana   Iowa   Kalifornia   Kansas   Kentucky   Kolorado   Louisiana   Maine   Maryland   Massachusetts   Michigan   Minnesota   Mississippi   Missouri   Montana   Nebraska   Nevada   Nordal Karolina   Nordal Dakota   Nova-Hampshire   Nova-Jersey   Nova-Mexikia   Nova-York   Ohio   Oklahoma   Oregon   Pensilvania   Rhode Island   Sudal Karolina   Sudal Dakota   Tennessee   Texas   Utah   Vermont   Virginia   Washington   Westal Virginia   Wisconsin   Wyoming
