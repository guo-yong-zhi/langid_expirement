Ivora Rivo esas la precipua mondala produktero di kakao, e granda produktero di kafeo e di palmier-oleo. Lua ekonomio dependas forte del agrokultivo, qua employas 68% de lua habitantaro. 1  Ol esas un ek l'ekonomii kun maxim rapida kresko de Afrika, e la povreso rurala ed urbala diminutabas dum recenta yari 1 .
Lua substrukturo esas bona: la lando havas cirkume 13 000 km di chosei pavimentizata, moderna telekomuniki, du importanta portui, ferovoyi e bona tereni por industrial e komercal uzado.
L'ekonomio di la lando kreskis forte dum l'unesma 15 yari pos lua nedependo; tamen, ol subisis deskresko dum la sequanta yari pro la falio di internaciona preci di kafeo e kakao, e pro la politikala krizo di 2002. Kande la krizo finis, la kresko ekonomiala durigis, cirkume 8,2% omnayare, til 2019. Pro to, Ivora Rivo divenis un ek la maxim richa landi de Afrika, kun TNP po persono di 2286 dolari, ye la fino di 2019.
