Aljer esas la chef-urbo e maxim populoza urbo di Aljeria. Segun statistiki dil yaro 2011, ol havis 3 415 811 habitanti. Lua tota surfaco esas 273 kmÂ². On kalkulas ke lua metropolala regiono havas cirkume 5 milion habitanti.
Aljer jacas apud Mediteraneo, e povas dividesar en du zoni. La moderna zono konsistas ek moderna edifici konstruktita proxim mar-bordo, kontre ke l'anciena zono, habitita dal dey  dum l'epoko di Otomana dominaco, okupas kolinoza areo doplanda. La kasbah  di Aljer jacas en la maxim alta punto de ca zono, 122 metri sur marala nivelo.
Aljer fondesis dal Feniciani cirkume la yaro 2000 aK, sur quar insuli. L'insuli juntesis a la lando en 1525. La nomo dil urbo devenas de Araba frazeto al-jazair quo signifikas "l'insula".
