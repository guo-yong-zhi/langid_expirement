Crescent City esas sideyo e sola urbo en la komtio Del Norte, Kalifornia, Usa. Segun la demografiala kontado di 2020, ol havis 6 673 habitanti. La habitantaro inkluzas karcerani che Pelican Bay State Prison, ank interne dil urbo-limiti, e la anexajo Crescent City North. Ol nomizesis pro la krecentatra strio de sabloza plajo sude del urbo. La tota surfaco di Crescent City esas 6,25 kmÂ². 
L'urbo ank esas la sideyo dil chefkontoro di Redwood Nacionala Parko, ultre la historiala Battery Point-Faro. Pro la richeso di la lokala Pacifika Oceano e la relatanta pesko-rekoltajo, e facila aceso, Crescent City-Portuo servas kom la hem-portuo di multa komercala peskonavi.
La urbo situesas an la Pacifika marbordo en nordwesta Kalifornia, cirkume 32 km sude del Oregon-frontiero. La marala geografio di Crescent City implikas ke esas risko di tsunami . Granda parto dil urbo destruktesis da quar tsunami-ondi produktita da la tertremo di Santa Venerdio proxim Anchorage, Alaska en 1964.
Plu recente, la portuo dil urbo sufris grava domajo e destrukto pro tsunami produktita da la tertremo di marto 11ma, 2011 proxim Sendai, Japonia. Plura dekedui navi e multa doki destruktesis pro ke ondo-cikli relatant le tsunami ecesis 2.4 m. Olua klimato esas anke tre moderema, kun tre koldeta someri rezulte intensa marala moderado. Proxima marfora arei dop la monti havas signifikante plu varma someri.
