L'Internaciona Olimpiala Komitato, IOK  esas internaciona korporaciono sen profitala skopo, kreita ye la 23ma di junio 1894 en Suisia dal barono Pierre de Coubertin, por organizar la moderna Olimpiala Ludi de kande le unesma eventis en 1896. Lua unesma prezidanto esis Demetrios Vikelas.
Nun, IOK organizas la moderna Olimpiala Ludi e l'Olimpiala Ludi dil Yunaro, qui eventas dum somero e dum vintro, ye singla quaresma yaro. IOK esas proprietanto di omna yuri asociita a l'Olimpiala simboli: la flago, la himno, l'olimpiala devizo, l'olimpiala juro e la ludi. IOK kontrolas la yuro pri transmiso di la Ludi, l'anunci ed altra agadi segun l'Olimpiala charto. Ye singla quaresma yaro ol anke selektas l'urbo qua esos eventeyo por la Ludi.
Nun ol konsistas ek 106 membri aktiva, 33 honorumala membri ed 1 honor-membro  1  Lua sideyo jacas en l'urbo Lausanne.
Nun, 206 Olimpiala Komitati esas membri de ol, quankam Kuwait suspensesis en 2010. La maxim recenta membro esas Sud-Sudan, qua admisesis ye la 2ma di agosto 2015.
