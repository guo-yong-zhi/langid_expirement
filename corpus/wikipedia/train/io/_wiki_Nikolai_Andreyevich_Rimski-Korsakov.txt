Nikolai Andreyevich Rimski-Korsakov  esis Rusa klasika kompozisto.
Ye la 31ma di oktobro 1887 en Sankt-Peterburg, ilua verko por orkestro Hispana Kaprico unesmafoye pleesis, direktata dal kompozisto. Il originale intencis skribar verko por violino ed orkestro, ma il pensis ke orkestrala verko plu bone traktus la vivoza melodii. Ilu skribis, "La Hispana temi, di danso-karaktero, furnisis a me richa materio por utiligar multa-forma orkestrala moyeni."
Ilu mortis ye 21ma di junio 1908, evante 64 yari. Notinda evento di la lasta yari di lua vivo esis demonstri da studenti en Sankt-Peterburg en 1905, qui esis parto di la revoluciono di 1905; esis postuli por politikala reformi. Rimski-Korsakov skribis deklarante sua apogo a la studenti. Il, kun altri en la Konservatorio di Sankt-Peterburg, postulis la demisiono di la chefo di la Konservatorio. Pro tala agi, Rimski-Korsakov perdis sua ofico kom profesoro en la Konservatorio. De 1890 il sufrabis pro angino; ilua saneso divenis plu mala pro la trubli di 1905, ed il ne povis laborar pos 1907.
