Fluminense Football Club, maxim konocata nur kom Fluminense esas Braziliana esquado di futbalo kun sideyo en l'urbo di Rio de Janeiro. Ol esis fondita ye 21 di julio 1902 da Oscar Alfredo Cox, Braziliana sportisto filiulo di Angliani.
Cox introduktis futbalo en l'urbo di Rio de Janeiro, e fondis klubo Fluminense Football Club en la quartero di Laranjeiras, habitita da richa familii. Lua unesma luderi esis membri di elito qua studiis en Europa e konocis futbalo ibe. L'unesma konkurso esis kontre nune extingita Rio FC, e Fluminense vinkis, 8 kontre 0. Ye 1911 deskonkordo inter luderi rezultis en fondado di klubo Clube de Regatas Flamengo. Nune la konkurso inter Flamengo e Fluminense, konocata kom Fla-Flu, esas la precipua de Rio de Janeiro en rivaleso.
