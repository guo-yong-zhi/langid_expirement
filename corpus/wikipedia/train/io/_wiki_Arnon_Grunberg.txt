Arnon Yasha Yves Grunberg  esas Nederlandana skriptisto, qua precipue skriptas romani, esayi e kolumni opinionala, ed esas importanta figuro en la nuntempa Nederlandana literaturo. Lua debuto romanala esis Blauwe maandagen de 1994. Il anke skriptabis kelka teatraji, letri, kurta rakonti, novelo ed verki en ula altra jenri.
Ilu habitas en New York delor 1995.
Lua genitori, qui venis de Germania, ambe sufris dum la Holokausto. Lua matro enkarcerigesis en Auschwitz dum la duesma mondomilito, dum ke lua patro fugis ek Germania. La relato inter Grunberg e lua matro esas ofta temo en ilua verko. Ilua matro esas ortodoxa Judo, kontre ke lua patro esis senreligia Judo. Grunberg mem divenis senreligia dum sua adoleco.
De 1990 til 1993 havis Grunberg sua propra editerio, nomata Kasimir.
Kom opinionanto, ilu ofte skriptas de sinistra o centro-sinistra vidpunto. Grunberg esas artikloskribisto por de Volkskrant e Vrij Nederland. Il esas republikisto.
Grunberg havis publika polemiki kun A.F.Th. van der Heijden e Hans Goedkoop.
