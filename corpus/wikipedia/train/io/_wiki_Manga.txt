"Manga" (漫画) ( pronunco (informo) esas la Japonian equivalanto di la rakonto desegnita. “Manga animita nomizesas “anime” (アニメ) e precipue en la pasinta duimo di la 20ma yarcento populareskis en l’ocidento. La Koreana versiono di “manga”-arto esas “manhwa” e la Chiniana varianto esas “manhua”.
La maxim granda parto konformas a stilo developit en Japonia ye la fino di la 19ma yarcento, dum ke la formo havas longa prehistorio en l’arto Japoniana antea. En Japonia, la vorto “manga” signifikas maxim generale rakonto desegnita, irga-qua esez olua origino. En l’ocidento, la vorto “manga” signifikas rakonto desegnita Japoniana, ma anke kelkafoye rakonto desegnita ne-Japoniana respektante la kodexi di populara produktado Japonian o por nomizar, per metonimio, altra produkturi vidala similesanta a certena di ca rakonti desegnita .
Le “manga” lektesas generale de dextre a sinistre. Pro l’alta ritmo di aparo e por limitizar l’imprimo-kusti, la maxim granda parti di le “manga” esas desegnita nigre-blanke, ultre la kovrilo.
La du landi kun la maxim granda nombro de konsumeri di le “manga” esas Japonia e Francia.
Persono desegnanta le “manga” nomizesas “mangaka”. Ca desegnisti en Japonia havas la sama stando kam famoz idolo di pop-muziko en l’ocidento.
Japonia havas multe plusa muliera desegnisti kam Europa od Usa.
Pronunco
La vorto “manga” esas pronuncata kom /man-ga/, ube amba ‘a’ esez kurte parolat e la ‘g’ pronuncesez quale en Ido. Pro ke la Japoniana ne havas pluralo, multa ocidentala fanatiki uzas “manga” anke kom formo plurala. Tamen, la formo “manga”-i anke esas uzata.
