La republiko di Ezo esis stato qua existis kurte  en la maxim norda insuli di nuna Japonia. Lua fondinti esis la forci di la Tokugawa-shogunato. Pos la batalio di Hakodate, la republiko di Ezo anexesis a Japonia.
La nova republiko, en la norda insulo pose nomizita Hokkaido, establisesis dal admiralo Enomoto Takeaki, qua retretabis a ca insulo, kun parto di la militonavaro qua esabis vinkata en la milito di Boshin. Ye la 27ma di januaro 1869 la republiko asertis nedependo. 
La organizado di la republiko fondesis sur ta di Usa. En l'unesma elektado qua eventis en Japonia, Enomoto elektesis prezidanto.
En mayo 1869 la Japoniana imperio sendis armeo e militara floto ad Ezo, e la republiko cedis su pos vinkeso ye la batalio di Hakodate. En 18 di mayo 1869 ol anexesis a la Japoniana imperio. 
Pos periodo en karcero, Enomoto divenis guvernala oficisto en Hokkaido en 1872.
