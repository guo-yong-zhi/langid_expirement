Murcia esas urbo en Hispania, chef-urbo di regiono autonoma samnoma. Segun la demografiala kontado di 2021, ol havis 460 349 habitanti, esanta la 7ma maxim populoza urbo di la lando. Lua tota surfaco esas 881,86 km². Lua metropolala regiono konsistas ek 10 municipi, kovranta 1230,92 km² e havanta entote 672 773 habitanti en 2020.
Nun, lua maxim importanta ekonomial agado esas la sektoro di servadi, qua divenis plu importanta kam l'exportaco di agrokultiva produkturi.
Murcia probable fondesis en 825, sub la nomo Madina Mursiya dal emiro di Al-Andalus Abderraman la 1ma, an la rivo dil rivero Segura. Lua unesma universitato kreesis en 1272.
En 1651, granda inundado di Segura devastis l'urbo e produktis 1000 morti.Ye la 15ma di oktobro 1879 altra granda inundado produktis 800 morti.
