Enciklopedio esas referolibro, verko-jenro traktanta metodoze e detaloze sua temo en lemi od artikli, qua esas aranjita alfabetale. Lua skopo povas esar general o precizigita. General enciklopedii ofte inkluzas omnasorta lemi pri sporti, mestieri, manieti, kulturi, landi, historio, organismi, politiko, ekonomio, cienci ed arti. Enciklopedii esis dum kelka yarcenti sempre pezoza libri, ofte de plura tomi, ma komputeral enciklopedii existeskas depos recenta yardeki.
Enciklopedio dessimilesas de vortari per precipue traktar la kontenajo sustancala di sua artiklo-temi, ne la linguistikala informo di li.
