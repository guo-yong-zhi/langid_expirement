Ped-frapo esas, en violento, milital arti e sporti, la frapo kun la pedo, o la gambo. Kom atako uzesas en kombato korpo a korpo. La ped-frapi esas, generale, plu lenta kam la pugn-frapi malgre ke plu forta kam li.
La ped-frapi esas parto fundamentala en multa milital arti, kom povas esar la kung-fu, karate, tai-jitsu, kik-boxo, Tai-boxo, Burma-boxo, tangsudo o taekwondo; dum ke altra arti ne uzas ped-frapi, kom esas la kazo del sportala judo o del boxo. Altra milital arti di konkurso povas uzar ped-frapi malgre ke limitizante li a ataki en la gambi e la parti basa del korpo del adverso.
Existas granda nombri di ped-frapi, e multa havas nomi karakteristika por singla un. Freque la sama movo havas diferanta nomi en diferanta milital arti, lu aparas partikulare kande on komparas arti oriental e ocidental.
