Cheshire  esas urbo en la komtio New Haven, Connecticut, Usa. Segun la demografiala kontado di 2020, ol havis 28 733 habitanti, kontre 29 261 habitanti en 2010. 1  Lua tota surfaco esas 33,4 quadrata milii, equivalanta a 86,4 km², de qui 33,1 mi² o 85,6 km² esas lando, e la cetera kovresas per aquo.
Cheshire havas 1 fakultato, Cheshire High School, kun 1538 studenti. Ol distas 15 milii  norde de New Haven, e 25 milii  sude de Hartford.
Cheshire esas la demografiala centro di Connecticut. 2  En 2009, Cheshire rangizesis #72 en "100 Best Places to Live" , de la revuo Money, 3  ed en 2011, ol rangizesis #73 4 .
Cheshire fondesis en 1694 ed enkorpigesis en mayo 1780. Komence, Cheshire esis parto di Wallingford, Connecticut.
La centrala quartero del urbo esas la Vilajo Cheshire, qua ank esas lua demografiala centro. Segun la demografiala kontado di 2010, la vilajo Cheshire havis 5 786 habitanti. 5 
Cheshire jacas meze kelka importanta grand urbi di Connecticut. Ol distas 14 mili  norde de New Haven, 25 mili  sude de la chef-urbo Hartford, 30 mili  nordeste de Bridgeport ed ol esas vicina di Waterbury. Cheshire adjacas norde e nordeste Southington, nordeste Meriden, este Wallingford, sude Hamden, sudweste Bethany, weste Prospekt, e nordweste Waterbury e Wolkott.
Segun la demografiala kontado di 2000, 6  esis 28 543 personi, 9349 hemi, e 7254 famili qui vivis en la urbo. La denseso di habitantaro esis 867.4 personi per quadrata milio . Esis 9588 domi kun mezvalora denseso di 291.4 per milio quadrata . Segun raso, esis 89.40% Blanki, 4.76% Afrik-Usani, 0.22% indijeni Amerikana, 2.63% Aziani, 0.02% Pacifik-insulani, 3.84% Hispan-Amerikani, 1.91% altra rasi, ed 1.15% de du o plura rasi.
Esis 9349 hemanari, di qui 39.1% havis pueri od adolecanti evante min kam 18 yari en la domo, 68.5% esis mariajita e habitis kune; en 6.9% muliero sen spozulo esis la domo-chefo, e 22.4% esis ne-familii. En 19.4% de omna hemanari vivis singla individuo, e 9.6% habitesis da singla individuo evanta 65 yari o pluse. La mezvalora grandeso po hemanaro esis 2.71 personi e la mezvalora grandeso po familio esis 3.14 personi.
La procento di habitanti segun evo esis: 25.2% evanta min kam 18 yari, 7.7% de 18 til 24 yari, 29.4% evante de 25 til 44 yari, 25.0% evante de 45 til 64 yari, e 12.6% evante 65 yari o pluse. La mezavalora evo esis 38 yari.
