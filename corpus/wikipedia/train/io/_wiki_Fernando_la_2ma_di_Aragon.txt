Fernando la 2ma di Aragon  esis rejulo di Aragon de la 20ma di januaro 1479 til la 23ma di januaro 1516.
Naskinta en Sos, Aragon, il esis filio di Juan la 2ma e lua duesma spozino, Juana Enr√≠quez. Ye la 19ma di oktobro 1469 ilu mariajis Isabel, mi-fratino e heredinto di Enrique la 4ma di Kastilia e Leon. Li paktis ante lia mariajo pri partigar povo, sub la moto "tanto monta, monta tanto", to esas, egala partigo por amba. Kande Enrique la 4ma mortis en 1474, Isabel la 1ma divenis rejino, e Fernando jure uxoris  anke divenis rejulo di Kastilia e Leon.
Kande komencis regnar, la du reji mustis konfrontar Juana de Kastilia, pretendinta filiino de Enrique la 4ma, ma vinkis el rapide. Kande Fernando heredis la krono di Aragon pro la morto di lua patro Juan la 2ma, la kroni di Kastilia ed Aragon jacis sub personala uniono - tamen, la legala uniono di la du kroni eventis erste dum la regno di Felipe la 5ma di Hispania .
En januaro 1492 la du reji konquestis Granada, la lasta Maura rejio en Iberia.
