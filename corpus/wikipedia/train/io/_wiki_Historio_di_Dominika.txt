L'unesma habitanti di Dominika esis l'indijeni Karib. L'insulo nomesis da Cristoforo Colombo qua deskovris ol ye sundio , la 3ma di novembro 1493. Hispani ne sucesis koloniigar l'insulo, ed en 1635 Francia reklamacis ol kom lua teritorio. Lore, Franca misioneri divenis l'unesma Europani habiteri dil teritorio. Lua situeso, inter Martinik e Guadelupa faciligis Franca administrado e koloniigo.
En 1763 kom rezulto de la Sep-yara milito l'insulo divenis Britaniana posedo. En 1778, dum la milito pri la nedependo di Usa, Francia muntis sucesoza invado kun la koopero di lokala habitanti. Tamen, en 1783 per la kontrato di Paris, Francia retrodonis l'insulo al Unionita Rejio.
En 1763 Britaniani establisis legifala asemblajo, qua reprezentis nur blanka habitanti. En 1831 tre negra habitanti komencis partoprenar l'asemblajo. En 1838 pos l'aboliso di sklaveso Dominika divenis l'unika Britaniana kolonio ube negri kontrolis legifantaro.
Dum la 20ma yarcento pos l'Unesma mondomilito komencis kreskar politikala koncio en la regiono di Karibia pri autonomeso e nedependo. Dominika administresis kom parto de la Federuro di Westal Indii de 1958 til 1962, e pose kom stato asociita al Unionita Rejio en 1967. Fine, ol divenis nedependanta ye la 3ma di novembro 1978.
Kanada • Mexikia • Usa
Bahama • Barbados • Belize • Dominika • Dominikana Republiko • Grenada • Guatemala • Haiti • Honduras • Jamaika • Kosta Rika • Kuba • Nikaragua • Panama • Salvador • Santa Kitts e Nevis • St Lucia • St Vincent e Grenadini
Arjentinia • Bolivia • Brazilia • Chili • Kolumbia • Equador • Guyana • Panama • Paraguay • Peru • Surinam • Trinidad e Tobago • Uruguay • Venezuela
