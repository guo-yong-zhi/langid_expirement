Castries esas chef-urbo di Santa Lucia. Ol havis 20 000 habitanti en 2013. Lua tota surfaco esas cirkume 79 km².
Castries fondesis en 1560 da Franciani e recevis la nomo "Carénage", qua signifikas "sekura ankro-ageyo". Ol rinomesis en homajo a Charles Eugène Gabriel de la Croix, Markezo de Castries.
Britaniani atakis l'insulo en 1796, e fine kaptis ol de Franci en 1803. De 1803 til 1844 Britaniani transformis l'urbo en importanta navala portuo, e konstruktis fuorti en la monto Morne Fortune.
Dum la duesma mondomilito, Germana submara navo U-161 eniris la portuo di Castries ye la 9ma di marto 1942, e sinkigis du navi de la Federiti, inkluzite Kanadana paketboto RMS Lady Nelson, qua pose riflotacesis e transformesis en hospitalo-navo.
Dum lua historio, Castries rikonstruktesis pos incendii, exemple en 1805, 1813 e, plu recente, ye la 19ma di junio 1948.
