L'insuli Turks e Kaikos esas Britaniana Transmara Teritorio che Karibia, konsistanta ek la maxim granda insuli Kaikos, e la min granda insuli Turks, du grupi di tropikala insuli jacante sud-este de Bahama e nord-este de Kuba e Hispaniola.
Bazala fakti pri Turks e Kaikos.
Hispaniana Juan Ponce de Le√≥n arivis al insuli en 1512. Dum la 16ma, 17ma e 18ma yarcenti, l'insuli kontrolesis unesme dal Hispani, pose dal Franci e fine dal Britaniani, ma nul ek ta povi establisis kolonio ibe.
En 1841 Hispana navo Trouvadore transportante sklavi sinkis en Est-Kaikos, un ek la maxim granda insuli del arkipelago, e 192 sklavi transvivis. Sub la Britaniana dominio, sklaveso esis nelegala, e la sklavi liberigesis. Li divenis parto del originala habitantaro dil insuli.
En 1873 l'insuli divenis parto di Jamaikana kolonio ed, ye la 4ma di julio 1959 ol divenis kolonio separita de Jamaika. En 1962 ol divenis Kolonio di la Krono.
