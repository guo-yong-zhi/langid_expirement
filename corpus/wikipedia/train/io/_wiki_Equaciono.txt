Equaciono esas aserto di egaleso. Se l'aserto inkluzas varianto, l'aserto veresos pri un o plura valori di ta varianto, ma ne sempre per reala nombri .
Lineara equaciono havas nula varianto di povo plu kam 1. Solvo di lineara equacioni kun un varianto esas simpla. Konsiderata kom equaciono di kurvo, lineara equaciono definas rekta lineo.
Quadratala equaciono havas varianto di povo 2, ma nula povo plu alta. Videz Radiko.
Grado di equaciono. Lineara equaciono esas di 1ma grado, quadrata di 2ma grado.
Samtempa equacioni. Singla equaciono kun du  varianti esas generale nesolvebla. Tamen se esas tam multa equacioni kam varianti, onu povas solvar por singla varianto.
Equaciono di kurvo. Onu povas definar kurvo kom ensemblo de punti. La relato inter la koordinati di omna punto di l'ensemblo esas l'equaciono di la kurvo.
