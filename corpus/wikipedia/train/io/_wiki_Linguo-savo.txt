Suba deskripto di savo-niveli di linguo-kursi esas uzata en Europala kuntexto.
On komprenas ed uzas familiara expresuri omnadiala e frazi di bazala nivelo, qui satisfacas simpla e konkreta bezoni. On povas introduktar su e prizentar altri. On povas respondar a questioni pri ipsa e questionar altri, exemple, ube on vivas, quin on konocas e quon on posedas o havas. On povas simple debatar, se sua kompano parolas lente e klare ed esas pronta helpor.
On komprenas frazi ed ofte uzata expresuri, qui esas konektita ad omnadiala bezoni, exemple, maxim klefala savo pri ipsa e sua familio, kompro di vari, savo pri loko, laboro. On povas komunikar en simpla e rutinala taski, qui premisas simpla debato pri familiara ed omnadiala kozi ed eventi. On povas deskriptar simple sua origino, proxima medio e nemediata bezoni.
On komprenas chefa punti pri klara mesaji komun-linguala, quin on uzas ofte exemple en laboreyo, skolo o dum libera tempo. On ofte injenias dum eventi voyajante en la loko  dil uzata linguo. On povas produktar simpla, logika texto pri temi, qui esas familiara o su ipsa koncernanta. On povas deskriptar experienci ed eventi, emi, esperi e fantazii. On povas argumentar ed explikar kurte sua opinioni e projeti.
On komprenas chefa pensi di komplexa texti pri konkreta ed abstrakta temi, anke pri propra domeno specala. Komuniko esas tale fluanta e spontana, ke on povas reguloze interaktar  sen ula extra esforco. On povas produktar klara, detaloza texto pri tre diversa temi, expresar sua opinioni pri ula aktuala temo ed explikar la avantaji e neavantaji dil alternativi.
On komprenas diversatemala texti demandanta e longega. On povas trovar anke celita sensi. On esas kapabla explikar sua pensi fluante e spontane sen ula perceptebla desfacilajo trovar bezonata expresajo. On uzas la linguo flexible ed eficiente en kozi, qui esas konektita a sociala emi e studiala e profesionala emi. On povas produktar klara, detaloza e konstruktita texto, qua havas komplexa temo. On povas konstruktar la texto e plubonigar lua kohereso, exemple, per konjuncioni.
On komprenas sen ula desfacilajo omnasorta linguo parolata o skribita. On povas asociar fakti de diversa fonti parolata o skribita e konstruktar per expresita argumentajo ed explikajo lua propra koheranta expresuraro . On povas expresar sua pensi spontane, tre fluante ed exakte. On povas separar semantikala nuanci anke en komplexa situacioni.
