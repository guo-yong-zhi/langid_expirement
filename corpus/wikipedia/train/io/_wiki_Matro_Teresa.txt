Matro Teresa, konocata en la katolika eklezio kom Santa Teresa di Kalkuta , esis Albanian-Indiana katolika monakino e misionero.
El naskis en Skopje , lore parto di la Vilayet di Kosovo dil Otoman-Imperio. Pos habitar Macedonia dum dek-e-ok yari el translojis ad Irlando e pose ad India, ube el habitis dum granda parto di sua vivo.
En 1950 Teresa fondis la Misioneri di Karitato, katolika religiala kongregaciono qua havis plu kam 4.500 fratini ed esis aktiva en 133 landi en 2012. La kongregaciono jeras hemi por homi mortanta pro HIV/AIDS, lepro e tuberkloso; supo-koqueyi; dispensarii e movebla kliniki; konsilo-programi por pueri e familii; orfanerii e skoli. Membri, qui vovas chasteso, povreso ed obedio, anke profesas quaresma vovo: "totkordie gratuite servar le maxim povra".
Teresa recevis plura honori, inkluzanta la Ramon Magsaysay-Paco-Premio en 1962 e la Nobel-Paco-Premio en 1979. El kanonizesis  ye 4ma septembro 2016, e l'aniversario di elua morto  esas elua festo-dio.
Kontroversala figuro dum elua vivo e pos elua morto, Teresa admiresis da multi pro elua karitatala laboro. El laudesis e kritikesis pro elua opozo kontre aborto, e kritikesis pro mala standi en elua domi por mortanti. Elua oficala biografio skribesis da Navin Chawla ed editesis en 1992, ed el esas la temo di filmi ed altra libri.
Teresa naskis kom Anjezë Gonxhe (o Gonxha) Bojaxhiu; Anjezë esas linguala parento di "Agnes"; Gonxhe signifikas "rozburjono" o "floreto" en la albaniana) ye 26ma agosto 1910 aden Kosovan-Albaniana familio en Skopje. El baptesis en Skopje, un dio pos elua nasko. El pose egardis 27ma agosto, elua bapto-dio, kom sua "vera naskodio".
El esis la maxim yuna filio di Nikollë e Dranafile Bojaxhiu . Elua patro, qua partoprenis albaniana komuneso-politiko en Macedonia, mortis en 1919 kande el evis ok yari. Il forsan devenis de Prizren, Kosovo, ed elua matro forsan devenis de vilajo proxim Gjakova.
Segun biografio da Joan Graff Clucas, dum sua frua yari Teresa facinesis da naraci pri la vivi di misioneri e lia servo en Bengal; evinte 12, el konvinkesis ke el devas konsakrar su a religiala vivo. Elua rezolvo forteskis ye 15ma agosto 1928 dum ke el pregis che la templo di la Nigra Madono di Vitina-Letnice, ube el ofte pilgrimis.
Teresa livis hemo en 1928 evinte 18 por adherar la Fratini di Loreto che Loreto-Abadeyo en Rathfarnham, Irlando, por lernar la Angla skope divenar misionero; la Angla esis la doco-linguo di la Fratini di Loreto en India. El ne plus vidis sua matro o fratino. Elua familio habitis Skopje til 1934, kande li translojis a Tirane.
El arivis en India en 1929 e komencis sua noviceso en Darjeeling, en Himalaya, ube el lernis Bengali e docis che la Skolo di St. Teresa proxim sua kuvento. Teresa facis sua unesma religiala vovi ye 24ma mayo 1931. El selektis nomizeso pro Thérèse de Lisieux, la patron-santo di misioneri; pro ke altra monakino ja selektabis ta nomo, Agnes selektis la hispana espelo .
Teresa facis sua solena vovi ye 14ma mayo 1937 dum ke el docis che Loreto-kuvento-skolo en Entally, estala Kalkuta.  El servis ibe dum preske duadek yari, e divenis skolestro en 1944.  Malgre ke Teresa juis docar che la skolo, el sempre plu desquieteskis pri la povreso qua cirkondis el en Kalkuta. La Bengal-famino di 1943 adportis mizero e morto al urbo, e la Dio di Direta Ago di agosto 1946 iniciis periodo di violento inter Islamani e Hinduisti.
1901: Dunant, Passy 
02: Ducommun, Gobat 
03: Cremer 
04: IDI 
05: Suttner 
06: Roosevelt 
07: Moneta, Renault 
08: Arnoldson, Bajer 
09: Beernaert, Estournelles de Constant 
10: BIP / IPB 
11: Asser, Fried 
12: Root 
13: La Fontaine 
17: IKRK 
19: Wilson 
20: Bourgeois 
21: Branting, Lange 
22: Nansen 
25: Chamberlain, Dawes 
26: Briand &Stresemann 
27: Buisson, Quidde 
29: Kellogg 
30: Söderblom 
31: Addams, Butler 
33: Angell 
34: Henderson 
35: Ossietzky 
36: Lamas 
37: Cecil 
38: Kontoro Nansen 
44: IKRK 
45: Hull 
46: Balch, Mott 
47: QPSW, AFSC
49: Boyd Orr 
50: Bunche 
51: Jouhaux 
52: Schweitzer 
53: Marshall 
54: UNHCR 
57: Pearson 
58: Pire 
59: Noel-Baker 
60: Lutuli 
61: Hammarskjöld 
62: Pauling 
63: Reda Kruco 
64: King 
65: UNICEF 
68: Cassin 
69: ILO 
70: Borlaug 
71: Brandt 
73: Kissinger, Lê 
74: MacBride, Sato 
75: Saharov 
76: B.Williams, Corrigan Maguire 
77: AI 
78: Sadat, Begin 
79: Matro Teresa 
80: Esquivel 
81: UNHCR 
82: Myrdal, García Robles 
83: Wałęsa 
84: Tutu 
85: IPPNW 
86: Wiesel 
87: Arias 
88: Paco-trupi 
89: Dalai Lamao 
90: Gorbachyov 
91: Suu Kyi 
92: Menchú 
93: Mandela, de Klerk 
94: Arafat, Peres, Rabin 
95: Konferi Pugwash, Rotblat 
96: Belo, Ramos-Horta 
97: ICBL, Williams 
98: Hume, Trimble 
99: MSF 
2000: Dae-jung 
01: UN, Annan 
02: Carter 
03: Ebadi 
04: Maathai 
05: IAEA, ElBaradei
06: Yunus, Banko Grameen
07: Al Gore
08: Ahtisaari
09: Obama
10: Liu
11: Sirleaf, Gbowee, Karman
12: Europana Uniono
13: Organizuro por l'Interdikto di Kemial Armi
14: Satyarthi, Malala Yousafzai
15: Quarteto
16: Santos
17: Internaciona Kampanio pri l'Aboliso di Nuklear Armi
18: Mukwege, Murad
19: Ahmed Ali
