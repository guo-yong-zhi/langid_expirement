La federiti de la duesma mondomilito esis la nacioni qui militis kontre l'Axo Roma-Berlin-Tokio. Ta landi koalisis kun skopo reaktar kontre l'ataki de Nacional-Socialista Germania, Italia, Japonia e de altra landi qui koalisis kun la tri.
Kande duesma mondomilito komencis ye la 1ma di septembro 1939 l'anti-Germana koaliso formacesis da Polonia, Unionita Rejio e Francia, e balde pos altra membri de Commonwealth  unionis ad ol. Sovietia eniris la koaliso pos la 22ma di junio 1941, kande nacional-socialista Germania lansis Operaco Barbarossa e komencis invadar Sovietiana teritorio. Usa unionis a la federiti pos l'atako kontre Pearl Harbor ye la 7ma di decembro 1941.
