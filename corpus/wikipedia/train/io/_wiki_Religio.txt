Religio esas kulturala sistemo di konduti e praktiki, vidopunti pri la mondo, l'etiko e la social organizuro qui relatas homaro a la supernaturajo, trancendanteso, e spirital elementi. Tamen, ne existas singla erudita opiniono pri "quo precize konstitucas ula religio". 1 
Multa religii anke havas naraci, simboli e sakra historii qui intencas explikar la senco di la vivo, o l'origino di la vivo o dil universo. Segun lia kredajo pri la kosmo e homala naturo, ula individuo povas adoptar specifika moralo, etiko, religiala normo e vivostilo. Existas, segun kelka statistiki, cirkume 4.200 religii praktikata en la mondo, e sennombra plusa altra religii extingita. 2 
Religio esas fenomeno qua existas en omna kulturi, de la prehistorio til num. Dum Paleolitiko e dum granda parto di la historio di la homaro, religio uzesis por komprenar ed explikar la naturala fenomeni, e probar influar li. 3  Fenomeni naturala, exemple la klimato, sezoni, la vivo, la morto, la kreado, la vivo pos la morto, e la strukturo dil kosmo esis subjekti por religiala expliki, qui mencionis dei qui kontrolis ica fenomeni, o mencionis loko nevidebla por la homi ma habitata da deaji e mistika enti. 3  La religio esis la formo por mantenar komuniko, per rituali e pregi, kun ica deaji, ed ica religiala praktiki helpis mantenar la kohero interne la sociala grupi, plufortigar la hierarkio e krear senco pri identeso koletiva. 3 
