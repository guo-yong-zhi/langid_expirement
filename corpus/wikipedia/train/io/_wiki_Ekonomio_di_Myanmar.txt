Ante la pandemio di KOVID-19 e la stato-stroko di februaro 2021, l'ekonomio di Myanmar montris rapida kresko, diminuteso di la povreso e plubonigo di sociala stando 1 . Pos la transito a la civila guvernerio en 2011, la lando komencis ekonomiala reformi por atraktar extera kolokado e riinserto en la globala ekonomio. Tamen, pos la stato-stroko, la maxim multa extera fonti diminutis la kolokado en la lando 1 .
Myanmar havas diversa ekonomiala resursi, ma afektesis dal ecesiva guvernala regulizi, neefikiva ekonomiala politiki, e rurala povreso. La kurso di kambio dil kyat komencis flotacar en 2012 e la centrala banko di la lando nedependanteskis en julio 2013. En septembro sam yaro, aprobesis lego kontre korupto.
Malgre la reformi ekonomiala e la komenco dil exportaci di naturala gaso, granda parto de la habitantaro restas povra, nome en rurala regioni. Ol restas un ek la maxim povra landi de Azia - cirkume 26% de lua habitantaro transvivas sub la povreso-lineo. 1  Agrokultivo reprezentas cirkume 24% de la TNP, ed employas preske 1/4 de la laboro-povo 1 .
