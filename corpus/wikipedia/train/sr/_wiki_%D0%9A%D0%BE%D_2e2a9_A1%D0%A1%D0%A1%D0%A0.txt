Комитет државне безбедности СССР  је било име главне совјетске службе безбедности и обавештајне службе, као и главне тајне полиције од 13. марта 1954. године до 6. новембра 1991. године. Задужења КГБ-а се оквирно могу поредити са задужењима америчке Централне обавештајне агенције , против-обавештајне службе, одсека за унутрашњу безбедност Федералног истражног бироа , и безбедности Савезне службе за заштиту и Тајне службе.
Ова агенција је била војна служба регулисана војним законима и прописима, на исти начин као Совјетска армија или унутрашње трупе МВД. Док већина архива КГБ-а остаје поверљива, доступна су два документарна извора на интернету. 1  2  Њене главне функције биле су спољна обавештајна, контраобавештајна, оперативно-истражна делатност, чување државне границе СССР-а, чување руководства Централног комитета комунистичке партије и Совјетске владе, организација и безбедност владиних комуникација као и борба против националистичких, дисидентских, верских и антисовјетских активности.
Дана 3. децембра 1991, КГБ је званично распуштена. 3  Касније ју је у Русији наследила Спољна обавештајна служба  и оно што ће касније постати Федерална служба безбедности . После рата у Јужној Осетији 1991–1992, самопроглашена Република Јужна Осетија основала је сопствени КГБ, задржавши нереформисано име. 4  Поред тога, Белорусија је 1991. основала свог наследника КГБ-а Белоруске ССР, Белоруски КГБ, задржавши нереформисано име.
Марта 1953, Лаврентиј Берија је ујединио МВД и МГБ у једно тело, МВД. Над Беријом је затим извршена смртна казна , и МВД је подељен. Реформисани МВД је задржао своје функције унутрашње безбедности , док је нови КГБ преузео функције унутрашње и спољашње безбедносне функције. КГБ је био подређен савету министара. 5. јула, 1978. КГБ је преименован у „КГБ Совјетског Савеза“ а директору КГБ-а је дато место у савету.
КГБ је распуштен због учешћа његовог шефа, генерал-пуковника Владимира Крјучкова, у покушају пуча у августу 1991. године чији је циљ било свргавање Михаила Горбачова и спречвање распада Совјетског Савеза. 5  Он је користио значајне ресурсе КГБ-а да помогне пуч. Крјучков је ухапшен, и генерал Вадим Бакатин је постављен за председавајућег 23. августа, 1991, са мандатом да расформира КГБ. 6. новембра 1991, Руски КГБ је званично престао да постоји, мада је организација која га је наследила, Федерална служба безбедности  функционисала на начин врло сличан КГБ-у.
Белорусија је једина пост-совјетска земља, где се организација наследница још увек зове КГБ. У Белорусији је такође један од оснивача КГБ-а, Феликс Дзержински — који је рођен у градићу који је данас на територији Белорусије — и даље народни херој.
Неки чланови КГБ-а су га звали именом „Комитет“ док су га остали запослени звали Контора Грубих Бандитов - „удружење грубих бандита“.
Задаци КГБ-а су били шпијунажа, контра-шпијунажа, ликвидација антисовјетских и контра-револуционарних формација унутар Совјетског Савеза, заштита граница, и заштита вођа партије и државе и кључне државне имовине. КГБ је такође истраживао и процесуирао оне који су крали државну или социјалистичку имовину. За разлику од западних обавештајних служби, КГБ  није био заинтересован за откривање намера непријатеља, већ само његових способности.
Користећи идеолошко привлачење, Совјети су успешно регрутовали велики број шпијуна на високим функцијама. Најзначајнији су успеси КГБ-а у сакупљању америчких атомских тајни, и Кембриџка петорка, посебно Ким Филби у Уједињеном Краљевству. Ова идеолошка метода врбовања је заказала након сламања Мађарске револуције, 1956. године. Уместо тога, КГБ је морао да се ослони на уцене и подмићивање код већине својих шпијуна. Овај метод је такође донео значајне успехе, попут кртице ЦИА, Олдриха Ејмса и кртице ФБИ, Роберта Хансена, али су ови успеси били знатно ређи него раније.
Џејмс Џизус Енглтон, шеф контра-обавештајаца ЦИА се наводно смртно плашио да је КГБ имао кртице на две кључне позиције: у контра-обавештајном одсеку ЦИА и у контра-обавештајном одсеку ФБИ. Са те две кртице, КГБ би имао контролу или знање о свим америчким напорима да ухвате шпијуне КГБ-а, и могао би да их заштити поткопавањем сваке истраге која би могла да донесе резултате, или барем да упозори своје шпијуне; такође, контра-обавештајци су имали задатак да проверавају стране обавештајне изворе, тако да су кртице у тој области могле да дају овлашћења двоструким агентима који би радили против ЦИА. Хватањем Олдриха Ејмса и Роберта Хансена, изгледа да су Енглтонови страхови, који су раније сматрани параноичним, били утемељени.
КГБ је повремено вршио атентате, као што је атентат на украјинског националисту Степана Бандеру. Такође је често помагао безбедносним службама других земаља у спровођењу атентата; један од чувених примера је убиство Георгија Маркова, у коме су бугарски агенти користили КГБ-ов кишобран.
