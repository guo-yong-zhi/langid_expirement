
Please, Please Me је први студијски ЛП-албум рок-састава, Битлси. Први пут је објављен на територији Уједињеног Краљевства 22. марта 1963. године, да би у САД био објављен у делимично измењеном облику нешто касније те године под називом Meet the Beatles. 
Битлси су се одлучили на поуздан корак у прављењу хит-албума, искористивши обе песме са сингла Love me Do, сингл Please, Please Me које су постигле значајан успех .
Укупно, на овом албуму се налази 14 песама, од којих је 8 написао ауторски тандем Ленон/Макартни, а остале други рок-аутори, које су Битлси ценили.
Према Мартиновим речима, албум је најпре требало да се зове Off the Beatles. Након успеха сингла Please, Please Me, за назив албума је изабран назив тог сингла. Прва идеја за омот је била да се група просто фотографише испред студија, међутим, ипак је одлучено да се уради нешто сложенији омот, па је то учињено у згради преко пута студија Еби Роуд, где је албум сниман. На слици  Битлси стоје на степеништу дотичне зграде. Идеја фотографије је касније искоришћена као мотив за несуђену верзију ЛП-албума Get Back , с тим што су Битлси тада фотографисани у хипи-стилу. Оба омота су искоришћена за 2 плоче  једне од првих ЛП-колекција њихових хитова.
Чак 10 песама је снимљено у једном дану  — 11. фебруара 1963. године, за свега 12 сати рада. Love me Do и P.S. I Love You су снимљене тачно 5 месеци раније, за сингл, баш као и песме Please, Please Me и Ask Me Why које су снимљене 26. новембра претходне године.
У избору магазина "Ролинг Стоун", овај албум је изабран за најбољи рани албум групе . Убрзо је заузео челну позицију на топ-листама у Европи, а и у САД под називом "Meet the Beatles", што је групи омогућило велику славу, а настала је и Битлманија.
Све песме су написали Пол Макартни и Џон Ленон, написано као Макартни/Ленон, изузев где је назначено. Касније је то промењено у много познатије: "Ленон/Макартни" за наредни албум, With the Beatles.
