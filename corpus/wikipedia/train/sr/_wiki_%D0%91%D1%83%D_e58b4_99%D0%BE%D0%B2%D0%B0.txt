Буда Кашаљова  или само Буда је град у Гомељској области на југоистоку Републике Белорусије, и административни је центар Буда-Кашаљовског рејона. 
Град лежи на железничкој траси која повезује градове Гомељ и Жлобин. У граду се налази виша агротехничка школа.
Град се налази на око 48 км северозападно од административног центра области Гомеља, односно на око 256 км југоисточно од главног града земље Минска. 
Писани извори из 1824. помињу село Буда које се налазило у саставу Кашаљовске сеоске општине Рагачовског округа Могиљовске губерније. Крајем XIX века у насељу је живело око 500 становника.
Буда Кашаљова је 1938. административно уређена као варошица, а од 1971. има статус града.
Према резултатима пописа становништва из 2009. у граду су живела 9.134 становника. 1  
