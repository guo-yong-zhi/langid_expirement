Градски тамбурашки оркестар Бања Лука је тамбурашки оркестар у Бањалуци, највећем граду Републике Српске. Сједиште оркестра је у Бањој Луци, улица Саве Ковачевића.
Градски тамбурашки оркестар Бања Лука основан је 4. марта 2001. године. Оркестар ради на аматерским основама. Чланство у оркестру је слободно и отворено. Чланство у извођачком ансамблу се стиче преласком млађих чланова из школе тамбуре или након положене аудиције. Чланство у ансамблу ветерана се стиче преласком из извођачког ансамбла или приступом нових чланова, који су се некада бавили тамбурашком музиком у неком другом организационом облику или индивидуално. Сви чланови су уредно заведени у Матичну књигу.
Основни вид припремања за јавне наступе јесу пробе оркестра, које се редовно одржавају два пута седмично, под стручним руководством умјетничког руководиоца — диригента.
Градски тамбурашки оркестар Бања Лука током јула мјесеца, сваке године организује љетњу школу тамбуре, коју похађају ученици од петог до осмог разреда основне школе, са територије Републике Српске и Федерације БиХ. 1 
