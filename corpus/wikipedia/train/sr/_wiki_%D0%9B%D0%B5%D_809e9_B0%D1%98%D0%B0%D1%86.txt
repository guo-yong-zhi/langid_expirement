Лежећи полицајац је препрека која се поставља на улицама да би натерала возаче да смање брзину. Ако се не смањи брзина возило одскаче и може доћи до оштећења доњег дела возила.
Лежећи полицајац се поставља обично у близини школа, обданишта или других објеката које је потребно обезбедити од несавесних возача. Познато је да је видокруг најмлађих полазника основних школа још недовољно развијен, те их је потребно и на овај начин заштитити. На излазима из школа обично се поставља метална ограда према коловозу да деца не би могла да директно излете под точкове возила.
Лежећи полицајац се у почетку правио од тврдих материјала као што је бетон али се због одржавања, брзине постављања, поправке, све више користе еластични материјали као што је гума.
