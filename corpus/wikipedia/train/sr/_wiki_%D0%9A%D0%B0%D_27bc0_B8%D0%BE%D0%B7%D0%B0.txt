Кампилобактериоза је акутно инфективно обољење које се одликује токсоинфективним и ентероколитичним манифестацијама. 1  Спада у једну од најчешћих форми бактеријског тровања храном , а процењује се да само у САД од кампилобактериозе годишње оболи око 2 милиона људи. Болест се обично јавља у појединачним случајевима или као мања породична епидемија. 2 
Узрочник болести су грам негативне бактерије из рода Campylobacter. Најчешће је у питању бактерија Campylobacter jejuni, мада се као узрочници могу појавити и Campylobacter coli, Campylobacter upsaliensis и Campylobacter lari. Кампилобактериоза спада у групу зооноза , а извор заразе за човека су углавном домаће животиње . 1 
Узрочник доспева у спољашњу средину преко фекалија и урина оболелих животиња. Механизам преношења инфекције може да буде фекално-орални, сексуални и конзумирањем контаминираног млека, меса и воде. 3  Истраживања су показала да инфективна доза бактерије Campylobacter jejuni износи 500 ћелија, а може је садржавати само једна кап сока инфицираног меса. 2  Доказано је и да се инфекција путем дојења може пренети са мајке на новорођено дете. 1 
Инкубација траје 1-6 дана. Према испољеним манифестацијама постоји више облика болести:
Могућа је и појава компликација, као што су: бактеријемија , хепатитис , реактивни артритис, Гилен-Бареов синдром итд. 2 
Дијагноза се поставља на основу епидемиолошких и клиничких података, а потврђује се изолацијом узрочника из узетог материјала . 1 
Углавном је довољно спровести надокнаду изгубљене течности и електролита, као и коректан дијететски режим исхране. Код оболелих код којих је потребно спровести етиолошку терапију, користе се антибиотици: макролиди, аминогликозиди, тетрациклини или хлорамфеникол. Исход болести је добар, осим код деце са генерализованом обликом кампилобактериозе где исход потенцијално може бити леталан. 1 
Бактерије из рода Campylobacter су осетљиве на високе температуре и уобичајене дезинфицијенсе, тако да их уништавају пастеризација млека, одговарајућа термичка обрада меса и хлорисање воде, док смрзавање може смањити њихову концентрацију у одређеној намирници. 2 
