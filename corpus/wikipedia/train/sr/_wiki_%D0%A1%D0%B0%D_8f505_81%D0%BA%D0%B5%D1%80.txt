Сандер Бернард Јозеф Боскер  је бивши холандски фудбалски голман.
Боскер је каријеру започео у аматерском клубу „Лонга ’30“ у свом родном граду Лихтенворду, а са 16 година прелази да игра за ФК Твенте.
Од сезоне 1989/90 постаје резервни голман првог тима. У одсуству голмана Ханса де Кунинга, Боскер дебитује за Твенте 26. новембра 1989. у утакмици против ФК Харлема. Након повреде голмана Де Кунинга, због које је био приморан да заврши фудбалску каријеру, Боскер постаје први голман од припрема за сезону 1993/94 до 2003. када прелази у Ајакс 2  за који није одиграо ни једну утакмицу. 2001. године са Твентеом осваја први Куп Холандије.
Јуна 2004. потписује уговор на три године са својим претходним тимом ФК Твенте 3  и поново постаје први голман. Наредне године продужава свој уговор до 2009. Фебруара 2009, још увек играјући за Твенте, постаје десети фудбалер који је одиграо 500 утакмица у Ередивизији. Убрзо након тога продужава уговор до 2011. По први пут у историји, Твенте сезоне 2009/10 осваја Ередивизију.
27. маја 2010, холандски селектор Берт ван Марвајк објавио је коначан списак играча који учествују на Светском првенству. 4  У пријатељској утакмици против Гане 1. јуна 2010, дебитује заменивши Мишела Ворма на полувремену. Тако постаје најстарији играч који је икада играо за холандску репрезентацију.
