Алваро Обрегон Салидо  био је мексички политичар и један од предводника Мексичке револуције.
Рођен је у држави Сонора, могуће је да је био делимично и ирског порекла. У политику је ушао 1911. године када је постао градоначелник места Уатабампо.
Подупирао је Мадера, након што је овај свргнуо с власти дугогодишњег председника Порфирија Дијаза 1 . Већ је 1912. године Викторијано Уерта уз помоћ америчког амбасадора срушио Мадера, па се Обрегон придружио Вентустијану Каранзи против Уерте 2 . Међутим, од 1917. се борио против Каранце који је владао као диктатор. Борио се у четири битке 1915. против Панча Виље и сваки пут победио, али је изгубио десну руку. Модернизовао је ратовање употребом митраљеза и савременим начином ратовања.
Године 1920. постао је председник Мексика, а његова победа означила је завршетак насилне етапе Мексичке револуције. Мандат му је трајао четири године, током којег је најзначајнији потез била аграрна реформа, односно подела значајних делова земље беземљашима 3 . На изборима 1924. победио га је Плутарко Елијас Каљес, а он се вратио на свој посед у Сонори.
Године 1928. Обрегон је победио на изборима за други мандат, али га је пре преузимања мандата у ресторану у Мексико Ситију убио један семеништарац који се противио његовим антиклерикалним реформама 4 .
