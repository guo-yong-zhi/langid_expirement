Сара, војвоткиња од Јорка , рођена као Сара Маргарет Фергусон , позната и по надимку Ферги , британски је писац, телевизијска личност и филмски продуцент. Бивша је супруга британског принца Ендруа.
Рођена је 15. октобра 1959, у Лондону, као друга ћерка мајора Роналда Фергусона и његове прве супруге Сузан Рајт. Сара има старију сестру Џејн, две млађе полу-сестре, Алису и Елизу, те једног млађег полу-брата Ендруа. 1974, су се Сарини родитељи развели. Њена мајка се затим преудала за поло играча Хектора Барантса а отац се оженио са Сузан Дептфорд. Похађала је Daneshill School и Hurst Lodge School.
Удала се за принца Ендруа, другог сина краљице Елизабете II и принца Филипа, 23. јула 1986, у Вестминстерској опатији. На дан венчања, је Сара добила титулу војвоткиње од Јорка. Међутим, брак се због честе принчеве одсутности, почео распадати. Сара се од принца Ендруа развела 30. маја 1996, и од тада је она изгубила све краљевске титуле, али су након тога наставили да одржавају контакте. Живели су на истом имању, све до 2004, када се Ендру преселио у дотадашњу резиденцију његове бабе, краљице Елизабет Боуз-Лајон. Сара је 2007, купила кућу одмах до принчеве. Имају и две ћерке и обоје деле старање над њима:
Сара је глобални амбасадор фондације „Новак Ђоковић“. У том својству посетила је Београд септембра 2013. године. 1 
