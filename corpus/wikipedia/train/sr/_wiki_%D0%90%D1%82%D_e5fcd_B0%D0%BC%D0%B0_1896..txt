Атлетска такмичења на 1. Летњим олимпијским играма у Атини 1896. године одржавала су се од 6. до 10. априла на стадиону Панатинаикон, изузев маратона који се одржао између Маратонског поља и стадиона Панатинаикон,
Учествовала су 63 такмичара  из 9 националних састава, у 12 атлетских дисциплина. Свих 12 дисциплина су остале на програму до данашњих игара, само је стаза за маратон, за разлику од данашње, износила 40 км.
Такмичење у троскоку је била прва атлетска дисциплина на играма и њен победник Џејмс Брендан Коноли је први победник на олимпијским играма модерног доба. Највише успеха су имали такмичари САД, који су учествовали са 10 такмичара а победили у 9 дисциплина. На овим играма победници су награђивани медаљом направљеном од сребра и маслиновим венцем. Трећепласирани такмичар није добијао никакву награду . Од 9 националних састава само такмичари Данске и Шведске нису освојили ни једно од прва три места. Пошто су ово прве игре у свим дисциплинама су у финалу постављени олимпијски рекорди, осим у дисциплинама 100 и 800 м, где су рекорди постављени у полуфиналним тркама.
Пријављена су била 64 такмичара из 10 земаља.
Јоанис Теодоропулос  Грчка
Чиле, Данска и Шведска нису освојили медаље
Иако су се организатори веома трудили, у организацији атлетских такмичења било је недостатака. Атлетска стаза је била веома лоша, са кривинама удесно уместо улево како је то данас. 
