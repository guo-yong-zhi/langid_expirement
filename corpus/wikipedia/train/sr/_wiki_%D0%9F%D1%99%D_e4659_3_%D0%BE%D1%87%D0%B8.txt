
Пљуни истини у очи је деби албум словеначке групе Булдожер. Изашао је 1975. године првобитно за ПГП РТБ, а касније за куће Алта и Хелидон.
1975. године, у Загреб стижу момци из групе Булдожер, како би са уредништвом Југотона преговарали око издавања њиховог албума првенца.
Пошто су ти преговори завршени неуспехом, покушали су у Алти, што их је опет на посредан начин довело до ПГП РТБ.
Но ипак, треба рећи да је РТБ у овом случају био произвођач и дистрибутер, док је Алта имала издавачка права, па самим тим и све одлуке у вези омота али и свега другог везаног за албум 1 .
И тек када је одштампан омот и први тираж пуштен у продају, некоме је то засметало, односно, најпре ће бити да је у питању била аутоцензура.
Шефови у РТБ-у су се уплашили да би могли имати проблема због поменуте фотографије, па су брже-боље читав тираж повукли из продаје.
Потом се штампа нови омот, како би продаја могла бити настављена, али се на месту где је био млађани Борут Чинч сада налазила фотографија нагог мушкарца , са потпуно новим текстом. ПГП РТБ је због целе те ситуације одуговлачио са штампањем другог издања, а почетком осамдесетих плоча се појавила под етикетом Хелидон 1 .
