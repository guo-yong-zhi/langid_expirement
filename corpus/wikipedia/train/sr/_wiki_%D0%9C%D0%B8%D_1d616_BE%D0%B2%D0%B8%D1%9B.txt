Милорад Вељовић  српски је официр полиције. Он је био директор полиције Србије.
Године 1983. је завршио правни факултет. Од 1986. године радио у СУП-у Крагујевац на пословима сузбијања криминалитета. 
Године 2000. постаје начелник Одељења за унапређење оперативног поступања и контролу законитости у раду у Управи криминалистичке полиције МУП-а Србије. 
Од средине 2003. до фебруара 2005. године био на дужности помоћника начелника и начелника Одељења у Служби генералног инспектора у Ресору јавне безбедности. 
Маја 2005. именован је за начелника Управе криминалистичке полиције МУП-а Србије.
Марта 2006. године унапређен је у чин генерал-мајора. А 15. јуна исте године, одлуком Владе Србије, Вељовић је именован на дужност директора Полиције, 1  коју је обављао до краја 2015. 2  Затим је од 2016. године саветник за безбедност Председника Владе Александра Вучића. 3 
