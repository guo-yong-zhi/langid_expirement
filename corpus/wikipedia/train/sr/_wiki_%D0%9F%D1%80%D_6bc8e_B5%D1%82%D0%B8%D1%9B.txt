Предраг Бајчетић  био је српски режисер, глумац, продуцент и редовни професор глуме на Факултету драмских уметности у Београду. 1 
Након завршетка средње школе, уписује Академију за позоришну уметност у Београду у одсеку режије, коју завршава 1956. године у класи Хуга Клајна.
Током своје каријере, био је помоћни режисер у Југословенском драмском позоришту, од 1956—1960. године, а затим главни режисер до 1965. године. Од 1964. године био је редовни професор глуме на Факултету драмских уметности у Београду, где су у његовој класи глуму завршили многи познати српски глумци као што су: Катарина Радивојевић, Слобода Мићаловић, Елизабета Ђоревска, Катарина Жутић, Воја Брајовић и многи други.
Као помоћни редитељ сарађивао је са Бојаном Ступицом, Матом Милошевићем, Бранком Гавелом и Томиславом Танхофером. Као гост у позоришту Атеље 212, Народном позоришту у Београду и у Позоришту „Бошко Буха“ радио је као режисер. На сцени Српског народног позоришта поставио је Мајку Храброст Б. Брехта 1967. године. Радио је и у Норвешкој, у Ослу је повремено држао семинаре за студенте глуме од 1970—1976. године и режирао у Позоришту Ворт у Молдеу.
Као редитељ и адаптатор текстова радио је за ТВ Београд и Радио Београд. 2 
Преминуо је 30. маја 2018. године у Београду, 3  4  а сахрањен је 5. јуна 2018. године на Новом гробљу у Београду. 5 
Њега жена је била Боба Благојевић. 6 
Поред тога, радио је сценарио за серију Седам Хамлета , био продуцент филмова Мртав ’ладан  и Патуљци са насловних страна  и режисер позоришне представе Комедијаши. 8 
