Гдањск  је шести по величини град у Пољској и најзначајнија пољска лука на Балтичком мору. 3  Са популацијом од 464.254, Гдањск је седиште и највећи град Поморјског војводства.
У Гдањску се налазе Универзитет у Гдањску, Технички универзитет у Гдањску, Национални музеј, Гдањско Шекспирово позориште, Музеј Другог светског рата, Пољска балтичка филхармонија и Европски центар солидарности. Град је исто тако домаћин вашара Светог Доминика, који датира још из 1260. године, и сматра се једним од највећих трговачких и културних догађаја Европе. 4 
Археолошка истраживања показују да је померанско насеље рибара и занатлија, који су преци данашњих Кашуба, постојало на овом месту од 7. века. Утврђени замак  су саградиле војводе Помераније у 10. веку. 5  Ту су често долазили викиншки и немачки трговци. Гдањск се први пут помиње 997.  у „Историји мисије Аделберта од Прага“, хроници христијанизације Помераније и Пруске.
Гедања  је добила статус града заједно са Либеком 1224. Године 1295. прелази са својом провинцијом под пољски суверенитет. Дана 14. новембра 1308. Тевтонски витезови су заузели Гдањск, масакрирали становништво и заузели целу регију. Град је постао део Источне Пруске. Витезови су проширили град 1311. и утврдили га 1314.
Становништво, поред Кашуба, чинили су већином немачки колонисти: трговци, сељаци, свештеници. То је био један од центара немачког ширења на исток у Средњем веку. Данциг  постао је део ханзе 1310. и био један од њених најважнијих градова. И после расформирања лиге, све до 19. века, Данциг, Либек, Бремен и Хамбург су носили атрибут „градови ханзе“. Данциг је од 13. до 17. века био један од најзначајнијих трговачких центара Европе.
Пољска је поново заузела град 1454. Између 1466. и 1793, Гдањск је био слободан град у Краљевини Пољској, иако су већи део становништва чинили Немци. Град је 1575. одбио да призна Стефана Баторија за краља Пољске, па је он заузео град 1577. Данциг је постао део Пруске 1793. Био је престоница Западне Пруске до 1920, са кратким прекидом током Наполеонових ратова.
Версајски мировни уговор, склопљен на крају Првог светског рата, прогласио је град „Слободним градом Данциг“ под покровитељством Лиге народа. Та одлука је донета против воље локалног становништва . Септембра 1939, Други светски рат је започео бомбардовањем пољског гарнизона, лоцираног у Вестерплатеу. За време рата Данциг је био у саставу Немачке.
На крају рата, град је био уништен током напредовања совјетске армије, а становништво побијено или протерано. 6  Савезници су одлучили да град доделе Пољској. Враћено му је пољско име Гдањск. Историјски центар града је реконструисан. Гдањск је постао важна лука пољске послератне државе.
У њему је септембра 1980. основан покрет Солидарност, први некомунистички синдикат у источноевропском комунистичком блоку. Солидарност је својом активношћу довео до промене друштвеног система у Пољској 1989. и постао инспирација и симбол народних покрета за укидање комунистичког система у источној Европи.
Аеродром Лех Валенса Гдањск се налази 10 km западно од центра Гдањска.
Овде се налази Технички универзитет у Гдањску.
Гдањск је смештен на Гдањском заливу на Балтичком мору. Налази се на делти  реке Висле. Град је западно од главног ушћа, а кроз њега тече огранак делте Ленивка. Кроз град тече река Мотлава која се улива у Ленивку. Рељеф је низински . Град има добру природну луку на ушћу Висле. Повезан је у конурбацију  са суседном луком Гдиња. Између Гдањска и Гдиње је место Сопот. У средини града је језеро Заспове.
Гдањск има климу која са океанским и континенталним утицајима. Према неким категоризацијама, његова клима је морска  7 , док је према другима класификована као континентална . 8  То је у знатној мери зависно од тога да ли се за средњу референтну температуру за најхладнији зимски месец узме −3 °C  или 0 °C. Гдањск има суве зиме и максимум падавина током лета. Сезонски екстреми су мање наглашени него у континенталној Пољској.
Град има много грађевина у традиционалном немачком готичком стилу градње, посебно из времена Ханзе. Већина знаменитости је у Дугој улици  и на Дугом тргу . Значајна је Нептунова фонтана на Дугом тргу. Једна од највећих атракција је пролаз Златна врата . Позната су и Зелена врата . Најпознатија црква је конкатедрала св. Марије. То је највећа црква на свијету грађена од цигле . Грађена је у стилу балтичке готике.
Гдањск је најважнија пољска лука. Најважнија индустрија је бродоградња . Данас је бродоградња у кризи и делатност бродоградилишта се смањује, те се прети затварањем. Развијене су петрохемијска и прехрамбена индустрија. У развоју су модерна електроничка и телекомуникацијска индустрија. Традиционално је развијена прерада јантара из Балтичког мора, који је туристичка знаменитост. Туризам се у новије време јаче развија.
ПГЕ арена
Жељезничка станица
Аеродром Лех Валенса
Градски трамвај
Споменик Јана III Собјеског
Црква Свете Катарине
Пароброд Солдек - музеј
