Тар  је психолошка драма из 2022. године. Режију и сценарио потписује Тод Филд, док главну улогу тумачи Кејт Бланчет. Говори о Лидији Тар, познатој диригенткињи која је оптужена за сексуално злостављање. У спореним улогама наступају Нина Хос, Ноеми Мерлан, Софи Кауер, Џулијан Главер, Алан Кордунер и Марк Стронг. Премијера је одржана у септембру 2022. године на Филмском фестивалу у Венецији, где је Бланчетова освојила Волпијев пехар за најбољу глумицу. Приказивање у одабраним биоскопима започело је 7. октобра 2022. године, док је од 28. октобра приказиван у биоскопима широм САД. 3 
Проглашен је за најбољи филм године од стране Удружења њујоршких филмских критичара, Удружења лосанђелеских филмских критичара, Удружења лондонских филмских критичара и Националног удружења филмских критичара, поставши тек четврти филм коме је ово пошло за руком. 4  Више критичара прогласило га је најбољим филмом године, међу којима су критичари престижних часописа као што су: Vanity Fair, The Guardian, Daily Variety, The Hollywood Reporter, Screen Daily, Entertainment Weekly и IndieWire. 5  6  На додели награда Златни глобус, Бланчетова је освојила оног за најбољу глумицу у драмском филму, док је филм као такав био номинован за најбољи драмски филм и најбољи сценарио. На додели Филмских награда по избору критичара, Бланчетова је освојила награду за најбољу глумицу, Гвиднадоутирова нахраду за најбољег композитора. На додели награда БАФТА, филм је био номинован у пет категорија, а Бланчетова је освојила награду за најбољу глумицу.
На додели Оскара, Тар је био номинован у шест категорија: најбољи филм, најбољег редитеља и најбољи оригинални сценарио , најбољу глумицу у главној улози , те најбољу фотографију и најбољу монтажу; али није победио ни у једној.
Филм Тар представља међународни свет класичне музике у чијем центру се налази Лидија Тар. Она се сматра једним од највећих живих композитора/диригената и прва је жена главни диригент великог немачког оркестра.
