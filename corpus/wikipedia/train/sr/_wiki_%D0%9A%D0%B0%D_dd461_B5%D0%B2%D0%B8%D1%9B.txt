Катарина Ралевић , 3  српска сценаристкиња, драмска списатељица и глумица.
Као дете се појавила у више телевизијских пројеката, па је тако остварила епизодне улоге у серијама Породично благо, Лисице и Стижу долари, као и у филму Новогодишње венчање из 2002. године. Касније, током 2009. и 2010, играла је и у остварењима Здравка Шотре. Након ангажмана на овим пројектима, завршила је драматургију Факултет драмских уметности Универзитета уметности у Београду. 4  Свој први професионални пројекат је реализовала на 4. години студија, потписавши сценарио за филм Доба Дунђерских, рађен према роману Пера Зупца Ленка Дунђерски. 5 
Заједно са Мајом Малетковић, урадила је драматизацију преставе Волво Камиони Ерленда Луа, премијерно изведене на сцени „Петар Краљ” Атељеа 212 5. децембра 2014. 6  Представа је јубиларно изведена 50. пут 29. септембра 2017. 7  Са овом редитељком радила је и представу на енглеском језику What the F...k are We Doing Here, која говори о одливу младих људи из Србије. 8  Године 2017. режирала је кратки филм Норвешка, иначе мастер рад Драгане Јаковљевић која је потписала продукцију тог пројекта. 9  Заједно са Нином Џувер написала је сценарио за телевизијску серију Случај породице Бошковић у продукцији Кошутњак филма премијерно приказаној на Радио-телевизији Србије 2020. године. 10 
