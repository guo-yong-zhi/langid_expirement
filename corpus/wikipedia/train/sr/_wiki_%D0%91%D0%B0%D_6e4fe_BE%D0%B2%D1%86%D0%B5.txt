Батуловце је насеље у Србији у општини Власотинце у Јабланичком округу. Према попису из 2011. било је 795 становника .
Село има дечји вртић, четвороразредну основну школу, дом културе као и фудбалски клуб и Стадион ФК Младост Батуловце.
Ратарско-виноградарско сеоско насеље збијеног типа, у северном делу проширења код ушћа Власине у Јужну Мораву, на  месту где Власини притиче поток Проваљеник, између тока Власине и савременог пута Лесковац-Власотинце, 3 километра западно од Власотинца.
Село лежи у пољу западно од Власотинца. Недалеко, са северне стране, протиче Власина. Батуловцу су најближа села: Конопница, Стајковце и Гложане.
Граница атара су: на северу корито Власине; на југу граница прелази преко пута Лесковац—Власотинце; на југу граница допире до атара села Гложана и Стајковца; на истоку, према Власотинцу, граница атара су потеси Кошутица и Зукар.
У насељу Батуловце живи 652 пунолетна становника, а просечна старост становништва износи 39,6 година . У насељу има 203 домаћинства, а просечан број чланова по домаћинству је 3,97.
Ово насеље је великим делом насељено Србима , а у последња три пописа, примећен је пад у броју становника.
