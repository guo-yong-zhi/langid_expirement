Иван Перишић  професионални је хрватски фудбалер који игра на позицији везног играча. Тренутно наступа за Тотенхем хотспер. Такође је део хрватске фудбалске репрезентације. Висок је 186 цм. Подједнако добро игра са обе ноге.
Иван је своју фудбалску каријеру започео у локалном Хајдуку из Сплита. Једну сезону је провео у омладинском погону клуба, а онда у јуну 2006. године одлази у омладински тим Сошоа за 350.000 евра.
Након годину дана у омладинском тиму, прелази у први тим Сошоа. Након шест месеци проведених у првом тиму, није се изборио за наступ у стартних једанаест. Због тога је послат на позајмицу у белгијски Рошлагн. У наредних шест месеци се изборио за стартних једанаест, дао четири гола и имао једну асистенцију. Постао је један од најбољих играча. У јуну 2009. године се враћа са позајмице у Сошо, а онда у августу прелази у клуб Бриж за 200.000 евра.
У Брижу Иван заблистава пуним сјајем. Дебитује у Лиги Европе, и на осам утакмица даје 4 гола и две асистенције. Тада је у две утакмице Брижа против Партизана дао два гола и имао једну асистенцију. У белгијском првенству је на 23 утакмице дао шест голова и имао четири асистенције. У наредној сезони је био други стрелац лиге са 16 голова на 27 утакмица, имао је и 8 асистенција.
За хрватску репрезентацију је дебитовао 26. марта 2011. године у поразу Хрватске против Грузије. Тада је одиграо последњих пола сата утакмице. До тада је био редован члан свих омладинских селекција Хрватске.
