Аријан Лакић  је српски кошаркаш. Игра на позицијама плејмејкера и бека, а тренутно наступа за Задар.
Кошаркашку каријеру започео у КК Сава са непуних 5 година. У кадете Црвене звезде стигао са непуних 16 година из КК Сава где је провео 10 година. Са црвено-белима је освајао национална првенства и у кадетској и у јуниорској конкуренцији.  
Дана 7. фебруара 2018. године потписао је четворогодишњи уговор са Црвеном звездом. 1  Пред почетак сезоне 2018/19. прослеђен је на позајмицу у ФМП, али је после свега пар тренинга у том клубу претрпео тежу повреду због које није играо наредних 15 месеци. Почетком децембра 2019. послат је на позајмицу у екипу Вриједноснице Осијек. 2  3  У мају 2021. се прикључио чачанском Борцу за такмичење у Суперлиги Србије. 4  
За сезону 2021/22. је потписао уговор са сарајевским Спарсима. 5 
Са јуниорском репрезентацијом Србије освојио је златну медаљу на Европском првенству 2018. године.
