Никола Кока Јанковић  био је српски вајар, професор Универзитета у Београду, редовни члан САНУ.
После завршене основне школе и гимназије у Крагујевцу долази у Београд 1946. године и полаже испит на Академији ликовних уметности. Уписује се код проф. Лојзе Долинара, код кога студира прве три године. Од 1950. прелази у класу редовног професора Сретена Стојановића код кога завршава студије. Године 1952. завршио је Специјални течај  код истог 
професора. Постављен је 1955. у звању наставника средње школе за предмет Обрада
гипса на Академији ликовних уметности у Београду, затим је 1958. изабран је за асистента за предмет Вајање . Због изразите цртачке вештине по потреби је предавао и предмет Цртање . Године 1959. изабран за доцента за предмет Вајање и Цртање, најзад, 1970. је изабран за ванредног професора за предмет Вајање и Цртање а 1978. и за редовног професора Факултета ликовних уметности на коме ради до пензионисања 1991.
Као студент први пут јавно излагао 1947. године на V изложби Удружења ликовних уметника Србије у Београду од када је учествовао на бројним колективним изложбама у земљи и иностранству.
Године 1951. постао је члан УЛУС-а. Оснивач је и члан групе „Самостални“ са којом излаже до 1954. године. Учествовао у оснивању „Београдске групе“ 1959. Године 1961. примљен у Друштво српских уметника „Лада“, а 1986. је изабран за њеног председника.
У Крагујевцу је подигнута галерија - легат Николе Коке Јанковића. 1  2 
Умро је 2017. године у Београду и сахарњен је у Алеји заслужних грађана на Новом гробљу у Београду. 3 
Споменик Борису Кидричу, 1963, Парк скулптура Музеја савремене уметности у Београду
Споменик Доситеју Обрадовићу, Студентски град, Нови Сад
Атанасије Николић у кругу кампуса Универзитета у Крагујевцу, фотограф Предраг Михајловић Циле
