Заседа је југословенски играни филм из 1969. године. Режирао га је Живојин Павловић 1 , који је написао и сценарио 2  по мотивима властите приповјетке „Легенде“ и проповјетке „По трећи пут“ Антонија Исаковића. 
Спада у остварења црног таласа. 1  Сниман је у Књажевцу и околини. 3 
Филм је приказ времена након Другог свјетског рата када у масама долази до све веће идеолошке индоктринације. Иве Врана покушава да усклади идеологију са животом и у том покушају доживљава трагичан пораз. 4  1 
Младић, Далматинац, коме су Италијани убили оца, школује се у Србији код рођака. Свесрдно ради као активист мислећи да користи вишим циљевима. Не би ли се потпуно ставио у службу револуције укључује се у редове Озне, али касније разочаран због каријеризма појединаца, напушта службу.  2 
Остале улоге   
Југословенска кинотека је, у складу са својим овлашћењима на основу Закона о културним добрима, 28. децембра 2016. године прогласила сто српских играних филмова  за културно добро од великог значаја. На тој листи се налази и филм "Заседа". 6 
