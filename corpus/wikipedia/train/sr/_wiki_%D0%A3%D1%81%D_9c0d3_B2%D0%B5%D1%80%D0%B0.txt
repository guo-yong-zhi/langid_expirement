Устанак Овена Глендовера , од 1400 до 1415, био је последњи велики устанак Велшана против енглеске власти. 1  2  3  4  5  6 
Хришћанска кнежевина Велс  на западу Велике Британије одржала се од оснивања у 9. веку под Родријем Великим  до Луелина Последњег , који је 1267. признао врховну власт енглеског краља, чиме је Велс постао вазална кнежевина Енглеске. Упркос томе, енглески краљ Едвард I је до 1284. покорио читав Велс. 1 
После енглеског освајања, борба Велшана против енглеске доминације прерастала је више пута у устанке . У тим борбама Велшани су се вешто користили великим луком, који су Енглези од њих прихватили, усавршили и касније веома успешно употребљавали, нарочито у стогодишњем рату. 1 
Овен Глендовер био је потомак старих велшких кнежева, који је желео да поврати независност Велса уз помоћ Француза, који су у то време били заплетени у Стогодишњи рат са Енглеском. Буна је избила у најнезгодније време по Енглеску, у време грађанских немира и буна после свргавања краља Ричарда II  и узурпације војводе Хенрија од Ланкастра, који се прогласио за краља Хенрија IV . Више од десет година су Хенри IV и његов син и наследник, Хенри V  водили рат против устаника, и гонили их по велшким брдима, али све до Овенове смрти  устанак није био потпуно угушен. 7 
Мада су се поједина устаничка упоришта одржала све до 1415, главни период устанка, када су вођене велике битке и опсаде, завршен је већ 1405. 1 
