Ткачки двор Ракари је културно еколошко занатско удружење, које се налази у истоименом селу на територији општине Мионица. Удружење је основала Загорка Стојановић, српска сликарка, таписерист и костимограф, са циљем да преноси ткање свима који имају потребу на нитима креирају своје потребе за уметношћу. 1  
Окућницу Стојановића, у којој су биле две оронуле куће, једна велика, са оџаклијом и две собе и друга мања, са магазом и великом старом липом, Загорка је за кратко време обновила, настављајући отварањем Авлије Стојановић традицију отворене домаћинске куће. 2  
Од старе магазе је настао Ткачки двор, док је под липом никла летња позорница на којој су до данас гостовали еминентни уметници из Србије. 
