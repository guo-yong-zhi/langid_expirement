
Music for the Jilted Generation је други албум рејв групе The Prodigy. Албум је издат у 14. јула 1994. за XL Recordings. Доспео је на прво место британске топ-листе најбољих албума.
Music for the Jilted Generation  почиње интроом: И тако, одлучио сам да свој рад вратим у подземље — како бих спречио да падне у погрешне руке. Тринаест песама са хип-хоп, рок, амбијенталним, хард денс, понегде и џез звуком  стале су на 79 минута албума који је након изласка одмах доспео на прво место топ-листа. За само три недеље продато је 100.000 примерака, а за два месеца надмашио је албум Experience. Након пет месеци продато је пола милиона копија. Номинован је за награду Mercury Music, а по многима је проглашен за албум године. Лијам је овим албумом хтео да потврди своју оданост британској рејв сцени, која се спремала да буде угушена, што је пропраћено бројним обећањима о „антирејв“ законима који су били на видику. На задњој страни буклета налазила се реченица:
How can the government stop people from having a good time. Fight this bollocks.У слободном преводу: „Како влада може да спречи људе да се забављају? Борите се против тих јајара.“ Лијам је касније образложио да албум представља протест против закона којим је британска влада полицији дала већа овлашћења против рејвера. Називом албума желео је да поручи како је британска влада издала/изневерила младе, а на његовим средњим странама налазила се метафорична слика која то илуструје. 
Лијам је у почетку хтео да назове албум Music for the Cool Young Juvenile  или Music for Joyriders , али није био потпуно задовољан ниједним, све док на послетку његов пријатељ смислио је назив Music for the Jilted Generation. 1 
Октобар 1993. — Лијам Хаулет је првобитно издао песме One Love и One Love  као две 12" беле етикете, под називом Earthbound 1 и Earthbound 2, као одговор растуће критике музичке заједнице како се Prodigy „продао“ поставши потпуно комерцијалан. Доспео је на #8 топ-листе синглова у УК.
16. мај 1994. — Доспео је на #4 топ-листе синглова у УК. Оригинални семпл You're no good for me, I don't need nobody преузет је од Kelly Charles са сингла You're No Good For Me . Лијам Хаулет размишљао је да ли да искористи семпл јер је мислио да је превише поп.
Август 1994. — Доспео је на #13 топ-листе синглова у УК. У британском издању, налазио се ремикс групе The Chemical Brothers који су се тада називали The Dust Brothers у част америчког продуцентског двојца истог имена. Када је Voodoo People требало да буде издат у САД, амерички бенд Dust Brothers запретило је тужбом уколико не промене име. Због тога су га променили у The Chemical Brothers — име под којим су постали у целом свету.
6. март 1995. — Прво издање појавило се у облику 12" винил плоче. То је био четврти сингл са овог и први на коме су садржај 12" винил плоче и CD сингла били идентични. Доспео је на #15 топ-листе синглова у УК. 
