Shoppster регионална је е-трговинска компанија која послује у Београду у оквиру Јунајтед групе и пружа куповину производа преко интернета или телефонским позивом. 1 
Покренута је 23. јула 2020. године у Србији, након што је Јунајтед група аквизирала интернет продавницу Тако лако шоп компаније Нелт. Од јесени исте године, биће доступна и у Словенији припајањем тамошње интернет платформе Идео. 2 
28. септембра 2020. je за гледаоце и купце у Србији почeo са радом кабловски ТВ канал Shoppster TV. 3  Производе који се могу купити путем веб-сајта или наручити телефоном на овом каналу представљају позната ТВ лица Ирена Стојановић, Сања Радан, Милош Максимовић и Наташа Павловић, глумица Лена Богдановић, јутјубери Дарио Kесеги и Гордана Дринић  и гејмери Милош Шаиновић, Алекса Љуба Шурлан и Миња Кефер. Поред њих, ту су и Тамара Станчев и Никола Слијепчевић. 2021. им се придружио и Марко Степановић, водитељ емисије Ментално разгибавање на Новој, а путем ове платформе се продаје и ракија Разгибавача, коју он производи.
Shoppster нуди преко 400 брендова, али и своје производе међу којима се издваја линија Практична жена, коју рекламира Наташа Павловић, водитељка емисије Практична жена.
