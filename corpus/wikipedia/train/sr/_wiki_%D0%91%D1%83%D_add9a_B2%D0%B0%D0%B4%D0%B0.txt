Бундевоглави 4: Крвава завада  је британско-америчко-румунски хорор филм из 2007. године, режисера Мајкла Херста, са Ејми Менсон, Ленсом Хенриксеном, Лин Верал и Бредлијем Тејлором у главним улогама. Наставак је филма Бундевоглави 3: Пепео пепелу, али прича није повезана са радњом из претходног дела. Од ликова из претходних делова враћају се вештица Хагис, Ед Харли и главни антагониста, Бундевоглави.
Филм је добио позитивније рецензије од свог претходника. Критичари, Џон Кондит и Дејвид Џонсон, назвали су га „помало старомодним, али интересантним”. 1  2  Сниман је у Букурешту, упоредно са својим претходником. Премијерно је приказан на Syfy каналу. 3 
Двоје заљубљених, Џоди Хетфилд и Рики Мекој, налазе се између својих завађених породица. Када Џодина браћа нехотице изазову смрт Рикијеве сестре, он, у жељи за осветом, одлази код вештице Хагис и баца клетву Бундевоглавог на све чланове породице Хетфилд. Убрзо схвата да је клетвом обухваћена и Џоди...
