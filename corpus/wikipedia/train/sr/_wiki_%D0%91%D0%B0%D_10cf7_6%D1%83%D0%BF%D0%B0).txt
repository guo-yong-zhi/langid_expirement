 По попису¹ дукљанских жупа, Барези се се спомиње у опису подјеле земље, послије смрти краља Доброслава . Налазила се сјевероисточно од Скадра. Тамо су видљиве развалине Маја Балезит или Балеча  малог епископског града  на ријеци Ријоли, која се улива у Скадарско језеро.
У близини жупе Барези, значајно мјесто је Скадар . Плиније за овај утврђени гад каже да је у античко вријеме био готово неприступачан. Налазио се у пространом Скадарском пољу . Као утврђено мјесто, био је од стране Византије опсједан у X вијеку. Не зна се који су дјелови града припадали дукљанском периоду, а био је резиденција дукљанских владара, који су тамо имали „двор“ и „тамницу“ . За касније дворе  зна се да су били на обали Дримца. Са врха брда  Скадар се током средњег вијека спуштао и ширио низ падине бријега, до равнице на истоку  што је тек у XV вијеку обухваћено зидинама. У близини Скадра, осим Балеча, налазили су се мали бискупски градови : Сапа, Дањ и Дриваст.
¹Глава XXXIX Барског родослова.
