
Vaccinium angulosum Dul.
V. montanum Salisb.
Vaccinium yatabei Makino
Боровница или црна боровница, боровинка, боровњача, црна јагода, брусница и мрча  1  је жбунаста биљка 2  из породице вресова . Научни назив је изведен од латинских речи bacca = бобица и myrtus  по сличности листова са биљком миртом.
Жбунаста биљка висине до 50 cm са густим и танким гранчицама изразито оштрих углова и зелене, сјајне коре. Листови су округласто јајасти, а на врху шиљати и без длака, голи. Обод лиске је фино тестерасто усечен, а лисне дршке су веома кратке. Цветови су висећи на кратким дршкама и појединачни. Круница лоптаста зеленобеле до зеленкастоцрвене боје дужине 4-7 mm и изграђена од 5 режњића. Плод је сјајна бобица плавоцрне боје и благо накиселог укуса, која сазрева од јула до септембра. У њој се налази велики број семена. 
Погодно тло за раст боровнице је кисело и умереновлажно земљиште, а на вишим надморским висинама је планинска црница. Расте у зони листопадних, букових шума и изнад ње на свежим земљиштима. Значајна је њена улога на планинским чистинама и субалпским ацидофилним заједницама где обраста велике површине. Чест је становник многих планинских масива.
Као боровница се користи зрео плод  и лист . Хемијски састав плодова је:
Листови боровнице су прави извор минерала , витамина Ц, органских киселина, а садрже и сапонине, шећер , танинe и др.
Плодови боровнице имају примену како у народној тако и у службеној медицини. 3  Благотворно су средство као превентива или терапија код авитаминозе или хиповитаминозе, као и за лечење неинфективног пролива код деце. Важно је и њихово дијететско деловање. Плодове је најбоље користити у свежем стању или као сок. Осим сока од њих се могу правити укусни и квалитетни сирупи, џемови, компоти и др. само што се кувањем губи витамин Ц.
Листови имају дејство кардиотоника, диуретика, холерика и адстригенса. Користе се као састојак биљних мешавина за лечење шећерне болести II степена као и код поремећаја дигестивног тракта. 
При дуготрајној употреби листова боровнице или ако дође до предозирања јавља се хронично тровање па се због тога самомедикација не препоручује.
У албанском језику  је сличан, словенски, назив за боровницу.
Боровница у цвату
плодови сакупљени у Аргентини
плодови сакупљени у Норвешкој
Боровнице из Биоградске горе
Боровнице из Биоградске горе
