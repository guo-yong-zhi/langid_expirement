Косовска специјализована већа и Канцеларија специјалног тужилаштва  је суд Републике Косова, који се налази у Хагу , у којем се налазе четири специјалистичка већа и Канцеларија специјалног тужиоца, којi oбављају своје активности или у КРСЈИ или на Косову. Суд је формиран за злочине које су евентуално починили припадници Ослободилачке војске Косова , етничко-албанске паравојне организације која је тражила одвајање Косова од Југославије током 1990-их и стварање Велике Албаније .  1   2   3   4   5  Наводни злочини односе се на период 1998–2000 године, током и након рата на Косову, почињени против „етничких мањина и политичких противника“.  6  Суд је формално основан 2016.  7  Одвојен је од других самопроглашених институција Републике Косова и независан. Састоји се од Специјалистичког тужилаштва и четири специјализована већа, као и од Секретаријата.
У децембру 2016. Екатерина Трендафилова је изабрана за првог председника суда.  8  Међу оптуженима за ратне злочине и злочине против човечности су бивши председник републике Косова Хашим Тачи и високи косовско-албански политичар Кадри Весели .  9  Дана 15. септембра 2021. године отворен је први судски процес, у предмету против Салиха Мустафе .  10 
2010. године, швајцарски политичар Дик Марти поднео је извештај Савету Европе у коме је навео да је ОВК починила ратне злочине . Делимично на основу тог извештаја је тужилац Специјалне истражне групе  Мисије Европске уније за владавину права на Косову  закључио је да постоји довољно доказа за кривично гоњење „ратних злочина, злочина против човечности, као и осталих злочина “.  11  Суд се налази ван територије Косова и Метохије на захтев тужиоца у циљу пружања адекватне заштите сведоцима.  11 
За разлику од многих других нехоландских правосудних институција у Хагу, ова Косовска премештена специјализована правосудна институција није међународни суд, већ суд конституисан законодавством. Да би се обезбедио одговарајући правни основ за суд, измењен је самопроглашени Устав Републике Косова   12   11  и усвојен је Закон бр. 05/Л-053 о специјалним коморама и канцеларији специјалистичког тужилаштва .  13 
Суд има само ЕУ особље и само међународне судије. Трошкове суда сносиће ЕУ  14  у оквиру своје Заједничке спољне и безбедносне политике .  11  Четири специјализована већа представлјају већа редовних косовских судских инстанци:
Судије именоване да раде у Суду су:  15 
У Специјалним већима Косова оптужено је укупно осам особа. Од оптужених, сви су ухапшени и пребачени у притвор већа. Предмети против пет особа су у преткривичној фази, а против три особе води се поступак.
