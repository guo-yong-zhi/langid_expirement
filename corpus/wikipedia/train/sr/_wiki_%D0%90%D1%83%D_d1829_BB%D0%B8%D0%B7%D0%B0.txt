Аутолиза  је процес разарања ћелије где ћелијски ферменти отапају саму ћелију и њену непосредну околину. Почиње већ када слаби циркулација, па је отежан транспорт распадних продуката метаболизма, смањења пХ и активацијом ћелијских ензима који оштећују ћелију и околно ткиво. Као оптимална температура за развој аутолитичних процеса сматра се од 37-40 степени целзијусових. Ниске температуре је спречавају. Најповољнији пХ је између 4 - 6,7, док алкалана реакција спречава аутолитичне процесе, када почињу процеси труљења. Најбрже се распадају ткива са најинтензивнијим метаболизмом . Везивно ткиво је најотпорније на аутолитичне процесе, а отпорне су и миофибриле.
Аутолитиско уништавање ћелија је ретко у живим организмима и обично се јавља у ћелијама повређених или умирлих ткива. Аутолизу покрећу лизозоми ћелије ослобађајући ензиме за варење који се налазе у цитоплазми. Она ћелију, заправо, почиње да вари. 1  
У прехрамбеној индустрији, аутолиза се користи код квасца, где се убијањем ћелија ензимима прекида врење. Користи се да се у том моменту додају различити укуси. За екстракт квасца, када се овај процес покреће додавањем соли, процес је познат и као пласмолиза.  2 
У процесу израде ферментисаних напитака, аутолиза може да се употреби када се жели остварити њихова дуготрајност. Код пива, аутолиза изазива нежељени укус. Аутолиза у производњи вина често је непожељна, али у случају најбољих шампањца је витална компонента у стварању посебног укуса. 3 
