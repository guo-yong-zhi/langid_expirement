
Град Живинице је јединица локалне самоуправе у сјевероисточном дијелу Федерације БиХ. Припада Тузланском кантону. Сједиште општине је у градићу Живинице.
Некадашња општина Живинице, као основна јединица локалне самоуправе, настала је Одлуком Народне скупштине НР Босне и Херцеговине, број:28/59, 19. јуна 1959. године. Данас обухвата подручје од око 300 km2. На подручју општине постоји 26 мјесних заједница, од којих четири чине градско насеље.
По посљедњем службеном попису становништва из 1991. године, Град Живинице је имао 54.783 становника, распоређених у 29 насељених мјеста.
Послије потписивања Дејтонског споразума Град Живинице је у цјелини ушао у састав Федерације БиХ.
Башиговци, Брњица, Вишћа Доња, Вишћа Горња, Врнојевићи, Грачаница, Дједино, Дубраве Доње, Дубраве Горње, Дунајевићи, Ђурђевик, Живинице, Живинице Доње, Живинице Горње, Зеленика, Зукићи, Ковачи, Кршићи, Куљан, Лукавица Доња, Лукавица Горња, Одоровићи, Прилук, Својат, Спреча, Суха, Тупковић Доњи, Тупковић Горњи и Шерићи
