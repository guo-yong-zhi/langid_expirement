Као тренер:
Ђорђе Андријашевић  је бивши југословенски и српски кошаркаш и кошаркашки тренер. Био је репрезентативац Југославије и први тренер који је користио технику зонску пресинга на теренима у Европи.
Андријашевић је играо за Црвену звезду у периоду од 1950. до 1956. године, са којим је освојио шест шампионата.
У јулу 1950. године био је члан тима Црвене звезде која је освојила турнир у Милану. 1  Након 1955. године играо је у Италији и Француској.
Као репрезентативац Југославије учествовао је на Светском првенству 1954. као и на европским првенствима 1953. и 1955. године, на укупно четрдесет и седам утакмица. 2 
Играо је и тренирао клуб Палаканаестро Павиа у периоду од 1955. до 1958. године. Од 1962. до 1970. тренирао је Жан д Арк Виши, а тренер-кошаркаш у истом тиму био је током сезоне 1962/63. Са тимом Жан д Арк Виши освојио је два пута Куп Француске  и дошао до финала Купа Рајмунда Сапорте 1970. године. 
Водио је и Олимпик Антиб, који је током његовог мандата у тиму био на другој позицији Про А лиге Француске и стигао до четвртфинала Купа Радивоја Кораћа у сезони 1983/84.
Андријашевић је био први кошаркашки тренер у Европи који је применио технику зоне пресинга. Његова тактика зонског верзија била је прилагођена и побошљана верзија зоне пресинга тренера Џина Џонсона. Први пут ју је искористио са француским тимом Жан д Арк Виши.
