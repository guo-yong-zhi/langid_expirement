Ljubičice su muzička grupa iz Pančeva nastala 2011. godine. Mada sebe često opisuju kao rokenrol bend, glavna karakteristika njihovog stila je spajanje različitih žanrova muzike, crossover, a slušaoci je svrstavaju i u široku oblast indi popa. Svi članovi Ljubičica su klasično obrazovani muzičari. Srž benda čine braća Petar i Vuk Stevanović, oko kojih orbitiraju virtuozi raznih profila. Opisani su i kao energičan elektro-scenski spektakl i brend iza kojeg stoje desetine vrhunskih muzičara smeštenih na potezu od Beograda, preko Pančeva, Hamburga, pa do Berklija.
Krajem 2011. na takmičenju demo bendova „Tvoj zvuk“ u Božidarcu prvi put se pojavljuju na sceni izvodeći autorsku muziku. Osvajaju prvu nagradu žirija. Već naredne godine nastupaju u finalu Banjalučkog Demo fest-a i osvajaju nagradu publike kao najperspektivniji mladi bend u 2012. godini u online magazinu Popboks. Široj publici su poznati po rock'n'roll albumu Ljubičice&Co, kojim su raskrstili sa svojim idolima. Usledila je kolaboracija sa Jesenjim Orketstrom na albumu Godine u Vetru, a potom i Ecičibulj Brass Album, koji je prikazao avangardnu stranu Ljubičica.
Kao muzičari i producenti, sarađivali su sa mnogim umetnicima i bendovima među kojima su: Sajsi MC, Jesenji orkestar, Buč Kesidi, Jarboli, Miša Peruničić, Bill Drummond, Astor Lajka, Barka Dilo, Nadja, Svi na pod, The Cyclist Conspiracy, San debelih žena, Ilija Ludvig i drugi.
Autori su muzike za seriju "Žigosani u reketu", kompletne muzike za dečiju seriju "Muke jednog Lava" u produkciji školskog programa RTS, muzike za dugometražni film "Drugi deo" kao i nekoliko kratkih filmova.
Albumi:
EP's:
Singlovi:
