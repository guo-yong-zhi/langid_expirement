Ослобођење Скопља  је македонски ратни филм из 2016. године, рађен по сценарију Данила Шербеџије и Радета Шербеџије. Филм представља адаптацију позоришног комада Душана Јовановића, а главне улоге у филму тумаче Раде Шербеџија, Луција Шербеџија и Мико Нусианен. 1 
У септембру 2016. године Друштво филмских радника Македоније кандидовало је филм за Оскар у категорији за Најбољи филм ван енглеског говорног подручја. 2  3  1 
Премијера филма била је 1. октобра у Скопљу.  4  5  6 
Радња филма смештена је у Други светски рат и обухвата једну породицу, где је у средишту пажње осмогодишњак Зоран који живи са мајком док му се отац бори у партизанима. Зоран проживљава суровост рата, сиромаштво и патњу у Скопљу, које су Немци уз помоћ бугарских савезника окупирали 1941. године. 7  1 
Снимање филма започето је 1. октобара 2014. године у Велесу, а снимао се и у Велесу и Скопљу. Рађен је у заједничкој продукцији Партизан из Македоније, Лијени филм из Хрватске и продукцијске куће АРТ Филмс из Финске.
Филм је подржан од стране Македонске агенције за филм са 1.250.000 евра, а европски фонд Еуримаж доделио је 15 одсто буџета филма, односно око 316.000 евра.
