 Спомен-обележје Емилијану Јосимовићу је споменик у Београду. Налази се у Кнез Михаиловој улици у општини Стари град.
Спомен-обележје посвећено је Емилијану Јосимовићу, првом српском урбанисти, првом професору архитектуре у Србији, познатом по изради првог урбанистичког плана Београда 1867. године. 1 
Приликом уређивања Кнез Михаилове улице и њеног претварања у пешачку зону, 1987. године постављено је спомен-обележје у част Јосимовића, на Тргу републике, испред зграде у којој се налази кафана Руски цар. 2  3 
На споменику пише: 
„Први српски урбанист Емилијан Јосимовић
Одредио положај ове улице планом вароши Београда 1867.”
