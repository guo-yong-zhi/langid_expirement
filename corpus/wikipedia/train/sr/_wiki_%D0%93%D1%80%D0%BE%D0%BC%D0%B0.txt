Грома је био главни инструмент римских мерaча. Коришћен је за одређивање и исцртавање правих углова.
Грому су користили Грци и Етрурци од 6. века пре нове ере, а касније су је преузели Римљани. 1  Порекло имена није у потпуности објашњено, иако се верује да потиче од грчке речи гномон . 2  3 
Конструкција грома је позната на основу неколико важних археолошких налаза. Један од њих је надгробни споменик геодета Луција Аебуција Фауста пронађен у граду Ивреа, северно од Торина, који показује делове громе. Други налаз потиче из Помпеје, где су у радионици пронађени остаци громе и другог геодетског алата, као и у Баварској, код Ајхштата, код римског лимеса. 2  4 
Основни делови грома били су троножац ; крст , затим конзола  која је служила као осовина за окретање крста и пет висака  – два пара која су висила на крајевима крста и дефинисала два вертикална правца и један централни који је висио са конзоле. 1 
Процес одређивања правца почињао је постављањем статива громе тако да се оса ротације крста налазила непосредно изнад почетне тачке мерења, што се радило уз помоћ централног виска који би се потом скидао. Након тога, се крст окртао  и подешавао у жељеном правцу. Помоћник би затим поставио мерни штап  10 так метара испред громе у положај где би се његова силуета визуелно поклопила са два виска на супротним крајевима крста, и на тај начин  била у линији са њима, формрајући праву линију без одсупања која би се визелно простирала кроз ове три тачке. Будући да је то био једноставанији инструмент, грешке су се понекад дешавале. 1  5  6 
Грома је имла широку примену: у грађевинарству и урбанизму; у подели земље, а користила се и у војсци. За изградњу војних логора, утврђења и сл. били су задужени војни геодети . Грома је била неопходан инструмент у свим врстама градње – путеви, аквадукти, мостови итд. Користили су је и геодети  при ограђивању – ограничавању приватног  или јавног земљишта  .
Исто име носили су и:
