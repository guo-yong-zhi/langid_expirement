Астерикс , у старијим преводима познат и као Звездоје, јесте измишљени јунак, створен 1959. као херој серије француских стрипова који је писао Рене Госини и цртао Албер Удерзо.
Стрипови су преведени на много језика, чак и латински и старогрчки. Астерикс је најпопуларнији француски стрип на свету  Кључ за успех овог стрипа је то што садржи комичне елементе за све узрасте: млађа деца воле визуелне гегове, док одрасли цене бистре и искричаве алузије у тексту.
Астериксов најбољи пријатељ је Обеликс, а највећи непријатељ римски генерал Јулије Цезар, који се у епизодама појављује као карикиран историјски лик. 
Године 1959. тандем Госини–Удерзо оснива креативни студио Edifrance-Edipresse који је одмах у старту добио тежак радни задатак да за часопис Pilote креира нови стрип, који ће за циљну групу читалаца имати „мале Французе“. Бацивши се у дискусију стварања идеје, Госини је као прво решење понудио да се уради стрип-адаптација рано-франкијске басне Roman de Renart  чији је главни јунак лисица Ренард. Удерзо је већ био кренуо да црта прву таблу стрипа, када их је сарадник упозорио да је идеја већ обрађивана неколико година раније.
Нови стрип је требало да дебитује у првом броју стрип-часописа, али време је одмицало, а аутори никако нису успели да дођу до довољно добре идеје. Само два месеца пре истека рока објављивања, пријатељи се састају на кафу у малом Удерзовом апартману у улици Рамије  у париском кварту Понт-де-Пјер . У једном кључном моменту Рене тражи од свог пријатеља Алберта да разговарају о великим периодима у историји Француске. Веома брзо застају на Галима. 1  За само два сата, двојица пријатеља измишљају село и његове становнике... Астерикс и Обеликс  тако сретно дебитују 29. октобра 1959. године у првом броју Пилота, са својом првом авантуром једноставно названом "Астерикс Гал" . 2 
Концепт стрипа је одлично успео, а временом је следила све квалитетнија уметничка карактеризација. Удерзо је наставио серију и након Госинијеве смрти 1977. године, са сопственим сценаријом, који ни у чему не заостаје за Госинијевим. Чак је, из поштовања према покојном пријатељу и даље наводио његово име као име сценаристе у новим епизодама.
Серија Астерикс је једна од најпопуларнијих франко-белгијских стрипова на свету. Она је преведена на 111 језика и дијалеката. 3 
Успех ове серије је довео до адаптације њених књига у 13 филмова: девет анимираних, и четири са живом акцијом . Знатан број игара је исто тако базиран на ликовима ове серије, а постоји и тематски парк у близини Париза, парк Астерикс. Први француски сателит, Астерикс, који је лансиран 1965. године, именован је по лику из овог стрипа. До године 2017, 370 милиона копија Астерикс књига је било продато широм света, 4  при чему су кокреатори Рене Гошини и Албер Удерзо били међу најбоље продаваним француским ауторима у иностранству. 5  6 
Снимљени су филмови о многим Астериксовим авантурама:
