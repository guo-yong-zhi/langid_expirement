Светлана Миленковић  српска је позоришна, телевизијска и филмска глумица.
Светлана Миленковић је глумом почела да се бави у детињству, а своје прве кораке на сцени направила је као чланица школе глуме „Здраво да сте“, коју је водила Душанка Цвијовић Шана. Прва представа у којој се појавила била је Мала принцеза, тумачивши лик главне јунакиње. 1  Светлана је, као ученица основне школе играла у представи Пољуби ме, Като, а за улогу мушког лика Петручија награђивана је два пута. а  б  По завршетку Гимназије, уписала је Правни факултет Универзитета у Крагујевцу, а глумом је наставила да се бави у Књажевско-српском театру, 2  где је остварила улогу у комаду Госпођа министарка, рађену по мотивима истоименог дела Бранислава Нушића, у режији Јована Грујића. 5  Улогу је такође остварила и у представи Клуб Нови светски поредак у адаптацији и режији Александра Дунђеровића. 6  7  8  Касније је прекинула студије права, а након неуспешног пријемног испита на Факултету драмских уметности у Београду, за који ју је припремала Нада Блам, 1  уписала је студије глуме на драмском одсеку Факултета уметности Универзитета у Приштини, са седиштем у Косовској Митровици. 9  Дипломирала је 2014. године, у класи професора Милана Плећаша и асистента Немање Савковића, в  а на истом факултету је годину дана касније одбранила и мастер рад, представом Мрачна игра. 11  Паралелно са студијама и испитним представама, г  наступала је и у матичном позоришту у Краљеву, где је касније остварила и своје прве улоге по стицању звања академске глумице. 2  У својству слободног уметника, Светлана Миленковић је играла представе Балкански секс и град – Чипка и чоколада, 16  односно Трећи светски рат. 17  Сарађивала је са продукцијом Група Група, односно Владаном Славковићем, те је на тај начин улоге остварила у комаду Еуридика, на уличном позоришном фестивалу А.Н.Ф.И. театар, 18  односно представи Оливера – једно име два света, заједно са Кристином Јевтовић. 19  20  21  Са колегама и сарадницима на представи Play Андрић или људи о којима се не може много казати, 22  23  учествовала је на 53. Фестивалу професионалних позоришта Србије „Јоаким Вујић“. 24  25  26  Улогу је такође остварила и у представи Ожалошћена фамилија, рађеној према делу Ожалошћена породица, Бранислава Нушића, која је премијерно изведена на Дан шале, 2018. године. 27 
—Одлука жирија, 55. фестивала „Јоаким Вујић“, мај 2019. 28 
Наредне године је са колегама из ансамбла извела представу Сумња, на отварању такмичарског дела 55. по реду фестивала „Јоаким Вујић“, када је домаћинство поверено Краљевачком позоришту. 29  За улогу сестре Џејмс у том комаду, Светлана Миленковић је добила своју прву професионалну награду. 28  У новембру 2019, Светлана Миленковић је, као редитељка, 30  поставила дечју представу Цицина бајка, по тексту Мире Станишев. 31 
