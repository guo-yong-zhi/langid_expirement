Радослав Влашић  српски је фудбалер.
Влашић је тренирао у краљевачкој школи фудбала „Бубамара 1991”, 6  а своју сениорску каријеру започео као играч локалног Металца. 4  Током лета 2008. године је, заједно с братом Винком, прешао у редове градског ривала, Слоге. 7  Кроз сезону 2008/09. одиграо је 27 утакмица, колико и чувар мреже Владан Ђогатовић, а постигао је и два поготка. 8  Слога је по њеном окончању, као првопласирана на табели, остварила промоцију у Прву лигу Србије. 9  У том такмичењу дебитовао је током сезоне 2009/10. 10  Слога се, међутим, вратила међу српсколигаше већ наредне године. 11  Иако по вокацији штопер, Влашић је коришћен и у шпицу напада. 12  Тако је током такмичарске 2010/11. био стрелац 8 голова у Српској лиги Запад, 4  доприневши поновном пласману у виши степен такмичења. 13  Повремено је изводио слободне ударце и пенале. 14  15  Каријеру је наставио у ивањичком Јавору. 16  У Суперлиги Србије дебитовао је 5. новембра 2011, против новосадске Војводине, ушавши у игру уместо Зорана Рендулића. 17  Две године касније прешао је у Металац из Горњег Милановца. 3  Годину дана носио је дрес Слоге из Петровца на Млави, 5  а потом и Шумадије 1903 из Крагујевца. 18  Одатле је отишао у Слогу из Пожеге. 19  С том екипом је освојио Српску лигу Запад за сезону 2020/21. и касније учествовао у баражу за попуну Прве лиге против Тимока. 20  21  22  Лета 2021. вратио се у Краљево и приступио Карађорђу из Рибнице. 23 
