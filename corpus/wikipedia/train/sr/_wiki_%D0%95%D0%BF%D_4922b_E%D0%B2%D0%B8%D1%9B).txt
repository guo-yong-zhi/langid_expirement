Георгије  био је епископ Српске православне цркве на престолу темишварских владика.
Епископ Георгије је рођен као Гаврил у лето 1829. године у Руми. 1 
Био је прво монах у манастиру Гомирју у Хрватској. 2  Године 1862. он је протођакон у Плашком. 3  Предавао је око 1865. године на Карловачкој православној богословији. 4  Јавља се 1867. и 1868. године протосинђел Георгије Војновић из Карловаца у друштву са колегом синђелом Иларионом Руварцем као пренумерант Утјешеновићеве књиге "Псалми Давидови". 5 
После избора сибињског митрополита Прокопија  изабран на првој синодској седници за епископа темишварског. До избора за епископа био је архимандрит манастира Беочина. Хиротонисан је као протосинђел за епископа у Сремским Карловцима 16. септембра 1874. године, и на том трону провео до смрти 1881. године. 6 
Умро је у Сремским Карловцима 23. децембра 1881. године и сахрањен у карловачкој Саборној цркви.
