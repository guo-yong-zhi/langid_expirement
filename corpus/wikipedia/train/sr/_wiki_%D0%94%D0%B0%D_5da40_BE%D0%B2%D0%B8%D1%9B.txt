Дарко Тешовић  бивши је српски фудбалер, а данашњи фудбалски тренер.Тренутно је тренер екипе Радничког  из Сремскe Митровицe.
Играо је за београдски Раднички одакле је 1993. године дошао у Партизан. Са црно-белима је у наредних шест сезона освојио четири шампионске титуле и два Купа. 1  После Партизана, се опробао у иностранству, наступајући за грчки Етникос Астерас, а играчку каријеру је завршио у Будућности из Банатског Двора.
Тренерску каријеру почео је у млађим категоријама београдског Радничког, а затим је прешао у Партизан, где је са кадетима освојио шампионску титулу. 1  У сезони 2016/17. је био помоћник Владану Милојевићу у Паниониосу, а затим је био тренер Радничког из Нове Пазове и Радничког из Крагујевца. У октобру 2018. преузео је шабачку Мачву. 1  Са Мачвом је у сезони 2018/19. завршио на 12. месту Суперлиге. На почетку наредне 2019/20. сезоне, Мачва је у првих шест кола забележила пет пораза и један реми па је Тешовић добио отказ крајем августа 2019. године. 2  
У септембру 2019. је преузео Нови Пазар. 3  На клупи Новог Пазара је био до 19. новембра 2019, када је смењен након серије од пет мечева без победе, у којима је Пазар четири пута изгубио. Тешовић се на клупи Пазараца задржао нешто дуже од два месеца, а са екипом је остварио четири победе, три нерешена исхода и пет пораза. 4  Током 2020. и 2021. године је радио као помоћни тренер Владану Милојевићу у Ал Ахлију из Џеде а потом и у АЕК-у из Атине. 5  6 
