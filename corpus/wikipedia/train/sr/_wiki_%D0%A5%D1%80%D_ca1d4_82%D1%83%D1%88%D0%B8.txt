Храм Покрова Пресвете Богородице православни је храм који припада Епархији зворничко-тузланској Српске православне цркве . Налази се у Растуши, у Републици Српској, Босна и Херцеговина.
Градња једнобродне цркве димензија 20 х 13, 5 m је отпочела 10. марта 1998. године. Темељи су освештани 13. октобра 1998. од стране Његовог Преосвештенства Епископа зворничко-тузланског г. Василије Качавенда. Храм је освештан 14. октобра 2010. године од стране надлежног архијереја. 1  Од грађевинског материјала је коришћена ситна цигла и армирани бетон. Црква је покривена бакарним лимом, има звоник, централну куполу и три звона. Пројекат је радио „Семберија-пројект“ из Бијељине.
Иконостас у дуборезу од храстовине израдио је Витомир Марковић из Укринице. Иконе на иконостасу живописао је Петар Билић из Београда. Храм живопише Дарко Живковић из Крагујевца.
Матичне књиге се воде од 15. новембра 1981, када је основана парохија.
Парохијски дом је грађен од 1985. до 1991. године. Генерално је обновљен 2012. Има два спрата и површина му износи 9 х 9, 5 м. 2 
Почетком Одбрамбено-отаџбинског рата, основано је Коло српских сестара, истицало се хуманитарним радом и помагањем бораца на линији фронта. Светосавска омладинска заједница је основана 2009. године.
