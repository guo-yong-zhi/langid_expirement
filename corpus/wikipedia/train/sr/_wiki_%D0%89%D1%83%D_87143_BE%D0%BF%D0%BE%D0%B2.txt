Љубомир Епитропов  бугарски је пливач чија специјалност су трке прсним стилом. Вишеструки је национални првак и рекордер.
Прво међународно такмичење на ком је Епитропов наступио је било европско јуниорско првенство у мађарском Ходмезевашархељу 2016, где је у све три појединачне трке прсним стилом остварио личне рекорде. Сличне резултате постигао је и годину дана касније на свом дебитантском анступу на светским јуниорским првенствима у америчком Индијанаполису. 
Сениорску каријеру започиње учешћем на европском првенству у Глазгову 2018, а потом плива и на светском првенству у малим базенима које је у децембру исте године одржано у кинеском Хангџоуу. 
На светским првенствима у великим базенима је дебитовао у корејском Квангџуу 2019, где је успео да постави нови национални рекорд у трци на 200 прсно . Четири дана раније, у квалификацијама трке на 100 прсно био је тек 40. у конкуренцији 87 пливача. 
Од 2019. студира на Универзитету Источне Каролине. 
