ФК Лозница је српски фудбалски клуб из града Лознице и такмичи се у Српској лиги Запад, трећем такмичарском нивоу српског фудбала. Боје клуба су зелена и бела. Основан је 1919. године.
Највећи лигашки успеси Лознице у 21. веку су освајање Зоне Дунав , Зоне Дрина  и Српске лиге Запад , друго место у Зони Дрина , те треће место у Зони Дрина .
Лозница своје утакмице игра као домаћин на стадиону Лагатор са капацитетом од око 5.000 места, од којих је око 350 седећих.
Лозница је у сезони 2015/16 постигла свој највећи успех од остамостаљења Србије, пласиравши се у Прву Лигу Србије и главни жреб Лав Купа, и тако после Новог Пазара, у текућој сезони постала други рангирани клуб у целој Западној Србији.
Прва фудбалска лопта је донета 1919. године. Лопту је донео из Лондона студент Милисав Васић који је играо у Бирмингему. Исте године је основан и клуб који се звао прво „Гучево“. Време је пролазило, а име се променило у „ЛСК“ . Како у то време нису организована такмичења, игране су само утакмице са екипама из околних места . Први председник клуба је био трговац Павле Аврамовић. Током Другог светског рата клуб се назива "Трговачки" а у првим годинама након рата "Јадар", да би се убрзо усталило данашње име.
Овај клуб је углавном играо у нижим лигама , све до 1990-их, када су ушли у Другу савезну лигу 1993, а убрзо и у тадашњу Прву Б лигу. Били су прволигаши од 1994. све до 1998. године. Најбољи резултати из овог периода су остали четвртфинале Купа СРЈ са Црвеном звездом 1996. године, и учешће у  баражу за Прву А лигу са Будућношћу из Подгорице 1996/97. 
После тога је уследило играње у другој лиги све до 2004. године, када су испали из групе „Запад“ са само 7 бодова из 36 мечева. Након тога је уследило балансирање између Српске лиге „Запад“ и Зоне „Дрина“, где је клуб играо од сезоне 2009/10. до 2012/13, када је освојио прво место и вратио се у Српску лигу Запад,  
Лозница се вратила у други ранг такмичења 2015. године али се задржала само једну сезону. Услед проширења лиге изазваног пандемијом Ковид 19, Лозница је примљена у Прву лигу Србије 2020/21. и у првој сезони је успела да избори опстанак. 
где ће наступати од сезоне 2013/14.
Сезону 2013/14 у Српској лиги Запад, ФК Лозница је завршила на одличном трећем месту иза шабачке Мачве и Полета из Љубића. Овај резултат је био изнад свих очекивања будући да су Лозничани стартовали као дебитанти у лиги. Амбиције у сезони 2014/15 су велике односно пласман у Прву лигу Србије. Екипа је додатно појачана , а отишли су: Стајић, Николић, Јовановић и Павловић. Капитен екипе је Слободан Максимовић, тренер Душко Обадовић.
У сезони 2015/16, ФК Лозница наступа у Првој лиги Србије. Клуб је успео да сачува костур тима које је изборио пласман у ПЛС, отишли су Требовац, Миловановић и Севић, а дошли Марио Божић из чачанског Борца, Немања Мрдаковић из Срема , Немања Крстић из Колубаре , Никола Лукић из Радничког , Саша Лазић из подмлатка Црвене звезде, Светлан Косић из ИМТ-а, а последње појачање је Ненад Ђурђевић из Динама . Капитен тима је Слободан Максимовић, а тренер Душко Обадовић. Након јесењег дела сезоне, руководство клуба се одлучило да не понуди наставак сарадње Душку Обадовићу  па је уместо њега ангажован познати тренер Саша Николић. Клуб су напустили Марио Божић, Марко Јовановић , Ненад Ђурђевић  и Небојша Савић. Нови фудбалери на Лагатору су: Предраг Вујовић , Милош Гордић , Бојан Матић , Никола Јовановић , Немања Милосављевић , Драган Јанковић , Бојан Гајић , Зоран Матић , Јован Вићић  и Драган Сарачевић . Након пораза од ЧСК Пиваре у Челареву и освојена свега два бода у седам кола пролећног дела првенства, споразумно су раскинути уговори са Вујовићем , Гордићем и Сарачевићем.
У сезони 2016/17 у којој наступа у Српској лиги Запад, ФК Лозницу предводи тренер Мирослав Миле Милановић што најбоље одсликава тешку ситуацију у којој се клуб нашао након испадања из Прве лиге Србије. Помоћници у стручном штабу су Немања Дејановић и Драган Алексић. Опредељење ФК Лозница је да у нову сезону уђу са углавном домаћим играчким кадром. Као појачања доведени су некадашњи играчи Лознице и то: Александар Богићевић , Дарко Станојевић , Немања Радукић , Иван Манојловић  и Тадић . На позајмицу из ФК Бежанија дошао је Никола Тодоровић, а из БСК Борче Стефан Станковић. Лозницу су у летњем прелазном року напустили: Дивац , Вићић , Тодоровић и Симић , Савиновић , Гордић , Крстић , Лазић , Милосављевић , Живковић , Гајић , Обадовић  и Бојан Матић . На Скупштини ФК Лозница одржаној 24. августа за новог председника клуба изабран је бивши фудбалер Лознице Властимир Лукић, а управа је појачана са Митром Обрадовићем, Слободаном Трипковићем и Славишом Перићем. Лозница полусезону завршава на 6. месту са 21 бодом. У полусезони клуб су напустили: Алексић, Гаврић, Марковић и Никола Николић . Станковић се вратио у БСК Борча јер је наступао као позајмљен играч у ФК Лозница. Клуб се појачао са Ненадом Миловановићем  и Алијом Ђевшићем . Никола Тодоровић је постао играч Лознице за коју је у јесењем делу сезоне играо као позајмљени играч Бежаније. На место спортског директора постављен је некадашњи играч Лознице и интернационалац Марио Божић. Након пораза на Лагатору од ваљевске Будућности Крушик , управа клуба је 27. марта 2017. године донела одлуку да са места тренера смени Милета Милановића и на његово место постави Владицу Петровића Струју, бившег играча Лознице и сада већ искусног тренера . Голман Лознице Немања Радукић напустио је клуб и отишао у Аустрију. Након серије од 7 пораза, 26. априла 2017. године, екипу као тренер преузима Душко Обадовић чији је једини циљ да спречи испадање клуба из Српске лиге Запад. Такође, појавила се информација да би спортски директор Марио Божић могао на терен како би помогао екипу.
Сезону 2017/18 ФК Лозница проводи у Српској лиги Запад. Тренер је Душко Обадовић. Из клуба су отишли: Никола Митровић, Дарко Станојевић , Стефан Богићевић, Ненад Ђурић, Иван Дишић и Зоран Матић. Појачања Лознице у новој сезони су Немања Живковић , Новак Вујошевић , Никола Терзин , Ђорђе Савић , Алекса Денковић , Александар Мартиновић , Ненад Кочовић , Михаило Миљковић  и Милош Тинтор . Након веома турбулентне сезоне, Лозница успева да у последњем колу сачува место у Српској лиги Запад.
У сезони 2018/19, ФК Лозница наступа у Српској лиги Запад. Екипу са клупе предводи Константин Ђурић са помоћницима Бранком Аћимовићем и Гораном Максимовићем. Нови играчи у клубу су Никола Арнаутовић , Никола Николић  и Иван Дишић . Након пораза у првом колу првенства од Јошанице на Лагатору, клупу Лознице напустио је Ђурић, а тим преузео Светозар Вукашиновић, некадашњи играч Лознице. Екипу су додатно појачали голман Дарко Вукашиновић и одбрамбени играч Александар Чолић. Лозница се у текућој сезони углавном ослања на фудбалере из Лознице и околине. Након завршетка јесењег дела првенства и разочаравајућег 12. места у Српској лиги Запад, управа је посегнула за променама у стручном и  играчком кадру. Светозар Вукашиновић је напустио место тренера, а заменио га је Драган Алимпић. Клуб су напустили: Марко Васиљевић, Дарко Вукашиновић, Александар Чолић, Дарко Стојковић, Милош Лекић, Филип Матић, Саша Теофанов  и Милан Петровић. Екипа је појачана следећим играчима: Стефан Станковић , Горан Матић , Милош Спасеновић, Милош Митровић , Јован Зарић , Павловић , Стефан Трипковић , Ђорђе Белић  и Станоје Јовановић . У екипу су се вратили опорављени играчи Иван Дишић и Александар Миловановић. Након одлуке управе клуба, од 8. марта екипу је преузео Драган Мићић, некадашњи фудбалер Лознице, који је на том месту заменио Драгана Алимпића.
Од 14. фебруар 2019.
Навијачка група ФК Лознице се зове „Солунци“.
Лозничка школа фудбала је расла из године у годину, али је у последње време стагнирала. Сада све генерације ФК Лознице играју други ранг такмичења у Србији у својим категоријама, од петлића до сениора, док су до пре две и три године, кадети и пионири играли Суперлигу Србије за свој узраст, док су омладинци играли бараж за улазак у исту.
