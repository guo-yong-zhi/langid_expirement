Сретен Сокић  српски је политиколог, економиста, привредник и професор универзитета у пензији. 1  Својевремени проректор Универзитета у Београду, продекан на Факултету политичких наука, редовни професор на Факултету политичких наука у Београду. Био је директор Института за политичке студије и генерални директор Ваљаонице бакра и алуминијума у Севојну.
Аутор је педесетак научних и стручних књига и монографија, девет уџбеника, преко педесет самосталних научних радова, око тридесет самосталних научних и стручних радова који су саставни делови у монографским публикацијама, преко 40 одредница у економским лексиконима, као и већег број објављених научних излагања на научним конференцијама.
Аутор је осамнаест макро научно-истраживачких пројеката, од којих је у седам био руководилац. Области научних истраживања: Теоријске основе науке економије; Економска политика и економски систем; Савремене тенденције глобализације; Транзиција привредних система и Економска историја Србије.
Добитник је признања и награда, укључујући и Орден рада са златним венцем.
Сретен  Сокић рођен је у Севојну, 20. августа 1945. године. Дипломирао је на Факултету политичких наука у Београду 1970. године. Магистрирао је на Факултету за историју и економију, Талахаси, Флорида, САД 1973., као и на Факултету политичких наука у Београду 1974. Докторирао је на Факултету политичких наука, Београд 1976. године.
Између осталог био је асистент на Институту за политичке студије , руководилац Сектора за ИПО , заменик директора  и директор .
На Факултету политичких наука био је асистент , доцент , продекан за наставу , ванредни професор  и редовни професор .
Као редовни професор на Факултету политичких наука Универзитета у Београду реализовао је предмете: Економија, Економски систем Србије, Теорија и пракса јавних финансија, Економија ванредних ситуација и Теорија и пракса транзиције . Био је руководилац смерова на последипломским  студијама на Факултету политичких наука: Трансформација привредног система и економске политике Југославије ; Транзиција од административно-централистичке ка тржишној економији ; Транзиција привредних система . У оквиру ових смерова изводио је наставу из предмета: Друштвено-економско уређење Југославије; Својина и транзиција; Економија транзиције; Теорија и пракса транзиције. Учествовао у реализацији наставе на универзитетским мултидисциплинарним студијама из Рехабилитације и социотерапије, школске године 2003. и 2004.
На специјалистичким и последипломским студијама као и у изради докторских дисертација био је више од двадесет пута ментор, председник комисија и члан комисија за одбрану.
Руководилац смерова на последипломским студијама Факултету политичких наука у Београду.
Такође је био генерални директор Ваљаонице бакра и алуминијума у Севојну  и проректор Универзитета у Београду од 4. октобра 2000. до 26. марта 2001.
Био је уредник низа едиција и редакција. Члан је редакције часописа за филозофију, друштвене науке и политичку критику Српска слободарска мисао од 2000. године.
Одржао више стотина јавних предавања у земљи и иностранству.
Катедра за политичку економију и економске науке и Наставно-научно веће Факултета политичких наука оценили су да је проф. С. Сокић дао резултате на високом нивоу. 2 
