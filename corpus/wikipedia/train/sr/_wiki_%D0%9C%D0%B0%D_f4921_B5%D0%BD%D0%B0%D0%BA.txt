
Мали јеленак 1   врста је јеленка, која насељава велики део Европе.
Оба пола малог јеленка подсећају на женке јеленка , иако су крила једнолично црне боје, за разлику од крила јеленка која су кестењасто смеђа. Мужјаци имају изразито назубљене антене. Иако су мандибуле мужјака малог јеленка нешто веће од женки, оне су неупоредиво мање од мандибула других врста из породице јеленака. Мали јеленак је изгледом сличан сродном  из Северне Америке. Одрасле јединке су дужине од 18 до 32 мм. Попут осталих јеленака, беле ларве у облику слова „C” хране се дрвном масом. Одрасле јединке и ларве могу се наћи у веома меком дрвету које трули, најчешће су то: бели јасен , европска буква  и врсте иѕ рода јабука Malus spp.
Одрасле јединке су активне током лета, могу да лете и тако долази до њихове дисперзије. Могу се наћи и око уличне расвете којом бивају привучени.
Ово је честа врста у већем делу Европе.
Забележен је на територији следећих држава: Андора; Аустрија; Белорусија; Белгија; Босна и Херцеговина; Бугарска; Хрватска; Чешка; Данска; Естонија; Француска; Немачка; Грчка; Мађарска; Италија; Летонија; Литванија; Луксембург; Холандија; Пољска; Португал; Румунија; Руска Федерација; Словачка; Словенија; Шпанија; Шведска; Швајцарска; Турска; Украјина; Велика Британија. 2 
мужјак
мужјак
женка
ларва
