Екдизис или пресвлачење је одбацивање старог телесног оклопа код зглавкара, ваљкастих црва и још неких типова животиња . Они то повремено чине како би могли да расту.
Код рака, пуца хитинска опна на граници између главено грудног и трбушног региона и тако се оклоп одиже. Животиња из тог старог оклопа излази прво извлачећи главу. Коначно, рак узима воду, од које се надује и тако повећа своју запремину пре него што очврсне нови оклоп. Цео процес може да траје неколико часова. 1 
Процес код инсеката започиње раздвајањем кутикуле од доњег слоја епидермалних ћелија.
Након одвајања, простор између кутикуле и епидерма се испуни течношћу, која садржи инактиван ензим, који ће се активирати тек када се излучи нова кутикула.
Горњи слојеви старе кутикуле се разграђују ензимима, да би касније били апсорбовани. Инсект се онда пресвлачи.
