Велика Моштаница је градско насеље у градској општини Чукарица у граду Београду.
Према попису из 2011. било је 3490 становника.
Насеље лежи на плећатој коси са леве стране Дољанског потока. Поток тече даље кроз Остружницу и испод ње утиче у Саву.
Први до сада познати писани подаци о Великој Моштаници као насељеном месту се налазе у турским пописима Београдске нахије из 1528. године.
Овде се налази Споменик у Великој Моштаници.
Кроз атар насеља пролази пут Е763, , који повезује Београд са општином Лазаревац и даље ка југозападу Србије. 1  Велика Моштаница спада у насеља средње величине из приурбаног појаса, са високим степеном повезаности са Београдом. 2 
У насељу постоји здравствена станица, пошта, апотека.
Основна школа „Бранко Радичевић” у Великој Моштаници је основана 1846. године. Школу данас похађа око 250 ученика, а у просторијама школе је организован рад и за предшколски узраст деце.
Фудбалски клуб „Велика Моштаница” има свој стадион.
До насеља се дневним линијама гсп-а може стићи:
Насеље се ширило грађењем на улазу и излазу, тако да је добило двоструки крстасти облик. 5  Приметан је пораст броја викенд кућа, који је омогућила ниска цена земљишта. 6  
У насељу се налази Црква Рођења Богородице са борачким гробљем у Великој Моштаници. Представља непокретно културно добро као споменик културе. 7 
Велика Моштаница је у порошлости била изразито аграрна, а сада, као и у друга насеља 
периурбаног појаса је постала насеље са најизразитијим функцијским променама, у коме се становништво претежно бави услужним делатностима. 8 
У атару насеља се налате обрадиве површине, али је слаба ангажованост становништва у пољопривреди због ситних поседа. Године 2006. је започео пилот пројекат са циљем лакше обраде плодног земиљишта и поспешивање пољопривреде, али је урађена само његова прва фаза која се састојала у идентификацији катастарских парцела, ажурирању катастарске документације и валоризацији површина. 9 
У насељу Велика Моштаница живи 2649 пунолетних становника, а просечна старост становништва износи 41,9 година . У насељу има 973 домаћинства, а просечан број чланова по домаћинству је 3,30.
Ово насеље је великим делом насељено Србима , а у последња три пописа, примећен је пораст у броју становника.
