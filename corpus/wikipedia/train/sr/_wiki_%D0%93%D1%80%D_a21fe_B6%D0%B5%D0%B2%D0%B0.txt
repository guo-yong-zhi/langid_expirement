Грб Кнежева је званични грб српске општине Кнежево. Грб је усвојен 2006. године. Прије усвајања овог грба, општина је од 2000. користила грб сличне садржине. 
Симбол општине је грб у облику средњовјековног штита са садржајним елементима, који подсјећају на општинске амблеме из комунистичког периода.
Грб Кнежева је раздијељен изломљеном линијом у плавом пољу је сунчани крст између двије растуће зелене јеле, а у сребрном пољу двије сребрне главе овнова , златних рогова, међусобно се гледају. Између њих прате их три класа жита те у дну четири плаве ленте, у доњој је сребрним ћириличним словима исписано „1562“, све надвишено црвеном лентом у којој је исписано име општине „Кнежево“, између два мања сунчана крста. 1  2 
