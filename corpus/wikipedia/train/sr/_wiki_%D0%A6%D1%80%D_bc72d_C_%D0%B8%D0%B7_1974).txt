Црни Божић  је канадски хорор филм из 1974. режисера Боба Кларка, са Оливијом Хаси, Кеиром Дулом, Марго Кидер, Андреом Мартин, Маријан Волдман и Џоном Саксоном у главним улогама. Филм прати групу девојка у сестринству, које добијају чудне претеће позиве телефоном, па се испоставља да се човек који им прети крије у њиховој сестринској кући. Радња се дешава на Божић.
2006. године је снимљен римејк филма под истим називом, али је добио далеко лошије критике од оригинала.
Након Божићне забаве у сестринској кући Пи Капа Сиг, девојке добијају веома чудне претеће поруке телефонским позивом. Након што се разићу једна од њих, Клер, одлази да спакује ствари, јер сутра путује кући, међутим у ормару је нападне и угуши кесом непознат човек. Потом је односи на таван куће, где се скрива и њено тело до краја филма неће бити пронађено. Након што њен отац пријави нестанак ћерке, још једна жена пријави нестанак свог детета, због тога се организује велика потрага целим градом. У међувремену Џес наставља да добије чудне позиве, а у једном тренутку човек говори као њена још нероћена беба. Због тога почиње да сумња на свог дечка, јер она жели да абортира, а он јој не дозвољава. Убица убија једну по једну у сестринској кући, док Џес сазнаје да позиви долазе из куће. У коначном обрачуну Џес грешком убија свог дечка, Питера, мисливши да је он убица, али убице остаје скривен на тавану и филм се завршава тако што он силази с тавана, вероватно да убије Џес, која сама лежи на свом кревету. Пошто та сцена није приказана, Џесина судбина остаје неразјашњена до краја.
Године 32. након првог филма, Боб Кларк је 2006. званично најавио снимање наставка. Оливија Хаси се вратила у улогу Џес Бредфорд, која је сада мајка сестринске куће. Ипак, врло брзо након што је снимање почело, Боб Кларк је погинуо у саобраћајној несрећи и снимање никад није настављено. 2 
