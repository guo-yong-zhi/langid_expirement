Односи Југославије и Алжира су били историјски спољни односи између Алжира и Социјалистичке Федеративне Републике Југославије. Обе земље су се идентификовале са ширим регионом Медитерана и делиле су чланство у Покрету несврстаних. Током Алжирског рата Југославија је пружила значајну логистичку и дипломатску подршку алжирској страни, што је утицало на њене односе с Француском. Југославија је била прва европска држава која је отворено подржала ФЛН. 1 
У оквиру Покрета несврстаних Југославија је блиско сарађивала са кључним члановима Индијом и Египтом, док је Алжир следио групу у којој је Куба играла истакнуту улогу. Југославија је званично признала независност Алжира 5. септембра 1961. као прва држава у Европи која је то учинила. 2  Држава је успоставила формалне дипломатске односе 3 дана пре независности 2. јула 1962. 3  Ово је довело до раскида у југословенско-француским односима када је Париз одлучио да повуче свог амбасадора из Београда. 4 
Током Алжирског рата за независност представници Фронта националног ослобођења описали су свог медитеранског савезника Југославију као своје најближе не-арапске савезнике. 4  Током рата Југославија је де факто признала ФЛН као представника алжирске нације, али је с обзиром на строга упозорења Француске избегла де јуре признање покрета. 4  Верује се да су први тајни контакти успостављени 1954. године у Каиру када је Југославија званично продала војну опрему Египту који су после месец дана пребачени у Алжир. 5  У октобру 1956. Београд је био домаћин састанка између ФЛН-ов Мохамед Хидер и СФИО Пјер Ербо, док је Југославија од 1957. напустила посредничке напоре и одлучила да отворено подржи Алжир. 5  Од тада је Француска морнарица почела да интерспекује југословенске трговачке бродове на Медитерану верујући да они испоручују помоћ алжирским побуњеницима. 5  Француска морнарица је 7. августа 1957. открила и узела 70 тона војне опреме са југословенског брода Србија док је највећа откривена испорука откривена 18. јануара 1958. године у близини Орана када је на Јадролинијином броду Словенија пронађено 148 тона војне опреме. 5  Председник Привремене владе Републике Алжир Ферхат Абас посетио је Београд између 6. и 12. јануара 1959. где је разговарао са председником Југославије Јосипом Брозом Титом. 2  Друга два члана Крим Белкацем и Мухамед Јазид су 2. фебруара 1959. разговарали са амбасадором Југославије у Тунису. 2  Југославија је алжирским борцима обезбеђивала храну, лекове и војне потрепштине, што Алжирци нису очекивали од једне средње велике европске социјалистичке земље. 4  Југословенско становништво је доживљавало алжирско искуство као подсећање не тако далеко Народно ослобођење и револуцију током Другог светског рата. 5  Земља је стога обратила пажњу на културни аспект Алжирског рата и послала је своје фотографе попут Стевана Лабудовића који је у периоду 1959-1962. снимио 27 филмова и 274 фотографије, издаване су званичне новине Ел Муџахид у београдском издању као и први грамофонски снимак Касамана. 5  Дана 1. марта 1960. године Национални ослободилачки фронт  отворио је свој Биро у Београду. 2  Против индијске жеље, али уз подршку Сукарна и Кваме Нкрума, позвана је алжирска ФЛН да у статусу суверене владе присуствује Конференцији несврстаних у Београду 1961. године. 4  Председник Ахмед ибн Бела је посетио Југославију у марту 1964. године. 4 
