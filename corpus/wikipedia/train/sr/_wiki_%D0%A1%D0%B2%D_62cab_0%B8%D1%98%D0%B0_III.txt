Светско првенство у хокеју на леду - Дивизије III међународно је такмичење у хокеју на леду које се сваке године одржава под патронатом Светске хокејашке федерације. У садашњем формату одржава се од 2003. године и представља најнижи ранг у оквиру такмичења за светску титулу ИИХФ.
Дивизија III формирана је након рерганизације такмичења за светско првенство у организацији ИИХФ током 2001. године, и тада су најслабији тимови из дотадашње групе Д пребачени у овај ранг такмичења.
У периоду између 2002. и 2011. по две најбоље пласиране селекције остваривале су право на пласман у виши ранг такмичења у наредној сезони  док су две најслабије селекције из тог ранга наступале уместо њих у наредној сезони. Од сезоне 2012. пласман у виши ранг остварује искључиво победник лиге.
Број екипа учесница на такмичењу се мења од године до године. Уколико је за такмичење пријављено више од 6 екипа, играју се квалификације у којима поред нових екипа наступају и две последњепласиране селекције из претходне сезоне. Преко квалификација право наступа у главном делу турнира обезбеђују две најбоље пласиране селекције. 1 
Једино је на првенству одржаном 2010. учествовало 8 екипа подељених у две групе. Од 2012. само победник турнира обезбеђује пласман у виши ранг.
Светско првенство дивизије три одржано је од 16. до 22. априла 2018. у Кејптауну .
У периоду између 1987. и 2000. најнижи ранг такмичења била је група Д. На првенствима 1992, 1994 и 1995. уместо групе Д постојала је група Ц2 чији победници су обезбеђивали пласман у групу Ц1 .
Од 2002. до 2011. пласман у виши ранг, Дивизију II остваривала су по два најбоље пласирана тима, док од 2012. то право има само победник такмичења који се пласира у групу Б дивизије II.
   2002.
   2003.
   2004.
   2005.
   2006.
   2007.
   2008.
   2009.
   2010.
   2011.
   2012.
   2013.
   2014.
   2015.
   2016.
   2017.
   2018.
   2019.
   2020.
   2021.
   2022.
   2023.
   2024.
   
    Светско првенство
    Дивизија I
    Дивизија II
    Дивизија III
    Дивизија IV
    
