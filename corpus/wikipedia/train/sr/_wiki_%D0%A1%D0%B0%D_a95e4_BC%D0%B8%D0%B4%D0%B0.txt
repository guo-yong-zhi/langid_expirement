Самир Ћеремида а   је југословенски и босанскохерцеговачки гитариста. Тренутно је члан поп рок групе Плави оркестар, а кратко је у два наврата био члан групе Забрањено пушење. 2  Његов брат близанац Адмир бубњар је у Плавом оркестру. 3 
Ћеремида је рођен и одрастао у Сарајеву. Већ са шест година почео је вежбати свирање гитаре. Почетком осамдесетих годин наступао је са неколико локалних група, као што су: Линија живота, Посљедњи аутобус и Elvis J. Kurtović & His Meteors. Похађао је Трећу сарајевску гимназију, но по завршетку другог разреда, пребацује се у Прву сарајевску гимназију коју је на крају и завршио 1983. године. Након тога је добио понуду да свира у Забрањеном пушењу и тамо је остао годину дана. У јануару 1983. године свирали су на Филозофском факултету у Сарајеву заједно са Плавим оркестром и Elvis J. Kurtović & His Meteors. Три месеца пре војске напустио је Забрањено пушење и прешао у Плави оркестар. Војску је служио у Нишу. Након војске је уписао Ветеринарски факултет у Сарајеву, мада исти није завршио, прекинувши студије након две године.
Са Плавим оркестром свирао је на свим студијским албумима групе и то на Солдатски бал , Смрт фашизму , Сунце на прозору , Симпатија , Long Play , Infinity  и Седам .
Године 1996. Ћеремида је придружује Елвису Ј. Куртовићу и Давору Сучићу са којима поново покреће групу Забрањено пушење, распуштену почетком деведесетих година. 4  Са њим је снимио пети студијски албум под називом Филџан вишка, који је објављен 1997. године. 5 
Самир и његов брат Адмир власници су музичког клуба Хавана, који се налази у центру Сарајева на Башчаршији. 1 
Плави оркестар
Забрањено пушење
Overdream 
