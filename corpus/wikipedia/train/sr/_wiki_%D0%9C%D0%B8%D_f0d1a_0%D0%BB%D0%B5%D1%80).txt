Милан Родић  је српски фудбалер. Игра у одбрани, а тренутно наступа за Црвену звезду.
Родић је рођен у Дрвару одакле се као двогодишњи дечак се са породицом преселио у Београд. Фудбал је почео да тренира са седам година у ОФК Београду. За први тим ОФК Београда је дебитовао 2009. године и касније постао стандардан првотимац. Лета 2011. продужио је уговор са клубом. 7  За клуб је одиграо 70 лигашких утакмица пре него што је у јануару 2013. прешао у Зенит из Санкт Петербурга. Ипак у екипи Зенита није добио праву шансу. Одиграо је само пет мечева за први тим и био слат на позајмице у Волгу из Нижњег Новгорода и Зенит 2, све док 2015. године није потписао за Крила Совјетов где се у потпуности вратио у форму. Након две сезоне напустио је Крила Совјетов и 21. јула 2017. потписао уговор са Црвеном звездом. 8  Исте године је с клубом остварио пласман у Лигу Европе, а потом је наступио и у две групне фазе Лиге шампиона. 9 
Родић је наступао за репрезентацију Србије до 21 године. Са њима је током 2011. и 2012. године одиграо 8 мечева.
Био је у саставу Србије на Светском првенству у Русији 2018. године.
