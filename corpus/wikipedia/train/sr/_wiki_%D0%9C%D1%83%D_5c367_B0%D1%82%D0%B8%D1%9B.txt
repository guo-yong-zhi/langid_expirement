Муса Ћазим Ћатић , био је српски 1  али и хрватски 2  пјесник, муслиманског поријекла из Босне и Херцеговине.
У родном мјесту похађао је мектеб и основну школу. Послије очеве смрти мајка му се преудала у Тешањ, гдје Ћазим учи бријачки занат код очуха и похађа тешањску медресу. Био је даровит ученик и већ у медреси добро научио арапски, турски и персијски језик. Кад је требало да буде регрутован , бјежи у Турску. Ту, у лицеју Султанија, упознаје Османа Ђикића и Авда Карабеговића, али га материјалне неприлике гоне да се врати у Тешањ. Узет је у војску и три године служио у Тузли и Будимпешти. тражи се извор 
Године 1902, на наговор муфтије Месуда Смаилбеговића, поновно отишао у Цариград и неко вријеме слушао предавања у Мектеби Numunci Terreke, али - незадовољан начином обуке полаже диференцијални испит из општеобразовних предмета и завршио четврти разред гимназије. Уз помоћ Адем-аге Мешића похађао је у Сарајеву шеријатску судачку школу, али га при крају школовања избацују из школе, завршни пети разред полагао је приватно, а дипломски испит тек по посебној дозволи Земаљске владе, уз писмену обавезу да се неће користити дипломом коју му дају. тражи се извор 
Годину 1909. и 1910. провео је у Загребу као студент права. Ни један испит није положио. Ту се кретао у Матошевом пјесничком кругу и пекао занат: књижевни и боемски. Ипак, прилике су га натјерале да се врати у Тешањ гдје се запослио у банци, одакле је брзо отпуштен због неуредног живота. Ни у Бијељини, гдје је обављао писарске послове у грунтовници није дуго остао; поновно је отишао у Загреб на студије и поново су га прилике отјерале у Тешањ. То је била 1912, ради у тешањској банци, помишља на самоубиство и ствара своје најбоље пјесме. Мухамед Бекир Калајџић га је 1912. одвео у Мостар, повјериоа му уредништво Бисера и тјера га на превођења за Муслиманску библиотеку. Током годину и пола дана преведе и напише 12 књига, али долази рат, мобилизација, служба у Тузли и Еркену у Мађарској, пијанчење, туберкулоза, отпуштање из војске и смрт у ратно прољеће 1915. . Највећи пјеснички таленат међу књижевницима из данашње Босне до Мака Диздара, те први пјесник-модернист из Босне. тражи се извор 
На његовом мезару  у Тешњу стоји исклесано:
који није тражио части ни шићара,
већ боемски живио и чувенствено пјево,
док га смрт не допрати до овог мезара.
Гимназија у Тешњу носи назив „Муса Ћазим Ћатић.“ Босанска вила је објављивала његове пјесме. 3 
