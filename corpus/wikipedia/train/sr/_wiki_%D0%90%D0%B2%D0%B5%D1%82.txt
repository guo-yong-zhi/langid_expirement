Авет је биће из митологије Јужних Словена. Вјеровање о постојању овог митолошког бића је раширено међу становницима у Србији , у Црној Гори, у Босни и Херцеговини, у Хрватској  и у Македонији 1  2 .
Постоје различита тумачења назива авет. Постоје претпоставке да овај назив потиче од арапске ријечи хајалет  што значи привиђење 1  2 , или турске ријечи афет  што значи несрећа или чудо 1  2 . Међутим, неке паралеле указују на могућност извођења назива из словенске основе са значењем „видети“, што би био синоним распрострањеним називима привиђење и приказа. У староруском и праславенском језику се појављује израз авити што значи јавити/јавити се или показати/показати се 1  2 .
У неким крајевима се могу пронаћи и други називи за авет, као што су: аветиња, аветот , авијес  и хаветиња 1  2 . Назив авет среће се у устаљеним погрдним изразима, клетвама или у поређењима.
У митологији и народним предањима постоји неколико различити описа авети који варирају од краја до краја:
Заједничко за све описе авети је то да се ради о ноћном страшилу, прикази која својом појавом изазива страх код људи. За авети се често спомиње да бораве у напуштеним кућама и рушевинама  гдје даве своје жртве. Најчешће их се може срести у периоду тзв. "некрштених дана"  1  2  кад су најопасније по људе. Ради заштите од авети људи су често користили бели лук, који су носили у џепу, да би их авети заобилазиле.
Према записима с почетка 20. вјека у околини Крагујевца жене су имале обичај да увече везују своје чарапе које изују, као и сукње, како их авети не би ноћу узимале и облачиле, а у околини Сарајева су се штитили тако што су у сандук стављали тисовину 2 . Ово народно вјеровање је слично народним вјеровању Хрвата из Западне Херцеговине који су сматрали да виле узимају ноћу женама сукње из сандука, носе их и поново остављају на истом мјесту без знакова да су их носиле 2 .
