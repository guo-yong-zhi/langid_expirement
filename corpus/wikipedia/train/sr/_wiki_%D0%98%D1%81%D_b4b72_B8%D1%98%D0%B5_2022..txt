Söngvakeppnin 2022 је национално финале које исландски емитер РУВ користи како би одабрао исландску песму за Песму Евровизије 2022. Састојаће се од 2 полуфинала 26. фебруара и 5. марта и финала 12. марта 2022. 1  Сви датуми су померени за недељу дана касније у односу на првобитне планове, у покушају да такмичење избегне епидемиолошке мере везане за ковид 19. Првобитно је такмичење требало да се одржи 19. и 26. фебруара и 5. марта. 2  За разлику од претходних издања, чији су домаћини били Хасколабио конференцијска хала за полуфинала и Лаугардалшел хала за финала , ове године ће све фазе такмичења бити емитоване из РВК студија у Рејкјавику. 3 
РУВ још није објавио конкретне информације о формату који ће користити за Söngvakeppnin 2022, међутим, речено је да ће песме бити „одабране на исти начин као и раније“, 4  што би значило да ће се 10 песама такмичити у 2 полуфинала, у сваком по 5. Телегласање ће одабрати по 2 песме из сваког полуфинала, док продуценти бирају једну песму од преосталих 6 које се нису квалификовале. 5 
Између 3. септембра и 6. октобра 2021, РУВ је отворио период за заинтересоване композиторе да поднесу своје пријаве. Композитори нису имали никакве посебне услове за испуњавање и процес је био отворен за све. 4  По истеку рока, пријављено је 158 песама. 3  Селекциона комисија формирана уз консултације са Удружењем композитора и Синдикатом исландских музичара одабрала је десет конкурентских радова, који су објављени 5. фебруара 2022. 4  1 
