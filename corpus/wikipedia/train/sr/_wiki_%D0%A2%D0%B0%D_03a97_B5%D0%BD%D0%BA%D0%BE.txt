Тарас Григорович Шевченко  био је један од највећих украјинских песника, писац, сликар 7  и хуманиста, јавна и политичка личност, као и фолклориста и етнограф.  3  4 
Његово књижевно наслеђе сматра се темељом новије украјинске књижевности. Шевченко је писао и на руском језику. Оставио је за собом неколико слика ремек-дела. Многи аналитичари у Украјини и иностранству сматрају га већим мислиоцем свог времена од писаца попут Лава Толстоја, песника Александра Пушкина и неких других светски познатих аутора.  8  Његов књижевни рад био је препород за украјинску књижевност. Теме које преовлађују у његовим делима су тежак положај украјинског сељака, чежња за срећним временима домовине, жеља и нада за социјално и национално ослобођење Украјине.
Шевченко је био члан Кирило-Методијевског братства у Кијеву. У изгнанству је провео 10 година. У својим историјским делима приказао је борбу украјинског народа против социјалног и националног угњетавања. Бранио је идеју независности Украјине. Због својих изразитих политичких ставова, Шевченко никада није успео да уђе у одговарајући круг највећих светских писаца, иако га многи критичари сматрају неупитним светским књижевним великаном, посебно у Украјини, Русији, Пољској и другим источноевропским земљама.
По њему се зове Национални универзитет Кијева.
Тарас Шевченко је рођен као кмет - роб. Са девет година је остао без мајке, а две године касније и без оца. Основно образовање стекао је у сеоској школи служећи ђакону. Ту је открио своју склоност ка сликању. Тај његов дар открио је украјински спахија Енгелгардт коме је Шевченко припадао. У жељи да има свог дворског сликара, Енгелхардт школује младог Тараса - најпре у Вилњусу, а затим и у Петербургу.
Шевченко у Санкт Петербургу упознаје познатог руског сликара, истовремено професора на Академији уметности, Карла Брјулова. Сликар је био одушевљен Шевченковим талентом. Насликао је портрет истакнутог руског песника Василија Жуковског, а за средства која је добио од продаје тог портрета, откупио је Шевченка из ропства за 2500 рубаља.
Године 1838. Шевченко је примљен на уметничку академију у радионицу Карла Брујлова. На једном од испита био је награђен сребрном медаљом. Убрзо је постао врло популаран у престоници руског царства. Писао је дивне песме на матерњем украјинском језику. Те песме које је он писао за своју душу, његови пријатељи су објавили 1840. у збирци под називом „Кобзар“ .
После тога, 1841. објавио је епску поему Гајдамаки, где је описан крвави обрачун Украјинаца против пољске властеле.
Шевченка ускоро позивају многе племићке породице, предлажу му даље школовање у Италији, али он креће другим путем. Одлучан је у томе да посети Украјину, где су његови браћа и сестре и даље у ропству.
Путовање за Шевченка постаје кобно. Након раскошног живота у Петрограду њега дубоко потресају слике тешког живота његових земљака.
Боравећи у Украјини Шевченко постаје члан словенофилског ћирилометодијевског друштва које је заговарало слободу и равноправност свих словенских народа. После тајне дојаве, чланови Друштва, а са њима и Шевченко бивају ухапшени и прогнани. Шевченка су као обичног редова послали на Урал, а затим у Киргиску пустињу на обали Аралског језера, уз личну цареву забрану да слика и пише.
Шевченко у прогонству кришом пише, прави цртеже кријући их у војничким чизмама.
Након десет година, помилован је уз услов да се не враћа у Украјину и Петроград.
Своје последње дане, Шевченко је провео пишћући и сликајући. Имао је скромну жељу да се настани на једном брду са којег би се простирао поглед на Дњепар. Нажалост то није доживео. Најпре је сахрањен у Петрограду, а потом су његови пријатељи испунили последњу Шевченкову жељу, изражену у песми „Завет“  пренели његове посмртне остатке у Украјину. Сахрањен је коначно на Монашкој гори , једном брду изнад Дњепра недалеко од Кањива. Изнад његовог гроба подигнут је велики споменик који је место непрестаног ходочашћа на његов гроб, а дани његовог рођења и смрти  постали су дани националног окупљања свих Украјинаца у целом свету.
Година Шевченкове смрти подударила се са годином званичног укидања кметства, што се у народу схватило као благодат коју је писац остварио својим мученичким животом.
Тарас Шевченко својим ликом и делом потпуно се уклапа у стереотип оца модерне нације. Статус „националног пророка“ Шевченко је стекао делом тиме што је његово стваралаштво у условима неструктурираног украјинског друштва преузело на себе поетску функцију патриотског буђења, у својим делима оживео је славне странице украјинске историје, створио нови национални мит. У Шевченковој судбини Украјинци сиболично виде историјски развој Украјине.
Време и окружење у којем је Тарас Шевченко стварао, а то је средина 19. века што подразумева период распадања феудалног система, које се огледало у угњеветавању сељака који су били у потпуности обесправљени, смештено је у основу Шевченковог стваралаштва. Борба за ослобођење од кметства и борба за национално ослобођење су тесно повезане.
Уз све заслуге за украјинско сликарство и обиље надахнутих илустрација и пејзажа насталих током боравка на обалама Аралског мора, Тарас Шевченко је пре свега украјински национални песник и обновитељ украјинске књижевности. Његово песничко стваралаштво обликовало је украјинску прошлост и тежак живот украјинског сељаштва, осудило експлоатацију кметова и освајачку политику руског цара Николаја И. Његова поезија је генетски повезана са достигнућима руског и пољског романтизма . Украјинске усмене лирске и епске песме – дума. Шевченко није био нимало национално ограничен, он је пријатељ многих пољских логораша и руских интелектуалаца. Пише и на руском. Прву збирку превода Шевченкових „Поетских наратива” објавио је Август Харамбашић 1888. године.
И данас широм Украјине постоји много споменика Тарасу Шевченку. Најпознатији су онај у Кањиви на месту где је сахрањен и споменик у центру Кијева преко пута Кијевског државног универзитета који носи његово име. Подигнути су му и други споменици, који се још граде у другим земљама, посебно у постсовјетским републикама, али и у Канади и САД, где се налазе највећи украјински емигранти.
Град Актау на обали Каспијског мора у Казахстану носио је име Шевченко од 1964. до независности Казахстана 1992. године.
Кад умрем, учините ми
Да ме груди приме,
Наше лепе степе
Дивне Украјине.
Да путеве моћног Дњепра
И видим и чујем,
Низ широке поле поља
Како бучно хује.
Кад плине из Украјине
У дубоко море
Крв душманска... оставићу
И поља и горе -
Да излетим и долетим
До самога Бога
Да се молим... а до тога
Не познајем Бога.
Учините, па скините
Окове свом роду.
И душманском клетом крвљу
Залијте слободу.
Па у дому многољудном,
Слободном и новом,
Спомените тад и мене
Добрим, тихим словом.
Monuments
