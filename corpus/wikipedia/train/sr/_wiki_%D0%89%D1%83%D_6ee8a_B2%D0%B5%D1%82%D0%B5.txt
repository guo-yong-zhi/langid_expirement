Љубав из освете  је турска телевизијска серија, снимана 2016. и 2017.
У Србији je 2019. приказивана на телевизији Пинк. 1 
Тахсин је глава породице Корлудаг — богаство које је годинама стицао и утицај у друштву чине да га се сви плаше, а не постоје место или институција у граду у којима он нема своје људе. Тахсин има двоје деце: син Корхан је за њега велико разочарање, али ћерку Сухан воли више од свега.
Корханова супруга Џахиде безуспешно покушва да остане у другом стању, истовремено страхујући да би Сухан у томе могла успети пре ње, што значи да би породично богатство прешло у руке њеног првенца. Плашећи се тог сценарија, она покушава да убије своју заову. Међутим, неће успети да спроведе свој опаки план у дело — у томе ће је спречити мистериозни странац Џесур, који ће спасти Суханин живот.
Тиме ће освојити не само њено срце, већ и наклоност строгог Тахсина. Ипак, нико не слути да је крв која тече његовим венама саткана од жеље за осветом. Међутим, љубав према Сухан натераће га да преиспита своју одлуку и поштеди Тахсина казне за грехе из прошлости...
