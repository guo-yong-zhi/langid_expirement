Мирјана Марић  била је модна креаторка, једна од најзначајнијих личности југословенске  моде друге половине XX века. 3 
Рођена је 22. маја 1938. године у Крављу, насељу у нишкој општини Црвени Крст. Од 1948. године са породицом живи у Београду. Дипломирала је 1960. године на Академији за примењену уметност, одсек текстила, а затим је и магистрирала текстил и савремени костим на Уметничкој школи у Манчестеру. Од 1962. до 1964. године радила је у штампарији Текстил колор у Бабушници, а од 1964. као професор у Школи за индустријско обликовање . 4  
Године 1970. добила је статус слободног уметника и запослила се у Југоекспорту, убедивши руководство фирме да мора да покрене производњу. 5 . Неколико година касније почела је да ради у радионици за високу моду. Њени модели се данас могу пронаћи у продавницама Атекса.
Радећи у Југоекспорту, сарађивала је са многим југословенским модним кућама као што су Рудник и Мода. 6 
Посебно признање за креаторски рад добила је 1975. и 1976. године када ју је Пјер Карден позвао у Француску, организујући модне ревије са њеним моделима. Марићева је до сада преко седамдесет модних ревија широм света. 5  
Њене моделе су носили Јованка Броз, данска принцеза, белгијски краљевски пар... Њен бренд Три М и модели од коже добили су бројна домаћа и светска признања. 7 
Последњу модну ревију одржала је 1992. године. 8 
Августа 2014. године, у Етнографском музеју у Београду, на изложби „Мирјана Марић: мода и дизајн“, ауторке Мирјане Менковић, приказана је колекција вечерњих хаљина које је Мирјана Марић поклонила Етнографском музеју. 9 
