
Random  српска је музичка група из Београда. Свој звук дефинише као алтернативни рок.
Групу Random су 2010. године основали Ангелина Качунковић , Јелена Михић , Љубомир Бршчић  и Стефан Биљановски . 1  Група активно наступа од 2012. године. 2  Музику Рандома одликују изражајни женски вокал, чврста ритам секција и мелодичне гитарске соло деонице. 3  4  Текстови песама су на енглеском језику. 5 
Рандом је 14. октобра 2015. објавио дебитантски EP Smile & Wave са пет песама. 6  7  Средином децембра 2015. састав је на финалној вечери петог Београдског ауторског рок фестивала добио највише гласова стручног жирија и освојио награду за најбољи ауторски бенд. 8  9  4  У јуну 2016. Маском рекордс и Миксер фестивал заједнички су објавили компилацију Женски елемент, а место на њој нашла је и Рандомова песма Stoner. 10 
Почетком јула 2016. ова четворка је забележила први наступ на Егзиту, а крајем истог месеца окушала се и у такмичарском програму бањалучког Демофеста. 2  11 
Већ 7. децембра 2016. Рандом је издао и други EP Rewind, такође сачињен од пет песама. 12  13  Насловна нумера овог издања у мају 2017. је пропраћена спотом. 14 
Током пролећа 2017. група се такмичила на Бунт рок фестивалу и освојила друго место, а у јулу исте године однела је и победу на Куршумлијској гитаријади. Лето 2017. групи је донело још и прве свирке на Арсенал фесту, ОК фесту и Шабачком летњем фестивалу. 2 
У марту 2018. Рандом је спотом за песму By Myself најавио прво дугосвирајуће издање и заокрет ка нешто тврђем звуку. 15  Албум Sun Moon Stars појавио се 10. априла 2019. и садржи девет раније необјављиваних песама. 16 
