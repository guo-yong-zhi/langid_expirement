Вјаоцџорска планина или Вајоцџорка  је веначна планина у јужном делу Јерменске висоравни, смештена између горњих токова река Арпа и Нахчиванчај. На истоку постепено прелази у Зангезурске планине. Налази се на граници између Јерменије  и Азербејџана .
Дужина ланца је око 70 км, а протеже се у правцу запад-исток. Највиши врх ланца Гоги налази се на надморској висини од 3.120 метара. На једном од врхова налази се високопланинско језеро Барцруни.
Западни део ланца изграђен је од седиментних стена палеозојске и мезозојске старости , а у источном делу доминирају палеогени вулканогени седименти и седиментне стене те неогенски изливи лаве.
Основну вегетацију чине високопланинске степе и пашњаци.
