Дадиља  америчка је комедија која се приказивала на ТВ каналу Си-Би-Ес 1 од 1993. до 1999. године и која је трајала 146 епизода. Серија је постигла вртоглави успех у свим земљама у којима се приказивала. Касније је снимљена и серија „Срећно разведена“ у којој су глумили главни актери ове серије.
Френ Фајн, је Јеврејка иритантног гласа, која добија посао код Бродвејског продуцента Максвела Шефилда, који има троје деце: Меги, Брајтонг и Грејс. Г. Шефилд има и свог батлера Најлса, који прати и прислушкује све у кући. Будући да се Френ запослила као дадиља, то је добар шлагорт за даљи ток радње. Најлс даје све од себе да споји Максвела и Френ, а највише воли збијати шале на рачун Максвелове пословне сараднице Си Си Бабкок. Занимљиво је да на крају Најлс и Си Си Бабкок завршавају заједно. Кроз пет година рада, Френ се покушава удати за г. Шефилда. Остатак Френине породице су: њена мајка Силвија Фајн, која највише воли храну, Френин отац Морти, који се не појављује у серији и њена бака Јета Росенберг, која живи у старачком дому. Кроз 146 полусатних епизода, гледаоце насмејавају различите ситуације у којој се налазе главни актери ове комедије.
