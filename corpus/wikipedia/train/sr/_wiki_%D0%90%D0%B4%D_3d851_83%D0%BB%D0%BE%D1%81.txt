Адел Егзархопулос  је француска глумица и најмлађа добитница Златне палме на Канском филмском фестивалу, коју је освојила за изведбу у филму Плаво је најтоплија боја. 1  Ова улога донела јој је бројна признања филмских критичара, као и награду Цезар и награду Филмског фестивала у Кану за највеће глумачко откриће.
Адел је рођена у Паризу од оца Француза грчког порекла, професора гитаре и мајке Францускиње, медицинске сестре у париској болници. Њен отац јој је проследио љубав према музици свирајући и певајући с њом док је била мала. 2  Има два брата који се зову Батист и Емили. 3 
Своје детињство је провела у Клишију а затим у Паризу. Од 2001. до 2005. године  похађала је школу глуме. Завршава средњу школу без дипломе јер како каже „фалио јој је један бод”. 4  Није желела да покуша опет и окреће се према аудицијама за филмове. Године, 2005. један режисер јој је понудио да учествује на аудицији за играни филма са Жоном Рошвортом. Није добила улогу али је њен видео обишао агенције и омогућио јој да глуми у краткометражним филмовима. 5 
У вези је са француским репером Домпсом са којим има једног сина по имену Исмаел. 6 
