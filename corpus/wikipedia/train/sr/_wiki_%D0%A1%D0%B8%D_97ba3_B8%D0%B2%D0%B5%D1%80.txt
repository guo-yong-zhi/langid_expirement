Сигорни Вивер  америчка је филмска и телевизијска глумица. Три пута је била номинована за Оскара, а најпознатија је по улози Елен Рипли у филмском серијалу Осми путник. Једна је од родоначелница акционих хероина као главних филмских ликова. Називају је краљицом научне фантастике. 1  2  3  4 
Сигорни Вивер је рођена као Сузан Александра Вивер. Њени родитељи су позната ТВ лица – Пат Вивер, председник телевизије Ен-Би-Си и Дезире Хокинс Инглс, британска глумица. 5  Њен ујак Дудлс Вивер је био мање познати комичар и филмски глумац. Име Сигорни је 1963. године преузела из романа Велики Гетсби Френсиса Скота Фицџералда, инспирисана ликом Сигурни Хауард. 6  7  Средњу школу је завршила у Њујорку, а касније је студирала енглески на универзитету Станфорд. Глуму је похађала на универзитету Јејл, где је наступала у позоришним представама свог пријатеља Кристофера Дуранга. Са 18 година је посетила Израел, и ту провела неколико месеци, радећи за кибуц.
Удата је за позоришног редитеља Џима Симпсона са којим има ћерку Шарлот. Залаже се за очување природе.
