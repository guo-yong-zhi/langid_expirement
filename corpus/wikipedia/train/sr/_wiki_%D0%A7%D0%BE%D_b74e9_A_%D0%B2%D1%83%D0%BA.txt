Човек вук је алтернативни рок-бенд из Београда, формиран 2013. године од чланова групе Блок аут.
Култни београдски рок-бенд Блок аут формирали су 1990. године сликар Милутин Јованчић–Мита, гитаристи Данило и Лаки, басиста Трле и бубњар Деки. Бенду се као гитариста 1991. године придружује Никола Врањковић 1 . Уз неколико измена у постави, бенд је постојао до 2013. године, када Врањковић напушта бенд 2 , а затим региструје назив бенда на своје име у Заводу за заштиту интелектуалне својине, иако није био оснивач бенда. 3 
Остали чланови Блок аута наступали су само два пута под старим називом, а затим су променили назив бенда у Човек вук 4 , користећи за основу назива сценски алтер-его фронтмена групе Милутина Јованчића. 5 
Бенд је издао свој први албум, „Црна кутија“, крајем 2014. године 6 . Током 2015. године бенду се придружила и клавијатуристкиња Луна Шкопеља 7 , а касније ју је заменио Иван Клајнер.
