Кломпар је мајстор занатлија који прави кломпе и нануле.
Кломпар је занатлија који ручно израђује дрвену обућу коју се некада носили пољопривредници у мокрим пољима током тешких зимских дана, а по којој су постали познати и у Аустрији, Немачкој, Мађарској, Румунији, Бугарској, Русији, Украјини. 1 
Ова врста обуће се већ вековима производи, а и носила се, широм света, па и у Србији. У зависности од тога где се производе, кломпе различито изгледају. Холандски тип је у потпуности од дрвета и подсећа на папуче за зашиљеним врхом, италијански такође наликује папучума, само са отвореним прстима и кожним горњим делом, енглески је претеча модерних кломпи које данас често носе здравствени радници, а јапански тип кломпи личи на јапанке са дрвеним ђоном. 1 
У Србији су се производиле и још се праве исте кломпе као и у Холандији. Данас је то једна од занатских делатности која лагано изумире. Први подаци о кломпарима код нас датирају из 19. века и то из Војводине, где су коришћене и као народна ношња, али и као радна обућа. У Бачкој су често ношене зими по блату, снегу и леду. Биле су увек за један број веће и веома широке, тако су њихови власници у њих гурали сламу и сено, или облачили дебеле вунене чарапе, како би имали топлу обућу. Војвођани су их радо носили зато што су биле најприступачнија и најјефтинија обућа. 1 
Село надомак Сомбора, Бачки Моноштор, одувек је било познато по производњи дрвених кломпи. Почетком 20. века у овом селу кломпарством се бавило више од 70 људи, чије кломпе су извожене у Аустрију, Немачку, Мађарску, Румунију, Бугарску, Русију, Украјину, али и преко океана – у САД и Канаду. Данас у целом овом региону кломпе производе два кломпара. 1  2  1  
Најбоља сировина за израду кломпа јесте свеже посечена врба или липа, као и да је то део стабла два метра од пања, најбоље дебљине од 35 до 40 центиметара. 3  
Алат за израду кломпа су разне бургије, кашике, брка , фанцага , разни ножеви и стеге, те кломпарски стол са постољем.  3 
