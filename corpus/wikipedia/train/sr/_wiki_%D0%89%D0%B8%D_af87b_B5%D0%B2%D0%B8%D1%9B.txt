Љиљана Благојевић  српска је позоришна, филмска и телевизијска глумица.
Рођена је у Земуну 1955. године. Њени родитељи Владо и Спасенија су из Бијељине, али су се упознали и венчали у Београду. Убрзо су се развели и Љиљана је остала да живи са мајком.
Основну школу и гимназију завршила је у Земуну, а била је и члан дечије глумачке групе коју је при Радио Београду држао Бата Миладиновић. Упркос томе што се глумом бавила одмалена, није имала велику жељу да буде глумица. Након Земунске гимназије уписала је хемију, са циљем да се запосли у "Галеници". После друге године хемије, одлучује да напусти овај факултет и упише глуму.
Факултет драмских уметности, одсек за глуму дипломирала је, са оценом десет, у класи проф. Миленка Маричића. Студирала је заједно са Мирјаном Карановић, Меримом Исаковић и Мимом Караџићем.
На трећој години глуме добија шансу да се појави у филму Бошко Буха, а прву главну улогу остварује 1981. године у филму Емира Кустурице Сјећаш ли се Доли Бел. Упоредо са филмом, дебитује и у позоришту, у почетку као слободан уметник, да би 1996. године постала првакиња драме Народног позоришта у Београду. Пензионисала се крајем 2022. године. 2 
Удата је за драмског писца и редитеља Синишу Ковачевића са којим има ћерку, глумицу Калину Ковачевић. Заједно са супругом, Љиљана је основала продуцентску кућу „AVE SERBIA“ и била продуцент филмова „Синовци“ и „Маша“, као и серије „Горки плодови“. Оснивач је Одсека за позоришну и филмску уметност на Синергија универзитету у Бијељини, где је предавала глуму, а од школске 2020/21. је редовни професор глуме на Факултету савремених уметности у Београду.
Добитница је најзначајнијих награда и признања на овим просторима, а неке од њих су: Награда Жанка Стокић, Сергеј Бондарчук, Царица Теодора, Награда Јоаким Вујић, Златни беочуг, Златна антена итд.
У позоришту је одиграла преко шездесет улога из класичног и савременог репертоара, а најпознатије су:
На филму дебитује 1978. године епизодном улогом у филму Бошко Буха, а прву главну улогу остварује 1981. године у филму Емира Кустурице Сјећаш ли се Доли Бел. До сада је снимила више од 50 филмова, за које је награђивана најзначајнијим наградама. Запажене улоге остварила је и у филмовима: Мирис дуња, Свечана обавеза, Лакши случај смрти, Синовци и Завет.
На телевизији дебитује 1982. године главном улогом у серији Докторка на селу. Врхунац своје популарности остварује улогом краљице Драге Машин у ТВ-серији Крај династије Обреновић. Након тога, извесно време не глуми на телевизији, све до серије Горки плодови, чији је један од продуцената и сама била. Поновљени успех доживљава у серијама Мирис Кише на Балкану и Будва на пјену од мора.
Добитница је најзначајнијих награда и признања на овим просторима, као што су:
О њој је објављена монографија „Глумачки маратон Љиљане Благојевић” 2022. јер је претходне године добила награду „Павле Вуисић”. 3  4 
