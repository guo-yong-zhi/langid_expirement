Селена Гомез: Мој ум и ја  је документарни филм из 2022. године о америчкој певачици и глумици Селени Гомез и њеном животу у протеклих шест година. Бележи њену борбу са славом, као и физичко и ментално благостање након дијагнозе лупуса и биполарног афективног поремећаја. Режију потписује Алек Кешишјан, а приказан је 4. новембра 2022. године.
Документарац прати Гомезову почевши од 2015. године, након што је Кешишијан режирао њен музички спот за песму „Hands to Myself”. 1  Кешишијан је изјавио: „Нисам имао жељу да направим традиционални поп документарац. Хтео сам да покажем нешто аутентичније, као и Селена. Она има грубу рањивост која ме је заинтересовала ... Тада нисам имао појма да ће то постати шестогодишњи рад створен с љубављу.” 2 
Гомезова је најавила свој документарац кратким видео-исечком који је поставила на Instagram. 3  Премијерно је приказан 2. новембра 2022. године на фестивалу Америчког филмског института у Холивуду. 2  Званична најава је претходно приказана 10. октобра, на Светски дан менталног здравља. 4  Песма „My Mind & Me”, која се чује у најави, објављена је 3. новембра. 5 
По приказивању, Мој ум и ја је добио изузетно позитивне рецензије критичара. Веб-сајт за прикупљање рецензија Rotten Tomatoes пријавио је 100% оцена одобравања на основу 10 рецензија. 6  Metacritic је дао оцену 70 од 100, што указује на „углавном позитивне критике”. 7 
