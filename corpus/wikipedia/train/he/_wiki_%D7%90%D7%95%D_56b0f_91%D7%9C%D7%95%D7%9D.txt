אוליבר בלום  הוא מנהל גרמני המשמש כמנכ"ל קבוצת פולקסווגן ומנכ"ל פורשה.
בלום נולד בעיר בראונשווייג ובוגר לימודי הנדסת מכונות בהאוניברסיטה הטכנית בבראונשווייג. בשנת 1994 סיים תוכנית הכשרה של חברת אאודי. בגיל 28 היה מתכנן במחלקת פחחות וצבע בחברה. שלוש שנים לאחר מכן קיבל לידיו את האחריות על ייצור השלדה של אאודי A3. שנתיים לאחר מכן מונה לתפקיד עוזר מנהל ייצור בכיר. בשנת 2001 קיבל תואר דוקטור בתחום טכנולוגיית הרכב.
בשנת 2004 מונה לראש תחום התכנון בחברת סיאט ולאחר חמש שנים עבר לבצע תפקיד דומה בחברת פולקסווגן. ב-2013 מונה לאחראי על הייצור והלוגיסטיקה בדירקטוריון פורשה. ב-1 באוקטובר 2015 מונה למנכ"ל פורשה במקומו של מתיאס מילר שמונה למנכ"ל קבוצת פולקסווגן 1 . בספטמבר 2022 מונה לתפקיד מנכ"ל קבוצת פולקסווגן, במקומו של הרברט דיס, במקביל לתפקידו בפורשה 2 .
