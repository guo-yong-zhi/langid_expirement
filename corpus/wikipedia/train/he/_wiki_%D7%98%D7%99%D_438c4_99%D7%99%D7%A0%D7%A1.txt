טיסה 691 של יטי איירליינס  יצאה ב-15 בינואר 2023 מנמל התעופה הבין-לאומי טריבהוואן בקטמנדו, בירת נפאל, לנמל התעופה הבין-לאומי של פוקהרה, גם היא בנפאל, אך לא הגיעה ליעדה. מטוס ה-ATR 72-500 שפעל בטיסה זו התרסק על גדת נהר סטי גנדקי בזמן הנחיתה בפוקהרה. 1  2  3  הטיסה נשאה 72 אנשים: 68 נוסעים, כולל 15 אזרחים זרים, וארבעה אנשי צוות. התאונה גרמה למותם של לפחות 68 בני אדם. זוהי ההתרסקות האווירית החמורה ביותר בנפאל מאז 1992 והגרועה ביותר שבה מעורב ה-ATR 72.
כלי הטיס שהיה מעורב בהתרסקות היה ATR 72-500 בן 15 שנים, שמספרו הסידורי 754 ומספר הרישום שלו 9N-ANC. 4  הוא נמסר לראשונה לקינגפישר איירליינס כ-VT-KAJ ב-2007. ב-2013 הוא הועבר לנוק אייר כ-HS-DRD וב-2019 נמסר ליטי איירליינס. 5  6 
פוקהרה היא יעד תיירותי מרכזי והעיר השנייה בגודלה בנפאל. הטיסה המריאה מקטמנדו בשעה 10:33 בבוקר שעון מקומי. 7  המטוס התרסק על גדת נהר הסטי לפני הנחיתה. 8  סרטון שצולם זמן קצר לפני ההתרסקות הראה את המטוס נוטה בצורה חמורה שמאלה לפני שהתרסק.
מנתוני הקופסה השחורה במטוס הסיקו החוקרים שמעט לפני הנחיתה, בשעה 10:56 בבוקר, דקות ספורות לפני הנחיתה, הטייס המטיס הורה לקברניט המטוס: "Flaps 30" שמשמעותו הורדת המדפים ל - 30 מעלות לקראת הכנה לנחיתה, אך הקברניט טעה ובלי משים משך את המצערת האחראית על היפוך הדחף של הלהבים,  דבר שפגע מיד בעילוי של המטוס, מעט אחר כך הבחין הטייס המטיס שהמטוס מאבד כח ודחף את המצערת לכח מלא מה שבפועל רק החריף את התנגדות הדחף לכיוון הטיסה והמטוס הזדקר מיד והתרסק. 9 
על הסיפון היו שישים ושמונה נוסעים וארבעה אנשי צוות נפאלים. הנוסעים כללו 53 נפאלים, 5 הודים, 4 רוסים, 2 דרום קוריאנים, ארגנטינאי, אוסטרלי, צרפתי ואירי. 10  11  בין הנוסעים היו שני תינוקות. 10 
התאונה גרמה למותם של לפחות 68 בני אדם 12  13  והייתה ההתרסקות האווירית החמורה ביותר בנפאל מאז התרסקות טיסה 268 של פקיסטן אינטרנשיונל איירליינס  ב-1992. 14 
נמל התעופה נסגר בזמן שהרשויות פתחו במבצע חילוץ. 15  
ממשלת נפאל זימנה ישיבת חירום של הקבינט בעקבות ההתרסקות.
