סימון צולר  הוא כדורגלן גרמני, המשחק כחלוץ בקבוצת בוכום.
צולר החל את הקריירה בקבוצת קרלסרוהה, וערך את הופעת הבכורה עבור המועדון בנובמבר 2010, כאשר נכנס כמחליף במקומו של פטריק דולק בתיקו 0-0 מול אוסנבריק במסגרת הבונדסליגה השנייה. קרלסרוהה ירדה בסיומה של העונה שלאחר מכן לבונדסליגה השלישית, דבר שגרם לצולר לעזוב את המועדון ולחתום בקבוצה מולה ערך את הופעת הבכורה המקצוענית שלו, אוסנבריק.
ביוני 2013, חתם צולר בקבוצת קייזרסלאוטרן. לאחר עונה בה הציג כדורגל משובח, עבר לעולה החדשה לבונדסליגה, פ.צ. קלן, וחתם על חוזה לארבע שנים, כאשר הקבוצה שילמה עבור שירותיו כ-3 מיליון אירו לקייזרסלאוטרן. בקלן צולר לא מצא את דרכו להרכב, דבר שהוביל להשאלתו באמצע עונת 2014/15 בחזרה לקבוצתו הקודמת, קייזרסלאוטרן, לשארית העונה. בתום ההשאלה חזר צולר לקלן.
בינואר 2019 עבר צולר לבוכום מהבונדסליגה השנייה, עמה העפיל לבונדסליגה בסיום עונת 2020/2021.
