אלה קושניר-שטיין  הייתה פרופסור לנומיסמטיקה באוניברסיטת תל אביב, שחמטאית בדרגת רב אמן לנשים וגדולת השחמטאיות הישראליות בכל הזמנים . זכתה שלוש פעמים בתואר סגנית אלופת העולם בשחמט לנשים, ושלוש פעמים במדליית זהב קבוצתית ואישית באולימפיאדת השחמט . 
בשנת 1962 השיגה את הדרגה אמן בינלאומי לנשים ובשנת 1976 הפכה לרב אמן לנשים.  בשנת 1973 עלתה לישראל. נפטרה סמוך ליום הולדתה ה-72. תרמה את גופתה למדע. היא חברה בהיכל התהילה העולמי של השחמט .
קושניר-שטיין נטשה את משחק השחמט לטובת קריירה אקדמית כחוקרת ומרצה בעלת שם עולמי בתחום הנומיסמטיקה של ארץ ישראל, בחוג ללימודים קלאסיים בפקולטה למדעי הרוח של אוניברסיטת תל אביב.
עבודת הדוקטורט שלה עסקה ב"מחקרים בכתובות יווניות ורומיות על מטבעות ארץ ישראל בתקופת הפרינקיפט" , ומאז הפכה לסמכות הבינלאומית החשובה ביותר בתחום זה. פרופ' קושניר-שטיין הייתה חברה בפרויקט קורפוס הכתובות של יודיאה-פלשתינה. גם לאחר יציאתה לגמלאות, בשנת 2009 המשיכה בפרסום, עריכה והנחיית סטודנטים.
קושניר זכתה להישג פנומנלי של 23 נקודות מ-25 אפשריות  בשלוש אולימפיאדות שחמט שבהן השתתפה, ובשלוש הפעמים זכתה במקום ראשון אישי וקבוצתי. 
