מנצ'קין הוא משחק קלפים הומוריסטי, שנוצר כפרודיה על משחקי תפקידים, ובפרט על שיטת המשחק של שחקנים המכונים "מנצ'קינים", המשחקים אך ורק כדי "לנצח" ולצבור נק"ן  כדי לעלות דרגות ולהיות העוצמתי מכולם. המשחק תוכנן על ידי סטיב ג'קסון ואויר בידי ג'ון קובליק. ב-2002 זכה בפרס המקוריות המסורתי של משחקי קלפים. לאחר הצלחתו של המשחק המקורי, יצאו לאור גם מספר הרחבות.
אורכו של המשחק תלוי במספר המשתתפים ואורך בין שעה לשלוש שעות בערך. כל שחקן מתחיל בדרגה הראשונה ללא גזע, כלומר בן אדם.
מטרת המשחק, בדומה למשחקי תפקידים אחרים, היא להתקדם בדרגות ולהגיע לבסוף לדרגה 10 באמצעות מגוון דרכים. כל שחקן מתחיל בדרגה 1, ללא מקצוע וללא גזע ומקבל שמונה קלפים: ארבעה קלפי אוצר וארבעה קלפי דלת.
המשחק מתנהל בתורות, ובתחילת כל תור חייב שחקן לפתוח קלף דלת אחד ולהראות אותו לכולם. אם מדובר במפלצת השחקן חייב להילחם בה חוץ מבמקרים יוצאי דופן . לכל מפלצת יש רמה מסוימת והשחקן מנצח אותה אם רמתו שלו ועוד סכום כל הבונוסים שמקנים לו התוספים שהוא נושא  גבוהה מרמת המפלצת. השחקנים האחרים רשאים להתערב בקרב ולהוסיף למפלצת תוספים שיחזקו אותה  או להשתמש בקלפים שיחלישו את השחקן. כמו כן רשאים שחקנים לעזור זה לזה בקרב בתמורה לאוצרות או קלפים שונים.
במידה והשחקן מנצח הוא עולה רמה  ועליו לשלוף מחפיסת קלפי האוצר מספר קלפים כמצוין על גבי קלף המפלצת ולוקח אותם לידו. אם השחקן מפסיד בקרב עליו לבצע את ה"חדשות הרעות" המצוינות על גבי הקלף. במצב ברור של הפסד יכול השחקן לנסות לברוח מהקרב על ידי הטלת קובייה. במידה שבקובייה יצא 5 או 6  השחקן הצליח לברוח ודבר לא קורה. בשלושת המצבים קלף המפלצת מושלך לערימת הזרוקים ותורו של השחקן מסתיים לאחר הקרב או הבריחה.
במקרה שאין מפלצת בקלף הדלת שפתח השחקן, הוא לוקח אותו לידו, אלא אם מדובר במלכודת או קללה, במקרה זה השחקן מבצע את הכתוב בקלף. לאחר-מכן מגיע השלב השני של התור, אשר בו עומדות בפני השחקן מספר אפשרויות פעולה: האפשרות הראשונה, הוא יכול לבחור בקלף מפלצת מהיד שלו במטרה לזמן את המפלצת ולנסות להילחם בה . האפשרות השנייה, השחקן יכול "לחפש בחדר" בעבור שלל חבוי, משמע לשלוף קלף דלת הפוך ולצרף אותו ליד שלו . לאחר השלב השני רשאי השחקן למכור חפצים בשווי 1000 פיסות זהב או קרדיטים כדי לעלות רמה, כלומר להשליכם לערימת הקלפים הזרוקים, אלא אם הוא ברמה 9, ממנה ניתן לעלות אל הדרגה העשירית הנחשקת רק על ידי הבסת מפלצת בקרב .
בסיום השלב השני תורו של השחקן נגמר והתור עובר לשחקן הבא. ברגע שאחד השחקנים מגיע לרמה 10 המשחק נגמר והוא מוכרז כמנצח. השחקנים האחרים רשאים להמשיך לשחק כדי להשיג את המקום השני, השלישי וכן הלאה...
כחלק היותו של המשחק פרודיה ומשחק ל"מנצ'יקינים" - אנשים שיעשו הכל כדי לקדם את הדמות שלהם, כולל רמאויות - רשאים השחקנים להפר את חוקי המשחק וזו בלבד שהם לא נתפסים,  כי אחרת יאלצו לשאת בעונש על רמאות ולרדת דרגה, וכמו כן הרמאות ותוצאותיה מתבטלות ונעשות כאילו נעשו ללא רמאות.
כאשר דמות מתה , מחלקים השחקנים האחרים את חפציה ביניהם  ושאר קלפי הדמות נזרקים גם הם .
בתור שלאחר מות הדמות, הדמות "נוצרת" מחדש כשחקן בעל דרגה זהה לזו שמת איתה ושמונה קלפים , אך ללא מקצוע, גזע או חפצים.
משחק המנצ'קין מכיל מספר גדול של סוגי קלפים, שכל אחד מהם משמש לפעולה אחרת במשחק. הקלפים מתחלקים לשתי קבוצות עיקריות: קלפי דלת וקלפי אוצר.
באנגלית יצאו למנצ'קין שבע הרחבות שונות, ממסופרות מ-2 עד 8. מתוכן השלוש הראשונות תורגמו לעברית.
המשחק ראה אור בשנת 2002 והוא משחק המנצ'קין העצמאי  השני בסדרה. המשחק ממקם את השחקנים בחלל, ובדומה למשחק המקורי, השחקנים נלחמים במפלצות, שבגרסה זו הן מבוססות על סרטי מדע בדיוני כמו "מלחמת הכוכבים" ו"מסע בין כוכבים".
למשחק יצאה ההרחבה "מנצ'קין בין כוכבים 2 - מלחמת המחופשים".
המשחק תורגם לעברית, עם הרחבתו, בסוף 2012.
אחד המשחקים המצליחים בסדרה, אשר משוחק בבית רדוף כביכול.
המשחק הוא פרודיה על שיטת המשחק "עולם החשכה" World of Darkness.
למשחק יצאה ההרחבה באנגלית Munchkin Bites 2: Pants Macabre.
ההרחבה הרביעית למנצ'קין המתרחשת בעיר מלאה בנבלים, שתפקידם של השחקנים, בתור גיבורי-על, להביס. המשחק מהווה פרודיה על תעשיית גיבורי העל, כולל חוברות הקומיקס, הסרטים, הסדרות והמוצרים הנלווים. גם כאן חוקיו של המשחק זהים לחוקי המשחק המקורי וניתן לשחק בו לבד, או בערבוב עם חבילות נוספות.
למשחק יצאה ההרחבה "סופר מנצ'קין  2 - גלימה לכל צרה".
המשחק תורגם לעברית, עם הרחבתו, בסוף 2012.
משחק מנצ'קין שעוסק בנינג'ות ומהווה פרודיה על סרטי אמנויות לחימה מזרחיות. בין המקצועות במשחק: נינג'ה, נזיר ויאקוזה.
משחק מנצ'קין שעוסק בזומבים.
משחק מנצ'קין שמבוסס על הנושא של סרטי ריגול, וכמו כן גם על סדרות כגון משימה בלתי-אפשרית.
משחק מנצ'קין שמבוסס על הספרים של קונאן, ובו תוכלו לשחק את קונאן ושאר חבריו.
המשחק ראה אור בשנת 2002 והוא משחק המנצ'קין העצמאי  השמיני בסדרה. המשחק ממקם את השחקנים בחלל עם עוד דברי קושי, ובדומה למשחק המקורי, השחקנים נלחמים במפלצות, שבגרסה זו הן מבוססות על סרטי מדע בדיוני כמו "מלחמת הכוכבים" ו"מסע בין כוכבים" ועוד חלליות וחייזרים שאינם בסרטים.
המשחק תורגם לעברית בסוף 2013.
המשחקים הבאים בסדרת מנצ'קין תורגמו לעברית:
במקור התרגום לעברית בוצע על ידי חברת כוכבי-כסף, בפברואר 2012 הזכויות על התרגום עברו לחברת הקוביה. 1 
כל תרגום לעברית כולל גם שני קלפים חדשים וייחודיים להוצאה העברית.
 
