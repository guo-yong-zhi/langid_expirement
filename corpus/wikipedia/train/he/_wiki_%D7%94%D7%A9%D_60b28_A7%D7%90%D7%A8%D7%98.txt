השדה הגעשי יואינקארט  הוא שדה געשי של הרי געש מונוגנטיים  במחוז מוהאבי בצפון מערב מדינת אריזונה בארצות הברית. השדה, חלק מהאזור הפיזיוגרפי של רמת קולורדו, שוכן על הגדה הצפונית של הגרנד קניון. מקור השם ב"רמת יואינקארט" , שהשדה הגעשי הוא חלק ממנה, 2  שם שהעניק למקום חוקר הארצות האמריקני ג'ון וסלי פאוול על בסיס שם מקומי בשפת פאיוט שפירושו "היכן שהאורנים צומחים". 3 
השדה הגעשי משתרע על שטח של כ-1,500 קילומטרים רבועים כשהוא משתרע מהגרנד קניון ועד למרחק של כ-80 קילומטרים צפונית לו על רמת יואינקארט, 4  בין העתק טורוויפ  להעתק הוריקן , והוא בנוי מחרוטי אפר שפלטו קילוחי לבה שזרמו שוב ושוב לתוך הגרנד קניון. תוואי הנוף הבולטים הם וולקנס תרון  חרוט האפר שגובהו 1,555 מטרים ו"וולקנס פורג'" , פקק געשי קטן מהתפרצות שהתרחשה בתוך האפיק של הנהר. מרבית החרוטים מתוארכים לפליסטוקן, כאשר וולקנס תרון מתוארך ללפני 73,000 שנים. הפעילות הגעשית נמשכה להולוקן כאשר קילוח לבה אחד, מהאתר המכונה "ליטל ספרינגס" , דרומית להר טרומבול  מהפליוקן תוארך ללפני 1300 +/- 500 שנים. שברי חרסים שתוארכו בין שנת 1050 לשנת 1200 נתגלו בתוך קילוחי הלבה. 1 
מפלים של קילוחי לבה מהשדה הגעשי יואינקארט שזרמו לתוך הגרנד קניון וסכרו את נהר הקולורדו אפשרו לתארך את התקופה בה נחצב ערוץ הנהר. אחד מאותם מפלים הוא האזור המכונים "מפלי לבה" . אשדות מפלי לבה  שמתחת למפלי הלבה נחשבים לאשדות המסוכנים ביותר בגרנד קניון, בלא תלות ברמת המים בנהר. 5 
מעל ל-150 קילוחי לבה בזלתית סכרו את נהר הקולורדו לפחות 13 פעמים, מלפני 725,000 שנים ועד לפני 100,000 שנים. סכרי הלבה נוצרו בדרך כלל תוך כמה שבועות. אורכם נע בין 19 ל-138 קילומטרים, גובהם בין 45 ל-600 מטרים  ונפחם נע בין 0.13 ל-5 קילומטרים מעוקבים. 6 
אורך החיים של הסכרים ויכולתם לאגור את מי נהר הקולורדו באגמים גדולים שנויים במחלוקת בין החוקרים. על פי אחת ההשערות נאגרו מים מנהר הקולורדו מאחורי הסכרים באגמים נרחבים שהגיעו עד העיירה מואב  שבמדינת יוטה. מים מהאגמים שמאחורי הסכרים החלו להישפך מעל סכרים שגובהם בין נע 46 ל-120 מטרים תוך יומיים עד 17 ימים, אבל במקרה הקיצוני ביותר החלו מים להישפך אחרי 22 שנים.
הסכר הגדול ביותר המכונה סכר פרוספקט  נוצר לפני 1.2 מיליון שנים וגובהו הגיע ל-690 מטרים מתחתית הקניון, 1,200 מטרים מעל פני הים. שטח פניו של האגם שנוצר מאחורי הסכר היה עצום, גדול בהרבה מאגם פאוול שמאחורי סכר קניון גלן של ימינו, וגובה פניו היה כ-90 מטרים מעל לקצה העליון של סכר קניון גלן. משערים על סמך כמויות המים שזורמות כיום בנהר שהאגם התמלא תוך 22 שנים. המים החלו אז להישפך מעל הסכר תוך יצירת מפל בגובה של כ-700 מטרים. אין כיום אף נהר שספיקתו דומה לקולורדו או גבוהה ממנו היוצר מפל שגובהו מתקרב לממדים אלו. מהרגע שהמים החלו להישפך מעל לסכר גרמה עוצמת המים הנופלים למערבולות בבסיס הסכר לכרסומו ולהתמוטטותו בסופו של דבר, כפי שניתן לראות כיום במפלי ניאגרה. קילוחי הלבה זרמו 121 קילומטרים במורד הנהר בין הנקודה הנמצאת בנקודת מייל 178  ועד מייל 254.
