מוסטייה-סנט-מארי  הוא כפר וקומונה בדרום צרפת, ליד קניון ורדון, שנבחר לאגודת ״הכפרים הכי יפים של צרפת". הכפר הקטן, הקיים מאז ימי הביניים, שוכן על מתלול סלעי של אבן גיר. בלב הכפר נובע מעין ומתחתיו מפל מים קטן.
החל מהמאה ה-5 התגוררו נזירים מתבודדים במערות במצוקים שמעל מקום הכפר הנוכחי. במאות ה-9 וה-10 היה האזור תחת שלטון מוסלמי, ותושבי הסביבה מצאו מחיה במערות שקודם שימשו את הנזירים. לאחר סיום השלטון המוסלמי החלה פריחה באזור. במאות ה-12 וה-13 קם הכפר: נבנו ביצורים, כנסיות ובתי מגורים. במאה ה-16 הייתה תקופת פריחה לכפר, תודות לפריחת תעשיות שהתבססו על אנרגיית המים, כמו בורסקאות, ייצור ניר ועוד. במאות ה-17 וה-18 הייתה מוסטייה סנט-מארי מרכז תעשיית הפייאנס  הצרפתית.
כנסיית Notre Dame de Beauvoir נבנתה במקום בו עמדה כנסייה כבר במאה ה-5, מלמדת על הקדושה שיוחסה למקום ועל היותו יעד לעליה לרגל בציפייה לנס.
הכוכב המוזהב תלוי בגובה רב על שרשרת באורך 225 המתוחה בין שני מצוקים. האגדה המקומית מספרת שבתקופת מסעי הצלב נשבה אביר יליד המקום, בוזון דה בלקס , בידי המוסלמים. הוא נדר נדר לתלות כוכב מעל הכפר, וכך עשה לאחר שהשתחרר. הכוכב והשרשרת המקוריים הוחלפו מספר פעמים לאורך הדורות. הם נתלו מחדש בפעם האחרונה בתחילת המאה ה-21.
על רקע קניון ורדון.
מצוקי הקניון נישאים מעל הכפר, באמצע נראה הכוכב המוזהב.
הכוכב המוזהב.
מרכז הכפר.
כנסיית עליית מרים לשמיים.
