עמידת ידיים היא תרגיל התעמלות שבו המתעמל משעין את כל כובד גופו על ידיו כשראשו למטה ורגליו למעלה. עמידת ידיים בסיסית היא כאשר הגוף מוחזק בצורה ישרה על הידיים והרגליים פונות כלפי מעלה, בצורה ישרה. על הידיים להיות בערך ברוחב הכתפיים. ישנן וריאציות רבות של עמידות ידיים, אך בכל המקרים בהן מבוצעת עמידת ידיים, פלג הגוף העליון חייב להיות חזק ולספק כוח גופני כדי לגרום ליציבות.
עמידת ידיים מתבצעת בענפי ספורט רבים כולל ריקוד, עידוד, קרקס, יוגה, והתעמלות. וריאציה מסוימת של עמידת ידיים מתבצעת בתרגילי התעמלות רבים ולפעמים תנוחת עמידת הידיים היא רק מצב מעבר בתרגיל התעמלות. בברייקדאנס מתבצע שילוב של עמידות ידיים כאשר הרקדנים מבצעים פוזת סיום . בקפיצה למים, ישנה קטגורית קפיצות שבה הקופצים מתחילים את התרגיל בעמידת ידיים, או נכנסים את תוך בריכת הקפיצות כאשר הגוף נמצא בתנוחה של עמידת ידיים.
עמידות ידיים ידועות בשמות רבים. ביוגה, עמידת ידיים מכונה Adho Mukha Vrksasana 1 - תנוחת העץ ההפוך. בקפוארה, עמידת ידיים ידועה בשם באנאנריה .
בהתעמלות קיימים שני סגנונות נפוצים לעמידת ידיים, הראשונה היא עמידת ידיים עם גב מעוקל אחורה, והשנייה היא עמידת ידיים ישרה לגמרי. 2  בסגנון הראשון שהיה נפוץ יותר בעבר, יש כיפוף בגב היוצר מעין קשת והראש מסתכל לעבר כפות הידיים. זהו הסגנון העממי והנפוץ יותר. הסגנון השני נחשב ל"מקצועי" יותר ומקובל בענף ההתעמלות כעמידת ידיים מקצועית. בעמידת ידיים ישרה, על הגוף להיות אנכי לקרקע כאשר הראש נמצא בין הידיים ואינו פונה לקרקע. סגנון זה נהיה מקובל יותר בקרב שופטי ההתעמלות ומומחים בתחום היציבה, שכן הוא מספק שליטה ואיזון ובנוסף מאפשר לבצע תרגילים רבים כתרגיל מעבר. בשני הסגנונות האיזון בעמידת הידיים נשמר על ידי העברת משקל לכיוון האצבעות או עקב כף היד.
לכל עמידות הידיים הבסיסיות בהתעמלות ישנה טכניקה משותפת:
בנוסף, לעמידת ידיים ישרה יש מאפיינים נוספים:
בענף ההתעמלות האקרובטית, המתעמלים מבצעים תרגילים בצוותים שכוללים הרמות הנקראות "פירמידות". הפירמידות כוללות הרמות שבחלקן מתבצעת עמידת ידיים על ידיו של אחד המתעמלים בצוות. עמידת הידיים יכולה להתבצע במגוון רחב של צורות, למשל עמידת ידיים על יד אחת.
עמידת ידיים "פריז" נפוצה בברייקדאנס, כאשר הרקדנים שואפים ליצור צורה מעניינת מבחינה ויזואלית על ידי עמידת ידיים שאינה כפופה לחוקים מסוימים.
סוגי עמידות ידיים נפוצות כוללים:
לחץ דם בראש עולה לרמה חריגה כאשר הגוף הפוך. כאשר הגוף הפוך לזמן ממושך, לחץ הדם הגבוה למשך זמן ארוך, עלול להחריף בעיות רפואיות שקרו בעבר ולהגביר את הסיכון לשבץ מוחי, בצקת ריאות, ומחלות אחרות. 3 
