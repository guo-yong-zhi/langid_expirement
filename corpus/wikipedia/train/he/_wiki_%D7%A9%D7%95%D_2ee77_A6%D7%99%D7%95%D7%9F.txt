שובבי ציון הייתה להקה ישראלית שפעלה בשנים 1970–1972. חברי הלהקה היו חנן יובל, קובי אשרת וקובי רכט.
השלישייה הוקמה בסוף 1970, לאחר שקובי אשרת וקובי רכט כבר שיתפו פעולה כצמד "הקוביות" והוציאו לאור את הסינגל "למה עכשיו", הם צרפו אליהם את חנן יובל, שבאותה עת חיפש הרכב חדש לאחר פירוק "השלושרים" 1 . הופעת הבכורה שלהם הייתה כלהקת חימום של מייק ברנט 1  2 .
השלישייה השתתפה בפסטיבל הזמר והפזמון 1971 עם השיר "בגללי או בגללו"  3 , וכן השתתפה בפסטיבל הזמר החסידי, בספטמבר 1971, עם שניים משירי שלמה קרליבך "ישראל ישראל בטח בשם" ו"חמדת ימים".
ביוני 1971 השלישייה הוציאה אלבום אחד, ממנו בלטו השירים "למה עכשיו", "נגה", "איש גדול" ו"אל תלכי" 4 .
בפברואר 1972 הודיעה הלהקה על פירוקה, עקב חילוקי דעות בין חנן יובל לרכט ואשרת על רפרטואר 5 . אחר כך נסעו רכט ואשרת לנסות את מזלם כמוזיקאים ומפיקים באמסטרדם 6 .
בשנת 1984 התאחדה הלהקה למספר הופעות ב"מועדון החמאם" 7 .
בשנת 2015, ארבעים וארבע שנים לאחר התפרקות הלהקה, התאחדה השלישייה להופעה במועדון צוותא בתל אביב 8 .
