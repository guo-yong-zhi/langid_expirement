יצחק לוריא  הוא שחיין עבר, אלוף ישראל ושיאן ישראל בשחייה שהשתתף באולימפיאדת רומא  במדי נבחרת ישראל.
לוריא נולד וגדל בקיבוץ גבעת ברנר. הוא התאמן בקבוצת השחייה של הפועל גבעת ברנר.
שבועיים לפני המשחקים האולימפיים, בתחרות שחייה בין נבחרת ישראל לנבחרת יוון שנערכה בבריכת "בת גלים" בחיפה בתחילת אוגוסט 1960 קבע לוריא במשחה ל-100 מטר פרפר שיא ישראלי חדש בתוצאה של 1:07.5 דקות, שיפור לשיאו הישראלי . 1 
באולימפיאדת רומא  סיים לוריא במקום ה-42 במשחה ל-100 מטר חופשי בתוצאה של 1:00.9 דקות ובמקום ה-17 הלפני אחרון במשחה שליחים 4x100 מטר מעורב, ביחד עם יורם שניידר, גרשון שפע ועמירם טראובר בתוצאה של 4:37.6 דקות, הוא שחה את סגנון הפרפר בתוצאה של 1:06.9 דקות.
בתחרות שחייה שנערכה בקבוצת שילר ביולי 1962 במסגרת ליגה אזורית מחוז הדרום קבע לוריא במשחה ל-50 מטר פרפר תוצאה של 30.0 שניות. 2 
בתחרות שחייה שנערכה בקיבוץ חצור באוגוסט 1963 קבע לוריא במשחה ל-200 מטר פרפר תוצאה נאה של 2:27.3 דקות. 3 
באליפות ישראל בשחייה שנערכה בבריכת "בת גלים" בחיפה באוקטובר 1967 זכה לוריא בשתי מדליות כסף במשחה ל-100 מטר פרפר בתוצאה של 1:04.1 דקות, אחרי אברהם מלמד שקבע שיא ישראלי חדש של 59.8 שניות והיה לשחיין הישראלי הראשון ששחה מתחת לדקה במשחה זה ובמשחה ל-200 מטר פרפר בתוצאה של 2:27.7 דקות, שוב אחרי מלמד שקבע שיא ישראלי חדש נוסף של 2:14.1 דקות. 4 
לוריא עבד כמורה לספורט.
