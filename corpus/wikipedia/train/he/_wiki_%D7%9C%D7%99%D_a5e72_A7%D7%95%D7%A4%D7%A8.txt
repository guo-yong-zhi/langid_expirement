ליאם דייוויד איאן קופר  הוא כדורגלן סקוטי המשחק בעמדת הבלם בקבוצת לידס יונייטד, ומשמש גם כקפטן הקבוצה, ובנבחרת סקוטלנד בכדורגל.
קופר הוא הקפטן הראשון של לידס שזכה בראשות ליגת המשנה של הכדורגל האנגלי והעפיל לליגה הבכירה מאז עשה זאת גורדון סטראכן ב-1990. אם כי בדרך כלל מתופקד כבלם, הוא יכול לשחק גם בעמדת המגן השמאלי.
קופר ייצג את סקוטלנד בנבחרות הצעירות, עד גיל 17 ועד גיל 19, וזומן לראשונה לסגל הנבחרת הבוגרת ב-10 במרץ 2016, לקראת משחק הידידות נגד דנמרק, אך לא זכה לשחק. הופעת הבכורה של קופר בנבחרת התקיימה ב-6 בספטמבר 2019, במשחק שהסתיים בהפסד נבחרתו לרוסיה 3 .
קופר נולד בקינגסטון על ההול 4 , והחל לשחק כדורגל בהול סיטי בקבוצת הילדים עד גיל 12. בזמן ששיחק בקבוצת הנוער סייע לה לזכות בגביע ליגת ברית הנוער , במשחק בו ניצחה קבוצתו את קבוצת הנוער של קולצ'סטר יונייטד בתוצאה 0–3, כאשר הבקיע את השער הראשון במשחק ומאוחר יותר הורחק לאחר נגיעת יד מכוונת 5 .
ב-26 באוגוסט 2008 ערך קופר את הופעת הבכורה שלו בקבוצת הבוגרים של הול סיטי במשחק מול סוונסי סיטי במסגרת גביע הליגה 6 . ב-30 באוגוסט של אותה שנה, ביום הולדתו ה-17, חתם במועדון על חוזה מקצועני ראשון וישב על הספסל במהלך משחק הפרמייר ליג נגד ויגאן את'לטיק. הופעת הבכורה שלו במסגרת הליגה התקיימה במשחק שנערך באנפילד והסתיים בתבוסה 1–6 לליברפול 7 . קופר האריך את חוזהו בהול סיטי כאשר חתם לשלוש שנים נוספות במועדון במרץ 2010 8 .
ב-1 בדצמבר 2011, בעת שהיה מושאל להאדרספילד טאון ולאחר שלא נכלל בסגל לקראת המשחק מול צ'רלטון את'לטיק, ביקש קופר להפסיק את חוזה השאלתו בקבוצה במטרה לנסות ולהשיג מקום קבוע בהול סיטי תחת המאמן החדש, ניק בארמבי. ראשי האדרספילד הסכימו, וקופר שב לקבוצת האם שלו 9 . בסוף מרץ סבל קפטן הול סיטי, ג'ק הובס, מפציעה קשה, אשר השביתה אותו לתקופה ממושכת, ולאור זאת פתח קופר במקומו במשחקים שנותרו עד סיום העונה 10 .
לאחר ששותף בשלושה משחקים בלבד בעונת 2010/2011 וזכה למעט הזדמנויות, הושאל קופר לקרלייל יונייטד מהליגה הראשונה לתקופה של חודש ב-10 בינואר 2011, כחלק מעסקה בה נמכר ג'יימס צ'סטר, ששיחק כמושאל בקרלייל ממנצ'סטר יונייטד, להול סיטי, וחתם בשורותיה לשלוש וחצי שנים 11  12 . תקופת ההשאלה הסתיימה לאחר שנפצע בידו בפברואר במהלך משחק נגד האדרספילד טאון. כשהחלים מפציעתו בחודש מרץ השאילה אותו קרלייל לחודש נוסף והייתה מעוניינת להחתימו עד סוף העונה, אך הוא בחר לשוב להול סיטי עם סיום תקופת ההשאלה באפריל 13 .
ב-8 ביולי 2011 הצטרף קופר להאדרספילד טאון בחוזה השאלה לעונה אחת 14 . לאחר הופעת הבכורה שלו במשחק נגד פורט וייל באוגוסט במסגרת גביע הליגה ב-9 באוגוסט 15 , ערך את הופעת הבכורה שלו במסגרת הליגה ב-24 בספטמבר כמחליף במשחק נגד לייטון אוריינט, שהסתיים בתוצאה 2-2 16 . הופעת הבכורה שלו בליגה בהרכב הפותח התקיימה ב-1 באוקטובר, במשחק החוץ בו הביסה קבוצתו 0–4 את ברנטפורד. כעבור שלושה ימים פתח פעם נוספת במשחק במסגרת הסיבוב השני של פרס הפוטבול ליג נגד ברדפורד סיטי אך נאלץ לעזוב את המגרש במחצית בשל פציעה 17 . תקופת ההשאלה בהאדרספילד הסתיימה ב-2 בדצמבר 2011 בשל בקשתו של קופר לשוב להול סיטי 18 .
קופר הצטרף לצ'סטרפילד ב-1 בנובמבר 2012 בחוזה השאלה לחודשיים. מאמן הקבוצה, פול קוק, אמר עם הצטרפותו: "אנחנו מאושרים עם החתמתו של ליאם. הוא שחקן שמועדונים אחרים, ולא רק בליגה הזו, מגלים בו עניין" 19 .
קופר הבקיע את שערו הראשון במשחק הבכורה שלו במועדון בניצחון 1–2 על אוקספורד יונייטד ב-16 בנובמבר 2012 20 . הוא הבקיע שנית כעבור 12 יום, ב-28 בנובמבר, במשחק ההפסד של קבוצתו 1–2 מול טרנמיר רוברס בסיבוב השני של הגביע האנגלי 21 . חודש לאחר מכן הוארכה תקופת השאלתו במועדון עד ל-5 בינואר 2013 22 .
ב-5 בינואר 2013 חתם על חוזה קבוע לשנתיים וחצי במועדון עבור סכום שלא פורסם 23 , ושיחק פחות משעה לאחר מכן בהפסד 1–2 לוויקומב וונדררס 24 . הוא הבקיע את שערו הראשון עבור המועדון כשחקן מן המניין בהפסד 1–2 מול טורקי יונייטד ב-19 במרץ 2013 25 . קופר ערך 31 הופעות והבקיע שלושה שערים בכל המסגרות מאז הפך שחקן קבוע במועדון בעונת 2012/13.
אף על פי שסבל מפציעה שמנעה ממנו לשחק בשלושת המשחקים הראשונים של עונת 2013/14, יצר קופר למן ההתחלה שותפות איתנה בהגנת הקבוצה ביחד עם הבלם סאם הירד 26 .
הוא הבקיע את שערו הראשון לעונה ב-12 באוקטובר 2013, כשצ'סטפרפילד סיימה בתיקו 1-1 עם פליטווד טאון 27 . לאחר מכן הבקיע את שערו השני בניצחון 1–4 על צ'לטנהאם טאון ב-25 בפברואר 2014 28 . צ'סטרפילד הגיעה לגמר פרס הפוטבול ליג כשקופר פתח ונטל חלק במשחק כולו בו הפסיד המועדון 1–3 לפיטרבורו יונייטד 29 . קופר התגבר על ההפסד בגמר והבקיע בניצחון 1–2 על הארטלפול יונייטד, ניצחון שהשאיר את המועדון במירוץ לאליפות הליגה השנייה 30 . קופר סייע למועדון להעפיל לליגה הראשונה כשיצר שותפות מצוינת במרכז הגנה עם איאן אוואט, עובדה שסייעה למועדון לסיים את העונה כאלופי הליגה השנייה. בסיום העונה, נכלל קופר בנבחרת השנה של התאחדות הכדורגלנים המקצוענים באנגליה, יחד עם עוד שניים מחבריו לקבוצה 31 .
ב-30 ביולי 2014, לאחר ידיעות לא מאומתות שקישרו אותו עם לידס יונייטד, אישרה לידס ששתי הצעות שהגישה כדי לרוכשו נדחו על ידי צ'סטרפילד 32 . ב-12 באוגוסט 2014 הגיעו לידס וצ'סטרפילד להבנות על דמי ההעברה שלו, בכפוף לביצוע בדיקות רפואיות 33 .
ב-13 באוגוסט 2014 נמכר קופר ללידס עבור סכום שלא פורסם, שעל פי דיווחים נע בין 500,000 ל-750,000 ליש"ט, וחתם על חוזה לשלוש שנים במועדון 34  35 . הוא ערך את הופעת הבכורה ב-16 באוגוסט, כשהוא מסייע ללידס לשמור על רשת נקייה בניצחון 0–1 מול מידלסבורו, לאחר שער מאוחר שנכבש על ידי בילי שארפ 36 .
ב-8 בנובמבר הבקיע קופר את שער הבכורה במועדון בבעיטת יעף מרחוק בניצחון 1–3 על בלקפול 37 . לאחר פציעתו של קפטן הקבוצה, סטיבן וורנוק, שימש כקפטן בהפסד 0–1 במסגרת הגביע האנגלי מול סנדרלנד ב-4 בינואר 2015 38 , כשמאמנה של לידס, ניל רדפרן, מתאר אותו כמנהיג טבעי 39 . לאחר מכירתו של הקפטן סטיבן וורנוק לדרבי קאונטי הפך קופר לקפטן החדש הקבוע עד לסיום העונה 40 .
ב-31 ביולי 2015, קיבל קופר את החולצה מספר 6 לעונת 2015/16 41 . ב-4 ביולי מונה לקפטן משנה כשסול במבה מונה לקפטן הקבוע על ידי מאמנה של הקבוצה, אובה רוסלר 42 .
ב-17 באוקטובר הבקיע את שערו השני עבור המועדון, בהפסד לידס 1–2 לברייטון אנד הוב אלביון 43 . קופר שימש כקפטן הקבוצה במהלך החודשים נובמבר ודצמבר בעקבות פציעתו של במבה.
קופר החמיץ את כל משחקי טרום העונה עקב פציעה, אולם חזר לכושר משחק לפתיחת העונה 44 . הוא ערך את משחק החזרה מפציעה ב-10 באוגוסט 2016, במסגרת גביע הליגה מול פליטווד טאון 45 .
במשחק הליגה הראשון בו פתח, ב-16 באוגוסט, בתיקו 1-1 מול פולהאם, שימש כקפטן 46  ונבחר לשחקן המצטיין של ההתמודדות.
ב-29 באוגוסט הורחק במשחק במסגרת הגביע האנגלי מול סאטון יונייטד, בו הפסידה לידס במפתיע בתוצאה 0–1 47 . באפריל 2017 הושעה קופר משישה משחקים בעקבות תקרית בה הודה שדרך על שחקן רדינג, ריס אוקספורד 48 .
ב-6 באוגוסט 2017, היום הפותח של העונה בצ'מפיונשיפ, מונה קופר בשנית לקפטן הקבוצה, והוביל את לידס לניצחון 2–3 על בולטון וונדררס 49  50 . ב-10 באוגוסט חתם על חוזה לארבע שנים במועדון, שהבטיח את הישארותו עד תום עונת 2020/21 51 .
ב-20 בינואר 2018 הושעה קופר לארבעה משחקים לאחר שהורחק בפעם השנייה באותה עונה  במהלך המחצית הראשונה בהפסדה הדרמטי של לידס 3–4 מול מילוול 52 . ב-24 בפברואר 2018 הבקיע את שערו הראשון לעונה, בניצחון לידס 0–1 על ברנטפורד 53 .
קופר שמר על סרט הקפטן לעונת 2018/19 תחת מאמנה החדש של לידס, מרסלו בייאלסה. הוא הבקיע במשחק פתיחת העונה, ב-5 באוגוסט 2018, מול סטוק סיטי שהתקיים באלנד רואד, בו ניצחה לידס 1–3 54 . הוא הבקיע את שערו השני לעונה ב-18 בספטמבר בניצחון 0–3 על פרסטון נורת' אנד 55 .
ב-1 בדצמבר, לאחר פתיחה מרשימה לעונת 2018/19, הוחלף קופר במהלך משחק הניצחון 0–1 על שפילד יונייטד, לאחר שספג פגיעה חמורה בברכו. הפציעה חייבה ניתוח שבעקבותיו נעדר לזמן ממושך 56 . הוא התאושש מן הפציעה ופתח במשחק הניצחון של לידס 0–2 על דרבי קאונטי ב-11 בינואר 2019 57 .
ב-9 במרץ 2019, רשם קופר 150 הופעות במדי לידס, והפך לשחקן ה-12 של המועדון ששימש כקפטן ב-100 משחקים, כשהוביל את הקבוצה לניצחון 0–1 על היריבה בהתמודדות על כרטיס העלייה לפרמייר ליג, בריסטול סיטי 58 .
ב-26 במרץ 2019 נבחר קופר לנבחרת העונה של הצ'מפיונשיפ 59 , כמו גם לנבחרת העונה של הפוטבול ליג. בנוסף, במרץ 2019 נבחר יחד עם חבריו לקבוצה, פונטוס יאנסון ופבלו ארננדס לנבחרת העונה של התאחדות הכדורגלנים המקצוענים לעונת 2018/19 60 .
במהלך עונת 2018/19, שיחק קופר ב-39 משחקים בכל המסגרות והבקיע שלושה שערים, לאחר שלידס סיימה את העונה הסדירה במקום השלישי אליו נשרה משני המקומות הראשונים המובילים לעלייה אוטומטית לפרמייר ליג כשנותרו שלושה משחקים לסיום העונה, לאחר הפסד 1–2 לוויגאן אתלטיק ב-19 באפריל, שעקב הרחקה שיחקה במשך מרבית שלבי המשחק עם עשרה שחקנים 61 . לידס הוגרלה במשחקי הפלייאוף מול דרבי קאונטי שסיימה את העונה במקום ה-6, וגברה עליה 0–1 במשחק הראשון שהתקיים במגרשה של דרבי. בגומלין שהתקיים באלנד רואד ניצחה דרבי 2–4 ו-3–4 בסיכום שני המשחקים והעפילה לגמר הפלייאוף מול אסטון וילה 62  63 .
בספטמבר 2019 חתם קופר על חוזה חדש לחמש שנים בלידס 64 . ב-23 בספטמבר 2019 הוא נכח בטקס פרסי הכדורגל, "הטוב ביותר" של פיפ"א לשנת 2019 וקיבל בשם מרסלו בייאלסה והמועדון את פרס המשחק ההוגן של פיפ"א, בשל הספורטיביות שגילה בייאלסה במהלך משחקה של לידס מול אסטון וילה במאי 2019, כשהורה לשחקני לידס לאפשר לשחקני אסטון וילה להבקיע לאחר שלידס עלתה ליתרון מוקדם יותר בעת ששחקן וילה נותר פצוע על כר הדשא. תוצאת המשחק, 1-1, סתמה את הגולל על סיכוייה התאורטיים של לידס להעפיל אוטומטית מן המקום השני 65 .
לאחר שהכדורגל המקצועני באנגליה הופסק במרץ 2020 עקב התפרצות נגיף הקורונה, חודשה העונה בחודש יוני, כשקופר מוביל את לידס לעלייה אל הפרמייר ליג ביולי כאלופי ליגת המשנה לעונת 2019/20 66 .
לאחר שהחמיץ את משחק פתיחת העונה מול ליברפול בשל פציעה, ערך קופר את הופעת הבכורה שלו בפרמייר ליג במדי לידס בניצחון 3–4 על פולהאם, ב-19 בספטמבר 2020 67 . ב-20 בדצמבר הבקיע את שער הבכורה שלו בפרמייר ליג, בתבוסה 2–6 למנצ'סטר יונייטד 68 .
קופר ערך את הבכורה שלו לעונת 2021/2022 במשחק הראשון של העונה, ב-14 באוגוסט 2021, שהסתיים בהפסד 5–1 למנצ'סטר יונייטד 69 . ב-5 בדצמבר, במהלך המשחק מול ברנטפורד שהסתיים בתוצאה 2-2, נפצע בשרירי מיתר הברך והושבת למשך מספר חודשים 70 . ב-2 באפריל שב לסגל הקבוצה, כאשר פתח לראשונה מאז פציעתו בדצמבר במשחק מול סאות'המפטון, שהסתיים בתוצאה 1-1 71 .
את משחק הבכורה שלו לעונת 2022/2023 ערך קופר ב-24 באוגוסט 2022, בניצחון 1–3 על ברנסלי במסגרת הסיבוב השלישי של גביע הפוטבול ליג 72 . בליגה ערך את משחק הבכורה שלו ב-2 באוקטובר, כשפתח בהרכב במשחק מול אסטון וילה, שהסתיים בתוצאה 0-0 73 . ב-5 בנובמבר הבקיע את שער הבכורה שלו לעונה, בניצחון 3–4 על בורנמות' 74 .
לאחר נשירתה של לידס לצ'מפיונשיפ בסיום עונת 2022/2023, פתח במשחק הראשון לעונת 2023/2024 מול קארדיף סיטי, שהסתיים בתוצאה 2-2 75 . בפיגור 0–2 הבקיע בנגיחה את השער המצמק, שערו הראשון לעונה, אך נפצע במהלך והורד מהמגרש באלונקה 76 .
קופר היה זכאי לייצג את אנגליה עקב העובדה שנולד בהול, וגם את סקוטלנד עקב מוצאו הסקוטי של אביו. במרץ 2008 הוא קיבל זימון לנבחרת סקוטלנד עד גיל 17 לשלב השני של מוקדמות הקמפיין האירופי שלה. הוא גם היה בסגל נבחרת סקוטלנד עד גיל 19 ב-2009 77 .
קופר קיבל את הזימון הראשון לנבחרת ב-10 במרץ 2016 למשחק ידידות מול נבחרת דנמרק, ונקרא שנית במרץ 2017 למשחק ידידות מול נבחרת קנדה ולמשחק במסגרת מוקדמות גביע העולם בכדורגל מול נבחרת סלובניה 78 .
ב-27 באוגוסט 2019 זומן לסגל נבחרת סקוטלנד בפעם הראשונה, תחת הדרכתו של המנג'ר סטיב קלארק, למשחקים מול נבחרת רוסיה ונבחרת בלגיה בספטמבר 2019 79 . הוא ערך את הופעת הבכורה בהפסד 1–2 לרוסיה ב-6 בספטמבר 80 , ובנוסף פתח במשחק ההפסד 0–4 לבלגיה ב-9 בספטמבר 2019 81 . בנובמבר 2019 פרש קופר מסגל הנבחרת בעקבות פציעה 82 .
ב-7 בספטמבר 2020 פתח במשחק בו ניצחה סקוטלנד 1–2 את צ'כיה, במסגרת ליגת האומות 83 . במהלך 2020 הפך לחלק קבוע בסגל הנבחרת, כולל 120 דקות בשלב הפלייאוף של מוקדמות יורו 2020 מול ישראל, אותו ניצחה סקוטלנד בבעיטות הכרעה. הוא החמיץ את גמר הפלייאוף מול סרביה בשל פציעה, כאשר גם את המשחק הזה ניצחה סקוטלנד בבעיטות הכרעה ועלתה לטורניר גדול בפעם הראשונה מאז מונדיאל 1998. קופר נכלל בסגל הנבחרת ליורו 2020 ופתח בהרכב במשחק הראשון בטורניר, מול צ'כיה.
באוגוסט 2019 היה קופר אחד הכוכבים המרכזיים בסדרה הדוקומנטרית על לידס יונייטד בהפקת פריים וידאו, "קחו אותנו הביתה", שתיעדה את עונת 2019/2018 של המועדון כשהוא משתתף בכמה פרקים. קריין הסדרה הוא שחקן הקולנוע האוסטרלי זוכה האוסקר ואוהד לידס יונייטד, ראסל קרואו 84 .
מעודכן ל-6 באוגוסט 2023
1 מרשל • 
2 אודונל • 
3 רוברטסון • 
4 מקטומיני • 
5 הנלי • 
6 טיירני • 
7 מקגין • 
8 מקגרגור • 
9 דייקס • 
10 אדמס •  
11 כריסטי • 
12 גורדון •
13 טיילור • 
14 פלק •
15 גלאגר •
16 קופר •
17 ארמסטרונג •
18 טרנבול •
19 ניסבת •
20 פרייזר •
21 מקלפלין •
22 פאטרסון •
23 גילמור •
24 הנדרי •
25 פורסט •
26 מקנה •
מאמן: קלארק
