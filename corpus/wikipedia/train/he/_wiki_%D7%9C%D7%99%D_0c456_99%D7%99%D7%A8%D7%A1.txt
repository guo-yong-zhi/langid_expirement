Miramax Films
Nightfall Productions
ליל המסכות: הקללה של מייקל מאיירס  הוא סרט סלאשר גוטי אמריקאי משנת 1995, אשר בוים על ידי ג'ו צ'אפל ונכתב על ידי דניאל פאראנדס. 1  בסרט מככבים דונלד פלזנס בהופעה האחרונה שלו לפניי מותו, פול ראד ומריאן הייגן. זהו הסרט ה-6 בסדרת סרטי ליל המסכות שיצא כ-6 שנים לאחר הסרט הקודם בסדרה. בסרט מייקל ממשיך לערוב אחר לורי ובני משפחתה על מנת להרוג את בני משפחתה האחרונים של לורי שנשארו בעוד ד"ר לומיס רודף אחריו פעם נוספת. בנוסף הסרט חושף בפעם הראשונה את הסיבה שמייקל נשאר בחיים כל פעם ואת הסיבה שהוא רוצה להרוג את משפחתו.
הסרט צולם בלייק סיטי בחורף 95–1994 ואף חלק מהסצנות צולמו פעמיים לאחר שצוות הסרט לא היה מרוצה מאותן סצנות. הסרט הופץ לראשונה גם בתלת מימד מה שהביא לכך שגם הסרטים הבאים בסדרה יצאו בפורמט תלת מימד. הסרט יצא לאקרנים ב-29 בספטמבר 1995 וגרף 15.1 מיליון דולר כנגד תקציב של 5 מיליון דולר ואף ספג ביקורות שליליות מהמבקרים. הסרט הוקדש לזכרו של דונלד פלזנס שנפטר לפניי שהסרט עלה לאקרנים.
נוסף על כך, הסרט יצא גם בווידאו לצפייה ביתית אשר כלל קטעים שלא נכנסו לגרסה הסופית וסיום אחר. גרסה זו זכתה לאהדה רבה של המעריצים ובעקבות כך נמכרו באיביי ובחנויות אינטרנטיות אחרות גרסאות DVD לא רשמיות של הגרסה לצפייה ביתית מה שגרם למעריצים להפעיל לחץ על הוצאת גרסת DVD רשמית לפורמט הצפייה הביתית. בסופו של דבר בשנת 2014 גרסה זו יצאה באופן רשמי כ-Blu-ray. למרות הביקורות השליליות לסרט יצא סרט נוסף בסדרה בשנת 1998, גרסה מחודשת לכבוד 20 שנה מאז יציאת הסרט הראשון. גרסה זו הוותה המשך ישיר לסרט השני והתייחסה גם לחלקים של הסרטים הקודמים.
לאחר שבסרט הקודם ג'יימי מוצאת את תא המעצר של מייקל ריק היא נחטפת מהתחנה ביחד עם מייקל עצמו על ידי האיש שביצע את הירי של השוטרים. שש שנים מאוחר יותר, ג'יימי שעדיין מוחזקת על ידי האיש נכנסת להיריון ויולדת את התינוק שנלקח על ידי האיש שמתגלה כראש של כת. מאוחר יותר, המיילדת של ג'ימיי עוזרת לה לברוח ביחד עם התינוק שלה, מייקל שמצליח לברוח גם, הורג את המיילדת ומתחיל לרדוף אחר ג'יימי. ג'יימי והתינוק שלה בורחים במשאית גנובה בזמן שמייקל בעקבותיהם. בינתיים, ד"ר סם לומיס פרש מתפקידו ועבר לבקתה בפאתי הדונפילד, שם הוא גר כנזיר. באותו זמן מבקר אותו חברו ד"ר טרנס ווין, המנהל הראשי של המוסד בו מייקל נכלא כנער והוא מבקש מלומיס לחזור בחזרה לעבוד במוסד. בינתיים ג'יימי מבקשת להזעיק עזרה דרך שידור של תחנת רדיו אך מנהל התחנה מסרב לעזור לה ובעקבות כך ג'יימי מתקשרת ללומיס. בינתיים מייקל מצליח לתפוס את ג'יימי והיא מתנגשת במשאית ברפת ישנה. הוא הורג את ג'יימי, אך מגלה שהתינוק שלה לא נמצא במשאית.
בהדונפילד, טומי דויל, שהופיע בסרט הראשון, אדם מתבודד שנכנס לאובססיה למצוא את האמת שמאחורי המניעים של מייקל, מוצא את תינוקה של ג'יימי בתחנת אוטובוס, לוקח אותו לטיפול ומעניק לו את השם סטיבן. טומי נתקל בלומיס ומספר לו על משפחתה של לורי שגרה בבית מאיירס לשעבר. בינתיים, מייקל חוזר להדונפילד, שם הוא עוקב אחרי קרובי משפחה של לורי שגרים בבית בו משפחתו הייתה גרה פעם. הוא הורג את אחת מבנות המשפחה ועוקב אחר בת משפחה אחרת.
מאוחר יותר, טומי, קארה ודני, קרובי משפחה נוספים של לורי החיים בבית הישן של משפתחו של מייקל הולכים לפנסיון, שם חושף טומי שהוא מאמין שהוטלה על מייקל קללת ת'ורן, קללה דרואית עתיקה. לפני זמן רב, ילד אחד מכל שבט, שנבחר לשאת את קללת ת'ורן, היה חייב להקריב את קרוביו בליל סמהיין, או ליל כל הקדושים. טומי מאמין שסטיבן יהיה הקורבן האחרון של מייקל. מאוחר יותר באותו לילה, בזמן שטומי יוצא לחפש את לומיס, גברת בלנקנשיפ, מנהלת הפנסיון מגלה לקארה שעשתה בייביסיטר למייקל בלילה שבו הוא הרג את אחותו, וכי דני שומע קול שאומר לו להרוג בדיוק כמו שמייקל עשה, מה שמעיד שגם דני קולל בקללה. בינתיים מייקל הורג את ג'ון וטים, דמויות נוספות מהמשפחה המתגוררת בבית מאיירס, חברתו של טים בת' ואת בארי סימס, מנהל תחת הרדיו שסירב לעזור לג'יימי. לאחר מכן הוא רודף אחר דני וקארה אך הם מצליחים להימלט חזרה לפנסיון בו ממתינים טומי ולומיס.
הכת מגיעה לפנסיון, שם מתגלה כי גברת בלנקנשיפ היא חברה בכת והאיש בשחור הוא ד"ר ווין. הם מסממים את לומיס וטומי בתרופות ולוקחים את קארה, דני וסטיבן לסמית' גרוב, המוסד של מייקל. בינתיים הם נועלים את המקום על ידי מערכת אבטחה ומחזיקים את טומי ולומיס בחדר ניתוח. לומיס מתעמת עם ווין, שמגלה כי הצוות של סמית' גרוב עבד עם הכת כדי לחקור את כוחה של קללת ת'ורן וללמוד כיצד לשלוט בה. סטיבן הוא למעשה תוצר של ניסוי שערכו חבריי הכת בניסיון לשכפל את הרוע של מייקל, והכת מתכננת להשתמש בדני ובקארה אימו כדי ליצור אדם נוסף שיישא את הרוע של מייקל. ווין רוצה שלומיס יצטרף למזימתו, מכיוון שהוא היה הראשון שראה את הרוע שבתוך מייקל. לומיס מסרב ומודח על ידי חברי הכת.
בינתיים טומי מצליח לברוח ומשחרר את קארה כשמייקל רודף אחריהם. הם מוצאים את ווין וצוותו שעומדים לבצע הליך רפואי בדני וסטיבן. מייקל מופיע פתאום והורג את ווין והרופאים. טומי וקארה מצילים את הילדים ומייקל רודף אחריהם למעבדה, שם קארה מבחינה בעוברים מהניסויים הכושלים של ווין. טומי מזריק למייקל חומרים מאלחשים ומכה אותו עד לאובדן הכרה בצינור עופרת. טומי, קארה והילדים עוזבים את חורשת סמית' גרוב בזמן שלומיס נשאר מאחור. בפנים המסכה של מייקל מונחת לבדה על רצפת המעבדה, ולומיס צורח ברקע ובכך נגמר הסרט.
