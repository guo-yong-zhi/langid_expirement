אלבן לי אדמס  הוא כדורסלן עבר אמריקאי, ששיחק בליגת ה-NBA בין השנים 1975–1988, בעמדות הסנטר והפאוור פורוורד. לכל אורך הקריירה שיחק בקבוצת פיניקס סאנס, וממוצעיו הכוללים בקבוצה הם 14.1 נקודות, 7.0 ריבאונדים ו-4.1 אסיסטים למשחק. 1  אדמס ניצב במקום השני ברשימת קלעי כל הזמנים של הסאנס , עם 13,910 נקודות. 2 
אדמס נולד בעיר לורנס שבקנזס, וגדל ב-וור אייקרס שעל יד אוקלהומה סיטי. בבגרותו למד באוניברסיטת אוקלהומה, וב-3 עונותיו כשחקן קבוצת הכדורסל של האוניברסיטה רשם ממוצעים כוללים של 23.4 נקודות ו-12.8 ריבאונדים למשחק. 3  בשנת 1998 הועלתה גופייתו של אדמס עם המספר 33 לתקרת אולמה הביתי של קבוצת האוניברסיטה, שם היא מתנוססת לצד גופיות המשחק של ויימן טיסדייל, מוקי בליילוק וסטייסי קינג. 4 
בקיץ 1973, בסיום עונתו הראשונה באוניברסיטה, שיחק עבור נבחרת ארצות הברית באוניברסיאדת מוסקבה, וזכה עמה במדליית הזהב. 5 
אדמס נלקח בבחירה הרביעית של דראפט ה-NBA לשנת 1975 על ידי פיניקס סאנס, אשר מאמנה ג'ון מקלאוד היה מאמנו של אדמס בעונת הפרשמן שלו באוקלהומה. 6  בעונת הרוקי שלו קלע אדמס 19.0 נקודות, הוריד 9.1 ריבאונדים ומסר 5.6 אסיסטים בממוצע למשחק, ועזר לקבוצתו להעפיל לפלייאוף ה-NBA לראשונה מזה שש עונות. לצד פול וסטפאל שהצטרף לסאנס באותה עונה, הוביל אדמס את פיניקס להעפלה מפתיעה לגמר ה-NBA לאחר שגברה על סיאטל סופרסוניקס  וגולדן סטייט ווריורס  בשני שלבי הפלייאוף הראשונים. לאורך סדרת הגמר מול בוסטון סלטיקס רשם אדמס ממוצעים של 23.0 נקודות ו-10.2 ריבאונדים למשחק, אך קבוצתו הפסידה בתוצאה 2–4. 7  במהלך אותה עונה השתתף אדמס במשחק האולסטאר בפעם היחידה בקריירה, ובסיומה נבחר לחמישיית הרוקיז וזכה בתואר רוקי העונה.
בעונתו השנייה ניצחו הסאנס 34 משחקים בלבד, אך החל מעונת 1977/1978 רשמה פיניקס רצף של 8 העפלות רצופות לשלב הפלייאוף, אשר בשתיים מהן הגיעה עד גמר האזור המערבי . לאורך תקופה זו היה אדמס אחד השחקנים המובילים בקבוצה, כשלצידו בלטו לסירוגין פול וסטפאל, וולטר דייוויס, טראק רובינסון, דניס ג'ונסון ולארי נאנס. בעונת 1987/1988 חלה נסיגה בתפוקתו , ובסיומה פרש אדמס ממשחק, בגיל 33.
אדמס שיחק בפיניקס במשך 13 עונות – יותר מכל שחקן אחר בתולדות הקבוצה, והוא מוביל את כל שחקניה במספר משחקים , דקות משחק , ריבאונדים 6,937 וחטיפות . כמו כן מדורג אדמס במקום השני בנקודות , במקום השלישי באסיסטים  ובמקום הרביעי בחסימות . 2  ב-9 בנובמבר הופרשה גופייתו עם המספר 33 על ידי המועדון. 8 
מאז שנת 2000 משמש כסגן נשיא מנהל מתקן של אולם טוקינג סטיק ריסורט ארנה, בו מארחות את משחקיהן הביתיים קבוצות פיניקס סאנס ופיניקס מרקורי. 9 
