חוֹחַן הַקִּנְרָס  הוא מין מהסוג חוחן המצוי בישראל. זהו צמח חד-שנתי קוצני ממשפחת המורכבים.
השם המדעי Onopordum cynarocephalum מיוונית: גאזים  חמור  כנראה בשל הסברה לגבי האפקט של אכילה מוגזמת אצל החמור 1 . קרקפת הפרחים של חוחן הקנרס דמוית כדור קטן של ארטישוק - קינרה ביוונית, קנרס בעברית. השם העברי נגזר מהשם המקראי חוח, גם כן צמח קוצני. בערבית כַּעוּב או לְשַׂ'אן אִל-גְ'מָאל .
חוחן הקרנס גדל באזור ארץ ישראל וסוריה בעיקר סמוך ליישובים נטושים, מעזבות ושולי דרכים 2 . שׁוֹשֶׁנֶת העלים בחורף רחבה ועליה מסתיימים בקוצים . באביב עולה מתוכה גבעול זקוף וגבוה ביותר . הגבעול קוצני, מלווה לכל אורכו בכנפיים קוצניות ומסתעף למעלה למספר סעיפים נושאי קרקפות גדולות . הקרקפות מהודקות בחפי מעטפת המתחדדים לקוצים. הצמח פורח בחודשים מאי-יולי עם פרחים מורכבים צינוריים בצבע סגול-ארגמן. ציציות צהבהבות מכסות את הקרקפת אחרי ההבשלה.
אחד ממיני החוחן Onopordum acanthium , הוא הפרח הלאומי של סקוטלנד, והוא מאפיין ניכר בסמלים ולוגואים סקוטיים רבים. האגדה היא שצבא נורדי פולש ניסה להתגנב בחשאי למאהל של הצבא הסקוטי. אחד מהנורדים פסע בשקט יחף למחנה הסקוטי ודרך על החוחן. שלוות הלילה במחנה הופרה והנורסים הובסו 3 .
