המטבח הלוקסמבורגי משקף את מיקומה של לוקסמבורג בין המדינות הלטיניות והגרמניות, המושפעות ממטבחי צרפת השכנה, בלגיה וגרמניה. המטבח מושפע גם מהמהגרים המעטים מאיטליה ופורטוגל. כמו בגרמניה המסורתית, מנות לוקסמבורג היום יומיים הם בדרך כלל מנות איכרים, בניגוד לאוכל הצרפתי היותר מתוחכם. המטבח הלוקסמבורגי מאופיין גם בבשר ציד וקדרות.
ללוקסמבורג יש הרבה מעדנים. בנוסף למאפיות צרפתיות, עוגות ופאי פירות, מאפיות מקומיות מכינות את הברצל , סוג של בייגלה, וורורלטר, טארט מפרי הזווטשגה , ודונאטס קטנים מצופים בסוכר.
הגבינות הייחודיות במטבח הלוקסמבורג הן: הקשקייס, והצ'נ'וילוטה. כמו כן קיים גם ממרח גבינה רכה.
דגים מהנהרות המקומיים כמו: טראוטה, פיקרל וסרטן הנהרות הם הבסיס למנות כמו: פארל אם רייסלק , היכט מאט קראידרזוס  וקריבסן , בדרך כלל ברוטב ריזלינג. מאכל אהוב נוסף הוא פריטור דה לה מוזל או פריטור, דג מטוגן קטן מנהר המוזל, עם יין מוזל לבן מקומי.
מאכלי בשר כוללים האם אייסקלר קר, (האם חזיר, מההרים הצפוניים של לוקסמבורג. תחילה ההאם מושרה במרינדה לכמה שבועות ולאחר מכן מעושן למשך מספר ימים (בדרך כלל המנה מוגשת עם סלט תפוחי אדמה חתוך). מאכל הבשר המסורתי ביותר של לוקסמבורג הוא ג'וד מאט גאארדבונן (צווארון מעושן של חזיר עם שעועית רחבה). החזיר סופג טעמים ללילה אחד, ואז מורתח עם ירקות ותבלינים. הוא מוגש בפרוסות עשירות יחד עם שעועית מבושלת ותפוחי אדמה, ונחשב להיות המנה הלאומית של לוקסמבורג. הונג רייסלק, כמו קוק או ריזלינג הצרפתי, מורכב מחתיכות עוף ביין לבן עם ירקות, תבלינים ופטריות. הואסנזיווי או קיווט דה ליברה היא מנת ארנבות ומוגשת בדרך כלל במהלך עונת הציד.
מנות נוספות כוללות כופתאות כבד  עם כרוב כבוש ותפוחי אדמה מבושלים, טראיפן  עם רוטב תפוחים, נקניקיות עם מחית תפוחי אדמה וחזרת, ומרק שעועית ירוקה . המטבח הצרפתי משפיע באופן בולט על מנות רבות, וגם המטבח הגרמני והמטבח הבלגי.
לוקסמבורג מתמחה במנות נוספות כגון:
