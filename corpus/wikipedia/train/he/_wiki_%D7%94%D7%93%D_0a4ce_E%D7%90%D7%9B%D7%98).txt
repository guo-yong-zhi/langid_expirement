הדיוויזיה ה-268  הייתה דיוויזיית חיל רגלים של הורמאכט במלחמת העולם השנייה.
הדיוויזיה הוקמה ב-26 באוגוסט 1939, והועמדה תחת פיקוד אריך שטראובה. במהלך המערכה בפולין שהתה הדיוויזיה בחזית המערבית, והייתה בעתודת הארמייה הראשונה בחזית המערבית, ובמהלך המערכה על צרפת היא לחמה כחלק מהקורפוס ה-12 במסגרת הארמייה הראשונה, ובספטמבר 1940 היא נשלחה כחיל כיבוש בפולין. במהלך מבצע ברברוסה לחמה הדיוויזה כחלק מהקורפוס ה-7 במסגרת הארמייה הרביעית, ובמהלך הקרב על מוסקבה היא לחמה כחלק מהקורפוס ה-20 במסגרת הארמייה הרביעית. לאחר מכן נשארה הדיוויזיה בגזרה המרכזית, ולחמה בקרב רז'ב הראשון ובקרב רז'ב השני, ובסתיו 1943 השתתפה בנסיגה לעבר הדניפר וספגה אבדות כבדות. בנובמבר 1943 פורקה הדיוויזיה, וחלק מיחידותיה היוו את קבוצת הדיוויזיה ה-268, אשר היוותה מאוחר יותר את הבסיס להקמת דיוויזיית הגרנדיר ה-36.
