יעל איתן  היא שחקנית טלוויזיה ותיאטרון ישראלית.
נולדה וגדלה בנתניה. בגיל שמונה הצטרפה לתיאטרון "אלמוג" של רבקה ויוסי אלמוג, במסגרתו שיחקה בשתי הצגות חינוכיות לתיכונים: "אגדות ימי הבריאה"  ו"חושים" . בצבא שירתה איתן בחיל האוויר. בתום שירותה הצבאי הלכה ללמוד אילוף כלבים באקדמיה לכלבנות של יוסי סמואל.
יעל איתן למדה משחק במשך 3 שנים  בסטודיו למשחק ניסן נתיב שבתל אביב.
איתן משחקת מאז סיום לימודיה בסטודיו של ניסן נתיב בהצגה "כשהאנייה שוקעת", שמספרת על טביעתה של הטיטניק. זו הייתה הצגת הסיום שלה בניסן נתיב והיא רצה בצוותא בשנים 2010–2012, בבימויה של דניאלה מיכאלי ובה משחקים כמעט כל בני כיתתה, כ-14 איש.
בשנת 2008 שיחקה בעונה השנייה של סדרת הילדים "האי", בה גילמה את דמותה של דינה, ארוסתו של בן  ובתו של המפקד מישל .
בשנת 2010 שיחקה בעונה הראשונה של הסדרה "חטופים" בתפקיד דנה קליין, בתו של נמרוד קליין  ושל טליה קליין ; דנה היא חיילת, שגדלה בלי אבא, שנחטף 17 שנה קודם לכן. בשנת 2012 שיחקה בעונה השנייה של הסדרה.
בשנת 2011 שיחקה בהצגה "לקפוץ מעל העננים" בבימויה של אסנת זיביל, בתיאטרון הנפש. היא גילמה את דמותה של אלונה, חונכת של ילד הלוקה בשיתוק מוחין שבהיותה בת שש עשרה מקימה תנועת נוער שתשלב ילדים עם צרכים מיוחדים וילדים רגילים.
בשנת 2011 החלה לשחק בהצגה "הבוגד" בבימויו של ניר ארז בתיאטרון באר שבע. איתן מגלמת את דמותה של ירדן דואני, בתם של טומי  וקתי דואני . ירדן היא מורה במקצועה, אידיאליסטית מאוד בדומה לאביה, שמנהלת רומן עם העיתונאי .
בשנת 2011 שיחקה ב"מבצע קיפוד", בערוץ לוגי. היא גילמה את דמותה של מנהלת מרכז להצלת צבי ים במבואות ים. איתן שיחקה בתפקידי אורח בסדרות "החברים של נאור", "אולי הפעם" ו"גירושים נפלאים".
בשנת 2012 החלה לשחק בהצגה "למה לא באת לפני המלחמה" בבימויה של חגית רכבי ניקוליבסקי בתיאטרון באר שבע. היא גילמה את דמותה של אליזבת  מגיל שמונה ועד גיל שמונה עשרה. ההצגה מגוללת את מערכת יחסיה עם אמה , שהיא ניצולת שואה ועם חברותיה. על הצגה זו זכתה באותה השנה בפרס התיאטרון הישראלי לשחקנית המבטיחה של השנה.
בשנת 2012 החלה לשחק בהצגה "הרפתקה בחולות" – בבימויה של שלומית ארנון בתיאטרון אורנה פורת. היא מגלמת את דמותה של ענבר, שמוצאת גזיר עיתון, מתחילה להתכתב עם מישהו מהעבר וחוזרת אחורה בזמן לתקופת הכרזת האו"ם על הקמת מדינת ישראל, לומדת על ערכים, אסרטיביות ולבסוף שבה להווה.
בשנת 2018 כיכבה בסדרה בנטפליקס "אלי", סיפורו של אלי כהן כמאיה, סוכנת מוסד, מפעילה של אלי כהן. הסדרה צולמה במרוקו והונגריה, משחקים בה גם סשה ברון כהן ונואה אמריך והישראלים עמוס תמם ואורי גבריאל. 
בשנת 2019 כיכבה בסרט המלחמה האמריקאי "ג'ארהד: חוק השבות" כנטע לוריא, קצינה בצה"ל. הסרט שצולם בחלקו בישראל כיכבו בו רוברט פטריק ואמורי נולסקו והישראלים אורי פפר וצחי הלוי.
בשנת 2022 שיחקה בסדרה "מנאייכ" בתור כתבת בחדשות.
בשנת 2023 שיחקה בסדרה "גוף שלישי" בתור רוני.
