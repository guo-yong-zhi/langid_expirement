אוטמאר היצפלד  הוא כדורגלן ומאמן כדורגל בעבר. כמאמן, הוביל את בורוסיה דורטמונד ובאיירן מינכן לזכייה בליגת האלופות.
היצפלד שיחק בשלהי שנות ה-60 בקבוצות מהליגות הנמוכות בגרמניה עד שעבר לשחק בשווייץ, בקבוצת בזל 1893. היצפלד הצטרף למועדון בשנת 1971, וזכה עימה באליפות בשנים: 1972, 1973 ו-1975 ואף זכה להיות מלך השערים של הליגה השווייצרית. היצפלד שותף במשחקים האולמפיים בשנת 1972. המשיך לשחק בקבוצת שטוטגרט מהליגה השנייה בגרמניה והצטיין במדיה. את סיום הקריירה העביר בשווייץ בקבוצת לוגאנו ופרש בגיל 34.
כמאמן, תבע היצפלד את חותמו במהרה, ובשנת האימון השנייה שלו הוביל קבוצה אלמונית וקטנה בשם פ.צ ארואה, מהעיר ארואה, המונה 15,000 תושבים בלבד.
שנה לאחר מכן, היצפלד עבר לאחד המועדונים הגדולים בשווייץ, גראסהופר מהעיר ציריך ואותה הוביל לזכייה בגביע בשנת 1989, לדאבל בשנת 1990 ולאליפות נוספת ב-1991.
ההצלחה בשווייץ הביאה את הקבוצה הפאר השנייה בגרמניה אך בעלת מספר האוהדים הגדול במדינה והאצטדיון הגדול ביותר, להחתים את המאמן המצליח משווייץ. בורוסיה דורטמונד זכתה בסגנות אליפות גרמניה בעונתו הראשונה, והפסידה את האליפות בהפרש שערים בלבד לקבוצת נעוריו של היצפלד בגרמניה: שטוטגרט.
בשתי העונות הבאות סיים היצפלד במקום הרביעי בטבלה תוך שקבוצתו מגלה שיפור מתמיד בגביע אופ"א. הוא הוביל את דורטמונד לגמר גביע אופ"א 1993, שם נוצחה 1–6 בסיכום שני מפגשים על ידי יובנטוס. בשנת 1995 זכה עם הקבוצה לאחר 32 שנות בצורת באליפות גרמניה. בעקבות הזכייה, העפיל לגביע אירופה לאלופות והפסיד לאייאקס ברבע הגמר. עונה לאחר מכן, היצפלד סחף את הקבוצה לאליפות שנייה רצופה תוך שהוא מדהים את הכדורגל האירופאי בזכייה בגביע אירופה בניצחון 1–3 על אלופת איטליה ואירופה, יובנטוס. באותה שנה נבחר גם למאמן השנה באירופה.
ההצלחה בדורטמונד ביססה את מעמדו של היצפלד כמאמן אירופאי מוביל, ובשנת 1998 הגיע לקבוצת באיירן מינכן. היצפלד לא אכזב, וכבר בעונתו הראשונה הוביל את הקבוצה לאליפות גרמניה ולגמר הגביע הגרמני, כמו גם לגמר ליגת האלופות נוסף בו הפסיד בתוספת הזמן למנצ'סטר יונייטד האנגלית. בשנת 2000 הוביל את באיירן לדאבל ולחצי גמר ליגת האלופות. בשנת 2001 הצליח לשחזר את ההצלחה עם דורטמונד וזכה באליפות גרמניה ובאליפות אירופה וזכה שוב כמאמן השנה באירופה.
בעונת 2002 הייתה ירידת מתח, והקבוצה כשלה בזכייה בתארים וסיימה במקום השלישי בטבלה. עונה לאחר מכן זכתה שוב בדאבל אך כשלה בשלבים המוקדמים בגביע אירופה. בעונה לאחר מכן, בשנת 2004, שוב כשלה באיירן לזכות בתארים , והכישלון באירופה הוביל את הנשיא פרנץ בקנבאואר להפרד מהמאמן. עם זאת, ראשי באיירן מינכן לא הסתירו את העצב ואת ההערכה הרבה שהם חשים כלפי המאמן שהפך ליקיר המועדון.
היצפלד דחה הצעה לאמן את נבחרת גרמניה והעדיף לקחת פסק זמן מכדורגל למשך כשלוש שנים.
במהלך עונת 2007 פוטר המאמן פליקס מאגאת' במהלך העונה והיצפלד נזעק לאמן את הקבוצה. למרות הציפיות, היכולת החלשה המשיכה והקבוצה סיימה במקום הרביעי בלבד תוך שהיא מעפילה לגביע אופ"א.
היצפלד נחשב לחברו הטוב של מייסד ונשיא פריז סן-ז'רמן לשעבר ומעצב האופנה הידוע דניאל השטר ואף דגמן בעבר את חליפותיו. היצפלד זכה לשבחים אודות היכולת הטקטית המופלאה שלו וכונה לא פעם: "הטקטיקן מספר אחת באירופה".
בסיום עונת 2008/2007 עזב היצפלד את באיירן מינכן, ועבר לאמן את נבחרת שווייץ. היצפלד הוביל את נבחרת שווייץ למונדיאל 2010 שם הודחה בשלב הבתים. ליורו 2012 לא הצליח היצפלד להוביל את הנבחרת, אשר סיימה אחרי אנגליה ומונטנגרו במסגרת שלב המוקדמות. היצפלד הוביל את נבחרת שווייץ למונדיאל 2014 שם הודחה על ידי ארגנטינה בשלב שמינית הגמר. בתום הטורניר פרש היצפלד מאימון.
1 וינהולד • 
2 בלטס • 
3 הולמן • 
4 שמיט • 
5 הברמן • 
6 בליידיק • 
7 ביץ • 
8 זליגר • 
9 וונדר • 
10 הנס •  
11 וורם • 
12 מיץ •
13 ניקל • 
14 קאלץ •
15 זילמן •
16 קאלב •
17 היצפלד •
18 האמס •
19 בראדלר •
מאמן: דרוואל
1 בנאליו • 
2 ליכטשטיינר • 
3 מאנין • 
4 סנדרוס • 
5 פון ברגן • 
6 הוגל • 
7 ברנטה • 
8 אינלר • 
9 פריי • 
10 נקופו •  
11 בהראמי • 
12 וולפלי •
13 גריכטינג • 
14 פאדאלינו •
15 יאקין •
16 פרננדס •
17 ציגלר •
18 בוניאקו •
19 דרדיוק •
20 שווגלר •
21 לאוני •
22 אגימן •
23 שאקירי •
מאמן: היצפלד
1 בנאליו • 
2 ליכטשטיינר • 
3 ציגלר • 
4 סנדרוס • 
5 פון ברגן • 
6 לאנג • 
7 ברנטה • 
8 אינלר • 
9 ספארוביץ' • 
10 ג'אקה •  
11 בהראמי • 
12 זומר •
13 רודריגס • 
14 שטוקר •
15 דז'מאילי •
16 פרננדס •
17 גבראנוביץ' •
18 מחמדי •
19 דרמיץ' •
20 דז'ורו •
21 בירקי •
22 שר •
23 שאקירי •
מאמן: היצפלד
