דייוויד פקארד קורנסווט  הוא שחקן קולנוע וטלוויזיה אמריקאי ממוצא יהודי. 1  מוכר בשל תפקידו כריוור בארקלי בסדרת הקומדיה "הפוליטיקאי" וכג'ק קוסטלו במיני-סדרה של נטפליקס "הוליווד", שתיהן מבית היוצר של ריאן מרפי. 2  3  ב2023 הוא לוהק לתפקיד הראשי בסרט "סופרמן: מורשת" שעתיד לצאת לאקרנים ב2025. 4 
קורנסווט גדל בפילדלפיה, פנסילבניה. 5  
אביו, ג'ון קורנסווט, היה עורך דין אמריקאי ממוצא יהודי, בעברו היה שחקן תיאטרון בעיר ניו יורק שנים רבות. 5  6  הוא נפטר בשנת 2019 7 , הלוויתו התקיימה ב"בית הכנסת סיני" שבניו אורלינס.
אמו, קרוליין פקרד, היא עורכת דין. לדייוויד יש אחות. 8  9  10 
סבו מצד אמו של קורנסווט הוא הסופר אדוארד פקארד שכתב עשרות ספרים, 11  12  סבתו מצד האם הייתה פעילה קוויקרית. 13 
קורנסווט סיים את לימודיו בבית הספר שיפלי וקיבל תואר ראשון באמנויות במסלול משחק ודרמה בשנת 2016 מבית הספר ג'וליארד בניו יורק. 5  14  15  הוא הגיש מועמדות והתקבל לג'וליארד כשהיה סטודנט לתואר ראשון באוניברסיטת פנסילבניה. 10 
כשחקן הופיע קורנסווט עוד כשהיה ילד, בהפקות תיאטרון רבות, כולל ההפקה של תיאטרון ארדן בשנת 2002 של כולם היו בניי, מחזה מאת ארתור מילר. 16  לאחר מכן השתתף בפסטיבל שייקספיר בפילדלפיה בשנת 2003, במחזה מקבת'. 17 
התפקיד הקולנועי הראשון של קורנסווט לאחר שסיים את לימודיו בג'וליארד, היה במותחן הפוליטי "ענייני המדינה" . בסרט מככבים גם ת'ורה ברץ', מימי רוג'רס ואדריאן גרנייה. "לוס אנג'לס טיימס" תיאר את הסרט כ"משוחק היטב". 18 
קורנסוואט הופיע בתפקידי אורח במספר סדרות כמו "בית הקלפים", "אלמנטרי" ו-"אינסטינקט". 19 
בשנת 2019 החל לשחק בסדרה הקומית של נטפליקס, "הפוליטיקאי". הוא גילם את ריוור בארקלי, אהובו ויריבו הפוליטי מהתיכון של פייטון הובארט . מגזין "ואניטי פייר" תיאר את ריוור כ"סטודנט עשיר, ספורטיבי וסטרייט". 20  21  22 
בשנת 2020 כיכב קורנסווט בתפקיד ג'ק קוסטלו 23  24  במיני סדרה "הוליווד" מבית נטפליקס מפרי היוצר של ראיין מרפי, העוסקת בתעשיית הבידור ועסקי השעשועים שלאחר מלחמת העולם השנייה בהוליווד, לוס אנג'לס. 25  לצידו מככבים גם ג'ים פרסונס, פטי לופון, ג'ק פיקינג, דילן מקדרמוט, דארן כריס והולנד טיילור. 26  27 
בשנת 2022 שיחק בסרט "כך או כך", ששודר לראשונה בנטפליקס, 28  ובהמשך שיחק בסרט האימה הפסיכולוגי "פרל" שבוים ונכתב על ידי הבמאי טי וסט על פי סיפור מקורי שכתב יחד עם מיה גות'. הסרט משמש כפריקוול עבור הסרט "X".
ב-27 ביוני 2023 דווח שקורנסווט צפוי לשחק את סופרמן כחלק מהאתחול ליקום הקולנועי של DC. קורנסווט יופיע בסרט ״סופרמן: מורשת״ שיבוים על ידי ג׳יימס גאן וצפוי לצאת ב2025. 29 
