דיקראוזאוריים  היא משפחה של דינוזאורים ארוכי צוואר הקרובים לדיפלודוקיים ולניז'רזאורוס שנמצאו בעיקר ביבשות אמריקה הדרומית ובאפריקה  והסוג Suuwassea חי גם באמריקה הצפונית, בסוף תקופת היורה ותחילת הקרטיקון.
הם דמו לאפטוזאורוס ולדיפלודוקוס בצורתם אך היו קטנים יותר ובעלי זיזים ארוכים בעמוד השדרה והחוליות שנעו לאורך גופם. ייתכן שהיה להם מפרש לאורך הגוף ששימש לוויסות טמפרטורה או לחיזור והרשמה. אפשרות נוספת היא שהוא עזר להם להתגונן מטורפיהם. היו להם שיניים קטנות דמויי-מחטים. צוואריהם היו קצרים יותר ורוב המינים היו קטנים יותר מרוב הדיפלודוקיים.
