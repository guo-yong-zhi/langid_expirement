 
בית הנבחרים של העם , היה הבית התחתון של האספה הלאומית של הרפובליקה האסלאמית של אפגניסטן, לצד בית הזקנים העליון.
בית הנבחרים של העם היה בית המחוקקים העיקרי במערכת האפגנית, בדומה לנהוג בפרלמנט הבריטי. בבית הנבחרים כהנו 250 נציגים, כשבחוקה נקבע כי לפחות 68 מהם יהיו נשים. הבחירות היו בחירות אזוריות ונקבעו להתקיים מדי חמש שנים 1 . בני אומת הקוצ'י  הנוודים בחרו 10 נציגים באמצעות מחוז בחירה לאומי אחד.
בית הנבחרים נוצר ב-1931, כשמוחמד נאדיר שאה, מלך אפגניסטן העניק לארצו חוקה בה נקבעה אפגניסטן כמונרכיה חוקתית עם פרלמנט בן שני בתים. הפרלמנט התכנס באופן יציב עד להדחת מלך אפגניסטן מוחמד זאהיר שאה על ידי ראש הממשלה מוחמד דאוד ח'אן ב-1973 והקמת רפובליקת אפגניסטן.
בעקבות יציאת ברית המועצות מאפגניסטן ב-1988, התכנס הפלמנט מחדש, אך לאחר נפילת משטר מוחמד נג'יבוללה ב-1992 הושעה פעילותו שוב.
לאחר פלישת ארצות הברית לאפגניסטן ב-2001, נעשו נסיונות להקים את הפרלמנט מחדש, וב-2005 נערכו בחירות לבתי הנבחרים.
הבחירות הראשונות לבית הנבחרים של העם נערכו בספטמבר 2005, ארבע שנים לאחר נפילת משטר הטליבאן, בפיקוח בינלאומי .
הבחירות הבאות לבית הנבחרים נערכו ב-18 בספטמבר 2010 2   3 . הבחירות הבאות, שהיו אמורות להתקיים ב-15 באוקטובר 2016,  4  אך נדחו ל-7 ביולי 2018,  5  ולאחר מכן שוב ל-20 באוקטובר.  6  הפרלמנט הושבע על ידי נשיא אפגניסטן אשרף גאני ב-26 באפריל 2019.  7  
בית הנבחרים התפזר למעשה כאשר הטליבאן השתלט על קאבול ב-15 באוגוסט 2021 .  8  הטליבאן לא כלל את בית הנבחרים וכמה סוכנויות אחרות של הממשלה לשעבר בתקציב הלאומי הראשון שלו במאי 2022. דובר הממשלה אמר כי בשל המשבר הפיננסי, רק סוכנויות פעילות נכללו בתקציב, ואלה שלא נכללו - פורקו, אך ציין כי ניתן יהיה להקימן מחדש "במידת הצורך".  9 
