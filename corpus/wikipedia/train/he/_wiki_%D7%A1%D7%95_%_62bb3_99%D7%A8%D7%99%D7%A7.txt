סו וילקינס מייריק  היא פוליטיקאית אמריקאית, שכיהנה כחברת בית הנבחרים של ארצות הברית מטעם מחוז הקונגרס התשיעי של מדינת קרוליינה הצפונית בשנים 1995–2013. מייריק, חברת המפלגה הרפובליקנית, היא האישה הראשונה שייצגה את קרוליינה הצפונית בבית הנבחרים האמריקאי. בראשית פברואר 2012 הודיע על פרישתה מהחיים הפוליטיים ובינואר 2013 עזבה את הקונגרס של ארצות הברית. בין השנים 1987–1991 הייתה ראשת העיר שארלוט.
מייריק נולדה בשנת 1941 בטיפין  שבאוהיו. את לימודיה התיכוניים השלימה בתיכון פורט קלינטון, השוכן בעיר בעלת אותו שם על גדות ימת אירי. בין השנים 1959–1960 היא למדה באוניברסיטת היידלברג שבעיר הולדתה. בטרם החלה את נתיבתה המקצועית בעולם הפרסום ויחסי הציבור, הייתה מורה בבית ספר של יום ראשון. בעבר אף הייתה נשיאה ומנכ"לית של חברה לענייני יח"צ ומתן פרסום.
בשנת 1981 התמודדה מייריק על מושב במועצת העיר שארלוט, אך ללא הועיל. ב-1983 הצליחה להיברח למועצת העיר מטעם מחוז בחירה כללי, אותו ייצגה עד 1985. בשנת 1987 נבחרה לראשת העירייה, האישה הראשונה בתפקיד. בשנת 1989, כאשר מייריק התמודדה לתקופת כהונה שנייה כראשת העיר, התוודתה כי קיימה מערכת יחסים עם בעלה במהלך 1973 בשעה שהיה נשוי לאשתו הראשונה, והמשיכה לנצח בבחירות 1 .
בבחירות 1992 פתחה מייריק במסע בחירות אל הסנאט של ארצות הברית נגד הסנאטור המכהן מטעם המפלגה הדמוקרטית טרי סנפורד  2 . בבחירות מקדימות שהתקיימו במפלגה הרפובליקנית ניצח לוק פיירקלות' , שגבר על מייריק וחבר בית הנבחרים האמריקאי לשעבר וולטר ג'ונסטון ביחס של 48%–30%–17%. בבחירות אמצע הכהונה של 1994 נבחרה מייריק אל בית הנבחרים של ארצות הברית מטעם מחוז הקונגרס התשיעי של קרוליינה הצפונית, אחרי פרישתו של נציג המחוז המכהן אלכס מקמילן 3 .
במהלך כהונתוה בבית הנבחרים נמנתה מייריק בין חברי הקונגרס השמרניים ביותר. בקונגרס ה-108 של ארצות הברית, שהתכנס בשנים 2003–2005, ישבה בראשות ועדת המחקר הרפובליקנית. דפוס ההצבעה השמרני שלה, לצד עמדותיה הנוקשות בזרם הרפובליקני, הבטיחו את מעמדה כחברת קונגרס פופולרית בקרב הבוחרים במחוז הקונגרס התשיעי של קרוליינה הצפונית, ולראיה ב-2004 נבחרה עם 70% מקולות הבוחרים. בבחירות שלאחר מכן ב-2006 נבחרה פעם נוספת עם כ-67% מהקולות. כמי שבעצמה גברה על מחלת הסרטן, הייתה מייריק מהתומכות המובילות למציאת תרופה לסרטן השד. כשכיהנה בקונגרס הציגה מייריק הצעת חוק למתן טיפול רפואי במסגרת מדיקייד עבור נשים המאובחנות עם סרטן השד, וחקיקה זו עברה בשני בתי הקונגרס ונחתמה כחוק.
בבית הנבחרים הייתה מייריק מתנגדת חריפה לפונדמנטליזם מוסלמי. באוקטובר 2009 ערכה לצד אחדים מעמיתיה הרפובליקנים מסיבת עיתונאים בה התריסה כנגד מה שכינתה "הסתתנות לקפיטול של קאבל  מתמחים מוסלמים רדיקליים שנוטה להשמיד את אמריקה מבפנים" 4 . בשנת 2010, כאשר קיימה פגישה עם מצביעים מוסלמים בשארלוט בה ניסתה להבהיר את עמדותיה, סוכנות הידיעות "AP" דיווחה כי מייריק "הציעה להילחם בהקצנה האיסלאמית על ידי השבתת עסקאות נשק עם ערב הסעודית, להעביר חקיקה שתהפוך קריאה למותם של אזרחים אמריקאים לעבירת בגידה, ולחקור את בחירתם של מתורגמנים לערבית" 5 . בסתיו 2011 ביטלה מייריק את השתתפותה המתוכננת באנדרטה הלאומית והמוזיאון לפיגועי 11 בספטמבר מחשש שהפכה למטרה עבור טרוריסטים, באמתלת פרסום מאמר בכלי תקשורת ארציים באיראן שהזכירו את מייריק מיאנה לפרט על פרטי האיום, והמאמר האיראני המדובר היה למעשה תרגום של דו"ח בדבר איסלאמופוביה שפרסם המרכז לקדמה אמריקאית  6 .
ב-7 בפברואר 2012 הכריזה על פרישתה מהחיים הפוליטיים. כהונתה תמה עם התכנסות הקונגרס ה-113 של ארצות הברית 7 . אחרי פרישתה נעשתה לשדלנית בוושינגטון הבירה עבור "מפיצי הנעליים והקמעונאים של אמריקה", קבוצת מסחר ששמה לה למטרה להיפטר ממכסים על נעליים 8 .
