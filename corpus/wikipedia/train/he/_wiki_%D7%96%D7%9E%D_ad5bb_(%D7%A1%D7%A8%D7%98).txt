זמן אוויר הוא סרט טלוויזיה ישראלי משנת 1999 בהפקה, כתיבה ובימוי של יצחק צפל ישורון, עם משה איבגי, דאנה איבגי, יובל סגל ויבגניה דודינה בתפקידים הראשיים.
הסרט נתמך על ידי הקרן לעידוד הפקות מקור בכבלים בראשותו של גדעון גנני.
העלילה היא על סוכן שב"כ לשעבר שטרוד בבעיות עם בנו, בתו, חברתו והעסק שלו. את רוב הזמן הוא מבלה בשיחות בנייד שלו .
חיים  הוא סוכן שב"כ לשעבר שמנהל כעת משרד תיווך נדל"ן כושל. הוא התאלמן מאשתו איילת לפני חמש יחסים ומקיים קשרים עם אינה , עולה חדשה מרוסיה שעלתה לישראל עם אמה סוניה  ובן זוגה של סוניה, גרישה . נוסף לאינה הוא מנהל יחסים גם עם ליאורה .
בנו מיכה  לומד באוניברסיטה וקשריו עם חיים הם בשיחות טלפון. הוא לא מעוניין לעזור לאביו בטיפול בסבא  הנמצא בבית אבות.
הבת עפרה  היא בת 17 ונמצאת בקשר רומנטי עם מויש.
מויש/מוסטפא  הוא למעשה פלסטיני שהופעל בעבר על ידי חיים. הוא מאויים על ידי מחבלים לשתף פעולה בפיגוע. מויש מתקשר לחיים ואיש השב"כ אלכס  מגייס את חיים למילואים בשב"כ כדי לחקור זאת.
העניין מסתבך כשמתגלה לחיים שמויש/מוסטפא מתראה עם עפרה. גם הוא וגם מיכה מאיימים על מויש שיפסיק את הקשר עם עפרה למרות שהיא ממשיכה להיות מאוהבת בו גם לאחר שגילה לה את מוצאו.
מויש מוסר לחיים כי קיבל משימה להעביר חבילה ממלון מטרופול במזרח ירושלים. חיים עוקב אחריו במכוניתו. מויש נדקר למוות ברחוב וחיים נפצע קשה מיריות. צביה , ישראלית ששהתה במקום, מסיעה אותו לכיוון בית חולים אך בדרך הוא מבקש לעצור, נפרד מילדיו בשיחת טלפון ומת.
