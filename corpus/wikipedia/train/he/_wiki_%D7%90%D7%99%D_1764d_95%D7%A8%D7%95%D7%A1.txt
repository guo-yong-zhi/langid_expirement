Icarosaurus siefkeri
איקרוזאורוס  הוא סוג זוחל קדום מקבוצת הדיאפסידה שחי לפני כ-228 מיליון שנה בסוף הטריאס באמריקה הצפונית. מאוּבניו נמצאו ב-1966 בניו ג'רזי ונחקר בידי הפלאונטולוג אדווין ה. קולברט. המאובנים של היצור נלקחו תחילה אל המוזיאון האמריקאי לתולדות הטבע אך בהמשך ניתנו למכירה ב-167 אלף דולר.
יצור זה הגיע לאורך 10 ס"מ והוא היה קרוב ללטאות ולספנודון הקיימים והוא היה בעל צלעות נמתחות, בדומה ללטאת הדרקון מדרום-מזרח אסיה. הוא קיבל את שמו על שם דמותו של איקרוס מהמיתולוגיה היוונית, אשר יחד עם אביו דדלוס הכינו לעצמם כנפיים משעווה, אך בהמשך הם נמסו והוא נפל למוות.
בניגוד לעופות ולעטלפים, היצור לא יכל לעוף באופן מושלם אלא רק לדאות למרחקים קצרים באמצעות שימוש ברוח. הוא השתמש בכך כדי להימלט מטורפים.
זוחל זה הופיע בסדרה כשהדינוזאורים שוטטו באמריקה.
