O-Jung.Ban.Hap הוא האלבום השלישי של להקת הבנים הקוריאנית TVXQ. האלבום יצא ב-29 בספטמבר 2006 ובמכירת 349,317 עותקים הפך לאלבום הנמכר ביותר בקוריאה בשנת 2006. 1 
האלבום קבע את מעמדם של TVXQ בתעשיית הבידור הקוריאנית - הם זכו בזכותו בפרסים רבים, ביניהם גם בתואר להקת השנה ואמן השנה בטקס פרסי המוזיקה הקוריאני. 2 
שם האלבום, שהוא גם שם שיר הנושא שבו, פירושו "אוֹ!-תזה. אנטיתזה. סינתזה.". השיר הוא שיר מחאה נגד האגואיזם והאגוצנטריות הקיימים בעולם, מילות השיר כוללות ביטויים כמו: "אם לא מקשיבים זה לזה לא ניתן למצוא את התשובה" ו"אני מחפש אחווה". שם השיר מתייחס באופן ישיר לתאוריה פילוסופית השייכת לגאורג וילהלם פרידריך הגל. מילותיו מתקשרות לפירוש פשטני של התאוריה שאומר שאם גורמים לשני צדדים מנוגדים  לעבוד יחד התוצאה היא דבר מושלם .
