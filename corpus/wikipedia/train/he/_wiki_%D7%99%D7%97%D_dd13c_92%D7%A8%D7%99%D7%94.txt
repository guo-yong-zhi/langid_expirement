יחסי מקסיקו–ניגריה הם היחסים הדיפלומטיים בין המדינות המקסיקניות המאוחדות לבין הרפובליקה הפדרלית של ניגריה. שתי המדינות הן חברות בקבוצת ה-15, קבוצת ה-24 והאומות המאוחדות.
מקסיקו וניגריה הן שתי מעצמות אזוריות באמריקה הלטינית ובאפריקה, בהתאמה. שתי המדינות כוננו יחסים דיפלומטיים זו עם זו ב-14 באפריל 1976. 1  שלושה חודשים לאחר כינון יחסים דיפלומטיים, מקסיקו פתחה שגרירות בלאגוס, אולם השגרירות נסגרה בשנת 1979 בגלל קשיים כספיים. בשנת 1981 פתחה ניגריה שגרירות במקסיקו סיטי ובהמשך סגרה את משלחתה הדיפלומטית שנתיים לאחר מכן בשנת 1983. ניגריה פתחה מחדש את שגרירותה במקסיקו בשנת 2000 ומקסיקו בעקבותיה פתחה שגרירות באבוג'ה  בשנת 2008.
בשנת 1981 השתתף נשיא ניגריה, שהו שגרי, בפסגה של ראשי מדינות בקנקון, שם נפגש עם מקבילו נשיא מקסיקו חוסה לופס פורטייו ועם מנהיגי מדינות אחרות. 2  מאז שנת 2000 גברו בהתמדה היחסים הדו-צדדיים והמפגשים ברמה הגבוהה בין שתי המדינות. במרץ 2002, נשיא ניגריה, אולוסגון אובסנג'ו, ערך את ביקורו הראשון במקסיקו כדי להשתתף בוועידת מונטריי שהתקיימה בעיר מונטריי. 3  בספטמבר 2002 הפך הנשיא ויסנטה פוקס לראש המדינה המקסיקני הראשון שערך ביקור רשמי בניגריה. 1  בספטמבר 2005 ערך נשיא ניגריה אולוסגון אובאסנג'ו ביקור שני במקסיקו. 4 
במרץ 2013 ביקרה לורדס ארנדה בסאורי, תת-מזכיר החוץ של מקסיקו, בניגריה ונפגשה עם הנשיא גודלאק ג'ונתן. 5  בשנת 2016 חגגו מקסיקו וניגריה 40 שנה של יחסים דיפלומטיים. 6 
ביקורים רמי דרג ממקסיקו לניגריה
ביקורים רמי דרג מניגריה למקסיקו
שתי המדינות חתמו על מספר הסכמים דו צדדיים כמו הסכם לשיתוף פעולה חינוכי ותרבותי ; הסכם לקביעת התייעצויות בנושא אינטרסים הדדיים ; מזכר הבנות בין פרומקסיקו למועצה לקידום היצוא של ניגריה ; מזכר הבנות בין בנקומקסט לבין הבנק הניגרי לייצוא ויבוא ; ומזכר הבנות בין נציבות האוניברסיטאות הלאומית של ניגריה לבין האיגוד הלאומי לאוניברסיטאות ומוסדות להשכלה גבוהה במקסיקו . 1 
בשנת 2018 הסתכם המסחר בין שתי המדינות ב-183 מיליון דולר. 7  הייצוא העיקרי של מקסיקו לניגריה כולל: חומרי בניין, טקילה, מלט, מכונות ואלקטרוניקה. הייצוא העיקרי של ניגריה למקסיקו כולל: גז טבעי ושומשום. 1  ניגריה היא שותפת הסחר ה-55 בגודלה של מקסיקו בעולם ושותפת הסחר השנייה בגודלה באפריקה . חברות רב-לאומיות מקסיקניות כמו Cemex ו-Grupo Bimbo פועלות בניגריה.
