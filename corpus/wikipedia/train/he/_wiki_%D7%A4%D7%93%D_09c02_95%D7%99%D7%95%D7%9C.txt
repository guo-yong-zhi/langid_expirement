פדורויול  הוא דמות מהמיתולוגיה הרומנית, בעלה של מומה פדוריי ואבי פאטה פדוריי.
על פי האגדה, מומה פדוריי, שהייתה אמורה, בין היתר, להגן על אנשים הנכנסים ליער, הפכה לרצחנית יותר ויותר והאלה בנדיס  קיללה אותה שתהיה לרעייתו של הגבר הבא שתהרוג. מומה פדוריי לא התייחסה לכך והרגה גבר נוסף ואז האלה השיבה את הגבר לחיים ואילצה את מומה פדוריי להתחתן איתו. הגבר, פדורויו, קיבל את התפקיד שמומה פדוריי זנחה והוא אמור להגן על אנשים שטעו בדרכם ביער או נמשכו אליו על ידי רוחות רעות.
לפדורויו יש חנית וקשת עם חיצים, שני הכלים בעלי תכונות מופלאות. כל עוד הוא מחזיק את החנית ביד פצעיו נרפאים כמעט בן רגע והחצים שהוא קולע בקשתו, לאחר פגיעתם במטרה, הופכים לצמח שנכרך סביב למטרה וקושר אותה למקום. פדורויו עלול להיות אכזר וחסר רחמים כלפי המאיימים על ייצורי היער.
הודות לחוכמתו, פדורויול זכה לאמון האלים שהפקידו בידיו את הטיפול בכל הקשור בקסמים. עבור הקוסמים פדורויול הוא המקשר עם האלים שמעבירים דרכו את הוראותיהם. אפילו אונילה , פטרון הקוסמים והחולטאנים, בא להתייעץ איתו.
השם "פדורויול" נגזר מהמילה "פדורה" , שפירושה ברומנית הוא "יער".
