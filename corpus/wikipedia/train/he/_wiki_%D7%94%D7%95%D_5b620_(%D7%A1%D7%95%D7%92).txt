הוקו  הוא סוג של עופות יער גדולים ממשפחת ההוקיים. סוג זה הוא בעל המינים הגדולים במשפחה, והגדול מכולם הוא הוקו גדול שאורכו 78–100 ס"מ ומשקלו 3.1–4.8 ק"ג.
עופות ההוקו הם עופות גדולים המצויים על קרקע היער או בביצות וסבכי שיחים באמריקה הדרומית. כמה מינים חיים גם באמריקה המרכזית או במקסיקו וחלק מצויים באזורים הרריים וקרירים.
הם בעלי כסות נוצות שחורה בכל גופם כולל הראש. המקור שחור עם בליטה צהובה או אדומה בקדמתו ומעל ראשם ציצה פרועה. הרגליים ארוכות וחזקות והזנב ארוך עם קצוות לבנים. ההוקו יכול לעוף אך הוא יעשה זאת רק כמוצא אחרון. נקבות ההוקו דומות לזכרים אך צבעם חום-אדמדם עם נקודות לבנות על גופם.
ההוקו הזכר, בניגוד לעופות אחרים מסדרת התרנגולאים, עוזר לנקבה לבנות את הקן ולטפל באפרוחים עד לבגרותם.
הוקו צהוב-מקור
הוקו חשוף-פנים
