קוליפורמים  הוא שם כולל לקבוצת חיידקים שרובם שוכנים דרך קבע במערכת העיכול של בעלי חיים. 
קבוצת הקוליפורמים אינה מהווה קבוצה טקסונומית רשמית, ולא תמיד קיימת בהירות בנוגע למיני החיידקים המשתייכים אליה. החיידק המזוהה ביותר עם קבוצת הקוליפורמים הוא Escherichia coli, הידוע יותר בשמו המקוצר E. coli . מין זה העניק לקבוצת הקוליפורמים את שמה .
הקוליפורמים הם חיידקי מתג  אווירניים אובליגטוריים או אל-אווירניים פקולטטיביים. הם מבצעים כולם תסיסה לקטית, במהלכה הם מפרקים את הדו-סוכר לקטוז לחומצה לקטית. הם אינם מייצרים נבגים וכולם חיידקים גראם-שליליים.
