Game Maker  היא תוכנת מחשב שנכתבה על ידי מארק אוברמרס בשפת התכנות Delphi. אוברמרס הפיץ את הגרסה המקורית בשנת 2000. 
התוכנה עוצבה כדי לאפשר למשתמשיה לפתח בקלות משחקי מחשב בלי צורך ללמוד שפות תכנות כמו שפת C, פסקל או Java. בשביל משתמשים מנוסים, מחולל המשחקים כולל שפת תכנות פנימית שנקראת "GML", או "Game Maker Language". ניתן להפיץ משחקים תחת כל רישיון , כקובץ שלא ניתן לעריכה, או כקוד מקור שניתן לעריכה. התוכנה תומכת בעריכה באמצעות גרירה ושחרור  של פקודות ואירועים.
בשנת 2012 שוחררה הגרסה הבאה של התכנה, שנקראת GameMaker: Studio, ושכוללת אפשרויות רבות נוספות, כגון יכולת לייצא את משחקים לפלטפורמות שונות.
