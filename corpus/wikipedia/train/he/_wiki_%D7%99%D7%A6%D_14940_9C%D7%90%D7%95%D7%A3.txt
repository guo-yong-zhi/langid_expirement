יצחק שמעון וסרלאוף  הוא שר הנגב, הגליל והחוסן הלאומי וחבר הכנסת מטעם עוצמה יהודית. שימש גם כמנכ"ל המפלגה.
יצחק וסרלאוף נולד בעיר העתיקה בירושלים ליששכר, רב ואיש חינוך, ראש הישיבה התיכונית "אהבת חיים" בכוכב השחר. הוא למד בישיבה התיכונית "נתיב מאיר", ובמקביל שימש מדריך ובהמשך קומונר בסניף בני עקיבא בעיר העתיקה. בגיל 17 מונה לסגן יו"ר צעירי מפלגת האיחוד הלאומי.
למד בישיבת ההסדר במעלות, התגייס במרץ 2012 לחטיבת גולני ושירת כלוחם בפלוגה ב׳ של גדוד 12. לאחר תום שירותו הצבאי, המשיך ללמוד בישיבת ההסדר בבית שאן. בשנת 2014 החל ללמוד בכולל בישיבת "אורות אביב" בשכונת שפירא, בראשות הרב אחיעד אטינגר. בשנת 2018 נסגר הכולל, ווסרלאוף עבר ללמוד בישיבה הגבוהה "עוז ואמונה" בדרום תל אביב אותה הקים יחד עם הרב אטינגר, שנרצח בהמשך בפיגוע ליד אריאל. לאחר הרצח הקים את עמותת "אחיעד", הפועלת למען הקניית צביון יהודי לשכונות נווה שאנן ופלורנטין באמצעות הפעלת גרעין תורני, ולמען שינוי סדר העדיפויות הלאומי כך שמשאבים רבים יותר יופנו לשכונות אלה. 1 
וסרלאוף פעיל במאבק לגירוש המסתננים האפריקאיים מדרום תל אביב. 2  החל מהבחירות לכנסת העשרים ואחת שובץ ברשימת "עוצמה יהודית", והתמודד לכנסת כחבר ברשימות השונות בהן לקחה מפלגתו חלק.
בבחירות לכנסת העשרים וחמש שובץ וסרלאוף במקום החמישי ברשימת הציונות הדתית – עוצמה יהודית, שזכתה ב-14 מנדטים; וסרלאוף נבחר לכנסת והושבע ב-15 בנובמבר 2022. בממשלת ישראל השלושים ושבע מונה לשר לפיתוח הנגב והגליל. הוא צעיר חברי הכנסת העשרים וחמש וצעיר שרי הממשלה.
נשוי למוריה, משפטנית באגף ייעוץ וחקיקה במשרד המשפטים, 3  לזוג נולדו שלושה ילדים. המשפחה מתגוררת בדרום תל אביב.
וסרלאוף הוא סטודנט למשפטים בקמפוס אור יהודה של הקריה האקדמית אונו. 4 
שר המורשת עמיחי אליהו
• שר במשרד המשפטים, השר לשיתוף פעולה אזורי והשר המקשר בין הממשלה לכנסת דודי אמסלם
• שר החדשנות, המדע והטכנולוגיה אופיר אקוניס
• שר הפנים ושר הבריאות משה ארבל
• שר במשרד החינוך חיים ביטון
• השר לביטחון לאומי והשר לחיזוק וקידום קהילתי איתמר בן גביר
• שר העבודה יואב בן צור
• שר הכלכלה והתעשייה ניר ברקת
• שר הבינוי והשיכון ושר במשרד ראש הממשלה יצחק גולדקנופף
• השרה לקידום מעמד האישה מאי גולן
• שר הביטחון יואב גלנט
• שרת המודיעין גילה גמליאל
• שר החקלאות ופיתוח הכפר אבי דיכטר
• שרת ההסברה גלית דיסטל אטבריאן
• השר לעניינים אסטרטגיים רון דרמר
• שר הנגב, הגליל והחוסן הלאומי יצחק וסרלאוף
• שר התרבות והספורט מיקי זוהר
• שר החוץ אלי כהן
• שר התיירות חיים כץ
• שר האנרגיה והתשתיות ישראל כ"ץ
• סגן ראש הממשלה ושר המשפטים יריב לוין
• השר לשירותי דת מיכאל מלכיאלי
• שר הרווחה והביטחון החברתי יעקב מרגי
• שר העלייה והקליטה אופיר סופר
• שרת ההתיישבות והמשימות הלאומיות אורית סטרוק
• השרה להגנת הסביבה עידית סילמן
• שר האוצר ושר נוסף במשרד הביטחון בצלאל סמוטריץ'
• שר ירושלים ומסורת ישראל מאיר פרוש
• שר החינוך יואב קיש
• שרת התחבורה והבטיחות בדרכים מירי רגב
• שר התקשורת שלמה קרעי
• השר לשוויון חברתי ושר התפוצות והמאבק באנטישמיות עמיחי שיקלי
