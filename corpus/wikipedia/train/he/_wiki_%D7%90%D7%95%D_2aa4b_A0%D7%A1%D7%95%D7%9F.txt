אוגמונדור כריסטינסון  הוא כדורגלן איסלנדי המשחק בעמדת השוער בנבחרת איסלנד.
כריסטינסון התחיל את הקריירה שלו בפראם. ב-12 ביוני 2006 כריסטינסון ערך את הופעת הבכורה שלו בקבוצה הבוגרת במשחק הליגה נגד האוקר, כאשר הוא עוד לא בן 17. את המשחק ניצחה פראם 0–3.
כריסטינסון חזר לקבוצת הנוער ובעונת 2009 ערך את הופעתו השנייה בקבוצה. בעונת 2011 כריסטינסון הפך לשוער הראשון בקבוצה.
בסיום עונת 2013 נבחן במות'רוול ובסנדנס אולף, אך בסופו של דבר נשאר בפראם.
ב-7 ביולי 2020, כריסטינסון חתם באולימפיאקוס מליגת העל היוונית.
ב-16 ביולי 2014 כריסטינסון חתם לעונה בראנס מליגת העל הדנית. בעונה בה שיחק בראנס, כריסטינסון רשם רק ארבע הופעות ובתום העונה עזב את המועדון.
ב-2 ביוני 2015 כריסטינסון חתם לשלוש עונות בהאמרבי מליגת העל השוודית. כריסטינסון שהגיע באמצע העונה בשוודיה, שיחק 15 משחקי ליגה עד לסיום העונה.
ב-15 במרץ 2016 כריסטינסון הבקיע את הפנדל המכריע בדו-קרב בעיטות עונשין במסגרת רבע גמר הגביע השוודי נגד א.י.ק סולנה.
ב-31 באוגוסט 2017 כריסטינסון חתם באקסלסיור רוטרדם מליגת העל ההולנדית לעונה אחת עם אופציה לעונה נוספת.
בתחילת קיץ 2018 כריסטינסון החל במשא ומתן עם מכבי פתח תקווה, אך בסופו של דבר כריסטינסון לא חתם בקבוצה. באוגוסט 2018 כריסטינסון חתם בלאריסה מליגת העל היוונית.
ב-4 ביוני 2014 כריסטינסון ערך את הופעת הבכורה שלו בנבחרת איסלנד במשחק ידידות נגד אסטוניה. ב-13 באוקטובר 2015 כריסטינסון ערך את הופעת הבכורה שלו במסגרת רשמית במשחק נגד טורקיה במסגרת מוקדמות יורו 2016, משחק שבסיומו איסלנד העפילה ליורו 2016 לראשונה בתולדותיה.
כריסטינסון נכלל בסגל הנבחרת לקראת היורו, בו היא הגיעה עד לרבע הגמר.
1 האלדורסון • 
2 סייוורסון • 
3 הייקסון • 
4 הרמנסון • 
5 אינגסון • 
6 ר. סיגורדסון • 
7 גודמונדסון • 
8 ביארנסון • 
9 סיגת'ורסון • 
10 ג. סיגורדסון •  
11 פינבוגאסון • 
12 כריסטינסון •
13 יונסון • 
14 אאורנסון •
15 בדוורסון •
16 סיגוריונסון •
17 גונארסון •
18 ביארנסון •
19 מגנוסון •
20 הלפרדסון •
21 טרוסטאסון •
22 גודיונסן •
23 סקולאסון •
מאמן: לאגרבק & האלגרימסון
