Apple III  הוא מחשב אישי לעסקים שיוצר ושוחרר על ידי Apple Computer הידועה, לאחר הצלחת ה-Apple II. לעומתו, ה-Apple III נחשב ככישלון בשוק.
עבודת הפיתוח על ה-Apple III החלה בסוף 1978 תחת הדרכתו של ד"ר וונדל סנדר. הקוד הפנימי של המחשב נקרא "שרה", ע"ש בתו של סנדר. המחשב הוצג לראשונה ושוחרר במאי 1980, אך בעקבות בעיות יציבות ובעיות בעיצוב וקריאה לאנשים להחזיר את המוצר, הוא שוחרר רשמית רק בסתיו לאחר מכן.
הפיתוח הפסיק וה-Apple III ירד מפס הייצור באפריל 1984. ה-Apple III Plus ירד מפסי הייצור בספטמבר 1985.
למרות בעיות יציבות רבות וקריאה להחזרת המחשבים שנקנו, שכללו את 14,000 היחידות הראשונות מפס הייצור, Apple הצליחו לבסוף לייצר גרסה אמינה ויציבה של המחשב. לעומת זאת, הנזק למוניטין המחשב כבר נעשה ואחת הסיבות העיקריות היא כישלון מבחינה מסחרית.
לבסוף, כ-65,000-75,000 יחידות של ה-Apple III נמכרו. ה-Apple III Plus העלה את רף המכירות לכ-120,000 יחידות. אחד ממייסדיה של Apple, סטיב ווזניאק, הודיע שהסיבה העיקרית לכישלון המוצר היא שהמערכת עוצבה על ידי מחלקת השיווק של Apple, לעומת פרויקטים אחרים של Apple.
הכישלון של ה-Apple III הוביל את Apple להערכה מחודשת של התוכנית שלהם לשלב את Apple II.
בסופו של דבר, Apple החזירה שוב את הפיתוח של המחשב הישן יותר, ה-Apple II ונעשו במחשב כמה שינויים ושיפורים שלא היו קודם.
Apple III עוצב במקור להיות מחשב עסקי ובסופו של דבר, יורשו של Apple II. בעוד שה-Apple II הופץ בהשראת כמה מוצרי עסקים חשובים, ארכיטקטורת המחשב, מערכת ההפעלה וסביבת המפתח הייתה מוגבלת. Apple III נענה לחולשות האלה.
Apple III הופעל על ידי מעבד 8 ביט 1.8& MHz Synertek 6502A ונעשו שימוש בטכניקות מיוחדות להביא את המחשב לרמה של 256 KB של זיכרון. ספקי גוף שלישי ייצרו ערכות להרחבת זיכרון שמאפשר ל־Apple III להגיע ל-512 KB. אחד מהתכונות המובנות של ה-Apple III כללה 80 עמודות, 24 שורות תצוגה עם אותיות רישיות ואותיות קטנות, לוח מקשים עם מספרים, 6 ביט קול וכונן דיסקטים מובנה 5.25" בנפח של 140 KB.
גרפיקת המחשב הייתה 560x192 פיקסלים בשחור לבן, ו-280x192 פיקסלים עם 16 צבעים או גוני אפור.
בניגוד ל־Apple II, בקר הדיסק היה מובנה בלוח.
ה-Apple III היה המוצר הראשון של אפל שאפשר למשתמש לבחור גם פונט תצוגה, וגם סוג מקלדת: QWERTY או Dvorak. אולם הבחירות האלה לא יכלו להשתנות בזמן שתוכניות רצות, בניגוד למוצרי אפל אחרים.
שירותי ענן: MobileMe • iCloud
