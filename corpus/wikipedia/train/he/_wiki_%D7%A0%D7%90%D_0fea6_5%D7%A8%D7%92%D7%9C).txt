מועדון הכדורגל נאנט , ובקיצור נאנט , הוא מועדון כדורגל צרפתי מהעיר נאנט שנוסד בשנת 1943. הקבוצה משחקת את משחקי הבית שלה באצטדיון דה לה בוז'ואר בנאנט.
המועדון זכה בשמונה אליפויות צרפת ובארבעה גביעי צרפת. באירופה, הישגיו הגדולים ביותר היו הגעה לחצי גמר גביע המחזיקות ב-1980 ולחצי גמר ליגת האלופות ב-1996.
לצד ההצלחות ידע גם המועדון תקופות פחות טובות. בשנת 2007 ירדה נאנט לליגה הצרפתית השנייה אחרי 44 שנים ברציפות בליגה הראשונה. הקבוצה חזרה כעבור עונה לליגה הראשונה אך שוב ירדה בעונה שאחריה לליגה השנייה ורק בשנת 2013 אחרי 4 עונות רצופות בליגה השנייה חזרה נאנט לליגה הראשונה.
המועדון ידוע הודות למחלקת הנוער שלו, שממנה יצאו שחקנים מפורסמים כגון דידייה דשאן, מרסל דסאי, כריסטיאן קארמבו ומיקאל לנדרו.
