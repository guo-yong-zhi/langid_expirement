מדד שמידט לדירוג כאב מעקיצות  הוא דירוג סולם כאב של הכאב היחסי מעקיצות של חרקים מסדרת הדבוראים. המדד הוא בעיקר פרי עבודתו של האנטומולוג האמריקאי ג'סטין שמידט  במרכז מחקר הדבורים על שם קרל היידן  באריזונה. שמידט פרסם מספר מחקרים בנושא, וטען כי נעקץ על ידי מרבית החרקים העוקצים המשתייכים לסדרת הדבוראים.
המאמר המקורי שלו ב-1983 ניסה לקבוע שיטה ולהשוות את התכונות ההמוליטיות  של ארס החרקים. 1  המדד הכלול במאמר התחיל מ-0 עבור עקיצות שהיו בלתי יעילות לחלוטין כנגד בני אדם, התקדם למדד 2 של הכאב המוכר כמו עוקץ דבורת הדבש או מין הצרעות הנפוץ  וסיים במדד 4 עבור העקיצות הכואבות ביותר. סוג הצרעות Synoeca, מין הנמלה Paraponera clavata המכונה "נמלת הקליע" וסוג הצרעות Pepsis המכונות "נצי הטרנטולה" הם החרקים היחידים בדרגה זו. לסיכום, חלק מהתיאורים של הדוגמאות הכואבות ביותר מוצגות במאמר, לדוגמה עקיצת נמלת הקליע מחוללת כאב מידי מייסר וחוסר תחושה ועד לחץ דומה לחוד עפרון, כמו גם רעידה בצורת רצון בלתי נשלט לנער את האיבר הפגוע.
בהמשך חידד שמידט את הסולם, כשהשיא היה מאמר שפורסם ב-1990, המסווג עקיצות של 78 מינים ו-41 סוגים של דבוראים. שמידט תיאר בפרוטרוט באופן ססגוני חלק מחוויותיו. 2 
במאמריו שמידט לא נקב במדד שונה מחמשת הערכים , אבל במאמר שהופיע בכתב העת Outside מ-1996 הוא ציין דרגות ביניים כדוגמת 1.2 עבור נמלת האש. בטור "The Straight Dope" מהעיתון Chicago Reader מ-2012 ציין עורך הטור ססיל אדמס כי שוחח עם שמידט והלה הודה שדרגות ביניים אלו "הוצאו ממנו בעורמה" על ידי כתב ה-Outside. 3 
בספטמבר 2015 הוענק לשמידט במשותף עם מייקל סמית  פרס איג נובל בפיזיולוגיה ואנטומולוגיה בשל מחקרם על הדבוראים.
