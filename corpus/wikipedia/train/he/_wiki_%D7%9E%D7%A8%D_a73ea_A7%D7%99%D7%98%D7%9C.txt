14 קטעים בטור דה פראנס   סכלדפרייס 
מרסל קיטל  הוא רוכב אופני כביש גרמני לשעבר, שרכב עבור קבוצת סאנווב ודקונינק קוויק-סטפ, קבוצתו האחרונה בקריירה הייתה קטיושה הרוסית. קיטל ניצח ב-14 קטעי טור דה פראנס, 4 קטעי ג'ירו ד'איטליה וקטע אחד בוואלטה אספנייה. בתחום המרוצים החד יומיים, קיטל הוא שיאן הניצחונות במרוץ סכלדפרייס, עם חמישה כאלו.
קיטל רכב בשנותיו הראשונות בקבוצת טורינגר ארנג'י, מדרג הקונטיננטל. באפריל 2007, ניצח את אליפות גרמניה עד גיל 23. אך באליפות אירופה עד גיל 23, לא סיים את המרוץ. ב-2008, ניצח קיטל את מרוץ הזיכרון לדוידה פרדלי, אך למעט זה לא רשם הישגים בולטים. ב-2009, ניצח את הקטע ה4 של הטור דו האו אנז'ו, ואת הקטע ה2 וה4 של הפלש דו סוד. הוא ניצח גם את הקטע השישי של מרוץ הטורינגן רונדפארט, ואת אליפות אירופה בנגד שעון עד גיל 23, ובאליפות העולם בנגד שעון עד גיל 23, הגיע במקום ה4.
ב-2010, ניצח שוב את אליפות גרמניה עד גיל 23, ואת הקטע ה2 במרוץ פסטנינגסיריטט.
קיטל הצטרף לקבוצת סקיל שימאנו, מדרג הפרו קונטיננטל. בעקבות כך מניין מרוציו עלה באופן חד, והוא ניצח בקטע ה-3 של הטור דה לנגוואקי. הוא השתתף באומלופ הט פולק, במה שהפך לקלאסיקה הראשונה בקריירה שלו, אך לא סיים את המרוץ. הוא סיים במקום השני במרוץ הרונד אום קלן, ו4 קטעים במרוץ ארבעת הימים של דנקרק. ניצחון במרוץ החד יומי, פרורייס ברלין וקטע בטור של דלטה זילאנד. בנוסף לכך ניצח קיטל 4 קטעים בטור של פולין. באוגוסט קיטל נבחר לראשונה לגראנד טור, הוואלטה אספנייה, ואף ניצח את הקטע ה7. אך לא התחיל את הקטע ה13 ובכך פרש מהמרוץ. בהמשך העונה הוסיף לעצמו ניצחונות בקאמפיונשאפ ון פלנדרן, בספארקאסן מינסטרלנד ג'ירו, ובשני קטעים בטור של הראלד סאן.
קיטל פתח את העונה עם ניצחון בקטע השני של מרוץ אטיו דה באסאז'.
והוסיף 2 ניצחונות בשני קטעים בטור של עומאן, וסיים 3 בקטגוריית המאיצים. הוא השתתף בפריז - ניס, אך לא הגיע לתוצאות בולטות ופרש לפני הקטע ה8. הוא הגיע שני בקלאסיקה של הנדזמה, וניצח בקטע השני של דרידאסז'ה דה פאנה. הוא ניצח במרוץ החד יומי, סכלדפרייס. וניצח שני קטעים וזכה בקטגוריית המאיצים בסטר זי.אל.אמ. הוא ניצח בקטע הרביעי והראשון של אנקו טור, וניצח במרוץ האומלופ ואן הט האוטלנד. וניצח בפעם השנייה ברצף בספארקאסן מינסטרלנד ג'ירו.
ב-2013, ניצח את הקטע בטור של עומאן.
ואת הקטע השני בפריז - ניס, בנוסף לכך ניצח שנית במרוץ סכלדפרייס. בטור של טורקיה, הוא ניצח בשלושה קטעים וסיים שני בקטגוריית המאיצים בטור של טורקיה. הוא הוסיף למאזנו עוד שני ניצחונות בטור דה פיקארדיה. ניצחון במרוץ גראמין פרו, וניצחון בקטע ה3 בסטר זי.אל.אמ. הוא נבחר לטור דה פראנס, בפעם הראשונה ואף ניצח בארבעה קטעים וסיים רביעי בקטגוריית המאיצים. בנוסף לכך ניצח במרוץ האומלופ הט ואן האוטלאנד.
קיטל ניצח בשלושה קטעים בטור של דובאי, ואת קטגוריית המאיצים. הוא ניצח בפעם השלישית בסכלדפרייס וזינק לג'ירו ד'איטליה, מנצח את הקטע ה-2 וה-3, אך לא זינק לקטע ה-4 ובכך פרש מהמרוץ. הוא ניצח בקטע הראשון של סטר זי. אל.אמ, וזינק שנית לטור דה פראנס וניצח שוב ארבעה קטעים. קיטל סיים רביעי בקטגוריית המאיצים במרוץ. בהמשך העונה, ניצח את הקטע הראשון והאחרון בטור של בריטניה.
קיטל ניצח את הקטע הראשון של טור פולין ואת קטגוריית המאיצים, וסיים 6 במרוץ הרונד אומ קלן, אך מעבר לזה לא רשם תוצאות בולטות.
קיטל עזב את קבוצת סאנווב והצטרף לקבוצת קוויק סטפ בשנת 2016, והספיק בשנה זו לנצח 2 קטעים בטור דובאי ואת הדירוג הכללי ואת קטגוריית המאיצים. קיטל ניצח בעוד שני קטעים בוואלטה של אלגראבה, וניצח את קטגוריית המאיצים. הוא ניצח את הקטע השלישי של שלושת הימים של ברוז'-דה פאנה ואת מרוץ סכלדפרייס בפעם הרביעית בחמש שנים. בנוסף לכך ניצח את הקטע הראשון של טור דה רומאנדי, ושני קטעים בג'ירו ד'איטליה. הוא סיים 3 באליפות גרמניה, ובטור דה פראנס ניצח את הקטע ה4 וסיים 2 בקטגוריית המאיצים. הוא ניצח את המרוץ החד יומי, ג'יפי דה פורמייה. והיה חלק מסגל קבוצתו, קוויק סטפ, שזכתה באליפות העולם לנגד שעון קבוצתי.
קיטל ניצח בשלושה קטעים נוספים בטור של דובאי, ואת קטגוריית המאיצים ואת הדירוג הכללי. הוא ניצח את הקטע השני של טור אבו דאבי, ואת הקטע השלישי של דרידאסז'ה דה פאנה. הוא ניצח בפעם החמישית בסכלדפרייס ובכך הפך לשיאן הניצחונות במרוץ. קיטל הוסיף לרזומה שלו גם ניצחון בקטע הראשון של טור קליפורניה. בנוסף לכך, ניצח את הקטע החמישי בסטר זי.אל.אמ. לטור דה פראנס, קיטל הגיע בכושר שיא וניצח 5 קטעים. הוא גם הוביל בקטגוריית המאיצים עד לפרישתו במהלך הקטע ה-17.
קיטל חתם בקבוצת קטיושה ועזב את קוויק סטפ לאחר שנתיים.
הוא ניצח בשני קטעים בטירנו - אדריאטיקו, אך מעבר לזה לא בלט.
קיטל ניצח במרוץ טרופאו פלמה, במה שהפך להיות הניצחון האחרון בקריירה שלו. מרוץ שלדפרייס, בו ניצח כ5 פעמים, היה המרוץ המקצועי האחרון בקריירתו בו השתתף.
ב-23 באוגוסט 2019, הודיע קיטל על פרישה לאחר תחושת מיצוי ואיבוד מוטיבציה כבד לדבריו. בחודשים שקדמו לפרישה, קיטל הודיע שהוא לוקח פסק זמן מרכיבה מקצועית, אבל לא היה ברור אם לצמיתות או רק זמנית. אך כאמור, באוגוסט, הודיע רשמית על פרישה 1 .
