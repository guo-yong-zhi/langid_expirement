ויליאם גורדון ולצ'מן    היה מתמטיקאי בריטי ומפענח צפנים בתקופת מלחמת העולם השנייה.
ולצ'מן עבד בבלצ'לי פארק כמנהל צריף 6, האגף שתפקידו היה לפענח את צפני הצבא וחיל האוויר הגרמניים. מכונות הבומב היו הכלי העיקרי לפיצוח צופן האניגמה במהלך המלחמה.
ולצ'מן ראה בעיני רוחו מכונת פיצוח אלקטרומכנית טובה מהבומב של אלן טיורינג. השיפור שהכניס ולצ'מן בבומב היה "לוח אלכסוני".
ולצ'מן עבר לארצות הברית בשנת 1948 והתאזרח בשנת 1962. באותה שנה הוא חבר לחברת "MITRE" שפיתחה מערכות לתקשורת בטוחה עבור צבא ארצות הברית. ולצ'מן פרש בשנת 1971. בשנת 1982 פרסם ולצ'מן את "הסיפור של צריף 6". רשויות הביטחון של ארצות הברית אסרו על ולצ'מן לקדם את מכירות הספר בכל צורה ומדיה שהיא, ושללו ממנו את הסיווג הביטחוני הגבוה שקיבל בגין עבודתו בחברת "מיטרה"; הרשויות הסתמכו על ההתחייבות בכתב של ולצ'מן לשמירת סודות ביטחוניים.
