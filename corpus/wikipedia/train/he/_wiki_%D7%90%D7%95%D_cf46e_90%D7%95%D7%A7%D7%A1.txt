
אוח וראוקס  הוא מין של אוח החי ברחבי אפריקה והוא אחד מדורסי הלילה הגדולים ביותר בעולם.
אוח זה הוא המין הכבד ביותר של אוח לאחר המינים אוח מצוי, אוח בלקיסטון  וקטופה כתומה  - כולם שייכים לסוג אוח, המכונה גם "ינשוף עיטי". כמו כן הוא הינשוף הארוך ביותר לאחר אוח מצוי, אוח בלקינסטון ולילית אפורה. אורכם הממוצע של אוחים אלה 60-66 ס"מ ומוטת כנפיים של 140 ס"מ. משקלו של האוח 1,600-2,000 גרם בזכרים. הנקבות גדולות מהזכרים ושוקלות 2,500-3,150 גרם. הזנב מגי לאורך 22.5-27 ס"מ וכפות הרגל מגיעות לאורך 8 ס"מ.
האוחים הם חומים-אפורים במראם עם אזור עיניים מאופיים בסימונים שחורים והעיניים שחורות. המקור לבן והכנפיים חומות מנומרות בעלות כתמים לבנים קטנים. הבטן ואזור הרגליים לבנים והכפות אפורות עם קצוות שחורים. מו מיני אוחים אחרים הוא משמיע קריאות גרוניות עמוקות. הם מאותתים בכך אחד לשני, כלומר לבני זוגם, על סכנה או על תפיסת טרף .
הינשוף מצוי בטבע בערבות והחורשים הפתוחים של אפריקה וכן באזורים יבשים ותת-מדבריים, ביצות וגדות נהר וכן בהרים, אך נעדר מיערות גשם סבוכים. ייתכן שהוא חי גם במזרח התיכון.
אלה עופות לילה הנחים במרומי הצמרות במשך היום, אך יתעוררו כשיפריעו להם. הם חיים בזוגות עם צאצאים ויוצאים לצוד בלילה.
האוח הוא טורף על בתחומי מחייתו ויוצא לצוד בלילות ובין הערביים, אם כי נצפו גם בשעות היום לעיתים נדירות. האוח יושב על ענף ומקשיב לרחשים של טרף המצוי על הקרקע או בין העצים, באמצעות אוזניים הענקיות. בשעה שהוא עט על הטרף הוא לא משמיע כמעט צלילים עקב נוצותיו המיוחדות. הטרף נתפס באמצעות הטפריו הגדולים ומומת על ידי המקור. המזון העיקרי הוא יונקים קטנים עד בינוניים כמו קופים, פדטים, ארנבות, גחנים, נמיות, שפנים, עטלפים, סנאים ומכרסמים קטנים והם לא יהססו להתקיף גם קיפודים. בנוסף ליונקים הם טורפים עופות כמו ברווזים, אנפות, חובתיים, פניניות, פרנקולין, ציפורי שיר שונות כמו אורגיים, אסטרילדיים, רמיזיים  ואף דורסי יום ולילה קטנים יותר וכן אפרוחים של עופות שונים כולל אפרוחי יען. בנוסף הוא יאכל זוחלים, דו-חיים, דגים וחסרי חוליות גדולים. הם יכולים לתפוס טרף גדול כמו גורי חזיר יבלות או חובת דנהם.
למרות שהוא בראש שרשרת המזון, עופות דורסים אחרים הפעילים ביום כמו נשרים, עיטים ועיטי כתר חוטפים להם את מזונם. הם גם נטרפים על ידי תנים ועיטים גדולים, אך רק לעיתים נדירות. בנוסף לטורפים, לעיתים הם מופרעים בעת הקינון וכן נפגעים מהרעלת מזון אך הם אינם בסכנה.
