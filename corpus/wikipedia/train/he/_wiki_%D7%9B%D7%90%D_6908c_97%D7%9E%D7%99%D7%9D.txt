כאב של לוחמים הוא פזמון שנכתב, הולחן ובוצע על ידי עידן עמדי ויצא לאור בשנת 2010. השיר נבחר כשיר השנה של גלגלצ לשנת ה'תשע"א  וזכה במקום הראשון במצעד החיילים, שארגנה גלגלצ לרגל שנת ה-70 למדינת ישראל. 1 
את השיר כתב עמדי בביתו בעת שירותו הצבאי. עמדי, שהיה לוחם בחיל ההנדסה הקרבית, 2  כתב את השיר בצורת מכתב אל חברתו שהוא נפרד ממנה. השיר מדבר על הקשיים הרגשיים של לוחמים.
השיר בוצע על ידי עידן עמדי בשלב האודישנים במסגרת העונה השמינית  של התוכנית כוכב נולד. כאשר הגיע עמדי לתוכנית, לשיר לא היה שם, והוא חשב לקרוא לו פשוט "שיר בלי שם", 3  אך את שמו העניק לו סיון יאנג, האחראי על המתמודדים ב"כוכב נולד". 3  4  בעונה זו הגיע עמדי למקום השני, ולאחר סיום העונה הוציא את השיר כסינגל באוקטובר 2010. 3  הגרסה שיצאה היא הביצוע מתוך התוכנית. 3 
"כאב של לוחמים" הושמע רבות בתחנות הרדיו, על פי נתוני מדיה פורסט. 3  הוא זכה במקום הראשון במצעד העברי השנתי של גלגלצ בשיתוף mako לשנת תשע"א , ובמקום הראשון ברשת ג'. בשנת 2018 נבחר השיר על ידי חיילי צה"ל, כשיר הזוכה במצעד החיילים של גלגלצ ואתר וואלה!, לרגל 70 שנות עצמאות למדינת ישראל. 1 
נושא הפוסט טראומה המופיע בשיר, הוא נושא שאינו מדובר רבות בשירים בעברית. 5  בראיונות עמו בהמשך הסביר עמדי כי בדומה לחיילים רבים, אף הוא נושא עמו חוויות טראומטיות שונות מהשירות הצבאי, אותן ימשיך כנראה לשאת במהלך החיים. 6 
