Top Eleven Football Manager הוא משחק דפדפן ברשתות החברתיות המאפשר לתפקד כמנג'ר של קבוצת כדורגל, האחראי הן על הפן הספורטיבי והן על הפן הכלכלי והניהולי. החברה הסרבית Nordeus פיתחה את המשחק והשיקה אותו במאי 2010.
כדי להתחיל לשחק, יש לבחור שפה, מדינת מוצא, עיר ומועדון אוהדים; וליצור קבוצה, לבחור את צבעי חולצות השחקנים, לעצב לוגו למועדון ולבחור שם לאצטדיון. לאחר מכן, מצטרפים לאחת הליגות.
התוכנה תנסה בהמשך לאפשר לחברים שונים בפייסבוק לשחק באותה הליגה. עונה אחת נמשכת 28 ימים, וכל יום הקבוצות משחקות משחק אחד בליגה . שמונה הקבוצות הטובות ביותר עולות ליגה וארבע הקבוצות הטובות ביותר מעפילות לליגת האלופות, בה ישחקו בעונה הבאה, ו-5 עד 8 הקבוצות הטובות ביותר עולות לסופר ליגה, שבה ישחקו בעונה הבאה. בשלב זה התוכנה שוב תנסה לגרום לכך שחברים בפייסבוק ישחקו באותה הליגה.
לכל משתמש יש שליטה מלאה על הקבוצה שלו – הכשרת השחקנים, הגדרת טקטיקות והחלפת שחקנים. ניתן לצפות בכל משחק ב"שידור חי" ולהוסיף בכך החזקת כדור לקבוצתו ולהגיב במהלך המשחק על ידי שינוי הטקטיקה שבה משחקים שחקני הקבוצה.
כל משתמש שולט גם בבניית התשתית של המועדון שלו  אשר משפיע על מהלך המשחק – לדוגמה, אצטדיון גדול יותר יכול להכיל אוהדים רבים יותר, וככל שיש יותר אוהדים המורל של הקבוצה עולה וההכנסות גדלות ממכירות כרטיסים. ההכנסות של המועדון חשובות מאוד במשחק. המשתמשים חותמים על הסכמי חסות למספר ימים ומוכרים שטחי פרסום על הלוחות שסביב המגרש.
בנוסף לכך, משתמשי המשחק יכולים לרכוש דרך האינטרנט או באמצעות הטלפונים הניידים אסימונים   בהם ניתן להשתמש כדי להאיץ את הבנייה של מתקני המועדון, להגשת הצעות במכרזים על שחקנים, לשנות את שם המועדון, לשנות שעות של משחקים, לרפא יותר מהר שחקנים פצועים ולשנות את שם האצטדיון.
בטופ 11 יש טורנירים שונים.
התאחדויות כדורגל מאחדת כמה מועדונים להתאחד ולשחק בטורניר מיוחד נגד התאחדויות אחרות. בשלב חצי הגמר משחקות 4 התאחדויות . בשלב הגמר ההתאחדויות המנצחות עולות למשחק על המקום הראשון, והמפסידות על המקום השלישי.
יש מספר ליגות התאחדויות: ברונזה 3, ברונזה 2, ברונזה 1, כסף 3, כסף 2, כסף 1, זהב 3, זהב 2, זהב 1 ופלטינה. בכל ליגה פרס ההשארות או פרס העלייה עולה.
מעבר לכך מנג'רים יכולים להתאמן ביחד וכך לצבור בונוסים משותפים וגם לשחק משחקי ידידות בינם לבין חבריהם להתאחדות.
