ולדימיר  בראון  הוא כדורגלן ישראלי, המשחק בעמדת הקשר בהפועל ראשון לציון.
בראון נולד בטשקנט שבאוזבקיסטן , ועלה לישראל עם משפחתו כשהיה בן ארבעה חודשים 1 . בצעירותו החל לשחק כדורגל במחלקת הנוער של הפועל רמת גן, וב-3 באוגוסט 2007 ערך את הופעת הבכורה שלו בקבוצה הבוגרת של המועדון, בהפסד 1–3 להפועל עכו במסגרת גביע הטוטו לליגה הלאומית.
בעונת 2008/2009 המשיך בראון לשחק בקבוצת הנוער של המועדון ושותף רק במשחק גביע הטוטו אחד במדי הקבוצה הבוגרת, אשר העפילה בתום העונה לליגת העל. ב-22 באוגוסט 2009 ערך את הופעת הבכורה שלו בליגת העל, כשנכנס כמחליף לקראת סיום המשחק מול מכבי פתח תקווה. בסך הכל שותף בעונת 2009/2010 בשישה משחקי ליגה ובשני משחקי גביע הטוטו.
בעונת 2010/2011 זכה בראון לשחק הרבה יותר, ואף פתח בהרכב הקבוצה במספר משחקים. ב-7 באוגוסט 2010 כבש את שערו הראשון בקריירה, במשחק מול בני יהודה במסגרת גביע הטוטו. בליגה ערך 16 הופעות בעונה זו, אשר בסופה ירדה הפועל רמת גן לליגה הלאומית.
בעונת 2011/2012 שותף בראון כמעט בכל משחקי הפועל רמת גן, ובסופה העפיל עם הקבוצה בחזרה לליגת העל. במחזור הלפני האחרון אף כבש בראון את שער הליגה הראשון בבוגרים, במשחק מול מכבי אחי נצרת שהסתיים בניצחון 3–0. בעונת 2012/2013 זכה בראון עם הפועל רמת גן בגביע המדינה, לאחר שפתח בהרכב במשחק הגמר, בו ניצחה הקבוצה את עירוני קריית שמונה, 4-2 בדו-קרב בעיטות עונשין, אך בליגה סיימה הקבוצה במקום האחרון וירדה בחזרה לליגה הלאומית.
בעונת 2013/2014 חתם בראון בעירוני קריית שמונה לעונה אחת עם אופציה לחמש עונות נוספות 2 . ב-25 באוגוסט 2013 ערך את הופעת הבכורה שלו במועדון, בהפסד 1–3 למכבי חיפה. ב-29 במרץ 2014 כבש את שער הבכורה שלו בקבוצה, בניצחון 4–1 על בני סכנין. בתום העונה, בה סיימה הקבוצה במקום השלישי בליגה, זכה בראון עם הקבוצה בגביע המדינה הראשון בתולדותיה, והשני שלו ברציפות, לאחר שפתח במשחק הגמר בו גברה קבוצתו 0–1 על מכבי נתניה.
בעונת 2014/2015 כבש בראון שער ליגה אחד, בתיקו 1–1 מול מכבי תל אביב. בעונה זו סייע לקבוצה לסיים במקום השני בליגה, ובתחילת עונת 2015/2016 זכה עמה בתואר אלוף האלופים לאחר שניצחה את מכבי תל אביב 3 . בסך הכל שיחק שנתיים וחצי בקריית שמונה, וערך במדיה 74 הופעות ליגה במהלכן כבש שני שערים.
ב-19 בינואר 2016 חתם בראון לארבע וחצי שנים בקבוצת הפועל באר שבע, אשר שילמה עבורו 1.9 מיליון שקלים 4 . חמישה ימים לאחר מכן ערך את הופעת הבכורה שלו במועדון, כשנכנס כמחליף בניצחון 2–1 על בית"ר ירושלים באצטדיון טרנר. ב-22 בפברואר כבש את שער הבכורה שלו, בניצחון 2–0 על בני יהודה. עד תום העונה ערך 12 הופעות בליגה והיה שותף לזכייתה של הפועל באר שבע באליפות.
בעונת 2016/2017 זכה בראון עם הפועל באר שבע בתואר אלוף האלופים לאחר ניצחון על מחזיקת הגביע מכבי חיפה 5 , ובהמשך השתתף במשחקי הקבוצה במוקדמות ליגת האלופות והגיע עמה לשלב הפלייאוף בו הודחה מול סלטיק, וכתוצאה מכך נשרה לשלב הבתים של הליגה האירופית. ב-28 בדצמבר 2016 זכה בראון עם הקבוצה בגביע הטוטו, לאחר ניצחון על עירוני קריית שמונה במשחק הגמר 6 , ובתום העונה זכה עם הקבוצה באליפות שנייה ברציפות.
ב-31 בינואר 2018 עבר בראון בהשאלה לקבוצת מועדון ספורט אשדוד עד תום העונה 7 .
ב-21 באוגוסט 2018 חזר בראון לעירוני קריית שמונה, כאשר חתם על חוזה לשנתיים 8 .
ב-18 בספטמבר 2019 חתם בראון לעונה אחת בהפועל ראשון לציון מהליגה הלאומית 9 .
ב-6 באוגוסט 2020 חתם בראון בהפועל רמת גן 10 .
בינואר 2021 חתם בסקציה נס ציונה 11 . ב-2 באוגוסט 2021 חזר בראון להפועל ראשון לציון 12 .
ב-12 ביוני 2022 חתם במ.ס טירה מליגה א' 13 .ב-25 בדצמבר חתם בצעירי טייבה.וב-23 ביולי 2023 חזר להפועל ראשון לציון.
