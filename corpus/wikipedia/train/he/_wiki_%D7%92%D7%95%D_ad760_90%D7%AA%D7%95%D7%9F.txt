גוּרג'י חאתוּן  הייתה אשתו המועדפת של כּאי חוּסרווה השני , הסולטאן הסלג'וקי של סולטנות רום .
נולדה כנסיכה תמר, בת למלכה רוסודן בגרטיוני, ונכדתה של תמר המלכה. אביה, מור'יס אד-דין , היה בנו של הסולטאן טוגרול השני. רוסודאן השיאה את בתה לכאי חוסרווה השני, כדי להבטיח שלום וביטחון עם הסלג'וקים של אנטוליה.
בתחילה תמר נשארה נוצרייה, אבל לאחר מכן התאסלמה, וקיבלה את השם המוסלמי, גוּרג'י חאתוּן, שפירושו "אישה גאורגית" . היא ילדה לסולטאן את קאיכּוּבּאד השני .
דמותה של חאתון הופיעה על מטבעות של הסולטנות מאותה תקופה. המטבעות כללו את השמש שסימלה את חאתון, כאשר האריה ייצג את הסולטאן עצמו. הסמל הזה ידוע כ"שיר-יהוּרשיד", סמל האריה והשמש, שלימים יהפוך לשכיח בעולם האיסלמי .
לאחר מותו של הסולטאן, בשנת 1246, תפס הוזיר, סהיב פרוואן מוהי אד-דין , את השליטה על הסולטנות ונשא את חאתון לאישה.
היא ידועה כפטרונית של המדע והאומנות, והייתה במערכת יחסים ידידותית עם הסופרים הסופיים, ובמיוחד עם ג'לאל א-דין רומי. כמו כן, היא הייתה נותנת החסות של מבנה בית הקבורה בקוניה .
