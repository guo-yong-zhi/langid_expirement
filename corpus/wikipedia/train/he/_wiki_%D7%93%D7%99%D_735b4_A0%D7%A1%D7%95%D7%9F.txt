דייוויד טומלינסון  היה שחקן קולנוע וטלוויזיה בריטי שהתפרסם בעיקר בהופעותיו בסרטי אולפני דיסני ועל כך זכה לאחר מותו בפרס אגדת דיסני ב-2002.
טומלינסון נולד בהנלי על התמזה  באוקספורדשייר. סרטו הראשון היה "חתונה שקטה"  ובאותה שנה השתתף בתפקיד קטן בסרט פימפרנל סמית לצידו של לסלי הווארד. במלחמת העולם השנייה שירת כקציין בחיל האוויר המלכותי.
לאחר המלחמה השתתף בסרטים בריטים כמו "סוס העץ"  שמבוסס על סיפור אמיתי של בריחת שבויים בריטים ממחנה שבויים גרמני. לאחר מכן שיחק בסרטי קומדיה בריטיים כמו "הכל בשביל מרי"  שלושה בסירה אחת  ו"במעלה הנחל" .
פרסומו העיקרי של טומלינסון היה בהופעותיו בתפקידים ראשיים בכמה סרטים מצליחים של אולפני וולט דיסני:
סרטו האחרון היה הקומדיה "העלילה השטנית של פו מנצ'ו"  שהיה גם סרטו האחרון של פיטר סלרס.
הוא גם שיחק בטלוויזיה ב"הוואי חמש-אפס" ועוד.
טומלינסון נישא בספטמבר 1943 למרי לינדסי הידינג, אלמנת מלחמה עם שני ילדים. היא התאבדה עם שני ילדיה בדצמבר 1943 בנפילה ממלון בניו יורק. ב-1953 נישא לאודרי פרימן והם נשארו נשואים 47 שנה עד למותו ונולדו להם שני בנים.
הוא מת משבץ מוחי בגיל 83 ונקבר באחוזת המשפחה בבקינגהאמשייר.
