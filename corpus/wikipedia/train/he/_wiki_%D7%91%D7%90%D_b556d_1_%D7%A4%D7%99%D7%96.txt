באקס פיז  היא להקה בריטית, שידועה בזכות ניצחונה באירוויזיון 1981 עם השיר "Making Your Mind Up". את הלהקה הקימו ארבעת הזמרים בובי ג'י, שריל בייקר, מייק נולאן וג'יי אסטון, לצד רשות השידור הבריטית. במרוצת השנים, הוציאה הלהקה לאור מספר סינגלים מצליחים דוגמת "The Land of Make Believe" ו-"My Camera Never Lies", שהגיעו לפסגת מצעד הסינגלים הבריטי.
לעיתים תכופות השתנה הרכבה של הלהקה; בשנת 1985 עזב ג'יי אסטון את הלהקה. את מקומו החליפה הזמרת שלי פרסטון. לאחר מכן, הקימו שלושת חבריה המקוריים של הלהקה, שריל בייקר, מייק נולאן וג'יי אסטון, להקה המתחרה בבאקס פיז בשם "דה פיז".
בשלהי 1980 ביקשו ניקולה מרטין ואנדי היל מרשות השידור הבריטית להקים להקה שתבצע את שירם, "Making Your Mind Up", בתחרות הזמר של האירוויזיון. הזמר הראשון שגויס למטרה זו היה מייק נולאן, שהיה ידוע אז בשם הבמה שלו, מרטין. יחד הקליטו גרסות דמו לשיר, ושלחו אותה לשלב המקדים של הקדם הבריטי לאירוויזיון 1981. כאשר נשלחה מטעם בכירי הקדם בקשה לשם הלהקה, החליט מרטין במהירות לקרוא לה "באקס פיז", על שם משקה אלכוהולי שאהב. בינואר, יצר מרטין קשר עם עמיתו, שריל בייקר, בבקשה להצטרף ללהקה. במקביל לכך, ערך מרטין אודישנים לסולן גבר שישיר לצידו, ולסולנית שתצטרף לבייקר. לאחר האודישנים, החליט מרטין לצרף למצבת הלהקה את סטיבן פישר ואת ג'יי אסטון. לאחר שפישר עזב את הקבוצה במפתיע, הצטרף ללהקה הזמר בובי ג'י. 1 
ב-11 במרץ 1981 התקיים הקדם הבריטי לאירוויזיון בשם "A Song for Europe", שם התחרו חברי הבאקס פיז ורסוס הלהקה הבריטית "ליקוויד גולד". 2  עם תום ספירת הקולות, הוכרז "Making Your Mind Up" כזוכה. בהמשך החודש, יצא השיר לאור כסינגל, ונכנס למצעד הסינגלים הבריטי במקום ה-24. עד למועד התחרות, עלה השיר למקום השני במצעד. 3 
ב-4 באפריל ביצעה הלהקה את השיר על בימת אירוויזיון 1981, שנערך בעיר דבלין, אירלנד. לאורך הקראת הניקוד, הייתה ההצבעה צמודה מהרגיל, וחלו תהפוכות רבות במקום הראשון. לאחר שחבר השיפוט השוודי מסר את הצבעתו, הוכרזה הלהקה כזוכה, בהפרש של ארבע נקודות מהמקום השני, לנה ולייטיס מגרמניה. 4  "Making Your Mind Up" הפך ללהיט ברחבי אירופה, אף שהגיע למקום הראשון בעשרה מצעדי מוזיקה שונים ברחבי היבשת.
לאחר שהצלחתו של "Making Your Mind Up" הפכה את הלהקה לידועת-שם באירופה, כתבו חבריה את שיריה העוקבים. בחודש מאי, הוציאה הלהקה לאור את הסינגל השני שלה, "Piece of the Action", שהתהדר בסגנון פופי עכשווי. על פי מספר מבקרי מוזיקה בריטים, "Piece of the Action" קטע את תדמית הרוק של הלהקה. "Piece of the Action" היה ללהיט בממלכה המאוחדת, אף שהגיע למקום ה-12 במצעד הסינגלים המקומי. 5  יחד עם המפיק אנדי היל, החלה הלהקה לעבוד על אלבום הבכורה שלה, שיצא ביולי. האלבום, שכותרו Bucks Fizz , הגיע לעשרים האלבומים הפותחים של המצעד הבריטי. בנובמבר 1981 ייצגה הלהקה את הממלכה המאוחדת בפסטיבל שירי המיינסטרים בטוקיו, יפן. באותו פסטיבל זכו חברי הבאקס פיז בקטגוריית "השיר הטוב ביותר". 6  7 
בשלהי 1981 כתבו אנדי היל לצד קינג קרימזון את הסינגל הרביעי של הלהקה, "The Land of Make Believe", שהגיע לחמישייה הפותחת במצעד הסינגלים הבריטי. בינואר 1982, עלה השיר למקום הראשון, והדיח את "Don't You Want Me" של The Human League. השיר שהה במקום הראשון במשך שבועיים רצופים, והיה לסינגל הנמכר ביותר של הלהקה. 8  "The Land of Make Believe" הגיע למקום הראשון במצעד הסינגלים ההולנדי, האירי והגרמני. ב-1982 זכו חברי הבאקס פיז בתואר "הלהקה הטובה ביותר" בטקס הפרסים של המגזין "דיילי מירור". בנוסף, הועמדה הלהקה לאותה הקטגוריה בטקס פרסי המוזיקה הבריטית. במרץ, הוציאו חברי הלהקה לאור את הסינגל החמישי שלהם, "My Camera Never Lies", שבשיאו הגיע למקום השלישי במצעד הסינגלים הבריטי. 9  בניסיון לגוון בין בלדות א-קפלה לשירי הפופ רוק, הוציאה הלהקה לאור את אלבומה השני, Are You Ready, שלימים הוסמך לזהב על ידי איגוד תעשיית ההקלטות הבריטי. 10  מתוך האלבום פורסמו מספר סינגלים שזכו להצלחה הן בממלכה המאוחדת והן באירופה כולה. השיר "Now These Days Are Gone" הגיע למקום השמיני במצעד הסינגלים הבריטי ואילו "When We Were Young" למקום העשירי באותו המצעד. לאחר יציאת האלבום, הוזמנו חברי הלהקה להופיע מול אליזבת השנייה, מלכת הממלכה המאוחדת ואמה.
בפברואר 1983 הופיעה הלהקה בצ'ילה, למען קידום אלבומם בשפה הספרדית. היא הופיעה בפסטיבל המוזיקה "Internacional de la Canción de Viña del Mar", ששודר במספר מדינות באמריקה הלטינית ובספרד. באותה העת, הופיעו שירי הלהקה במקומות גבוהים במצעדי המוזיקה הבריטית בפרט והאירופית ככלל. במרץ, הוציאו באקס פיז לאור את אלבומם השלישי, Hand Cut, שהוסמך לכסף על ידי איגוד תעשיית ההקלטות הבריטי. 11  האלבום זכה לביקורות מעורבות, כיוון שתואר כמהונדס ולא רגשני מספיק. לדעת מבקרי המוזיקה, הצלחתה של הלהקה החלה לדעוך בזמנים אלו.
בתחילת 1984, החליטה הלהקה להיעלם במעט מן העין הציבור, לטובת עבודה על הקלטות ושירים חדשים שהופקו בשווייץ. בחוד מאי, יצאה לסיבוב הופעות בן 40 ערים שונות בממלכה המאוחדות. הסיבוב הופעות הצליח מסחרית, והלהקה זכתה להכרה מחודשת בממלכה. 12  עם יציאת השיר "Talking in Your Sleep", חשפו הבאקס פיז את אופיים החדש. לא עוד שירי פופ עדכניים המנסים למשוך את תשומת ליבם של המאזינים באמצעות צלילים מהונדסים וקצביים. את מקומם תפסו שירי רוק ווקאלי, שהתאפיינו במילים קודרות ואפלות. "Talking in Your Sleep" הגיע בשיאו למקום ה-15 במצעד הסינגלים הבריטי, והוכיח כי היעדרותה של הלהקה לא הייתה לשווא. השיר "Golden Days" יצא לאור לצד אלבום הרביעי, I Hear Talk. בחג המולד, יצאה הלהקה לסיבוב הופעות למען קידום האלבום.
ב-11 בדצמבר 1984, בעת סיבוב ההופעות בניוקאסל על הטיין, נפגע אוטובוס הלהקה כתוצאה מהתנגשות חזיתית במשאית משא. אף על פי שאיש לא נהרגו, נפצעו קשה מספר מאנשי ההפקה כולל חברי הלהקה. ג'יי אסטון נפגעה בפלג גופה העליון ובראשה, שריל בייקר שברה שלוש חוליות עמוד השדרה ומייק נולאן נפצע בראשו, דבר הגרם לדימום במוחו. נולאן נפל לתרדמת במשך שלושה ימים. 13  לאחר ניתוחו, הופצה שמועה ברחבי הממלכה על לכתו. ב-15 בדצמבר, התעורר נולאן מתרדמתו, ולא עבד עם הלהקה במשך חצי שנה. בעקבות התאונה, לקה נולאן באפילפסיה ואיבד את ראייתו בשתי עיניו במחצית. 14  בחלוף שנה מן התאונה, חזרו הבאקס פיז אל המקום במטרה לשחזר אותה ולהעלות את המודעות לסכנות בנהיגה.
בינואר 1985, התאושש נולאן מן התאונה, והלהקה חזרה להקליט שירים. ביניהם השתררה מתיחות עמוקה, שהגיעה לשיאה כשג'יי אסטון פרשה מן הלהקה. לאחר עזיבתה, מצאה הלהקה את עצמה שוב כנושא המרכזי של כותרות העיתונות הבריטית. בנוסף, הופצה ברבים שמועה שאסטון עזבה את הלהקה כיוון שניהלה מערכת יחסים סודית עם אנדי היל, שהיה נשוי לאישה אחרת. שמועה זו התגלתה כשקר לאחר ששריל בייקר איששה את טענותיה של אסטון. לאחר מכן, תבעה חברת התקליטים את אסטון בגין הפרת החוזה ביניהם, ואודישנים למחליפה נערכו בתיאטרון הנסיך מווילס. מתוך 800 מועמדות, נבחרה שלי פטרסון בת ה-21.
בינואר 1986, תם החוזה של הלהקה עם חברת התקליטים RCA רקורדס, והלהקה חתמה חוזה הקלטות חדש עם פולידור. הסינגל הראשון בהוצאת חברת התקליטים, "New Beginning", יצא לאור במאי, ונכנס לעשירייה הפותחת של מצעד הסינגלים הבריטי. לימים, הפך הסינגל לאחד מן המצליחים ביותר של הלהקה. 15  לאחר שהוציאו לאור שני סינגלים נוספים ואלבום אולפן חדש, לקחו חברי הבאקס פיז הפסקה מקריירת המוזיקה שלהם. הלהקה חזרה לפעילות בשנת 1988. בשלהי שנות ה-80, הוציאה הלהקה לאור את הסינגל "Heart of Stone", שזכה לגרסת כיסוי מאת שר ואלבום אוסף בשם The Story So Far. בשנת 1989, עזב פרסטון את הלהקה. בשנת 1991, בעת שמנתה שלושה חברים, הוציאה הלהקה לאור את אלבומם האחרון, Live at the Fairfield Hall, Croydon. באותה העת, פיתחה שריל בייקר קריירה עצמאית כמגישת טלוויזיה, ובדצמבר 1993, עזבה את הלהקה. אל הלהקה הצטרפו שתי זמרות חדשות, היידי מנטון, שלימים תתחתן עם בובי ג'י, ואמנדה סוורץ'. בשנת 1996, עזב נולאן את הלהקה, ובמקומו דייוויד ואן דיי.
בין בובי ג'י לדייוויד ואן דיי התפתחו משקעים רבים, שבעקבותם, ב-1997 החליט ואן דיי לעזוב את הלהקה. ואן דיי חבר למייק מולאן, שהיה חבר בבאקס פיז, ולשתי זמרות חדשות, ליאנה לאה וסאלי ג'קס, ויחד, הקימו להקה התתחרה בבאקס פיז בשם דה פיז. 16  דה פיז הוציאו לאור גרסאות כיסוי לכל שירי הבאקס פיז, כולל "Making Your Mind Up", אך כולן כשלו מבחינה מסחרית וזכו להצלחה רגעית. 17  בשנת 2001, עזב נולאן את דה פיז.
בשנת 2004, הוציאה חברת BMG רקורדס את כל אלבומי האולפן של הבאקס פיז בפורמט תקליטור. בשנת 2005, הוזמנו צופי ה-BBC להצביע על הרגע הזכור ביותר מתחרות הזמר של האירוויזיון. עם תום ספירת הקולט, הרגע בו נתלשו השמלות של בנות הלהקה על בימת האירוויזיון, הוכרז כרגע הזכור ביותר של הממלכה המאוחדת באירוויזיון. בשנת 2009, יצא לאור סרט אודות הבאקס פיז. כיום, הלהקה מופיעה במספר מוקדים בממלכה המאוחדת. בלהקה חברים בובי ג'י, היידי מנטון, תמי צ'ואט ופול ייטס.
