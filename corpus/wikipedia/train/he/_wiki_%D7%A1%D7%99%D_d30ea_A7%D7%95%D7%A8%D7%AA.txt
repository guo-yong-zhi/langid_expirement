במדעי המחשב סיכום ביקורת  הוא קוד לזיהוי שגיאות, המאפשר זיהוי של שגיאות ובמקרים מסוימים אף את תיקונן באמצעות יתירות .
באופן כללי, המידע העודף שנקרא גם קוד היתירות, הוא תוצאה של פונקציה ידועה מראש שמחושבת על המידע המקורי ונקראת פונקציית היתירות. את המידע המקורי ואת קוד היתירות ניתן לשלוח או לאחסן כשהם מצורפים ביחד. כך מתאפשר בכל נקודת זמן לבדוק את המידע על ידי חישוב פונקציית היתירות שוב על חלק המידע המקורי ובדיקה אם התוצאה שהתקבלה זהה לקוד היתירות שצורף. אם התוצאות שונות יש להסיק שנפלה שגיאה.
פונקציית היתירות הפשוטה ביותר לחישוב היא פונקציית הזהות: בהינתן מידע להעברה או אחסון M, הפלט של הפונקציה יהיה M בעצמו. פונקציה זו מאפשרת זיהוי שגיאות באופן יעיל, אך לא מאפשרת תיקון השגיאות כיוון שלא ניתן לדעת אם הטעות ארעה ב-M עצמו או בקוד היתירות. פונקציה אחרת פשוטה גם היא לחישוב היא בהינתן מידע M הפלט של הפונקציה יהיה MM. כאשר מתקבל המידע בצירוף קוד היתירות ניתן להשוות בין שלוש הגרסאות של M  ולתקן לפי הרוב. עדיין התיקון מובטח אך ורק תחת ההנחה שלא נפלה יותר משגיאה אחת.
בסיכום ביקורת נקבעת פונקציית היתירות על ידי חלוקת המידע לחלקים שווים בגודלם , סיכום שלהם וביצוע מודולו כדי שהתוצאה תהיה אף היא בגודל כל אחד מן החלקים.
לדוגמה, בחלוקת המידע הבא לבתים: 0x52, 0x25, 0x62, 0x3F :
מסכמים את כל הבתים ומקבלים 0x118.
מבצעים מודולו ל-256 שהוא גודל בית  ומקבלים 0x18.
במקרים מסוימים נהוג גם לחשב משלים ל-2. במקרה זה מקבלים 0xE8. זהו סיכום הביקורת.
החסרונות של שיטה זו:
בדרך כלל משתמשים בפונקציות יתירות מתוחכמות יותר, שמאפשרות גם תיקון של שגיאות בחלק מהמקרים.
פונקציות יתירות נוספות נפוצות:
לפעמים מכנים כל פונקציית יתירות בשם "checksum".
