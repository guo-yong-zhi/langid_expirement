אנא עזרו לשפר את אמינות הערך באמצעות הבאת מקורות לדברים ושילובם בגוף הערך בצורת קישורים חיצוניים והערות שוליים.אם אתם סבורים כי ניתן להסיר את התבנית, ניתן לציין זאת בדף השיחה.
נבחרת סרק בכדורגל היא נבחרת הכדורגל הלאומית של האי סרק שבאיי התעלה. הנבחרת אינה חברה באופ"א או בפיפ"א ולכן איננה מורשית להשתתף בגביע העולם בכדורגל או באליפות אירופה בכדורגל. הנבחרת החלה את משחקיה בטורניר הכדורגל של משחקי האיים בשנת 2003 בתחרות שנערכה בגרנזי השכנה. הנבחרת הפסידה בכל ארבעת המשחקים בהם שיחקה. היא ספגה לפחות 15 שערים בכל משחק ובסוף הטורניר, בו לא העפילה משלב הבתים, סיימה עם הפרש שערים 70-0.
