יואניס פאפאפטרו  הוא כדורסלן יווני המשחק בעמדת הסמול פורוורד בפרטיזן בלגרד מליגת העל הסרבית, הליגה האדריאטית והיורוליג.
פאפאפטרו, שנחשב לאחד השחקנים היוונים המוכשרים ביותר שנולד ב-1994 , החל את קריירת הכדורסל שלו בקבוצות הנוער של מועדון איליסיאקוס באתונה. הוא שיחק במשך 5 עונות בתחרויות הנוער במדי איליסיאקוס, ולאחר מכן בילה את שתי שנותיו האחרונות בתיכון באקדמיית פלורידה אייר במלבורן, פלורידה, ארצות הברית.
בשנת 2012 הצטרף פאפאפטרו לקבוצת הכדורסל של אוניברסיטת טקסס באוסטין. הוא שיחק עונה אחת בטקסס והעמיד ממוצעים של 8.3 נקודות, 4.4 ריבאונדים ו-1.2 אסיסטים למשחק, ב-24.3 דקות. הוא שיחק בסך הכל 34 משחקים בטורניר אליפות המכללות בכדורסל. 1 
פאפאפטרו החל את הקריירה המקצועית שלו באולימפיאקוס מליגת העל היוונית בכדורסל בשנת 2013, לאחר שחתם על החוזה המקצועני הראשון שלו ל-5 שנים בסוף אוגוסט 2013, 2  שכלל אופציית רכישה מה-NBA לאחר העונה השלישית של החוזה.
עם אולימפיאקוס הוא זכה באליפות יוון ב-2015 וב-2016, כשבאחרונה הוא נבחר לשחקן הצעיר המצטיין. 3 
ב-8 ביולי 2018 דחה פאפאטרו את הצעת חידוש החוזה של אולימפיאקוס והפך לשחקן חופשי. יומיים לאחר מכן חתם ביריבתה המושבעת של אולימפיאקוס, פנאתינאיקוס, לשלוש שנים. 4  ב-17 בפברואר 2019 זכה בתואר הראשון שלו במדי הירוקים לאחר ניצחון על פאוק סלוניקי בגמר הגביע היווני בכדורסל 2019, 5  כשפאפאטרו רושם 10 נקודות, 6 ריבאונדים, 2 אסיסטים, 2 חטיפות ו-2 חסימות. ארבעה חודשים לאחר מכן, זכה פאפאפטרו עם קבוצתו באליפות יוון לאחר ניצחון על פרומיתאס פטרס בגמר. 6 
לפני עונת 2020/21 הפך פאפאטרו לקפטן הקבוצה לאחר עזיבתו של ניק קלאת'ס. הוא העמיד ממוצעים של 12.1 נקודות ו-4.1 ריבאונדים למשחק, וב-11 ביולי 2021 האריך רשמית את חוזהו במועדון לשנתיים נוספות. 7 
ב-15 ביולי 2022 עזב פאפאפטרו את פנאתינאיקוס.
ב-19 ביולי 2022 חתם פאפאפטרו בפרטיזן בלגרד מליגת העל הסרבית בכדורסל, הליגה האדריאטית והיורוליג. 8 
כחבר בנבחרות הנוער של יוון שיחק פאפאפטרו באליפויות אירופה עד גיל 16 ב-2009 ו-2010, אז העמיד ממוצעים של 11.4 נקודות, 4.6 ריבאונדים ו-2.3 אסיסטים ב-32.1 דקות למשחק. 9  הוא שיחק גם באליפות אירופה לנבחרות עתודה 2013 במדי נבחרת יוון בכדורסל עד גיל 20, והעמיד ממוצעים של 15.9 נקודות, 5.3 ריבאונדים ו-1.6 אסיסטים ב-33.0 דקות למשחק. 10 
פאפאפטרו חבר בנבחרת יוון הבוגרת. הוא זומן לראשונה לסגל יוון לטורניר הקדם אולימפי בטורינו 2016. 11  הוא שיחק גם ביורובאסקט 2017 ובמוקדמות גביע העולם בכדורסל 2019.
פאפאפטרו מכונה פאפי. אביו, ארגיריס, היה גם הוא כדורסלן מקצועי, ששיחק עשור במדי פנאתינאיקוס ונבחרת יוון בכדורסל. אמו, אנסטסיה, שיחקה כדורגל. גם אחיו הגדול, גאורגיוס, הוא כדורסלן מקצועי.
