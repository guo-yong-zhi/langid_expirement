מרבה גלנטר  היא שחקנית, זמרת ודוגמנית צרפתייה, מחזיקה בתואר מיס צרפת לשנת 1999. 
גלנטר נולדה בפפאטה לאם ילידת טהיטי ואב ממוצא רוסי ורומני, יש לה שלושה אחים.
בגיל צעיר החלה לעסוק בדוגמנות ודגמנה במספר מקומות באירופה.
ב-1998 זכתה לראשונה בתחרות יופי, לאחר מכן נבחרה ל"מיס טהיטי", מה שהוביל אותה להשתתף בתחרות מיס צרפת, שם זכתה במקום הראשון.
היא השתתפה בתחרות הבינלאומית של מיס תבל 1999.
בנוסף היא הייתה מספר פעמים שופטת בתחרות מיס צרפת.
כזמרת היא עבדה עם חברת התקליטים וורנר מיוזיק גרופ, היא הוציאה את הסינגל "Miss U" ובנוסף הוציאה שני אלבומים.
ב-2002 הופיעה בסרט הספורט "3 zéros".
ב-2003 שיחקה בסרט "Les Gaous" העוסק בבחור מדרום צרפת המתאהב בבחורה מפריז ונקלע להרפתקה בעקבות כך.
ב-2006 גילמה כתבת טלוויזיה בסרט הפנתר הוורוד. הייתה שופטת בתחרות מיס צרפת 2010.
ב-2011 נסעה לדטרויט על מנת לעבוד שם עם מפיק מוזיקלי והקליטה באולפן שלו מספר שירים.
בשנה זו הנחתה בטלוויזיה את התוכנית "Passage au vert" העוסקת באקולוגיה.
היא הייתה אחת מצמד הפרשנים של צרפת עבור שני חצאי הגמר של אירוויזיון 2015.
ב-2016 דיבבה בצרפתית את דמותה של סינה בסרט מואנה.
ב-2015 ילדה בת.
