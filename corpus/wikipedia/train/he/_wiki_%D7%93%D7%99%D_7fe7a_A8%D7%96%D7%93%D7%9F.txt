דינמו דרזדן הוא מועדון כדורגל גרמני, המשחק בדרזדן שבגרמניה. המועדון נוסד לאחר הקמת המדינה ההיסטורית גרמניה המזרחית וברוב תאריו והופעותיו באירופה הופיע כנציג גרמניה המזרחית. 
בשנת 1950 נוסדה קבוצת משטרת דרזדן ובשנת 1952 זכתה בתואר הראשון, הגביע המזרח גרמני. בשנת 1953 נוסדה הקבוצה דינמו דרזדן וזכתה באותה שנה בתואר הראשון, אליפות ליגת העל המזרח גרמנית. הקבוצה שיחקה עד שנת 1954 בליגת העל המזרח גרמנית, באותה שנה עברו רוב השחקנים לברלין, לחזק את קבוצת מזרח ברלין וקבוצת דינמו דרזדן נחלשה מאוד והתדרדרה עד לליגה הרביעית של מזרח גרמניה בשנת 1957. רק בשנת 1962 הקבוצה חזרה לליגת העל המזרח גרמנית ושיחקה בה עד 1990 למעט 2 עונות בליגה השנייה. בתקופה זו הקבוצה זכתה ב-7 אליפויות של מזרח גרמניה וב־6 גביעים של מזרח גרמניה.
בעונת 1980/1981 שיחקה בגביע אופ"א. בסיבוב הראשון ניצחה את קבוצת נפרדק קרושבץ מסרביה. בסיבוב השני ניצחה את קבוצת טוונטה אנסחדה מהולנד. בשמינית הגמר הפסידה לקבוצת סטנדרד לייז' מבלגיה והודחה מהטורניר.
לאחר איחוד גרמניה בשנת 1990, הקבוצה הצטרפה לבונדסליגה בשנת 1991 ושיחקה בליגה במשך 4 עונות עד 1995. בעונת 1991/1992 הגיעה הקבוצה לשמינית הגמר הגביע הגרמני והפסידה לקבוצת ורדר ברמן. בעונת 1993/1994 הגיעה הקבוצה לשלב חצי גמר הגביע והפסידה לקבוצת ורדר ברמן. בעונת 1994/1995 הגיעה הקבוצה לשמינית גמר הגביע והפסידה לקבוצת פ.צ. קלן. לאחר מכן הקבוצה ירדה לליגות הנמוכות. בסוף עונת 2010/2011 הקבוצה עלתה מהליגה הגרמנית השלישית לליגה הגרמנית השנייה.
הקבוצה שיחקה 3 עונות בליגה השנייה, מעונת 2011/2012 ועד עונת 2013/2014. בעונת 2012/2013 הקבוצה שיחקה בסיבוב השני של הגביע נגד קבוצת הנובר 96. במשחק זה התפרעו אוהדי הקבוצה ועקב כך הושעתה קבוצת דינמו דרזדן מהשתתפות במשחקי הגביע הגרמני בעונת 2013/2014. בסוף עונת 2013/2014 ירדה לליגה הגרמנית השלישית. בסיום עונת 2020/2021 עלתה הקבוצה לבונדסליגה השנייה. 
בעונת 2014/2015 הגיעה לשמינית גמר הגביע והפסידה לקבוצת בורוסיה דורטמונד.
בסיום עונת 2021/2022 הפסידה לפ.צ. קייזרסלאוטרן במשחקי המבחן ונשרה לליגה השלישית.
