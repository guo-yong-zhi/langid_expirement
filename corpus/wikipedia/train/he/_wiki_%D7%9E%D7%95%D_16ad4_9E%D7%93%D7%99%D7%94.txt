מולטימדיה  הוא היכולת לנהל ולהפעיל מספר סוגים של מדיה בסביבה תפעולית ממוחשבת אחת .
בעוד שבעבר אמצעי האחסנה העיקרי של מידע היה טקסטואלי, כיום ניתן לשלב מגוון רחב של יכולות גרפיות, ויזואליות, קוליות ואחרות. יישום מולטימדיה יכיל לרוב שילוב של קול  ומידע חזותי , אמצעי הפלט יהיו לרוב שילוב של צג  עם רמקולים.
מדיות מטכנולוגיות שונות דורשות לרוב שמירת המידע בקבצים בעלי מבנה  פנימי ייחודי. לדוגמה, קובצי DOC של תוכנת Word, או קובצי HTML המשמשים לתצוגה בדפדפן.
סוגים נפוצים של קובצי מולטימדיה מכילים מידע טקסטואלי פשוט או עשיר , מצגות, גליונות אלקטרוניים, קובצי גרפיקה, אנימציה, צילומים, ו-קול.
בהשוואה ליישומים טקסטואליים, הפעלת המדיות במחשב דורשות משאבי זיכרון מחשב ועוצמת מעבד גדולים יותר - אמצעים שבעבר היו יקרים ונדירים.
השימושים הנפוצים במולטימידיה הם משחקי מחשב, מצגות, כלי הדרכה ממוחשבת ופרסום ממוחשב.
