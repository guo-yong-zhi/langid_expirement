הוקרה  הוא סרט קולנוע קנדי מסוגת דרמה קומית משנת 1980, בבימויו של בוב קלארק, עם ג'ק למון, רובי בנסון ולי רמיק בתפקידים הראשיים.
התסריט נכתב על ידי ברנרד סלייד  והוא מבוסס על המחזה שלו "הוקרה" שהועלה בברודוויי ב-1978.
זו דרמה משפחתית על מפיק תיאטרון שחולה במחלה סופנית ומשתדל להתקרב ולהתפייס עם גרושתו ובנו לפני שימות.
ג'ק למון זכה בפרס דוב הכסף בפסטיבל הסרטים הבין-לאומי בברלין, והיה מועמד לפרס אוסקר לשחקן הטוב ביותר ולפרס גלובוס הזהב לשחקן הטוב ביותר - סרט דרמה.
בוב קלארק היה מועמד לפרס דוב הזהב.
סקוטי טמפלטון  הוא מפיק מופעי תיאטרון ותיק. הוא מאושפז לבדיקות בבית חולים ומתגלה שסובל מלוקמיה. באשפוז הוא מתלוצץ עם החולים ומתחבר בעיקר לסאלי היינס  שעברה כריתת תוספתן.
בשובו לביתו מפתיעים אותו גרושתו מגי  ובנם ג'אד  אותו לא ראה שלוש שנים. ג'אד הוא בחור ביישן שעומד להתחיל לימודי בקולג'. סקוטי מנסה להתקרב אליו אבל אינו מצליח. הוא מזמן פגישה בין ג'אד לסאלי ומתפתח ביניהם קשר עם עליות וירידות.
רק כעבור יום מגלה סקוטי לגרושתו שהוא חולה סופני ויחסה אליו משתנה. היא מגלה זאת לג'אד וגם הוא מתחיל להתייחס בסלחנות לאביו.
סקוטי מסרב לעבור טיפול כימותרפי. שותפו לו דניאל  ג'אד, מגי ובעיקר הרופאה שלו ד"ר גלדיס פטרלי  לוחצים עליו כל הזמן.
לבסוף נשבר סקוטי ומסכים לטיפול. ג'אד מלווה אותו בבית החולים במצבים קומיים ובמצבים קשים ולא מש ממטתו. הוא ומצלם אותו בכל המצבים המצחיקים עם צוות בית החולים.
לקראת יום הולדתו מתכננים לו ג'אד, לו, סאלי והשחקנית הילרי  ערב הוקרה . אנשים שעבדו איתו במשך כל השנים מגיעים בטיסות מרחבי ארצות הברית, מתכנסים באולם ומשמיעים דברי הוקרה ושבח לסקוטי.
לסוף עולה סקוטי על הבמה ובקול חנוק הוא מסכם שהדבר החשוב לו ביותר הוא חידוש הקשר עם ג'אד. ג'אד עולה לבמה והם מתחבקים ומתנשקים לתשואות הקהל.
