אולד ליים  הייתה מושבת אומנים שהוקמה בקונטיקט בשנת 1899 על ידי הצייר האמריקני הנרי וורד ריינג'ר, שהייתה בתקופתה מושבת האמנות המפורסמת ביותר בארצות הברית, והראשונה לאמץ את האימפרסיוניזם. 1 
ריינג'ר ייסד את המקבילה האמריקאית שלו לבית הספר הצרפתי ברביזון, התכנסות במגורים של אומנים בקהילה כפרית, בפנסיון הצנוע של פלורנס גריזוולד. במקום כבר עבד לפניו הצייר קלארק וורהס וצייר את נופיו. הוא הביא בשנת 1900 את האמנים האחרים לואיס כהן, הנרי רנקין פוור, לואי פול דסאר וויליאם הנרי האו. הקבוצה נשלטה, חברתית ואמנותית, על ידי צ'יילד האסאם לאחר הופעתו בשנת 1903.
המושבה הייתה חשובה להתפתחות האימפרסיוניזם האמריקני. כ־200 ציירים עברו במושבה במהלך שלושים השנים של קיומה. 2  ציורים אימפרסיוניסטים אמריקניים משמעותיים רבים מהתקופה מתארים מבנים של ליים הישנה ובסביבתה, ובמיוחד הכנסייה של ליים הישנה, שצוירה על ידי האסאם ואחרים. הציור "לילה במאי" משנת 1906 מאת וילארד מטקלף הציג את הפנסיון בלילה, עם דמות שנאמר עליה כי היא של גברת גריזוולד עצמה בעלת הפנסיון. זה היה הציור הראשון שנרכש על ידי גלריית קורקורן לאמנות בוושינגטון
ליים הישנה נותרה קהילת אמנות משגשגת. בית גריזוולד הפך למוזיאון לאמנות, "מוזיאון פלורנס גריזווולד", המכונה בחיבה "פלו גריס", על ידי תושבים מקומיים. המוזיאון מחזיק בעבודות יחד עם רכושם האישי של האמנים שהגיעו לשם.
עם האמנים ששהו שם נמנו:
