Taking the Long Way  הוא אלבומה השביעי של להקת הקאנטרי האמריקאית, דיקסי צ'יקס. 1  האלבום יצא לאור ב-23 במאי 2006 על ידי חברת התקליטים קולומביה נאשוויל. 1 
עם יציאתו נכנס האלבום אל המקום הראשון במצעד הבילבורד 200. 2 
השיר הראשון שיצא מהאלבום היה שיר הצדקה "I Hope" בספטמבר 2005, למען נפגעי הוריקן קתרינה. במרץ 2006 הופץ הסינגל הראשון מהאלבום "Not Ready to Make Nice" אשר הגיע למקום הרביעי בארצות הברית ואחריו הסינגל השני מהאלבום "Everybody Knows" ובמאי באותה השנה הופץ האלבום, אם כי כמה ימים קודם לכן הוא הודלף.
אלבום זה היה האלבום הראשון של הלהקה שיצא מאז הסערה הרבה שהתעוררה בעקבות מתיחת הביקורת של סולנית הלהקה נטליה מיינס על נשיא ארצות הברית לשעבר ג'ורג' ווקר בוש. קהל המעריצים השמרני של הלהקה שהיה רגיל שאמני קאנטרי אינם מביעים את דעתם הפוליטית הגיב בצורה חריפה לדבריה של מיינס וגרם לגל של נשאה כלפי הלהקה.
בעקבות כך, הלהקה החליטה לקחת הפסקה מפעילות מוזיקלית. השירים הראשונים באלבום מדברים על אותה התקופה.
השיר "Lubbock or Leave It" מבוסס על האירועים שהתרחשו בעיר לאבק ותוארו בסרט תיעודי "The Education of Shelby Knox".
האלבום זכה להצלחה אדירה בארצות הברית בדומה לאלבומה הקודם של הלהקה Fly, כאשר הגיע למקום הראשון במצעד הרשמי של המדינה, תוך שנמכר בלמעלה מ-3 מיליון עותקים. בנוסף לכך, הוא גרף 5 פרסי גראמי, מתוכם ב-3 קטגוריות מרכזיות: שיר השנה, תקליט השנה ואלבום השנה.
בנוסף לכך, קיבל האלבום את תואר אלבום הפלטינה המשולשת באוסטרליה, על מכירות של למעלה מ-210,000 עותקים במדינה. 3 
