גדעון לנגהולץ  הוא מהנדס חשמל ואיש אקדמיה ישראלי, לשעבר מנכ"ל אוניברסיטת תל אביב ונשיא המכון הטכנולוגי חולון.
בשנת 1968 קיבל תואר מוסמך למדעים מטעם הפקולטה להנדסת חשמל בטכניון. 1  בשנת 1972 הצטרף לאוניברסיטת תל אביב כמרצה בפקולטה להנדסה בתחום הנדסת חשמל ואלקטרוניקה. 2  באפריל 1973 קיבל דרגת מרצה בכיר באוניברסיטה. 3  מחקריו לאורך השנים עסקו בנושאים כמו אינטליגנציה מלאכותית, מערכות לוגיקה עמומה, רשתות עצביות, אלגוריתמים גנטיים, אוטומטים לומדים, רשתות טלקומוניקציה, ניתוב ובקרת זרימה. 4 
משנת 1998 לערך 2  שימש בתפקיד דיקאן הפקולטה להנדסה באוניברסיטת תל אביב. בשנת 2002 מונה למנכ"ל האוניברסיטה, כשהחליף בתפקיד את פרופסור ניב אחיטוב.
באפריל 2007 התפטר מתפקיד מנכ"ל אוניברסיטת תל אביב 5  ובנובמבר מונה לנשיא המכון הטכנולוגי חולון. 6  בשנת 2011 סיים את תפקידו כנשיא המכון, כשהחליף אותו בתפקיד פרופסור גדי גולן. 7  לאחר מכן הצטרף לסגל מכללת אפקה בה הוא מכהן, נכון לשנת 2021, כראש רשות המחקר.
