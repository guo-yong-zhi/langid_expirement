אליפות אירופה בכדורסל : 2014
אליפות ישראל : 2006,2011,2012,2014
גביע המדינה בכדורסל : 2011,2012,2013,2014
גביע המדינה בכדורסל: 2015 
גיא גודס  הוא כדורסלן עבר ישראלי ומאמן כדורסל. ברוב הקריירה שיחק גודס, שגובהו 1.90 מטר, כרכז במכבי תל אביב, אך גם במספר קבוצות נוספות בישראל ובאירופה. בתום קריירת המשחק שלו ב-2004 עבר גודס לאימון כאשר החל לאמן את מכבי ראשון לציון. מאז אימן את הפועל ירושלים, מכבי תל אביב עמה זכה בגביע המדינה והפועל חולון עמה זכה באליפות המדינה. בשנים 2021-22 אימן גודס את נבחרת ישראל.
נולד בחיפה וגדל בקריית חיים לאב יצחק גודס שהיה שחקן כדורסל בליגה הלאומית, ולאם ילידת בריטניה. אביו יצחק אימן אותו מגיל צעיר וגם שתי האחיות הגדולות שלו שיחקו כדורסל 1 . 
גודס החל את הקריירה שלו בקבוצת הפועל חיפה וכבר בגיל 15 שיחק בליגה הבכירה והפגין יכולת קליעה מצוינת, בעיקר מעבר לקשת ה-3 2 . בעונת 1987/1988 אף השתתף עם הקבוצה בגביע קוראץ' 3 . במקביל שיחק בנבחרת הקדטים של ישראל 4 , ובנבחרת בית הספר בו למד, אורט קריית ביאליק, איתה זכה באליפות ישראל לתיכונים במרץ 1987 5 , ובגביע העולם בכדורסל לבתי ספר תיכוניים במאי 1989 6 .
בקיץ 1988 שיחק עם נבחרת הנוער באליפות אירופה 7 , בסוף אותה שנה חתם על חוזה לשלוש שנים נוספות בהפועל חיפה 8 .
בעונה הלפני אחרונה שלו בחיפה הגיעה הקבוצה למשחק מכריע נגד מכבי תל אביב וכמעט עלתה לגמר הפלייאוף על חשבונה, אחרי הפסד 86:84 מסל בשנייה האחרונה של לבאן מרסר 9 . גודס היה המצטיין במשחק עם 24 נקודות 9 . 
עקב בעיות כלכליות שהתעוררו בקבוצתו לפני עונת 1990/91 עבר לשחק במכבי תל אביב 10 . למרות גילו הצעיר, עלה גודס בהיררכיה הקבוצתית במהירות וסיים את העונה כרכז המוביל שלה, לפני רכזים ותיקים ומנוסים כווילי סימס וחן ליפין, תוך שהוא עוזר להוביל את הקבוצה לפיינל פור של גביע אירופה לאלופות.
גודס הפגין במכבי את כישרון הקליעה וגם ראיית משחק מצוינת, שבאה לידי ביטוי באסיסטים מרובים לחבריו לקבוצה. הוא גם זומן לסגל נבחרת ישראל.
בנובמבר 1992 עבר גודס פציעה קשה 11 . הוא נפצע בברכו בזמן אימון ובמשך שנה שלמה הוא עבר ניתוחים וטיפולים. בלעדיו הפסידה הקבוצה את האליפות אחרי 23 שנה. בעונת 1993/4 גודס חזר למגרש, אבל ב-1995 נפצע בברך השנייה באותו סוג של פציעה . גודס שב למכבי לאחר עוד שנת טיפולים אבל נאלץ להסתפק בדקות משחק מועטות בלבד.
ב-1998 החל גודס לשחק ביובקזרטה באסקט מהליגה האיטלקית והיה בכך לכדורסלן הישראלי הראשון שמשחק באיטליה. 
בעונת 1998/9 חזר גודס למכבי תל אביב, אולם הדקות המעטות שהוא קיבל גרמו לו לעזוב עונה לאחר מכן.
לאחר עזיבת מכבי תל אביב, חתם גודס לקראת העונה הבאה במועדון הכדורסל קאחה קנטבריה מהליגה הספרדית.
לאחר עונה אחת בספרד, חזר גודס לישראל ושיחק את העונות האחרונות שלו במכבי רעננה, הפועל תל אביב אותה העלה לליגה הבכירה ב-2002 12 , ומכבי ראשון לציון.
בסוף עונת 2003/4 הודיע גודס על פרישה ממשחק פעיל.
בעונת 2004/5 מונה לעוזר המאמן במכבי ראשון לציון וכבר בעונה הראשונה שלו בתפקיד ניצח את מכבי תל אביב במגרשה הביתי. בעונת 2005/6 קודם לתפקיד המאמן הראשי במכבי ראשון לציון וגם בעונה הזו ניצח את מכבי תל אביב פעמיים. גודס הוביל את ראשון לציון למקום השלישי, הן בתום העונה הסדירה והן בפיינל פור, אך הודיע על התפטרותו בתום העונה 13 .
בעונות 2006/7 ו-2007/8 שימש כעוזר מאמן במכבי תל אביב. לקראת עונת 2008/09 הוחתם גודס כמאמן ראשי בהפועל ירושלים. גודס זכה כמאמן ירושלים בשני גביעי ווינר, אך כשל בנסיונתיו להצעיד את ירושלים להישגים בגביע המדינה ובאליפות המדינה. בסיום עונת 2009/10 עזב, לאחר שספג ביקורת רבה על תפקודו ועל יכולת ניהול המשחק שלו.
לקראת עונת 2010/11, חזר גודס לקדנציה שנייה בצהוב ומונה לעוזר מאמן במכבי תל אביב. הוא שימש כעוזרו של דייוויד בלאט במשך ארבע עונות, בהן זכתה מכבי בשלוש אליפויות, ארבעה גביעי מדינה ובאליפות אירופה.
בשנת 2011 אימן את נבחרת העתודה של ישראל. תחת הדרכתו סיימה הנבחרת במקום ה-11 בדרג ב' של אליפות אירופה עד גיל 20. ב-1 בדצמבר 2011 אישר איגוד הכדורסל לגודס להשתחרר מתפקידו. 14 
ב-30 ביוני 2013 מונה גודס לעוזר מאמן נבחרת בריטניה בכדורסל וזאת במקביל לתפקידו כעוזר המאמן במכבי תל אביב 15 . הוא שימש כעוזרו של ג'ו פרונטי ביורובאסקט 2013, בו הודחה הנבחרת הבריטית בשלב הבתים הראשון.
לאחר עזיבתו של דייוויד בלאט לליגת ה-NBA, הודיעה מכבי תל אביב ב-19 ביוני 2014 על קידומו של גודס למשרת המאמן הראשי בקבוצה למשך שנתיים 16 . בעקבות זאת ויתר גודס על תפקיד עוזר מאמן נבחרת ישראל שאליו נבחר כמה שבועות קודם לכן, ב-7 במאי 17 .
בעונתו הראשונה במכבי תל אביב , בה שימש פיני גרשון כעוזרו, ניצחה מכבי את הפועל ירושלים וזכתה בגביע המדינה בפעם ה-42. באותה עונה, הובסה מכבי על ידי פנרבחצ'ה אולקר בשלב ההצלבה ולא העפילה לפיינל פור של היורוליג. 18  ביוני 2015 הפסידה מכבי 2–3 להפועל אילת בסדרת חצי גמר הפלייאוף ואיבדה את תואר האליפות. 19  בנובמבר 2015, לאחר תחילת עונת 2015/2016, פוטר מאימון הקבוצה בעקבות סדרת הפסדים בליגה וביורוליג 20 .
ב-27 ביוני 2017 חזר גודס לתפקיד עוזר המאמן במכבי תל אביב תחת המאמן הראשי נבן ספאחיה. השניים פוטרו ב-18 בנובמבר 2018 21 .
ב-30 בנובמבר 2018 חתם לעונה וחצי בתפקיד מאמן מכבי ראשון לציון 22 , לאחר שהחליף את צביקה שרף, בעקבות פתיחת עונה כושלת של הקבוצה. גודס הוביל את ראשון לציון לגמר הפיינל פור ב-2019 וב-2020 כאשר בשתי הפעמים הפסידה ראשון לציון למכבי תל אביב. גודס גם הוביל את ראשון לציון לגמר גביע המדינה ב-2020 שם הפסידה להפועל ירושלים, וב-2021, אז הפסידה למכבי תל אביב. בדצמבר 2021 סיים גודס את תפקידו בראשון לציון, לאחר שהקבוצה הפסידה בשמונה מתוך עשרת המשחקים הראשונים של העונה 23 .
בנובמבר 2019 מונה לעוזר מאמן נבחרת ישראל תחת עודד קטש, לרגל מוקדמות אליפות אירופה בכדורסל 2021 וכן למאמן נבחרת העתודה של ישראל. בדצמבר 2019 קיבל איגוד הכדורסל את בקשתו של גודס להשתחרר מתפקידו כעוזר מאמן נבחרת ישראל 24 . בשנת 2021 החליף את עודד קטש כמאמן נבחרת ישראל 25 . ב20 בנובמבר 2022 התפטר מאימון נבחרת ישראל לאחר כישלון הנבחרת בטורניר היורובאסקט.
בינואר 2022 החל לאמן את הפועל חולון 26 . ביוני 2022 זכה עם הקבוצה באליפות המדינה לאחר ניצחון 2:0 בסדרת הגמר על בני הרצליה 27  ואף הגיע עם הקבוצה עד לשלב חצי הגמר במפעל הBCL. בעונת 2022/23 הגיע חולון לחצי גמר הפלייאוף ולשלב הטופ-16 במפעל ה-BCL. בתום העונה עזב גודס את חולון. 28 
גודס נשוי ואב לשלושה. הוא מתגורר בגבעתיים. 
ביוני 1999 השקיע בחברת האינטרנט הישראלית "הייפרניקס", יחד עם נדב הנפלד, דורון שפר ואחרים 29 . החברה נמכרה שנה אחר כך 30 , אך המכירה בוטלה והחברה נסגרה 31 . באותה עת גם השקיע בחברת ההזנק "טגריטי" 32 , שנמכרה בשנת 2010 33 . 
בינואר 2017 הקים עם שותפים רשת חברתית עסקית לענף הבנייה 34 . במאי 2022 מכר 50% מחברת ARCDB לקבוצת ניר דובדבני 35 .
1 הנפלד • 
2 פליישר • 
3 גודס • 
4 ליף • 
5 כהן • 
6 גורדון • 
7 מוכתרי • 
 8   שפר  
 • 
9 ג'מצ'י •
10 בלול •
11 ארדיטי •
12 דניאל •
מאמן: שרף
1 הנפלד • 
2 דניאל • 
3 גודס • 
4 תורג'מן • 
5 אמסלם • 
6 טפירו • 
7 קטש • 
 8   שפר  
 • 
9 שלף •
10 כהן-מינץ •
11 שטיינהאור •
12 ספר •
מאמן: קצורין
1 סורקין • 
2 מקל • 
3 אבדיה • 
4 פניני • 
5 מדר • 
6 מנקו • 
7 כהן • 
 8   זלמנסון  
 • 
9 לוי •
10 גינת •
11 בלאט •
12 זוסמן •
מאמן: גודס
