טראגט סנטר  הוא היכל ספורט במיניאפוליס שבארצות הברית. ההיכל מכיל 19,356 מקומות ישיבה והוא משמש לתחרויות ספורט , הופעות ואירועים שונים. באולם עושות שימוש קבוצות הכדורסל מינסוטה טימברוולבס ומינסוטה לינקס.
העבודות להקמת ההיכל החלו ב-1988, לכבוד ייסודה של קבוצת הכדורסל מינסוטה טימברוולבס, וצירופה לליגת ה-NBA. העבודות הסתיימו ב-1990 ולאחר חניכת האולם נהרס מאט סנטר, ששימש בתור אולם הספורט המרכזי של העיר עד אז.
