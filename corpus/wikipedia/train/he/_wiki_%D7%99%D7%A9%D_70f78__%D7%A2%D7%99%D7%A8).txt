ישראל דורון  היה ראש עיריית עכו בין השנים 1969–1983.
נולד בשנת 1924 בשם ישראל שניידר בעיר סטורוז'ינץ שבצפון בוקובינה, רומניה . 1  בשנת 1940, במהלך מלחמת העולם השנייה כאשר הרוסים פלשו וסיפחו את האזור לברית המועצות, הוא גורש לאוקראינה, שם שהה עד שנת 1944. לאחר נסיגת גרמניה הנאצית מעיר הולדתו, הוא חזר וגויס לצבא האדום, ושירת שנה ביחידה לסילוק מוקשים. 1 
ב-1946 דורון עזב את ברית המועצות לרומניה ועלה לארץ ישראל לאחר מסע דרך הונגריה, אוסטריה ואיטליה.
באיטליה פגש שוב את מרים , שהכיר מסניף בית"ר בבודפשט. השניים נישאו 1  ונולדה להם הבת, רבקה. הם עברו למחנה פליטים של אונרר"א בדרום איטליה ומשם עלו בשנת 1948 לישראל בספינה "קדמה" והגיעו לבית העולים "נווה חיים" סמוך לחדרה.
גויס לחטיבת גבעתי, שם שירת במלחמת העצמאות.
לאחר השחרור מצה"ל השתקע עם משפחתו בעכו. 1  בשנת 1958 רכש דירה בשיכון רסקו בעיר.
אביו, יוסל, היה בעל חנות מכולת ברוב בורוכוב בעיר.
הוא החל לעבוד כפקיד בצרכנייה בעכו, ברחוב בן עמי-פינת ויצמן. התקדם לקופאי, 1  ולבסוף שימש כמנהל הצרכנייה. 2 
דורון היה מזכיר האיגוד המקצועי של עובדי התעשייה הזעירה והעובדים החקלאים במועצת פועלי עכו 1 
בשנת 1969 התמודד מול יוסף כתארן מטעם אחדות העבודה.
נבחר למועצת העיר עכו בראשות רשימת המערך. 3  סיעתו כללה שישה נציגים למועצת העיר והוא הפך לראש העיר, 4  נבחר מחדש ב-1974 5  וב-1978. 6 
במהלך שנות בעירייה, הוא איים 14 פעם להתפטר עקב אירועים שונים. בשנת 1973, הודיע על התפטרותו לאחר שמשרד הבריאות ייחס לו ולעירייה את ההחלטה לסגור את המשחטה העירונית. 7  ביולי 1974, בעל המשחטה הסתגר עם משפחתו ואיים להתאבד, ועיריית עכו נענתה לדרישותיו והסכימה לפתוח מחדש. בתגובה, דורון התפטר כיוון שזו כניעה לגנגסטריזם. 8 
בשנת 1978 נחתם הסכם ברית ערים תאומות עם העיר רקלינגהאוזן בגרמניה.
במהלך שנת 1980, הודיע מספר פעמים על התפטרותו מראשות העיר וחזר בו מכך. 9 
כיהן כראש עיריית עכו מטעם העבודה עד לינואר 1983, לאחר מכן, נבחר שוב למועצת העיר, הפעם מטעם הליכוד. 10  במאי 1983, התפטר סופית. 11  12 
במהלך כהונתו קיבל את ההחלטה לקיים את פסטיבל עכו ותרם לביסוסו בשנים הראשונות, 13  כמו כן סייע להקמת מוזיאון אסירי המחתרות במצודת עכו. 14 
בשנת 2009, קיבל את עיטור "יקיר פסטיבל עכו" על פועלו. 13 
ישראל דורון נפטר ב-23 בפברואר 2022. הותיר אחריו נכדים ונינים.
