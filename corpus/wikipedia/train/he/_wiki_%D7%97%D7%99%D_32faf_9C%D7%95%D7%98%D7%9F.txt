חיים לוטן  הוא פרופסור, קרדיולוג בכיר, ששימש כמנהל מערך הלב בבבית החולים הדסה עין כרם.
לוטן סיים את ההכשרה הרפואית בפקולטה לרפואה באוניברסיטה העברית במרכז הרפואי הדסה בשנת 1979 וסיים את התמחותו בקרדיולוגיה בשנת 1987.
בין השנים 1987 ל-1989 עשה לוטן התמחות-על במחקר בקרדיולוגיה התערבותית וגרעינית ופיתוח דימות תהודה מגנטית באגף הלב וכלי הדם באוניברסיטת אלבמה בבירמינגהם, אלבמה, ארצות הברית.
בשנת 1996 מונה למנהל תחום קרדיולוגיה התערבותית וצנתור לב במרכז הרפואי הדסה בירושלים.
בשנת 2000 מונה למנהל מכון הלב במרכז הרפואי הדסה.
בשנת 2006, יחד עם פרופסור רפאל ביאר ייסדו את הקונגרס הבינלאומי השנתי המוביל של ה–ICI  כמו גם את האקדמיה לחדשנות. 1 
החל משנת 2009 קיבל מינוי כפרופסור לרפואה  מהפקולטה לרפואה של האוניברסיטה העברית בירושלים.
החל לכהן כנשיא האיגוד הקרדיולוגי הישראלי ממאי 2011 עד אפריל 2013.
פרופסור לוטן הוא יו"ר וועדת ההסמכה והרישוי של משרד הבריאות לסטנטים כליליים, והוא היה מעורב במספר מיזמים ביורפואיים ושרת כמנהל רפואי יועץ רפואי בסטארטאפים רפואיים רבים בתחום הקרדיולוגיה ההתערבותית והדמיית הלב. 2 
יחד עם ד"ר יעקב נחמיאס ייסד את הקורס הבינתחומי לתהליכי חדשנות ביו-רפואית באוניברסיטה העברית בירושלים.
בשנת 2018 נבחר על ידי חברי מועצת המנהלים של האיגוד הלאומי לקרדיולוגיה בסין, לחבר בקבוצת "ידידים בינלאומיים" יחד עם 11 קרדיולוגים מהמובילים בעולם אשר תרמו תרומה משמעותית לפיתוח רפואת לב וכלי דם בסין. 3 
