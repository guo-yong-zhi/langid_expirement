נחום מתתיהו סרנה  היה חוקר מקרא יהודי-אמריקאי, ופרופסור למקרא באוניברסיטת ברנדייס . ידוע בעיקר בזכות פירושיו לספרי בראשית, שמות ותהלים, ובזכות תרומתו החשובה כעורך המהדורה המחקרית-מסורתית של החומש, JPS Torah Commentary. בנוסף, התפרסם סרנה כמרצה מבוקש וכמי שהנגיש את המחקר המקראי לציבור היהודי בארצות הברית. 1 
סרנה, בנם של יעקב ושל מילי סרנה, נולד בלונדון, שם למד ואף שימש כמרצה בקולג' האוניברסיטאי של לונדון. ב-23 במרץ 1947 נשא לאשה את הלן הורוויץ, שאותה פגש בפגישה של תנועת נוער ציונית, 2  ובשנת 1949 עלה הזוג לישראל, וסרנה התעתד ללמוד באוניברסיטה העברית, אך באותה שנה נותק קמפוס הר הצופים מירושלים בידי הירדנים. ב-1951 עבר סרנה לפילדלפיה עם אשתו ובנו יונתן, שנולד בשנים אלו, ושם קיבל את הדוקטורט. סרנה הפך לאחד מחשובי חוקרי המקרא היהודים בארצות הברית, ושימש כמרצה וחוקר באוניברסיטאות שונות, כמו גם בבית המדרש לרבנים באמריקה.
אשתו, הלן, שהייתה ספרנית ההיברו קולג'  בבוסטון ונפטרה ב-2008, סייעה בעריכת כתביו הרבים. 2  בנו, יונתן , הוא פרופסור להיסטוריה יהודית-אמריקנית באוניברסיטת ברנדייס.
