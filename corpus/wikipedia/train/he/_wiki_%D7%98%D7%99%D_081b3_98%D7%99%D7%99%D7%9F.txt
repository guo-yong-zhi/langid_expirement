טירת ליכטנשטיין  היא מבנה במדינת אוסטריה תחתית שבאוסטריה. היא שוכנת ליד העיירה מריה אנצרסדורף , בפרבריה הדרומיים של העיר וינה. הטירה היא מקום מוצאו של בית ליכטנשטיין, השולט בנסיכות ליכטנשטיין.
הטירה נבנתה במאה ה-12. היא נהרסה על ידי העות'מאנים במהלך המצור על וינה בשנת 1529, הוקמה מחדש ושוב נהרסה במהלך קרב וינה ב-1683. היא עמדה בהריסותיה עד 1884 ואז שוקמה.
בית ליכטנשטיין הוא בעליה של הטירה, מאז הקמתה ועד המאה ה-13, ושוב משנת 1808 ועד כה. חלק מבניו נולדו בטירה.
הטירה משמשת כמוזיאון של בית ליכטנשטיין ומבקרים רבים פוקדים אותה במהלך השנה. בנוסף מתקיים בה מדי קיץ פסטיבל תיאטרון על שם המחזאי יוהאן נסטרוי. סצנות של מספר סרטי קולנוע צולמו בטירה בהם סרט הקולנוע משנת 1993, שלושת המוסקטרים.
