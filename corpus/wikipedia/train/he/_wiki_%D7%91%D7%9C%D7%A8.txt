בְּלר  היא להקת רוק אלטרנטיבי בריטית. חבריה הם דיימון אלברן , גראהם קוקסון , דייב ראונטרי  ואלכס ג'יימס .
בשנות התשעים, הלהקה נחשבה לאחת מלהקות הפופ המצליחות ביותר בבריטניה, ולאחת הבולטות בסגנון הבריטפופ.
בלר נוסדה בעיר קולצ'סטר  בשנת 1989 בשם "סימור".
האלבום הראשון , אותו הוציאה הלהקה באוגוסט 1991, הופק בחלקו על ידי סטיבן סטריט , קיבל ביקורות בינוניות אך בעיקרן חיוביות מעיתוני המוזיקה וזכה להצלחה מתונה בבריטניה.
האלבום השני , בהפקת סטריט, הופץ במאי 1993. הוא זכה להצלחה בבריטניה ולהצלחה מעטה בארצות הברית.
האלבום השלישי , שהופץ באפריל 1994, זכה להצלחה רבה והפך אותה לאחת הלהקות המצליחות ביותר בבריטניה. הצלחת האלבום תרמה להצלחתן של להקות בריטפופ אחרות, ביניהן אואזיס, פאלפ, וסווייד.
באוגוסט 1995 הופץ סינגל ראשון, Country House, מתוך האלבום הרביעי. האלבום  זכה להצלחה, אך בלר איבדה את מעמדה כלהקה הבריטית המצליחה ביותר ללהקת אואזיס, שזכתה להצלחה גדולה יותר בבריטניה ובארצות הברית.
בפברואר 1997 הופץ האלבום החמישי , שכלל שירים בסגנון רוק אמריקני, וזכה להצלחה בעיקר בארצות הברית. הסינגל Song 2 מתוך האלבום הוא אחד השירים הפופולריים של הלהקה ואיפשר במידה רבה את פריצת הדרך שלה בארצות הברית ואף הגיע בשיאו למקום השישי במצעד הרוק של הבילבורד.
במרץ 1999 הופץ האלבום השישי , שנחשב לכבד יותר מהאלבומים האחרים. באותה שנה הופץ מארז מיוחד, לציון עשור להקמת הלהקה, שכלל 22 סינגלים.
באוקטובר 2000 הופץ אלבום אוסף .
בשנת 2002, הגיטריסט גראהם קוקסון הסתכסך עם חברי הלהקה, והודיע על פרישתו. הוא הוחלף על ידי סיימון טונג, שהיה גיטריסט בלהקת הוורב.
במאי 2003 הופץ האלבום השביעי , שהיה מועמד לפרס האלבום הבריטי הטוב ביותר בטקס פרסי הבריטס.
בדצמבר 2008 הודיעו ארבעת חברי הלהקה המקוריים על איחוד להופעה חד פעמית בהייד פארק בלונדון, אך לאחר שהכרטיסים אזלו לאחר 2 דקות מתחילת מועד מכירת הכרטיסים הודיעו על הופעה נוספת. לקראת האיחוד יצא אלבום האוסף Midlife: A Beginner's Guide to Blur. שתי ההופעות נערכו ביולי 2009, ולאחר מכן יצא האלבום All the People: Blur Live at Hyde Park עם שירים משתי ההופעות.
לכבוד יום חנות התקליטים, הלהקה שחררה את השיר "Fool's Day" באפריל 2010, הסינגל הראשון של הלהקה מאז 2003. הלהקה הודיעה כי תשחרר בעתיד עוד סינגלים, אך אלברן הודיע כי כרגע לא מתוכנן אלבום חדש, בגלל שאר העיסוקים של חברי הלהקה.
באפריל 2012 הוכרז שהלהקה תיקח חלק בחגיגות הסיום של אולימפיאדת לונדון 2012 בתאריך 12 באוגוסט 2012.
בשנת 2015 הכריזה הלהקה על אלבום חדש שייקרא "The Magic Whip" בהרכבה המקורי של הלהקה עם קוקסון, אלברן, ג'יימס ורוונטרי. האלבום יצא ב-27 באפריל 2015 וזכה לביקורות טובות ולהצלחה במכירות ברחבי העולם.
ב-2019 התאחדה הלהקה קצרות בהופעת הפתעה, בטקס של ארגון "אפריקה אקספרס" בלונדון, אותו ארגן אלברן 1 .
ב-21 ביולי 2023 הוציאו את האלבום The Ballad of Darren.
הלהקה הופיעה בישראל בשנת 1994, במסגרת פסטיבל מוזיקה שנערך בנמל חיפה.
