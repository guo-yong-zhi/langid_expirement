אוכלי דגים או פיסקיבורים  הם טורפים או אוכלי כל אשר תזונתם ברובה או בחלקה מתבססת על אכילת דגים.
תזונה זו הייתה מזונם של ראשוני קבוצת בעלי ארבע רגליים אשר בהמשך החלו לאכול חרקים ואחר כך הזוחלים אכלו כבר צמחים.
ישנן חיות האוכלות דגים באופן בלעדי כמו עטלף הבולדוג או הגאביאל. לעומתן חיות אחרות ניזונות מדגים רק כחלק מתזונתן כמו האליגטור או אריה ים ומוסיפים לכך חיות מים אחרות או חיות יבשה. חלק כמו דב הגריזלי אוכלות דגים רק בחלק מסוים של השנה, אז מגיעים דגי הסלמון.
חלק מהטורפים מתמקדים בדג מהיבשה וצריכים לראותו דרך "קו השבר" שדרכו הדג נראה שנמצא יותר קדמית ממקומו ועלול שלא להיות במיקום שהטורף חשב שהוא ולחלק מהטורפים כמו השלך והשלדג יש יכולת לחשב את נתיב הדג כשהם מתבוננים במים. כמו כן דגים מסוגלים לנוע ולהיעלם מהר מאוד ועל הטורף לתפוס אותם מהר או לשאוב אותם בטרם יימלטו. גם החושים של הדגים מקשים על טריפתם: בצד גופם מצוי איבר חוש שקרוי "קו הצד" והם יכולים לחוש כל יצור שעובר על ידם. דגים יכולים לקלוט צבעים וריחות שאנחנו לא מסוגלים לחוש. למרות זאת יש חיות רבות המתבססות על אכילת דגים: מבין היונקים ישנם הלווייתנים למיניהם, אופוסום המים, עטלף הבולדוג, חדף המים, האונדטרה, הרבה טורפים כמו הלוטרה, חתול הביצות, הזאב, היגואר, הדוביים, הדביבון, וטורפים ימיים, מהעופות יש עופות ימיים, שלדג ועופות דורסים, זוחלים רבים כמו תנינים, כמה צבים, לטאות כוח, ונחשים שנים, כמה דו-חיים, כמעט כל הדגים אוכלים אחד את השני ביניהם בולטים הטונה, דג חרב, והזהרון וגם דגי הסחוס למינם. מבין חסרי החוליות יש כמה תמנונים, שושנות ים ומדוזות שונות. ישנו גם סוג עכבישים הצד דגים - עכביש דייג.
ליונקים רבים שתזונתם מבוססת על דגים יש גוף המאופיין במבנה המותאם לחיים במים. יונקים רבים אחרים שאוכלים דגים, אך תזונתם מבוססת על מרכיבים נוספים מהיבשה, הם בעלי כפות זריזות המאפשרות להם לשלות דגים מהמים.
ישנם עופות מים בעלי רגליים ארוכות ומקור ארוך ורחב המאפשר להם לשלות דגים או יצורי ים אחרים בעודם עומדים על שפת המים . ישנם עופות שמבנה גופם מותאם לצלילה ותפיסת דגים במקורם במים . ויש גם עופות שעפים באוויר וצוללים למטה בחדות לתפיסת הדגים, חלקם לוכדים אותם במקור , וחלקם בציפורניים .
