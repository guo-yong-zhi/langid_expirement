 ארמנדו מנסנרו  היה מוזיקאי ומלחין לטינו-אמריקאי, שהיה מקובל כמלחין הרומנטי הבולט ביותר של מקסיקו בתקופה שאחרי מלחמת העולם השנייה. 1 
מנסנרו נולד במרידה, בחצי האי יוקטן שבמקסיקו. בגיל שמונה החל את לימודי המוזיקה בבית הספר לאמנויות היפות  שבעיר הולדתו. מאוחר יותר הוא העמיק את ידיעותיו המוזיקליות במקסיקו סיטי. ב-1950, בגיל חמש עשרה, הוא חיבר את הלחן הראשון שלו וקרא לו Nunca en el Mundo . ללחן זה קיימות כיום עשרים ואחת גרסאות מוקלטות בשפות שונות. 2  שנה אחר כך הוא החל את הקריירה המקצועית שלו כפסנתרן.
ב-1957 הוחתם מנסנרו כמנהל המוזיקלי של הסניף המקסיקני של חברת CBS העולמית וכמקדם מוזיקלי עבור חברת EMI. 3  שנה אחר כך הוא ליווה בפסנתר אמנים לטינו-אמריקאיים כדוגמת פדרו וארגס , לוצ'ו גטיקה  ורפאל . 2 
בשנת 1959, בעידודו של מנהל בחברת התקליטים RCA Victor, הקליט מנסנרו את האלבום הראשון שלו, לו קרא Mi Primera Grabación . 3 
בשנת 1965 הוא זכה במקום הראשון בתחרות הזמר Festival de la Canción  שנערך במיאמי בשירו Cuando Estoy Contigo . 4 
בשנת 1970 תורגם שירו של מנסנרו, Somos Novios, לאנגלית על ידי סיד ויין, המלחין של אלביס פרסלי. את הגרסה האנגלית, It's Impossible , ביצע הזמר פרי קומו והשיר היה מועמד בתחרות פרס גראמי. על הצלחה זו העיב פסק הדין של בית משפט אמריקני, שפסק כנגד מנסנרו, שהואשם בגנבה ספרותית, ואילץ אותו להחזיר את הכספים שקיבל בגין השיר It's Impossible. הייתה זו מהלומה קשה למנסנרו, שחיבר את השיר Somos Novios, עשרים שנה קודם לכך והיה בעצמו קורבן לגנבה ספרותית של הצד המאשים. כיום ידוע שמנסנרו אכן היה מלחין שיר זה והוא הואשם על לא עוול בכפו. 5 
בשנת 1978 הוא זכה במקום הראשון בפסטיבל מיורקה שבספרד עם שירו Señor Amor . ב-1982 ניתן כבוד מיוחד לשיר Corazón Amigo  בפסטיבל ימאהה. ב-1993 העניק לו המגזין בילבורד פרס בגין הקריירה המוזיקלית המעולה שלו. 6 
מאז 1982 כיהן מנסנרו כסגן נשיא וכאחד המנהלים הראשיים של הארגון Asociación Nacional de Autores y Compositores . עבודתו בתחום זכויות יוצרים חיזקה ארגון זה והעניקה לו מעמד בינלאומי. 7 
יצירותיו בוצעו על ידי זמרים כדוגמת פרנק סינטרה, טוני בנט, אלביס פרסלי, פרנק פורסל, פול מוריאה, ריי קוניף, מנואלה טורס , מרקו אנטוניו מונייס , רפאל , חוסה חוסה , אנדראה בוצ'לי , כריסטינה אגילרה, לואיס מיגל , כריסטיאן קסטרו , איל דיבו  ופסנתרנים כדוגמת ראול די בלאסיו .
ארמנדו מנסנרו הלחין יותר מארבע מאות שירים במהלך חייו, חמישים מהם פרסמו את שמו בעולם. הוא השתתף במספר רב של תוכניות רדיו וטלוויזיה, הקליט מעל ל-30 אלבומים והלחין את הפסקול של מספר סרטים. במהלך חמישים שנות הקריירה המוזיקלית שלו הופיע מנסנרו בכל רחבי אמריקה הלטינית, בייחוד בסאו פאולו , בואנוס איירס , אל מטרופוליטן  תיאטרון טרסה קאררניו בקראקס , מדיסון סקוור גארדן בניו יורק, ובערים רבות אחרות באירופה ובאסיה. 4 
בין שיריו המפורסמים ביותר: Voy a apagar la luz , Contigo Aprendí , Adoro , No sé tú , Por Debajo de la Mesa , Esta Tarde Vi Llover , Somos Novios , Felicidad , ו-Nada Personal .
נפטר ב-28 בדצמבר 2020 ממחלת נגיף קורונה 2019 במהלך מגפת הקורונה במקסיקו. 8 
