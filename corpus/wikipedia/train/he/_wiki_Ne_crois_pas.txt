Ne crois pas  הוא שיר שבוצע על ידי הזמרת הצרפתייה מישל ארנו. השיר ייצג את לוקסמבורג בהופעת בכורתה, באירוויזיון 1956. השיר נכתב והולחן על ידי כריסטיאן גיטרו ונוצח על ידי ז'אק לסרי. השיר הושר שישי בסדר ההופעות, לפני איטליה ואחרי צרפת. 1 
בדומה לשירי התקופה, השיר הושר בסגנון שאנסון צרפתי. במרכז מילות השיר, עומדת ארנו שאומרת למאהב שלה כי יופיו הוא חסר משמעות בשבילה ויעלם עם העת. בנוסף, היא אומרת לו שהוא צריך "לנצל" את היופי שלו עד קצו ולהנות מנראותו הטובה שהולכת ונעלמת. 2 
ב-24 במאי 1956, השיר בוצע על ידי ארנו בתחרות האירוויזיון. מיקומו הסופי של השיר אינו ידוע היות שמארגני התחרות הכריזו על הזוכה בלבד, מעריצים רבים של התחרות טוענים כי השיר סיים במקום השישי עם שתי נקודות. 3  השיר השני של לוקסמבורג בתחרות, "Les amants de minuit", בוצע גם הוא על ידי ארנו.
