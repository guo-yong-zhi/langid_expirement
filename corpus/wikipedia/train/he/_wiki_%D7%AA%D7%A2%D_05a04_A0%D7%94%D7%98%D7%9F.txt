תעלומת רצח במנהטן  הוא סרט קולנוע מסוגת קומדיה/מתח בבימויו של וודי אלן משנת 1993. תסריט הסרט נכתב על ידי אלן ומרשל בריקמן 1 .
לארי ליפטון  ואשתו קרול  פוגשים בחדר המדרגות את שכניהם פול  וליליאן האוס  המזמינים אותם לשתות קפה בדירתם. ליליאן מספרת לקרול לגבי פעילותה הספורטיבית ופול מראה ללארי אוסף בולים. פול וליליאן נראים מאושרים ובריאים יחסית לגילם.
למחרת בערב לארי וקרול חוזרים לדירתם ורואים קהל מתאסף בפתח דירתם של פול וליליאן. הם מגלים שליליאן נפטרה כתוצאה מהתקף לב, דבר המפתיע אותם עקב מצבה הבריאותי הטוב במפגשם הקודם. ליליאן מכוסה בסדין כך שהם לא רואים את הגופה. 
לאחר כמה ימים קרול רואה ברחוב את פול המתנהג בעליזות על אף מות ליליאן. קרול חושבת שהתנהגותו מוזרה והיא מכינה לו קינוח כדי להיפגש עמו. כשקרול מכינה לפול את הקינוח במטבח היא מוצאת כד אפר שלכאורה של ליליאן על אף שפול אמר שהיא נקברה. בלילה קרול שומעת את פול עוזב את דירתו והיא בטוחה שהוא רוצה להיפטר מהכד אולם לארי טוען שהיא מגזימה בתגובותיה. 
למחרת קרול מתצפתת על דירתו של פול וכשהוא אינו נוכח היא מתגנבת לתוכה. היא רואה שכד האפר נעלם וישנם שני כרטיסי נסיעה לצרפת של שם פול ואישה בשם הלן מוס. קרול מתקשרת לטד , חבר קרוב שלה ושל לארי המתעניין בתעלומה, מדירתו של פול. כשפול חוזר בהפתעה היא מתחבאת מתחת למיטה. מאוחר יותר היא מגלה שהיא איבדה את משקפיה בדירה.
הסרט יצא לאקרנים ב-18 באוגוסט 1993 ב-268 בתי קולנוע והכניס כשני מיליון דולר. בסיכום הכנסותיו הוא גרף כ-11.3 מיליון דולר, פחות מהתקציב שעמד על 13 מיליון דולר. בבריטניה הסרט הגיע למקום ראשון ברשימת הסרטים המכניסים ביותר עם 1,920,825 לירה שטרלינג ב-24 בינואר 1994.
הסרט קיבל ביקורות חיוביות. נכון ל-2013 הסרט קיבל ציון של 91% מהאתר "Rotten Tomatoes" בהתבסס על 23 ביקורות.
