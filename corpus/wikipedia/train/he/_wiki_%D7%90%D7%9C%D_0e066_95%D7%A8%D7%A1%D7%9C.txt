אליפות אירופה בכדורסל הנקראת גם יורובאסקט היא טורניר הכדורסל הראשי לאומות ביבשת אירופה. האליפות המאורגנת על ידי פיב"א נערכה לראשונה ב-1935 בז'נבה, שווייץ ומאז היא מתקיימת אחת לשנתיים בכל שנה אי-זוגית  עד לאליפות ב-2017 שלאחריה הוחלט כי התחרות תתקיים אחת לארבע שנים ובכך הפכה האליפות ב-2017 לאחרונה שמתקיימת אחת לשנתיים.
משנת 2011 שיטת המשחקים באליפות היא כדלהלן: בתחילת הטורניר 24 הנבחרות המשתתפות מחולקות לארבעה בתים כשבכל בית שש קבוצות. 4 הראשונות מכל בית עולות לשלב פלייאוף  כשלאחריו מתקיימים משחקי רבע הגמר, חצי הגמר והגמר. 
נבחרת ישראל השתתפה עד כה 29 פעמים באליפות והישגי השיא שלה הם מדליית כסף בשנת 1979 ומקום חמישי בשנים 1953 ו-1977.
