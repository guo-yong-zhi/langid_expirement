ודמוקרטיה פרלמנטרית
יחסי בורונדי–קנדה הם יחסי החוץ שבין הרפובליקה של בורונדי לבין קנדה. היחסים בין המדינות הם לבביים, אם כי צנועים. שתי המדינות משתפות פעולה בפורומים בינלאומיים ורב-צדדיים.
קנדה תרמה רבות לתהליך השלום שהוביל להסכם אראושה הראשון באוגוסט 2000, וקידמה בברכה את ביצוע המעבר המדיני בבורונדי בשנת 2005. קנדה מכירה במאמצאים הגדולים שנעשו על ידי בורונדי על מנת להוביל ולתרום לשלום ולביטחון העולמי, בעיקר בסומליה, מאלי והרפובליקה המרכז-אפריקאית, שבהם חיילים בורונדינים פועלים במסגרת משימות השלום. קנדה תומכת במעמד הפוליטי של בורונדי, וכן תורמת לחיזוק הדמוקרטיה והתפתחות הכלכלית במדינה. ממשלת קנדה מעודדת את השלטונות בבורונדי להוביל לשיפור בזכויות האדם במדינה.
בשנים 2013–2014, ממשלת קנדה העניקה לממשלת בורונדי סיוע בשווי 7.52 מיליון דולר אמריקאי, שרובו כלל סיוע הומניטרי במגזרי הרפואה והשירותים הפיננסיים.
