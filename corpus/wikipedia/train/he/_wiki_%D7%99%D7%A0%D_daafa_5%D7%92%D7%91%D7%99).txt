יניסיי קרסנויארסק, רשמית יניסיי-STM  הוא שמו של מועדון רוגבי מקצועני רוסי מהעיר קרסנויארסק המתמודד בפריימר ליג הרוסי. מהבולטים ברוגבי הרוסי.
יניסיי זכתה 9 פעמים באליפות רוסיה, האחרונה בעונת 2017. בנוסף, יניסיי זכתה בגביע הרוסי 6 פעמים והיא הקבוצה הרוסית הראשונה לזכות בתואר בינלאומי משזכתה בטורניר Continental Shield, השלישי בחשיבותו ברוגבי האירופי.
המועדון נוסד בשנת 1975 ותחילה נקרא "טרוד"  וסיבטיאז'מאש . מ-12 באפריל 2000 נושא את שמו הנוכחי.
המועדון הוקם בשנת 1975 מיוזמתו של שחקן הרוגבי ולדימיר קוצ'ינסקי, ששיחק קודם עבור קבוצת פוליטכניק  ובשנים הראשונות שימש כמאמן הקבוצה. בשנת 1978 פעל המועדון בחסות מפעל סיבטיאז'מאש  והוא נודע בשם "טרוד", למאמן הקבוצה מונה ולדימיר קיצ'איקין. הקבוצה התמודדה באליפות רוסיה הסובייטית, שהיוותה תחרות אזורית והליגה השלישית בחשיבותה בברית המועצות, לפני ליגת המשנה וליגת העל הסובייטית.
הקבוצה התמודדה בהצלחה באליפויות האזוריות ובשנת 1987 העפילה לליגה הראשונה, ברם הקבוצה גרפה את התארים המשמעותיים רק לאחר התפרקות ברית המועצות.
בשנת 1997 הקבוצה סיימה במקום השלישי באליפות רוסיה ברוגבי והחל מאותה עונה הפכה לאחת הקבוצות הטובות במדינה ולאחר מכן זכתה באליפות הלאומית לראשונה בתולדותיה בשנת 1999, לקראת הצלחה משמעותית לאורך כל שנות העשור הראשון של המאה ה-21 ובעשור השני של המאה ה-21.
משנת 2013 פועלת גם קבוצת רוגבי נשים באותו שם  שסיימה במקום השלישי באליפות הרוסית בעונת 2015 והעפילה עד לשלב גמר הגביע. בעונת 2016 הוכתרה כסגנית האלופה. בשנת 2020 זכתה בגביע הרוסי ברוגבי ושבה וזכתה בו גם עונה לאחר מכן.
