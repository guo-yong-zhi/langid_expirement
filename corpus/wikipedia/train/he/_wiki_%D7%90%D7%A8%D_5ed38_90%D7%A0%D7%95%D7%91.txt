ארטיום ארמוביץ' גאברליאנוב  הוא יזם רוסי, מייסד באבל קומיקס, תסריטאי, עיתונאי, מפיק, כותב קומיקס ורומנים גרפיים כמו מייג'ור גרום, קוטל השדים ואחרים. 1 
ארטיום נולד באוליאנובסק, במשפחה של העיתונאים ארם גברליאנוב וגלינה קולסובה. 2  ב-1996 עבר למוסקבה עם משפחתו. הוא אחיו הבכור של איש העסקים הרוסי אשוט גברליאנוב. בשנת 2009 סיים את לימודיו באוניברסיטת מוסקבה בפקולטה לעיתונאות. 3  עבד כעיתונאי מאז כיתה י"א 4  וכתב למגזינים FHM ו-Men's Health, כמו גם עבור סוכנות הידיעות Life 5  ועבור האתר Spidermedia.ru. 6  גברליאנוב רצה להיכנס ללימודים במכון גרסימוב לקולנוע כדי להיות במאי קולנוע, אבל הוא לא התקבל. עם זאת, גברליאנוב עדיין רצה ליצור סיפורים משלו והחל לעסוק בתעשיית הקומיקס. 3  הבחירה בקומיקס נבעה מהעובדה שכאומנות הם דומים במובנים רבים לקולנוע, אך עם זאת אין צורך בתקציב גדול. 7 
הוא הקים את Bubble Comics ב-2011 כחטיבה של ניוז מדיה אחזקות . 8  באותה שנה הוא הוציא לאור את מגזין Bubble, שהכיל קומיקס סאטירי על חיי החברה, הפוליטיקה והשואו ביזנס ברוסיה. 9  אביו, ארם גברליאנוב ומייסד ניוז מדיה אחזקות, השקיע במגזין, אך המגזין לא זכה לפופולריות רבה וראה אור במשך פחות משנה. 10  בהמשך נימק ארם את הכישלון במגזין ב"ניסיון חיים". 11  לאחר מכן, ארטיום גברליאנוב החליט כי על בית ההוצאה לנטוש את כיוון הקומיקס ההומוריסטי לטובת הרפתקאות וגיבורי על. 11  12  10  13 
לאחר יציאת הקומיקס מייג'ור גרום, שכתב גברליאנוב, כמה מבקרים החלו להאשים את באבל בתעמולה פרו-קרמלינית, שכן הנבל הראשי של קשת הסיפור הראשונה של הקומיקס, הרוצח הסדרתי רופא המגפה, הורג פקידים מושחתים. אנשי עסקים, משאיר סרטים לבנים  באתרי הרצח שלו, ובתוך הפגנות המבוססות על המחאות ברוסיה בשנים 2011–2013, הציבור בקומיקס מתחיל לראות בו גיבור. 14  15  16  אפילו ארם גברליאנוב, הידוע בעמדתו הפרו-קרמלינית, חשש אז שבנו מבזה את האופוזיציה הרוסית בקומיקס. ארטיום, בתגובה להאשמות, אמר שכאשר פיתח את דמותו של רופא המגפה, הוא לא תכנן להפוך אותו לנבל כל כך ידוע לשמצה, והסרט הלבן נוסף לעלילה "במקרה, בשביל הכיף, ובשביל פרובוקציה, כמובן". לדבריו, הוא שם לב שהקוראים אוהבים את רופא המגפה יותר מאשר את איגור גרום, גיבור הסדרה והרגיש שהוא "לוקח את הקורא לכיוון הלא נכון" ולכן החליט להפוך אותו לנבל מטורף שרצה לנצל הפגנות שלוות ולבצע הפיכה עקובה מדם. בגיליונות מאוחרים יותר של גרום, הוא בחר שלא לגעת בנושאים פוליטיים. 17  14 
ארטיום גברליאנוב, יחד עם העורך הראשי של Bubble Comics, רומן קוטקוב, תכננו ליצור עיבודים קולנועיים לקומיקס שלהם. החברה החלה בתהליך של פיתוח העיבוד הקולנועי הראשון המבוסס על קומיקס שלה. לדברי גברליאנוב, הוא קיבל הצעות מחברות טלוויזיה ומפיקים, אם כי באבל החליטה ליצור את הסרט בכוחות עצמה כדי לקבל שליטה מלאה על תהליך היצירה. גברליאנוב גם ציין את הניסיון של מארוול: לפני שיצרה חטיבת סרטים משלה, מארוול קומיקס מכרה רישיונות עבור הדמויות שלה לאולפני קולנוע של צד שלישי, אך מאוחר יותר הם החליטו לעסוק ביצירת עיבודים קולנועיים בעצמם והקימו אולפני מארוול. באבל תכננה לעשות את אותו הדבר. 18  19 
כהשראה ממארוול, החליטה באבל להקים חטיבת סרטים משלה, Bubble Studios, 20  שתהיה אחראית ליצירת סרטים המבוססים על הקומיקס של ההוצאה לאור. 21  החברה פיתחה לוח זמנים למספר שנים קדימה, שלפי תוצאותיו היה על אולפן הקולנוע לצלם שבעה עיבודים לקומיקס בעשר שנים. לפני שהתחיל ליצור סרטים באורך מלא, גברליאנוב ראה צורך, קודם כל, לנסות את היכולות של האולפן ביצירת הסרט הקצר, שהפך לפרויקט הראשון של האולפנים: מייג'ור גרום, שתוכנן במקור כסרט באורך שבע דקות, אך התארך לחצי שעה. 12 
