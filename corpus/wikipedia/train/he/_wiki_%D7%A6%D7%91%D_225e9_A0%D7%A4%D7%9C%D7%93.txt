צביקה שטרנפלד  הוא משורר ופסיכולוג ישראלי.
צביקה שטרנפלד נולד בוורוצלב, פולין. עם עלייתו ארצה ב-1957 התגורר בקריות. עשור לאחר מכן עזב עם משפחתו את הארץ, לאחר שאביו קיבל משרה בחו"ל. עם סיום לימודיו בהמבורג, כשבידו תעודת בגרות בריטית, נסע שטרנפלד ללמוד רפואה בבריסל. בשנת 1977, לאחר שירותו בצה"ל, נישא לדורית. באותה שנה התחיל ללמוד באוניברסיטת חיפה, והשלים תואר ראשון בלשון עברית ובפסיכולוגיה וכן תואר שני בפסיכולוגיה. כיום הוא עוסק בהנחיית קבוצות ובייעוץ משפחתי וזוגי. עד שנת 2003 היה יו"ר אגודת הסופרים העבריים סניף חיפה.
שירתו מאופיינת בהומור, נגיעה ברבדים שונים של האדם ועיסוק בטווח רחב של סוגיות בתחומי הוויה האנושית.
שטרנפלד זכה בפרס אקו"ם לשנת 2007 ופרס ראש הממשלה בשנת 2015.
כיום הוא מתגורר בחיפה, נשוי ואב לשלושה. בתו הבכורה, מעין, משוררת אף היא.
