
אמה פרנסס צ'מברלין  1  היא יוטיוברית, אושיית רשת ומגישת פודקאסט אמריקאית.
צ'מברלין נולדה למייקל וסופיה צ'מברלין בסן מטאו , קליפורניה, וגדלה במחוז סן מטאו. היא בת יחידה, והוריה התגרשו כשהייתה בת חמש. 1 
היא למדה במכינה קתולית לבנות והייתה בקבוצות העידוד והריצה. היא עזבה את התיכון במהלך הסמסטר הראשון של כיתה י"א וסיימה את לימודיה באופן עצמאי. 2 
צ'מברלין פתחה את עמוד היוטיוב שלה בשנת 2016 והעלתה את הסרטון הראשון שלה לערוץ בחודש יוני 2017. עד סוף חודש אוגוסט של אותה השנה היא צברה מעל ל-150,00 רשומים לערוץ שלה. 3  במהלך השנים שיתפה פעולה עם יוטיוברים שונים - ביניהם ג'יימס צ'ארלס. כמו כן, ביצעה שיתופי פעולה עם חברות כמו לואי ויטון, ווג, קלווין קליין, קוסמופוליטן וטארגט.
במרץ 2018 הוציאה קו אופנה משלה בהפצת חברת Dote. 4 
בשנת 2019 היא נכללה ברשימות "25 האנשים המשפיעים ביותר ברשת" ו-"טיים 100 נקסט" של מגזין טיים. 5  6  באותה השנה השיקה את הפודקאסט "Anything Goes". 7 
בשנת 2022 היא דורגה במקום החמישי ברשימת יוצרי התוכן המרוויחים ביותר של פורבס, עם רווחים של כ־12 מיליון דולר בשנת 2021. 8 
