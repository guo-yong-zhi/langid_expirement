יעד סופי 2  הוא סרט אימה משנת 2003, וחלק מזיכיון הסרטים של יעד סופי, אשר בוים על ידי דייוויד ר. אליס ונכתב על ידי ג'יי. מאקי גרבר ואריק בריס. 1  ל"יעד סופי 2" יצא סרט המשך בשנת 2006, בשם "יעד סופי 3".
הסרט מתרחש שנה לאחר אסון טיסת 180. בזמן נסיעתם לחופשה, קימברלי קורמן חוזה תאונת דרכים קטלנית בכביש שעליו היא וחבריה נוסעים. במטרה למנוע מהנוסעים שאחריה לנסוע על הכביש ולמות, קימברלי חוסמת את המחלף שמוביל לכביש. כאשר התאונה אכן מתממשת, הניצולים נלקחים אל תחנת המשטרה ומתוודעים על סיפור אסון טיסת 180, אך איש מהם אינו מאמין וכל איש הולך לדרכו במטרה להמשיך בחייו. בחלוף הזמן, הניצולים מתחילים למות בזה אחר זה בתאונות מוזרות. בסיועה של קליר ריברס, השורדת היחידה מהסרט הראשון, ובעזרתו של השוטר תומאס בורק, קימברלי מנסה למנוע מהמוות להגיע אליה ואל חבריה.
