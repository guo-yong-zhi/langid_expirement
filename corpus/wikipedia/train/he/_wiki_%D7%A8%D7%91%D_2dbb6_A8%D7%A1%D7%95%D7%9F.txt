רביעיית אמרסון היא רביעיית מיתרים, שמקום מושבה הקבוע הוא באוניברסיטה המדינה של ניו יורק בסטוני ברוק. קודם לכן שכנה הרביעייה בבית ספר הארט ובמרכז לינקולן בניו יורק. רביעיית אמרסון הוקמה בשנת 1976 והוציאה עד כה יותר מעשרים אלבומים, שזיכו אותם בשמונה פרסי גראמי. 
חברי הרביעייה הכירו בעת לימודיהם בבית הספר ג'וליארד בניו יורק.
שני הכנרים ברביעייה היו תלמידיו של הכנר הנודע אוסקר שומסקי. שמה של הרביעייה, שהוקמה בשנת המאתיים לארצות הברית, מנציח את המשורר והפילוסוף האמריקאי ראלף וולדו אמרסון. הכנרים דרוקר וזצר מתחלפים בתפקידי כנר ראשון ושני. כינורותיהם הם סטרדיוואריוס משנת 1686 וסנקטוס סרפין משנת 1734. הוויולן לורנס דאטון מנגן על כלי מבית היוצר של פייטרו ג'ובני מנטגאצה  והצ'לן על צ'לו גואדניני משנת 1754. בשנים האחרונות מנגנים חברי הרביעייה גם על כלים שיצר האוּמן האמריקאי סמואל זיגמונטוביץ' 1 .
רביעית אמרסון ביצעה בין השאר גם בכורות עולמיות של יצירות של מלחינים בני זמננו - כמו למשל "הרביעייה מס.4" מאת מריו דוידובסקי .
חברי הרביעייה הודיעו, באתר האינטרנט שלהם, שעונת 22/23 תהיה עונת ההופעות האחרונה שלהם. הם ימשיכו לאמן ולהדריך הרכבים צעירים באמצעות מכון רביעיית המיתרים של אמרסון באוניברסיטת סטוני ברוק.
פינקל מנגן לעיתים קרובות עם אשתו, הפסנתרנית וו האן.
,פריז Alain Paris Dictionnaire des Interprètes et de l'Interprétation musicale au XX siècle, Editions Robert Laffont 1995
