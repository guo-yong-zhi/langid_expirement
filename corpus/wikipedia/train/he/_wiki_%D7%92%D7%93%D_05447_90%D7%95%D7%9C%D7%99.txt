הרב גדעון כהן שאולי  הוא ראש המרכז הרוחני "שאולי" באשדוד ואיש חינוך. הרב של יהודי איראן בישראל 1  2  3 . ויקיר העיר אשדוד.
נולד בירושלים לרב משה כהן שאולי ולאסנת בכורה.
למד בישיבת הדרום 4 , בישיבת כרם ביבנה, בבית המדרש להוראה לרבנים בבית שמואל וכן בבית המדרש להוראה לרבנים מכון אריאל בירושלים. נסמך על ידי הרב נסים דוד עזראן 5  והרב עובדיה יוסף 6 . כמו כן למד לימודים אקדמאיים באוניברסיטת בר-אילן.
השתתף בקרבות מלחמת ששת הימים ומלחמת ההתשה.
תושב אשדוד משנת 1960 7 .
איש חינוך 8  ודמות בולטת בעיר אשדוד בענייני חברה ורווחה, על פעילותו רבת השנים בתחום החינוך קיבל בשנת תשס"ו את אות יקיר החינוך הדתי בישראל. עומד בראש המרכז הרוחני על שם בנימין שאולי באשדוד. שאולי הוא בנוסף פייטן ומשנת תשל"ב ניהל מקהלת ילדים להם אף הלחין חלק מהשירים. תרם להבאת הפייטנות בסגנונה הירושלמי אל בני העיר אשדוד. פעל בקליטת עלייה ובמעורבות בקרב עדות מוחלשות שונות. וכאביו לפניו מתוך מגמה של מיזוג גלויות עם שמירת האוצרות שכל עדה מביאה עמה 9 .  
בשנת תשס"ז הוענק לו תואר יקיר העיר אשדוד 7  10 .
פעל למען שחרור יהודים שנאסרו באיראן בידי השלטונות 11  12 .
במשך עשרות שנים כותב טור בעיתון "השבוע באשדוד".
מדי שבוע בימי שישי משודרים דבריו בתוכניתו של אבישי בר אושר בתחנת הרדיו כאן מורשת.
חבר פעיל בהנהלת "בית כורש" המשמש מרכז רוחני קהילתי עולמי ליהדות איראן בכל ארצות הפזורה, חבר הנהלה בפדרציה הספרדית בארץ ופעיל בארגון "בית פהלווי".
סייע לאביו הרב משה שאולי, בהוצאת סדרת ספרי הבש"ם, והוציא סדרה פרי עטו בשם סדרת הגש"ם .
