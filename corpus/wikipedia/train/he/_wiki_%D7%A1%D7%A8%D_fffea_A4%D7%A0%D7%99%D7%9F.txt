סרגיי אלכסנדרוביץ' צֶ'רֶפְּנין  הוא מלחין ובונה כלי נגינה אלקטרוניים צרפתי-אמריקאי, ממוצא רוסי-סיני. צ'רפנין נודע ביצירת הסרגיי מודולר סינתיסייזר.
סרגיי צ'רפנין נולד באיסי-לה-מולינה, סמוך לפריז, בנו של המלחין אלכסנדר צ'רפנין ונכדו של המלחין ניקולאי צ'רפנין. אמו הייתה הפסנתרנית סינית לי הסיין מינג.
סרגיי החל את לימודי ההרמוניה אצל נדיה בולאנז'ה ומ-1958 עד 1963 למד באוניברסיטת הרווארד אצל לאון קירשנר ובילי ג'ים לייטון. הוא התאזרח בארצות הברית בשנת 1960. ב-1961 למד בסמינר הקיץ למוזיקה חדשה בדרמשטאדט אצל לואיג'י נונו. בהמשך למד באירופה אצל פייר בולז, הרברט איימרט וקרלהיינץ שטוקהאוזן. מ-1968 עד 1970 השתתף בתוכנית האינטרמדיה באוניברסיטת ניו יורק
כמדריך ב"קאל-ארטס" בהנחיית מורטון סובוטניק, נחשף סרגיי לכמה מן הסינתיסייזריים המודולריים המוקדמים שעיצב דון בוצ'לה. סביבה זו הוליכה את סרגיי לפתח מערכת סינתיסייזר מודולרית הקרויה על שמו, "סרגיי מודולר". כלים אלקטרוניים יוצרו על ידי החברה שלו, "סרגיי מודולר מיוזיק סיסטמס", שנוסדה באופן רשמי בשנת 1974 ושכנה במקומות שונים בקליפורניה, בהם הוליווד וסן פרנסיסקו. אחרי סגירת החברה ב-1986, חזר סרגיי לצרפת.
מאז 2018 חזר סרגיי לעסוק בסינתזה מודולרית, לאחר שמונה כ"אחראי ראשי לחדשנות" בחברה גרמנית, המתמקדת בעיקר בבנייה מחודשת של "סרגיי מודולר" תוך שימוש בטכניקות ייצור מודרניות.
אחיו של סרגיי, איוואן צ'רפנין, היה גם הוא מלחין בעל-שם, וגם בניו של איוואן, סטפאן  וסרגיי  עוסקים בהלחנה.
רשימת יצירות נבחרות:
