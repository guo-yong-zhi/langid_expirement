ניקולאי דנקוב דנקוב  הוא מדען ופוליטיקאי בולגרי, שמכהן מיוני 2023 כראש ממשלת בולגריה.
ניקולאי דנקוב נולד בסטארה זאגורה. ב-1987 רכש תואר ראשון בכימיה ורוקחות מאוניברסיטת סופיה, וב-1993 רכש דוקטורט. ב-1997 מונה לפרופסור חבר באוניברסיטת סופיה, וב-2008 לפרופסור מן המניין במח' לכימיה פיזיקלית. בין השנים 2015–2018 עמד בראש המחלקה להנדסה כימית. 1  דנקוב התמחה ביפן ובאוניברסיטת אופסלה אשר בשוודיה. חבר האקדמיה הבולגרית למדעים.
ב-2012 נכנס דנקוב לחיים הפוליטיים בבולגריה. בין 2014–2016 כיהן כסגן שר החינוך של בולגריה, ובראשית 2017 כיהן למספר חודשים כשר החינוך בפועל של בולגריה. דנקוב הצטרף למפלגת אנחנו ממשיכים בשינוי. בשלהי 2021 מונה שוב לתפקיד שר החינוך בממשלו של קיריל פטקוב וכיהן במשרתו עד אוגוסט 2022. באפריל 2023 נערכו בבולגריה בחירות כלליות אשר לאחריהן הוקמה ממשלת קואליציה בתמיכת המפלגות המובילות: "אנחנו ממשיכים בשינוי" וגוש מפלגות בהובלת אזרחים למען פיתוח אירופי של בולגריה, וב-6 ביוני 2023 התמנה דנקוב לראש הממשלה. 2 
