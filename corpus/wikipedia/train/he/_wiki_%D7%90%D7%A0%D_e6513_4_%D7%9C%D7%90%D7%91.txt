לורן ויליאמס  הידועה יותר בשם הבמה שלה, אנג'לינה לאב, היא מתאבקת קנדית, המופיעה בארגון ההיאבקות Ring of Honor כחלק מקבוצת ה"אלור" ביחד עם ולווט סקיי ומנדי לאון. במסגרת תקופתה בארגון ROH היא כיהנה פעם אחת כאלופת נשות הכבוד. היא ידועה בעיקר בשל תקופתה בארגון ההיאבקות Total Nonstop Action Wrestling  , שבו הייתה שש פעמים אלופת הנוקאאוטס של TNA ופעם אחת אלופת זוגות הנוקאאוטס של TNA ביחד עם ווינטר.
ויליאמס רשמה את קרב הבכורה שלה בקריירה ב-18 באוגוסט 2000 בארגון ההיאבקות הקנדי Hardcore Wrestling Federation. במקביל, היא הופיעה במספר ארגונים עצמאיים ברחבי קנדה תחת שם הבמה אנג'ל ויליאמס. לאחר ששימשה כמלווה לזירה של מתאבקים כמו כריס סייבן ואריק יאנג, היא החלה להתאמן תחת הדרכתו של רוב פואגו.
ויליאמס הופיעה לראשונה בארגון TNA בשנת 2004, כשהתחרתה בעיקר בקרבות של התוכנית Xplosion נגד טריניטי.
בעברה, ויליאמס ניהלה מערכות יחסים עם אריק יאנג, פול לונדון וקרימסון. לקראת סוף שנת 2007, היא ניהלה מערכת יחסים עם הסולן של להקת Saving abel, ג'ארד וויקס, אך השניים נפרדו שנה לאחר מכן באוגוסט.
בינואר 2015, ויליאמס החלה לצאת עם מתאבק TNA, דייבי ריצ'רדס, כשהשניים הודיעו על אירוסיהם ב-27 באפריל. הם התחתנו כחודש וחצי לאחר מכן ב-10 ביוני. 1  בנם הראשון, דייוויד וינסנט ריצ'רדס, נולד ב-17 במרץ 2016. בשנת 2017, ויליאמס הודיעה שהיא וריצ'רדס התגרשו.
