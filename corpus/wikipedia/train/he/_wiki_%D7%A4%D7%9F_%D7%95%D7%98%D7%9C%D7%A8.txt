פן וטלר , 14 בפברואר 1948  הם צמד קוסמים ובדרנים אמריקאים המופיעים יחד מאז סוף שנות ה-70 של המאה ה-20. שני החברים בצמד, פן ג'ילט  וטלר 1  , כיכבו והופיעו במופעי במה ובתוכניות טלוויזיה רבות במשך השנים, ועדיין פעילים נכון ל-2021. פן משמש כמספר הסיפור במופעים, בעוד טלר אינו מדבר, ומתקשר באמצעות פנטומימה ותקשורת בלתי-מילולית בלבד. הזוג תומך באתאיזם, בספקנות מדעית ובליברטריאניזם, דבר הבא לידי ביטוי במופעים שלו, ובמיוחד בתוכנית הטלוויזיה שלו "Penn & Teller: Bullshit! " .
פן פרייסר ג'ילט, יליד מסצ'וסטס שבארצות הברית נולד למשפחה נוצרית אדוקה, ובנעוריו הפך לאתאיסט. ריימונד ג'וזף טלר נולד בפנסילבניה לאב יהודי ולאם נוצרית-מתודיסטית, ובהמשך חייו גם הוא הפך לאתאיסט.
פן ג'ילט וטלר נפגשו באמצעות מכר משותף, ויר כריסימר , והופיעו לראשונה בפסטיבל רנסאנס במינסוטה ב-19 באוגוסט 1975. 2  מסוף שנות ה-70 ועד 1981, הופיעו פן, טלר וכריסימר כשלישייה שנקראה "The Asparagus Valley Cultural Society" . 3  השלישייה התפרקה ב-1981, כשכריסימר פרש מעסקי השעשועים, וכך נותרו פן וטלר לעבוד על מופע זוגי שנקרא "Mrs. Lonsberry's Seance of Horror" . 3 
עד 1985, קיבלו פן וטלר ביקורות חיוביות למופע האוף ברודוויי שלהם ולתוכנית זוכת פרס אמי "Penn & Teller Go Public"  ששודרה ברשת PBS. ב-1987, הם החלו בשני מופעי ברודוויי מצליחים. באותה שנה, הם הופיעו עם תרגיל העוקץ של טריק שלושת הקלפים בווידאו קליפ "It's Tricky" של ראן די אם סי. מסוף שנות ה-80 ועד תחילת שנות ה-90, הופיע הזוג פעמים רבות בתוכניות טלוויזיה פופולריות: תוכנית האירוח של דייוויד לטרמן "Late Night with David Letterman", תוכנית המערכונים "סאטרדיי נייט לייב", תוכנית האירוח של ג'יי לנו "The Tonight Show with Jay Leno", תוכנית האירוח של קונאן או'בריאן "Late Night with Conan O'Brien", תוכנית הבוקר "Today" של רשת NBC, ועוד.
לפן וטלר היו סיבובי הופעות ארציים במהלך שנות ה-90, שצברו ביקורות מהללות. הם גם הופיעו בהופעות אורח בסדרות הטלוויזיה "בבילון 5", 4  "המופע של דרו קארי", "Muppets Tonight" של החבובות, "The Bernie Mac Show", "הבית הלבן", "שפץ ביתך", "סברינה המכשפה הצעירה", "לאס וגאס", "משפחת סימפסון". כמו כן, הופיעו מספר פעמים בשעשועון "תשע בריבוע" מ-1998 עד 2004, בפרק של השעשועון "אפקט הפחד", בסרט "Futurama: Into the Wild Green Yonder" של "פיוצ'רמה" משנת 2009, ובווידאו קליפ של הסינגל "Waking Up in Vegas" של קייטי פרי, גם הוא מ-2009.
תוכנית הטלוויזיה שלהם "בולשיט עם פן וטלר" ברשת שואוטיים ניתחה בספקנות מדעית מדיומים, דת, פסאודו-מדע, תאוריות קשר, ותופעות על-טבעיות. כמו כן, העבירה התוכנית ביקורת על פיקוח על נשק, על אסטרולוגיה, על פנג שווי, על נושאים סביבתיים, על PETA, על דיאטת הרזיה, על חוק הנכים האמריקאים , ועל המלחמה בסמים.
פן וטלר הצהירו כי הם נמנעים לחלוטין משתיית משקאות חריפים . הספר שלהם "Penn & Teller's How to Play in Traffic"  מסביר שהם נמנעים מאלכוהול, סמים וקפאין, אם כי הם משלבים לעיתים עישון סיגריות במופעים שלהם.
הזוג כתב מספר ספרים על קסמים, בהם "Penn & Teller's Cruel Tricks For Dear Friends" , "Penn & Teller's How to Play with Your Food" , "Penn & Teller's How to Play in Traffic" . מאז 2001, הופיעו פן וטלר 6 ערבים בשבוע  במלון וקזינו ריו בלאס וגאס.
פן הנחה תוכנית רדיו יומית בת שעה ברשת Infinity מ-3 בינואר 2006 ועד 2 במרץ 2007 יחד עם מייקל גודאו . הוא גם הנחה את השעשועון "Identity" של רשת NBC, שעלה לאוויר ב-18 בדצמבר 2006.
תוכנית הטלוויזיה שלהם "פן וטלר: עבודה בעיניים" עלתה לאוויר בערוץ דיסקברי ב-5 באוקטובר 2011, ושודרה במשך 6 פרקים.
פן וטלר גם הפגינו תמיכה בתנועת ברייטס והם רשומים באתר הבית של התנועה בחלק של חסידי ברייטס. 5  לפי מאמר במגזין Wired, לוחיות הרישוי של פן הותאמו באופן אישי כך שיציגו את המילים "ATHEIST"  ו-"GODLESS" , וכשהם חותמים למעריצים, הם מוסיפים לעיתים את המשפט "There is no God" . 6 
ב-5 באפריל 2013, הוענק לפן וטלר כוכב בשדרת הכוכבים של הוליווד על הישגם בקטגוריית הופעה חיה. הכוכב שלהם ממוקם מספר צעדים מהכוכב של הקוסם הנודע הארי הודיני. 7  8  9 
ב-2005, זכו פן וטלר בפרס על שם ריצ'רד דוקינס, הניתן לאנשים שהעלו מודעות ציבורית בנושא אתאיזם בשנה החולפת.
הקסמים של פן וטלר נעים מתעלולים קלים כמו תכסיסים מדממים ומתיחות שנונות, לטיפול בנושאים דרך סאטירה פוליטית וחשיפת תרמיות. מטרת הקסמים היא לרוב יצירת אפקט תדהמה אצל הקהל, אם כי בדרך הומוריסטית. חלק מהקסמים היותר נועזים שלהם כוללים את טלר מסכן את גופו בדרך זו או אחרת. לדוגמה: טלר כפות בכותנת משוגעים תלוי הפוך מעל לכרית מחטים, טלר מוטבע בתוך מכל מים ענקי, או טלר נדרס על ידי משאית סמי-טריילר בעלת 18 גלגלים.
לעיתים, מגלים פן וטלר כיצד הקסם עובד, אך תכסיסים אלה בדרך כלל הומצאו על ידי הזוג במטרה היחידה של גילוי סוד הקסם, ולכן הם כוללים ראוותנות יתר ושיטות משונות יותר מן הנדרש בקסם "רגיל". לדוגמה, בתוכנית שלהם "Off the Deep End"  ששודרה ברשת NBC, הוצג תכסיס הימלטות, במהלכו טלר נכנס לתיבת עץ, וזו הושלכה למים שורצי כרישים. הקהל החי האמין כי טלר נמצא בתיבה, בעוד המצלמה הציגה לקהל שישב בבית שטלר חמק מבעד לדלת סתרים בתחתית התיבה בטרם זו הושלכה למים. טלר הוצג קורא מגזין ואוכל חטיף בזמן שהוא מחכה לאות שלו לחזור לסיום הקסם.
פן וטלר מבצעים גרסה משלהם לאשליית תפיסת הכדור. כל אחד מהם יורה בשני ברובה בו זמנית דרך שמשת זכוכית ו"תופס" את הכדור של השני בפיו. יש להם גם מבחר קסמי קלפים ברפרטואר שלהם, כאשר ברובם המשתתף התמים בוחר ב"אקראי" בקלף 3 תלתן, וזאת כי הקלף ניתן לזיהוי בקלות במסכי הטלוויזיה. 10 
פן וטלר מבצעים לעיתים קסמים הדנים ביסודות האינטלקטואליים של הקסם. אחד מהקסמים שלהם, הנקרא "קוסם מול להטוטן", מציג את טלר מבצע קסמי קלפים בזמן שפן מלהטט ונואם על ההבדל בין השניים: להטוטנים מתחילים כילדים בעלי מודעות חברתית שיוצאים החוצה ולומדים להטוטנות עם ילדים אחרים; קוסמים הם ילדים שלא מסתדרים בחברה, נשארים בבית, ומלמדים את עצמם קסמים כדי לעשות דווקא.
באחד מהקסמים הכי טעונים פוליטית שלהם הם מעלימים את דגל ארצות הברית על ידי כריכתו בעותק של מגילת הזכויות והצתת הדגל לכאורה, כך שהדגל נעלם אך מגילת הזכויות נשארת. הם בדרך כלל מסיימים את הקסם בשחזור הדגל ללא כל פגע למקומו ההתחלתי על התורן, אך כשהופיעו בהופעת אורח בסדרה "הבית הלבן", החלק האחרון של הקסם הושמט. 11 
אחד מהקסמים האחרונים שלהם מבוצע עם אקדח מסמרים המופעל בלחץ אוויר כאשר מספר מסמרים חסרים במקומות ספציפיים במחסנית האקדח. פן מתחיל בירי של מספר מסמרים לתוך לוח המונח מולו. הוא ממשיך בירי של האקדח לתוך כף ידו, כאשר האקדח יורה "על ריק". לאחר מכן הוא ממשיך בירי מדי פעם לתוך הלוח ומדי פעם לתוך כף ידו, ללא תבנית ניכרת לעין, כאשר המסמרים נורים תמיד לתוך הלוח. במהלך הקסם יורה פן אפילו פעם אחת למפשעתו של טלר. לקראת הסוף אומר פן שזה רק קסם, ושהוא וטלר מאמינים שזה לא מוסרי לעשות על הבמה דברים מסוכנים - זה גורם לקהל להיות שותף בסיכון לא הכרחי לחיי אדם.
קסם שהוצג ב-2010 הוא גרסה מודרנית להימלטות משק, כאשר את השק מחליפה שקית אשפה שחורה ענקית. טלר נכנס לתוך השקית, פן ממלא אותה בהליום, והיא נאטמת על ידי משתתף מהקהל. על מנת לכסות על הבריחה, הקהל מסונוור על ידי אור חזק למשך שנייה. כשהם יכולים לראות שוב, טלר נמצא מחוץ לשקית ופן מחזיק אותה, עדיין מלאה בהליום, מרחפת מעל לראשו, לפני שהוא משחרר אותה לעוף לתקרה.
בתוכנית הטלוויזיה "Penn & Teller: Bullshit! " , תיארו פן וטלר את הדעות החברתיות והפוליטיות שלהם כליברטריאניות. בנוסף לחוסר אמונתם בעל-טבעי ובפסאודו-מדע, לפן וטלר יש גם השקפה ספקנית על סמכות ממשלתית. 12  במספר הזדמנויות בתוכנית שלהם, הם ביקרו בצורה חריפה את רשות המיסים האמריקאית  ואת הסוכנות להגנת הסביבה, ונקטו עמדה נגד מילה ופיקוח על נשק, ובעד לגליזציה של סמים, טבק, זנות, אנרגיה גרעינית, עירום, וגסויות. גם פן וגם טלר הם עמיתי מחקר במכון קאטו, צוות חשיבה ליברטריאני. 13  14 
1986
1997
2008
1997
2003
1999
2000
2004
2011
2010
2010
2008
2015
פן וטלר:
פן בלבד:
טלר בלבד:
הופעה בווידאו קליפים:
המשחק "Penn & Teller's Smoke and Mirrors" מ-1995 מכיל מיני-משחק בשם "Desert Bus", שבו השחקן נוהג במסלול אוטובוס בין טוסון ולאס וגאס. בהגעה ליעד, השחקן זוכה בנקודה אחת, ואם הוא רוצה, הוא יכול לנהוג בדרך חזרה. המשחק נחשב על ידי חלק מהשחקנים לארוך ומשעמם, אך מצא עדת מעריצים. 19 
מאז שיצא, משמש המשחק באירוע צדקה שנתי הנקרא "Desert Bus For Hope" , הנערך על ידי קבוצת המערכונים הקנדית LoadingReadyRun. אירוע ההתרמה כולל משחק של חברי קבוצת המערכונים  במשחק ושידור חי של המשחק באינטרנט, תוך כדי ביצוע ראיונות של ידוענים באמצעות סקייפ וקבלת אתגרים מהקהל. כל ההכנסות מהאירוע מועברות לקרן צדקה "Child's Play". ב-14 בנובמבר 2011 עלתה גרסת iOS של המשחק לחנות המקוונת iTunes.
