אלכסנדרה רואץ'  1  היא שחקנית ולשית.
רואץ' נולדה באמנפורד  במחוז קרמרת'נשייר  בוויילס. היא דוברת ולשית שוטפת, ובנעוריה שיחקה באופרת הסבון בשפה הוולשית "Pobol Y Cwm" וזכתה לפרס השחקן הצעיר הטוב ביותר באופרת סבון. 2  ב-2005 עזבה את התוכנית ושיחקה עם התיאטרון הלאומי לנוער בוויילס, אחר נרשמה לאקדמיה המלכותית לאמנות הדרמה  וסיימה את לימודי התואר הראשון ב-2010. בהמשך שיחקה בתפקיד סאשה בסדרה "כמעט אנושיים", בתפקיד בת' פרטריג' בסדרת הדרמה "Candy Cabs", ובתפקיד קונסטנס קנט בסרט הטלוויזיה "החשדות של מר ויצ'ר".
בסרט "אשת הברזל" גילמה רואץ' את דמותה של מרגרט תאצ'ר הצעירה. 3  בסתיו 2014 הופיעה בקומדיה "האנדרבי" בתפקיד הלן. עוד שיחקה בתפקיד מולי בעיבוד הקולנועי לרומן "Private Peaceful" מאת מייקל מורפורגו. 4  ב-2011 נכללה ברשימת "כוכבי המחר" של מגזין הקולנוע "Screen International". 5  בינואר 2013 החלה לככב בסדרת הטלוויזיה הבריטית "אוטופיה".
ב-3 ביוני 2013 הופיעה רואץ' בפרק בקומדיה "Vicious" של ITV, בתפקיד קלואי, חברתו הטבעונית של אש. ביוני 2015 חזרה וגילמה את התפקיד בפרק נוסף של הסדרה. ב-8 באוגוסט 2014 שיחקה בפרק בסדרה הקומית של ה-BBC "וולטר".
