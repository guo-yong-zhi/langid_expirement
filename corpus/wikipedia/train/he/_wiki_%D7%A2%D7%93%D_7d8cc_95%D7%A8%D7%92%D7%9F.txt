עדה לזורגן  היא מאפרת אופנה ובעלת בית ספר לאיפור בתל אביב.
עדה לזורגן נולדה בברלין למשפחת ניצולי השואה. הם התקשו למצוא פרנסה ועדה גדלה במנזר. לפני שאביו המשפחה נאצר פעם נוספת הם ברחו מגרמניה המזרחית והתיישבו בישראל. גם בישראל הם התקשו ובסופו של דבר החליטו לעבור לארצות הברית.
לזורגן גדלה והתחנכה בארצות הברית. ב-1976 סיימה את לימודיה בבית הספר לקוסמטיקה של אליזבת ארדן במנהטן, והחלה לעבוד בחנות איפור.
בראשית שנות ה-80 חזרה לתל אביב, והפכה למאפרת האופנה והדוגמניות הראשונה בישראל. באותה תקופה איפרה את בכירות הדוגמניות בישראל, דוגמת תמי בן עמי ואילנה שושן, ועבדה עם טובי צלמי האופנה, כגון יקי הלפרין ומיכה קירשנר.
באמצע שנות ה-80, בעקבות משבר מניות הבנקים ובעקבותיה תעשיית היופי, חזרה עם משפחתה לגור בניו יורק. במהלך שהותה רבת השנים שם שימשה כמאפרת האישית של מריה קארי, סינדי לאופר, הסקורפיונז, ושל להקות הבי מטאל רבות. עבודות האיפור שלה הופיעו תכופות במגזין האופנה "הרפרס בזאר", בערוץ MTV, בתצוגות אופנה ברחבי העולם, וכן שלוש פעמים על שער המגזין "ווג".
באמצע שנות ה-90 שבה לישראל, הייתה למאפרת הראשית של שחקניות כגון מילי אביטל, סנדי בר ומיכל ינאי, וכן למאפרת הראשית של כמה מתוכניות הטלוויזיה המובילות בישראל, דוגמת "כוכב נולד", "רוקדים עם כוכבים" וטקסי מלכת היופי.
בשנת 1999 הקימה את בית הספר "סטודיו עדה לזורגן" וכן סוכנות מאפרים.
לזורגן נשואה לרמי ואם לשני בנים.
