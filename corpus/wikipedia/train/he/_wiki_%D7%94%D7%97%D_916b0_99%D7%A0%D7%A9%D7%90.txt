החופש להינשא  היה ארגון ללא כוונת רווח אמריקאי הפועל לקידום הכרה כלל-ארצית בנישואים חד-מיניים בארצות הברית. הארגון נוסד ב-2003 על ידי אוון וולפסון  - שנחשב על ידי רבים כאבי התנועה לנישואים חד-מיניים 1  - והוא גם מנכ"ל הארגון.
על פי הצהרת הארגון - שכותרתה "מפת הדרכים לניצחון" 2  - הארגון פועל להשגת הכרה בנישואים חד-מיניים בכל מדינות ארצות הברית. על פי הצהרת הארגון הוא פועל גם להשגת תמיכת רוב הציבור בשוויון בנישואים ולשים סוף למה שהארגון רואה בו אפליה פדרלית של נישואים חד מיניים. הארגון פועל גם לביטול החוק להגנת הנישואים - חוק פדרלי שנחקק ב-1996 בארצות הברית, ושמונע מהרשויות הפדרליות במדינה להכיר בנישואים חד-מיניים 3 , והחלפתו בחוק כבוד לנישואין שתואם לעמדת הארגון בנושא.
ב-2010 השיק הארגון קמפיין בשם "קיץ למען נישואים", קמפיין שנועד להיות מנוגד לסיור האוטובוס האנטי-להט"בי של הארגון למען נישואים, "גבר אחד, אישה אחת".
בתחילת 2015, 37 מדינות בארצות הברית הכירו בנישואים חד-מיניים 4  וכן בוושינגטון די. סי., הוכרו נישואים חד-מיניים באמצעות חקיקה.
ב-26 ביוני 2015, הושגו למעשה מטרות הארגון, לאחר פסק דין אוברגפל נגד הודג'ס, שבעקבותיו נישואים חד-מיניים הפכו להיות חוקיים בכל מדינות ארצות הברית.
