רפאל אברהם שלם  היה אמן ישראלי יליד יוון.
רפאל אברהם שלם נולד בסלוניקי, יוון, בשנת 1888. בשנת 1909 הוא הגיע לירושלים ביחד עם קבוצה של 12 בחורים ולמד כשנה בבית הספר 'תורה ומלאכה', שהיה שייך ל'אליאנס'. בין השנים 1913–1918 למד בבצלאל, בית מדרש לאמנות ולמלאכות-אמנות. הוא נבחר לשמש כמשגיח בבית הספר. שלם עסק בהדפס וכן יצר עיטורים בבאטיק על מתכת. בין השאר יצר עיטורים למנורה בבית הכנסת "יגע כפיים" בירושלים. בנו, שמעון שלמה שלם, 1  נפל כחייל מילואים בשנת 1964.
שלם פרסם כמה חיבורים בתחום מחשבת ישראל. בשנת 1948 פרסם את החיבור "על גאולת ישראל: הערכה ואומדנה על שבעה סימנים שבספר דניאל", את הספר "ספר מנחל בדרך: השלמה לקונטרס הראשון על גאולת ישראל ... חידושי תורה וליקוטי מדרשים"  ובשנת 1968 פרסם את "בית המקדש: 12 שרטוטים של הר הבית והמקדש לחלקיו - על פי תיאור בהלכות בית הבחירה להרמב"ם עם באורים ומראי מקומות" .
