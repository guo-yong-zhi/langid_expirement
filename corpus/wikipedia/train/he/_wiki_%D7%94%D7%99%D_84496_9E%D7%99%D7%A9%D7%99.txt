היום יום חמישי הוא שיר ילדים שבוצע בערוץ הופ! בשנת 2016 והפך בישראל ללהיט ויראלי.
היום יום חמישי הוא שיר מתוך סדרת סרטונים שהחלו להיות משודרים בערוץ הופ בשנת 2016. השיר נכתב על ידי רני מגר והולחן עלי ידי אמיר לקנר עבור הערוץ, כחלק מסדרת סרטוני איזה יום היום, שנועדו ללמד פעוטות וילדים את ימי השבוע. במסגרת הסדרה שודר בכל יום סרטון המתאים ליום בשבוע בו הוא שודר, מתוך שבעת ימי השבוע. במסגרת הסרטונים שרה ורוקדת קבוצה של ילדים בפארק, המחזיקים את האותיות בהן נכתבים ימי השבוע. מתוך סדרה זו בלט השיר המיועד ליום חמישי שהפך ללהיט ויראלי שמשותף רבות ברשתות החברתיות כאות שמחה לרגל סיום שבוע העבודה 1 .
לשיר נוצרו גרסאות רבות שהופצו באמצעות האינטרנט והרשתות החברתיות בהן נראות דמויות שונות המרקדות בעליצות לצלילי הביצוע המקורי של השיר. השיר גם זכה לגרסה בתוכנית ארץ נהדרת.
באפריל 2016 רכשה חברת האופנה דלתא את הזכויות לשימוש בשיר עבור מסע הפרסום הקיצי של המותג, בעלות של כ-50 אלף שקל 2 .
