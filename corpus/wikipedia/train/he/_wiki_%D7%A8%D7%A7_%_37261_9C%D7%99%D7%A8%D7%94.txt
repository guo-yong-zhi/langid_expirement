רק בלירה הוא סרט קולנוע ישראלי מ-1963 מסוגת קומדיה בבימויו של יורם גרוס.
במרכז העלילה עומדים גידי הארוך וג'קו הקצר, שני חסרי בית, שמתפרנסים ממכירת מוצרי "הכל בלירה" וחיים על ספסל בגן ציבורי. כשהספסל קורס יום אחד, הם מחפשים אתר חלופי. במפגש מול הייצוג של ה"נורמליות", המתווך, שבעצמו מסוכסך עם רשויות המס, נולדות סיטואציות קומיות שונות המפגישות בין שרידי תקופת הצנע של שנות ה-50 לישראל המלבלבת של שנות ה-60.
משתתפים: גדעון זינגר, יעקב בן-סירא, שמוליק סגל, רחל אטאס, שמואל רודנסקי, שרגא פרידמן, ג'טה לוקה, מיכאל גור, שושנה רביד, ברכה נאמן.
המימון לסרט הגיע מחברת פנורמה, שהייתה בבעלות של משפחת גרידינגר, בעלי בתי קולנוע ידועים.
תסריט: יורם גרוס, משה הדר. צילום: ניסים לאון . עריכה: דני שיק. מוזיקה: אדי הלפרין.
בסרט צפו למעלה מ-230,000 צופים והוא החזיר ההשקעה הבסיסית בו.
