קליפורד הכלב האדום הגדול  הוא סרט הרפתקאות קומי אמריקאי, שבוים על ידי וולט בקר. הסרט מבוסס על סדרת ספרי הילדים "קליפורד הכלב האדום" מאת נורמן ברידוול. 1  2  בסרט מככבים ג'ק וייטהול, דרבי קאמפ, טוני הייל, סיינה גילורי, ראסל וונג וג'ון קליז, ואת דמותו של קליפורד מדבב דייוויד אלן גריר. 3  4 
הסרט היה אמור לעלות לאקרנים בארצות הברית ב-17 בספטמבר 2021, תחת הפצתה של סרטי פרמאונט, 5  אולם נדחה בעקבות מגפת הקורונה. הסרט יצא לאקרנים ולאתר סרטי פרמאונט+ ב-1 בנובמבר 2021. 6 
כשתלמידת חטיבת הביניים אמילי אליזבת מתקשה להשתלב בביתה ובבית ספרה, היא מגלה גור כלבים אדום בשם קליפורד ממציל בעלי חיים קסום. כשקליפורד הופך לכלב ענקי ומושך את תשומת ליבה של חברת גנטיקה המעוניינת לעשות ניסויים בגודלם של בעלי החיים, אמילי ודודה השלומיאל, קייסי, נאלצים להיאבק נגדה תוך כדי מנוסה ברחבי ניו יורק. בדרך, קליפורד משפיע על חייהם של כל הסובבים אותו ומלמד את אמילי ואת דודה את משמעותה האמיתית של קבלה ואהבה ללא תנאי.
במאי 2012, נמסר כי סרטי יוניברסל ואילומיניישן הפקות יפיקו סרט לייב אקשן על פי סדרת הספרים. על פי הדיווח, מאט לופז נשכר לכתוב את התסריט לסרט, אותו יפיקו כריס מלדנדרי ודברה פורטה, 10  אך ביולי 2013 נמסר כי אילומיניישן הפקות ביטלה את הפקת הסרט. 11  ב-13 בספטמבר 2013 דווח כי הסרט עדיין נמצא בפיתוח, וכי הבמאי דייוויד באוורס מנהל משא ומתן על בימוי הסרט. עוד דווח כי בדומה לסרט "הופ ארנב" משנת 2011, גם דמותו של הכלב תונפש ואילו הדמויות האחרות יהיו בלייב אקשן. 12 
בשנת 2016 רכשה סרטי פרמאונט את זכויות פיתוח הסרט. 13  ב-25 בספטמבר 2017 נמסר כי וולט בקר יהיה אמון על בימוי הסרט על פי תסריט שנכתב מחדש על ידי אלן רפופורט, תוך שימוש בתסריט המקורי שכתב ג'סטין מאלן, ושהסרט יופק על ידי פורטה. 14 
ב-20 ביוני 2019 פרמאונט סגרה עסקה עם אנטרטיינמנט ואן על מימון משותף של הפקת הסרט. במסגרת העסקה, eOne Films תהיה אמונה על הפצת הסרט בקנדה ובבריטניה, למעט זכויות שידור טלוויזיה בבריטניה, בעוד פרמאונט תפיץ את הסרט ברחבי העולם, כולל ארצות הברית. 15 
ב-25 בדצמבר 2019 הודלפה תמונה ראשונה מהסרט שחושפת את דמותו של קליפורד. 16  17 
במאי 2019 נמסר כי דרבי קאמפ וג'ק וייטהול לוהקו לתפקידים הראשיים בסרט. 18  ביוני 2019 הצטרפו לצוות השחקנים ג'ון קליז, סיינה גילורי, אייזק וונג, קינן תומפסון, רוזי פרז, דייוויד אלן גריר, קית' אוול, ביר אלן-בליין ולין כהן. 19  20 
צילומי הסרט החלו ב-10 ביוני 2019 בניו יורק, 21  22  23  24  והסתיימו ב-23 באוגוסט 2019. 25 
ב-18 בנובמבר 2020 הוכרז כי המלחין ג'ון דבני יהיה אמון על הלחנת הפסקול עבור הסרט. 26 
הסרט יצא לאקרנים תחת הפצתה של "סרטי פרמאונט" סרטי פרמאונט+ ב-10 בנובמבר 2021. 27  5  בתחילה, הסרט התעתד לעלות לאקרנים ב-13 בנובמבר 2020, לפני שנדחה ל-5 בנובמבר 2021, בעקבות התפרצות מגפת הקורונה. 28  29  30  בהמשך, הסרט הוקדם ל-17 בספטמבר 2021, אך נדחה שוב עקב התפרצות זן הדלתא של נגיף הקורונה. במהלך תקופת פיתוחו המקורי של הסרט, "סרטי יוניברסל" תכננו להפיץ את הסרט ב-8 באפריל 2016, לפני שדחו את עלייתו לאקרנים ל-31 בדצמבר 2016. 31  32  הסרט אף עתיד להיות זמין בשירות "סרטי פרמאונט+" למשך 45 ימים לאחר עלייתו לאקרנים. 33 
עלילת הסרט עובדה לרומן גרפי על ידי הקומיקסאית ג'ורג'יה בול והמאייר צ'י נגו. הרומן הגרפי היה אמור לצאת לאור ב-23 באוגוסט 2021, 34  אך לבסוף הוא יצא ב-7 בדצמבר.
