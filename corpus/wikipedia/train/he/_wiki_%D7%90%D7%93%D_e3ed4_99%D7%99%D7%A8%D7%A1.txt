אדי פיירס  הוא דמות משנה בדיונית המופיעה בחוברות הקומיקס החץ הירוק ביקום DC קומיקס. הדמות הופיעה לראשונה בחוברת Green Arrow: Longbow Hunters #3 מאוקטובר 1987, ונוצרה על ידי הכותב והמאייר מייק גרל.
פיירס היה סוכן מיומן של סוכנות הריגול "CIA", והוא נשלח לבצע התנקשות בקשתית שאדו. במשימה זו, הוא פגש לראשונה בגיבור-העל החץ הירוק, שרדף אחרי שאדו גם כן. 1  פעולותיו של החץ, בהן הוא לקח את החוק לידיים, הביאו אותו למסלול התנגשות עם פיירס. עם זאת, פיירס הפך לחבר קרוב של רוי הרפר ואף הצליח להתיידד עם החץ בסופו של דבר. לאחר זמן מה, הוא עזב את ה-CIA על מנת לעבוד כפרילנסר. 2 
עם גילוי בנו של החץ, קונור הוק, פיירס התקרב אליו ושימש לו כדמות אב. לאחר שהחץ הקריב את חייו כשמנע פיגוע טרור ביולוגי בעיר מטרופוליס, פיירס אימץ את הוק. 3  הוא אימן אותו והכשיר אותו לשימוש בכלי נשק, והם יצאו למשימות שונות ברחבי העולם. לאחר שובו של החץ מן המתים, הוק בחר להמשיך לחיות עם פיירס על פני אביו הביולוגי. 4  כאשר חייו של הוק עמדו בסכנה, פיירס הגן עליו בגופו ונפצע אנושות. הוא סבל מכוויות קשות בכל חלקי גופו, ונפשו התערערה. 5  מאוחר יותר, הוא נראה בחתונתם של החץ והקנרית השחורה. 6 
לאחר הלידה מחדש של היקום, פיירס הופיע מחדש כשכיר חרב וחבר בארגון הפשע מאורגן "המעגל התשיעי". הוא נאבק בחץ ובקנרית השחורה ואף הצליח לגבור עליהם, 7  ובהמשך הוא נשכר לביצוע עבודות נוספות תמורות כסף המעלות אותו על מסלול התנגשות עם החץ. החץ פוצע אותו קשות, אך פיירס מספיק לפוצץ את מגדל מחט החלל. 8 
את דמותו של אדי פיירס בסדרת הטלוויזיה "החץ" מגלם השחקן סבסטיאן דאן.
