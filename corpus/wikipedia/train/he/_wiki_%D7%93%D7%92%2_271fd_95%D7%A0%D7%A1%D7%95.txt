דג'ימון גאסטון הונסו  הוא שחקן קולנוע ודוגמן בניני-אמריקאי, היה מועמד לשני פרסי אוסקר על תפקידיו בסרטים "באמריקה"  ו"לגעת ביהלום" .
הונסו נולד בקוטונו, בנין לאלברטין פייר הונסו, היגר בגיל 12 עם אחיו אדמונד לפריז שם לאחר מכן עברו להתגורר בעיר ליון. שנה לפני שהיה אמור לסיים את לימודיו נשר הונסו מהלימודים. לאחר מכן גר הונסו ברחובות זמן מה עד אשר גילה אותו מעצב האופנה טיירי מוגלר שהפנה אותו לתחום הדוגמנות, תחום שסלל את דרכו של הונסו לעולם המשחק. בשנת 1990 עבר לגור בארצות הברית.
הופעת הבכורה של הונסו הייתה בסרטה של סנדרה ברנרד "בלעדייך אני לא כלום", כמו כן השתתף בסדרה "בוורלי הילס 90210". ב-1994 השתתף הונסו בתפקיד קטן בסרט האקשן הבדיוני "סטארגייט".
בשנת 1997 ערך הונסו את תפקיד הפריצה שלו בדרמה ההיסטורית מועמדת 4 פרסי אוסקר של סטיבן ספילברג "אמיסטאד", שמבוססת על ספינת העבדים הספרדית ש-53 אפריקאים שהיו עליה ניסו להגיע לארצות הברית ולבסוף נכלאו בה. בסרט גילם הונסו את דמותו של ג'וזף סינקה, עבד אפרו-אמריקאי מסיירה לאון שלחם לחירותו. על תפקידו היה הונסו מועמד לפרס גלובוס הזהב.
בשנת 2000 שיחק הונסו לצד ראסל קרואו בדרמה ההיסטורית זוכת 5 פרסי אוסקר של רידלי סקוט "גלאדיאטור". בסרט גילם הונסו את דמותו של יובה שנלקח מביתו ומשפחתו שבנומידיה ונמכר לעבדות, במשך העלילה הוא הופך להיות ידידו הקרוב של גיבור הסרט מקסימוס.
בשנת 2002 שיחק הונסו לצד סמנתה מורטון בדרמה הרומנטית מועמדת 3 פרסי אוסקר "באמריקה", על תפקידו קיבל הונסו מועמדות לפרס אוסקר לשחקן המשנה הטוב ביותר אותה הפסיד לטים רובינס. בסרט גילם הונסו את דמותו של מתיאו, אמן מיוסר שגר בבניין באחת משכונות העוני של מנהטן והופך לידידם הטוב של זוג מהגרים מאירלנד. באותה שנה שיחק הונסו גם לצד הית' לדגר וקייט הדסון בדרמת המלחמה "ארבע נוצות".
ב-2003 השתתף הונסו בסרט ההמשך למותחן הפעולה המבוסס על משחק המחשב המפורסם "טומב ריידר", "טומב ריידר 2 - סוד החיים" בכיכובה של אנג'לינה ג'ולי.
בשנת 2005 שיחק הונסו לצד קיאנו ריבס ורייצ'ל וייס במותחן האימה "קונסטנטין" ובמותחן הבדיוני של מייקל ביי "איילנד" לצד סקרלט ג'והנסון ויואן מקגרגור. בהמשך השנה שיחק בסרט הקומדיה "סלון יופי" בכיכובה של קווין לטיפה.
בשנת 2006 זכה הונסו למועמדות שנייה לפרס אוסקר לשחקן המשנה הטוב ביותר על משחקו במותחן האקשן מועמד 5 פרסי אוסקר "לגעת ביהלום". בסרט גילם הונסו את סולומון ואנדי שנחטף מביתו וממשפחתו שבסיירה לאון ונאלץ לעבוד בכפייה במחצבת יהלומים. סולומון מצטרף אל דני ארצ'ר , מיסיונר דרום אפריקאי, ומאדי בוון , עיתונאית אמריקאית אידיאליסטית למסע של גאולה ברחבי המדינה שסועת הטרור במטרה לאחד את סולומון עם בני משפחתו.
לאחר מכן שיחק הונסו בתפקיד משני בפנטזיית הפעולה "אראגון" שם גילם את דמותו של אג'יהד.
ב-2009 שיחק הונסו בתפקיד ראשי במותחן הבדיוני "פוש" וגילם את דמותו של הנרי קארוור, סוכן ומחדיר מוכשר אשר נשלח במטרה ללכוד בשנית את קירה, מחדירה מוכשרת שברחה מהמחלקה ועל כך נגזר עליה גזר דין מוות.
בשנת 2014 דיבב את דמותו של דראגו בלאדויסט, הנבל הראשי של סרט האנימציה המצליח "הדרקון הראשון שלי 2" וגם ביולי 2014 גילם את דמותו של הנבל קוראת' הרודף בסרט גיבורי-העל שובר הקופות האפי של מארוול "שומרי הגלקסיה". הוא שב לגלם את דמותו של קוראת' ב-2019, בסרט "קפטן מארוול".
בשנת 2015 ,הוא גילם דמות חדשה בסרט השביעי של סדרת סרטי הפעולה המצליחה "מהיר ועצבני" .
בשנת 2017 שיחק בסרט "קינג ארתור: אגדת החרב", פנטזיה היסטורית על המלך ארתור אשר הפך למיתוס. בסרט הונסו מגלם את סיר בדיבר, לצידם של צ'ארלי האנם, אריק באנה, אסטריד ברג'ס פריסבי וג'וד לאו.
בשנת 2007 החל לצאת עם הדוגמנית ממוצא אפריקאי-יפני קימורה לי סימונס. בקיץ 2008 השניים השתתפו בטקס מחויבות מסורתי בעת ביקורם אצל משפחתו של הונסו במולדתו בבנין. בשנת 2009 נולד לזוג בן, קנזו לי סימונס. הונסו וסימונס, שמעולם לא נישאו כחוק בארצות הברית, הודיעו על פרידתם בנובמבר 2012.
הונסו הוא בעל אזרחות כפולה; צרפתית ואמריקאית וגר כיום בלוס אנג'לס.
גם במאי ותסריטאי
