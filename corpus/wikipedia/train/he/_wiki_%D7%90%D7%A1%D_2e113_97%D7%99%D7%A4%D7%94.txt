אסון מוסך הרכבת בחיפה אירע ב-16 ביולי 2006 בראשית מלחמת לבנון השנייה ובו נהרגו שמונה עובדי מוסך הרכבת בחיפה, בהתפוצצות רקטה שנורתה מלבנון.
בתחילת מלחמת לבנון השנייה נכנסה חיפה לראשונה אי פעם למעגל הירי מלבנון. בפתיחת המלחמה נורה טיל לעבר כביש סטלה מאריס, שגרם לנזק קל וללא נפגעים.
ביום ראשון סמוך לשעה 9 בבוקר נורו טילים מלבנון לעבר ראש הנקרה, נהריה, עכו, הקריות, אזור מפרץ חיפה וחיפה 1 . מן הירי נהרגו שמונה עובדי המקום, שלא הספיקו להגיע למקלט.
יומיים לאחר מכן נחתה במקום קטיושה נוספת שנורתה מלבנון, אך הפעם לא היו נפגעים משום שבמוסך לא הייתה כל פעילות 2 .
תחנת הרכבת חיפה מרכז שינתה את שמה לתחנת הרכבת חיפה מרכז – השמונה.
בקריית ים בה התגוררו חמישה מהרוגים באסון הוקמה אנדרטה לזכרם 3 .
