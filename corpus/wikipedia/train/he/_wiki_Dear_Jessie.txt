Dear Jessie  הוא סינגל של הזמרת-יוצרת האמריקאית מדונה, מתוך אלבום האולפן הרביעי שלה, Like a Prayer. השיר יצא כסינגל החמישי מהאלבום ב-10 בדצמבר 1989, על ידי חברות התקליטים האחים וורנר וסייר רקורדס.
השיר הגיע למקום החמישי במצעד הסינגלים הבריטי. 1 
השיר נכתב והופק על ידי מדונה עצמה ופטריק לאונרד ונכתב בהשארת בתו של לאונרד, ג'סי. 2  "Dear Jessie" לא הופץ בכל העולם אלא במספר מדינות מוגבל כמו: הממלכה המאוחדת, אוסטרליה ויפן. 3  מבחינה מוזיקלית, השיר עצמו הולחן יותר כשיר ערש לילדים ופחות שיר פופ וכולל מחרוזות סינתיסייזר ואקוסטיקה. 4  בנוסף לכך, חל שינוי חד ונשמע קטע של חצוצרות. מבחינה לירית, השיר עצמו גם נכתב כשיר לילדים וכולל סיפורי פנטזיה על פילים ורודים משוטטים, ירחיים רוקדים ובתולות ים. 5 
עם יציאתו, השיר הוא זכה לביקורות מעורבות שכן מבקרים ציינו שמילות הפנטזיה שלו מוגזמות אך החמיאו ללחן. מבקרים אחרים השוו את השיר לשירים של הביטלס.
השיר זכה להצלחה באירופה כאשר הגיע למקום החמישי בממלכה המאוחדת, למקום השלישי באירלנד ולמקום ה-17 בספרד ובאופן כללי למקום התשיעי במצעד האירופאי אך השיר לא נכנס למצעד האמריקאי והקנדי ובאוסטרליה גם לא זכה להצלחה כאשר הגיע למקום ה-51 בלבד, אף על פי ששם השיר כן הופץ. גם בניו זילנד השיר לא נכנס למצעד של המדינה.
הווידאו קליפ אשר צולם עבור השיר, הוא קליפ אנימציה ברובו בו רואים ילדה קטנה במיטה שמקיימת אינטראקציה עם דמויות פנטזיה. מדונה אינה מופיעה בקליפ אלא רק בתור אנימציה של טינקר בל, שנעשתה בעזרת עיצוב גרפי וטכניקות עיצוב מיוחדות שהיו באותה התקופה.
