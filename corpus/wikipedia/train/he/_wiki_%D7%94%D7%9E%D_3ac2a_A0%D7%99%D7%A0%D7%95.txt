המקום בינינו  הוא סרט קולנוע אמריקאי משנת 2017, שביים פיטר צ'לסום והפיק ריצ'רד ברטון לואיס. את התסריט כתב אלן לוֹבּ. הצילומים החלו ב-14 בספטמבר 2015 באלבקרקי שבניו מקסיקו.
הסרט יצא לאקרנים ב-3 בפברואר 2017 בארצות הברית ובישראל יום לפני כן.
מעבורת חלל היוצאת למשימה הראשונה ליישב את מאדים, כאשר אחת האסטרונאוטים מגלה שהיא בהריון. זמן קצר לאחר שהם נוחתים על מאדים, היא מתה מסיבוכים בלידתו של האדם הראשון שנולד על מאדים - ועד מותה מעולם לא גילתה מי האב. כך מתחילים חייו יוצאי הדופן של גרדנר אליוט  – ילד אינטליגנטי מאוד וסקרן, אשר בהגיעו לגיל 16 פגש למעשה רק 14 אנשים בכל חייו. בעת חיפוש אחר רמזים על זהות אביו, ומידע על כוכב הבית שמעולם לא ביקר בו, גרדנר מתחיל לפתח קשר מקוון עם נערה מקולורדו בשם טולסה . כשהוא סוף סוף מקבל הזדמנות לנסוע לכדור הארץ, הוא להוט לחוות את כל פלאי הכוכב, שעד כה יכול היה רק לקרוא עליהם. אולם ברגע בו הוא רק מתחיל לחוות את כדור הארץ, המדענים מגלים כי איבריו של גרדנר לא יכולים לעמוד באטמוספירה של כדור הארץ. נחוש למצוא את אביו, גרדנר נמלט מצוות המדענים ומצטרף לטולסה למרוץ נגד הזמן כדי לפענח את המסתורין של איך הוא הגיע להיות מי שהוא, ולאן הוא שייך ביקום.
במסע הרפתקאות טולסה וגרדנר איתרו את האב, ובגלל חוסר יכולת לחיות בכבידה של כדור הארץ הוא נאלץ לחזור למאדים. טולסה מצטרפת לתוכנית להכשרת אסטרונאוטים.
ביקורות
