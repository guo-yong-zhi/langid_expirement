פו הדב הכי טוב בעולם  הוא ההמשך הרשמי השני, לאחר הספר "בחזרה ליער מאה העצים", לסדרת הספרים "פו הדב" מאת אלן אלכסנדר מילן. הספר יצא לאור לראשונה במקור ב-6 באוקטובר 2016, לציון 90 שנה לפרסום הספר הראשון בסדרה. הספר כולל ארבעה סיפורים קצרים, כאשר כל אחד מהם נכתב על ידי סופר ילדים מוביל - פול ברייט, ז'אן וויליס, קייט סונדרס ובריאן סיבלי.
הספר תורגם לעברית על ידי עטרה אופק, ויצא לאור לראשונה בישראל בשנת 2016 על ידי דני ספרים.
בספר ארבעה סיפורים המחלקים את הספר לארבעה פרקים, כאשר כל סיפור מתרחש בעונה אחרת מעונות השנה. הפרק הראשון נקרא "סתיו" מאת פול ברייט, אשר עוקב אחר כריסטופר רובין הנרגש להופיע בתור ג'ורג' הקדוש במחזה של הכפר. הפרק השני נקרא "חורף" מאת בריאן סיבלי, אשר מציג דמות חדשה, פינגווין. הפרק השלישי נקרא "אביב" מאת ז'אן וויליס, אשר הוא עוקב אחר פו הדב וחזרזיר היוצאים לחפש חמור שאיה חושב שהוא עוקב אחריו. הפרק הרביעי והאחרון נקרא "קיץ" מאת קייט סונדרס.
זמן קצר לפני הפרסום הוכרז כי בספר תופיע דמות חדשה, פינגווין. דווח כי פינגווין הוא הדמות החדשה הראשונה שהוסמכה על ידי אחוזת מילן. 1 
