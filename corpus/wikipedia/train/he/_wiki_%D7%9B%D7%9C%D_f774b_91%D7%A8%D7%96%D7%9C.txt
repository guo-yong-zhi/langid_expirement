כלים המצוירים על לבן מתקופת הברזל (באנגלית:   (White Painted Ware – Iron Age) היא משפחה של כלי קרמיקה שמקורה בקפריסין. הכלים יוצרו באובניים.
כלים ממשפחה זו הופיעו כבר במאה ה-12 לפנה"ס והיו נפוצים עד סוף התקופה הקיפרו-קלאסית, המאה הרביעית לפני הספירה.
המאפיין את הכלים הם עיטורים של דגמים הנדסיים בצבע שחור או חום כהה על רקע בהיר. העיטורים ההנדסיים כוללים משולשים, קווים, מרובעים, מעוינים ומעגלים, והם כוללים גם היבטים מיקניים. בכלי המשפחה ניתן למצוא קנקניות, קערות, צפחות וצלחות.
הכלים שהופיעו בתחילת הופעת המשפחה מכונים "פרוטו מצוירים על לבן". ישנה משפחת כלים ששמה זהה השייכת לתקופת הברונזה התיכונה. אין קשר בין משפחות הכלים.
כלי הגשה ושתייה מקבוצת כלי משפחה זו נמצאו גם באתרים לאורך חוף פניקיה מחוץ לקפריסין המתוארכים למאה ה-11 והמאה ה-10 לפנה"ס.
לפורטל ארכאולוגיה של המזרח הקרוב
