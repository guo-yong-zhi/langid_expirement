דמויי-קנגורו  היא תת-סדרה מסדרת הקנגוראים ובה הגדולים שבכיסאים.
המין הגדול בסדרה הוא קנגורו אדום שגובהו עד 2 מטר ומשקלו יכול להגיע ל-150 ק"ג. בעבר היו מינים גדולים עוד יותר כמו הפרוקופטודון שהגיע למשקל 230 ק"ג. ואולם רוב המינים בתת-הסדרה קטנים בהרבה.
יצורים אלה חיים רק באוסטרליה והאיים הקרובים אליה וניזונים בעיקר מעשב וצמחייה דומה או מעלים. הם חיים הן ביערות גשם טרופיים והן בין ערבות פתוחות ובין סלעים ואפילו במדבריות הקשים של מרכז היבשת.
הם ידועים בעיקר בגלל הרגלם לקפץ, דבר העוזר להם להינצל מסכנות וכן לנוע במהירות על האדמה. לנקבות ישנו כיס בתוכו גורם מוצא מחסה וגם יונק ממנו עד לבגרות.
