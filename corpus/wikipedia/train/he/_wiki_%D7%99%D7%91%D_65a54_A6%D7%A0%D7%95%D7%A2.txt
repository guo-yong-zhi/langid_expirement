יבשתן צנוע  הוא מין של דג ממשפחת הקברנוניים ומתת-משפחת היבשתנים המצוי במזרח אסיה היכול לנוע מחוץ למים.
יבשתן זה מגיע לאורך 10 סנטימטר. הוא בעל צבעים דהויים המזכירים את סביבתו הבוצית אך בעל כמה פסים שחורים על הגב. הדג בעל 2 סנפירי חזה המשמשים כ"רגליים" ודחפים את הגוף. יש לו 2 סנפירי גב בצורת מפרש. הדג בעל לסתות גדולות ועיניים המצויות בקצה העליון של הראש. הדג צריך שעורו יהיה לח, אז הוא יכול לנוע ולנשום מחוץ למים במשך 60 שעות.
דג זה חי בביצות מנגרובים, בשפכי נהרות בוציים ובביצות מלוחות לחופי האוקיינוס השקט בווייטנאם עד לחופי קוריאה ויפן. הדג מסנן בבוץ את מזונו הכולל יצורים קטנים יותר באמצעות שפתיו הגדולות.
היבשתן מתרבה באמצעות חפירת בורות בבוץ והזרמת חמצן לצאצאים בפיו עד לבקיעתם.
