פנינה אריאל  היא סופרת ישראלית, הכותבת ספרים בנושאי ספרות נוער, ספרות ילדים וספרות בלשית.
פנינה אריאל נולדה ברחובות לאימה בלה , ולאביה מיכאל  שיבר. בילדותה התגוררה מספר שנים בארצות הברית, בבוסטון ובסנטה ברברה שבקליפורניה, בעקבות עבודת אביה, שהיה פרופסור להנדסת חומרים ומדען קרינה גרעינית.
בשנת 1967 שבה לישראל.
אריאל שירתה בשרות לאומי במגדל העמק במשך שנתיים בתפקיד קומונרית בבני עקיבא. למדה במכללה ירושלים לתואר ראשון ביהדות ובייעוץ חינוכי, ולאחר מכן בתוכנית הסבה להוראת אנגלית במכללת דוד ילין.
מאז סוף שנות ה-80 היא מתגוררת עם משפחתה ביישוב הדתי דולב שבמערב חבל בנימין. חיי היישוב משמשים רקע לספריה, שעלילתם בלשית.
במשך שנים רבות, הייתה פנינה אריאל פעילה בוועדות השונות ביישוב, ביניהן ועדת תרבות, ועדת בריכה וועדת קליטה, זאת בנוסף להיותה חברה במזכירות  היישוב ובוועדת ביקורת. כמו כן עבדה כרכזת פעילויות נוער ומבוגרים מטעם המתנ"ס האזורי. פעילויות אלה העמיקו את היכרותה עם הפן החברתי ועם הפן האנושי של היישוב.
בספריה, הכתובים כולם סביב עלילות בלשיות שונות, עוסקת אריאל בנושאים מורכבים כגון קשיים חברתיים, מוגבלויות פיזיות, הפרעות נפשיות ואלימות רגשית בתוך המשפחה. הטיפול בנושאים רגישים אלו נעשה בכבוד ובעדינות, תוך התייחסות כנה וחשופה לתכנים העולים. בספריה מופיעים הגוונים הייחודיים הבאים לידי ביטוי בקהילה קטנה ואינטימית, כמו גם ההתמודדות האישית של הפרט ושל החברה עם האחר ועם שונות בין אנשים..
במהלך השנים, עבדה פנינה אריאל, בין היתר, בתפקידים מורה לאנגלית ביסודי ובתיכון, רכזת פעילויות נוער ומבוגרים, מנהלת קרן תרומות, מוקדנית שרות ונציגת פניות הציבור בחברת עמידר, ואף יזמה, כתבה והפיקה פעילויות למסיבות בז'אנר "משחקי בילוש ", בהם המשתתפים פותרים תעלומה בלשית תוך משחק תפקידים.
בימים אלה  עובדת אריאל ברשות לזכויות ניצולי השואה, המסייעת לניצולים למצות את זכויותיהם במשרד האוצר.
אריאל מאמינה כי התנסויות מגוונות מעשירות את עולמה הפנימי, ובאופן כלשהו יבואו לידי ביטוי בכתיבתה.
המפגשים דרך סל תרבות ארצי מתמקדים בעיקר בספר "לא בא בחשבון", ומיועדים לכיתות ד'-ו' 1  2 . הסופרת משוחחת עם הילדים על תהליך הכתיבה, משלב הרעיון, דרך פיתוח העלילה ויצירת הדמויות ועד לספר השלם. ומה קורה, למשל, כשהדמויות אינן מוכנות לשתף פעולה עם העלילה? המפגש מלווה במצגת ובקטעי הקראה מתוך הספרים.
ספריה לנוער הם:
