דייוויד ליונל בדיל  הוא קומיקאי, סופר ומנחה טלוויזיה בריטי-אמריקאי.
בדיל נולד בניו יורק למשפחה יהודית ועבר לאנגליה בגיל ארבעה חודשים. 1  
אביו, קולין, היה כימאי ולשי שעבד ביוניליוור עד שנות ה-80 ולאחר מכן מכר צעצועי דינקי בשוק האפור ופוטר. אמו, שרה, הייתה ניצולת השואה. היא עברה לבריטניה בגיל 5 חודשים יחד עם הוריה בשנת 1939. בדיל הוא בן אמצעי מבין שלושה. 2 
בדיל גדל והתחנך בצפון לונדון. לו תואר בספרות אנגלית מקינגס קולג' . לאחר מכן התחיל ללמוד לדוקטורט בספרות אנגלית ביוניברסיטי קולג' לונדון אך עזב בטרם עת. 3 
בדיל הוא סופר, קומיקאי ומנחה טלוויזיה. הנושאים העיקריים שבהם הוא עוסק בעבודתו נוגעים להדדיות בין בני אדם, יחסי מין ומערכות יחסים, כדורגל ודת.
השיר "Three Lions" שהוא היה שותף לכתיבתו בשנת 1996, מתואר כ"המנון בפועל" של הכדורגל האנגלי מאז 1996. 4  הפזמון שלו, עם השורה החוזרת "It's Coming Home", הפך לפזמון פופולרי בקרב האוהדים במשחקי אנגליה. 5 
כתב את התסריט לסרט הקומדיה "הכופר" משנת 2011.
הופיע בתוכנית "8 מתוך 10 חתולים בחוץ".
ספרו, "המטרה החשאית" , מבוסס בחלקו על סיפורו של סבו של בדיל במחנה כליאה באי מאן  בזמן מלחמת העולם השנייה.
לבדיל יש שני ילדים, שניהם נולדו בלונדון. אימם של השניים היא הקומיקאית הבריטית, מורוונה בנקס , בת זוגו של בדיל. 6  בת, בשם דולי  ובן בשם עזרא . 
בדיל מגדיר עצמו כאתאיסט יהודי. 7  8 
הוא מעריץ גדול של להקת הרוק ג'נסיס ושל הזמר דייוויד בואי. 9 
בדיל הוא הפטרון של CALM. הוא שימש כמנחה סטנד-אפ באירוע "סטנד אפ כדי למנוע התאבדויות". 10  בפברואר 2009, הוא ואמנים אחרים כתבו מכתב תמיכה פתוח בלונדון טיימס למנהיגי הבהאיים באיראן. 11 
