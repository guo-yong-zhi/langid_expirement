מקס ארבה  היה חסיד אומות העולם מצרפת.
ארבה היה סוכן ביטוח ולאחר מכן מנהל בית מלון ומסעדה שהשתייכו לאביו, ושכנו על גבול צרפת-שווייץ.
ארבה העביר יהודים וכן פעילי תנועת ההתנגדות הצרפתית מצרפת הכבושה בידי הנאצים אל אזור צרפת שהיה בשלטון משטר וישי וכן אל מעבר לגבול עם שווייץ. בין הפליטים היו יהודים גרמנים שברחו לצרפת ומשם ביקשו לברוח לשווייץ. יהודים אלה הגיעו לארבה לאחר שניסו לברוח לשווייץ בעזרת גיסו של ארבה, מקס דבו , בעלה של לוסיין  אחותו של ארבה. מקס דבו ניהל בית מלון בבזאנסון וסייע ליהודים בניסיונותיהם לעבור את הגבול. ניסיונם של חלק מהיהודים לחצות את הגבול כשל, והם הוחזרו לצרפת על ידי שומרי הגבול השווייצריים. הם פנו לארבה והוא סייע להם לחצות את הגבול.
בשנת 2012 הוכר ארבה על ידי יד ושם בתור חסיד אומות העולם.
