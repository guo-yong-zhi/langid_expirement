סילבסטיוס  הוא סוג נכחד של יונק כיס דומה לוומבט ממשפחת הדיפרוטודוניים, שחי באוסטרליה במשך תחילת המיוקן. המאובנים שלו התגלו באתר המאובנים ריברסליי שבצפון קווינסלנד, אוסטרליה.
יונק קדום זה תואר ב-1997 בידי החוקרים קארן ה. בלאק  ומיקי ארצ'ר  משרידי שתי גולגולות עבות שהיו קרובות זו לזו וקיבלו את השם "מדונה והילד", כשאחת מהם קטנה יותר מהשנייה. כמה חוקרים אף סוברים שמדובר בפרט מעובר בבטן אימו שמת לפני הלידה. אורך הגולגולות הגיע ל-25 ס"מ. הוא הגיע לממדים של כבשה באורך של למטר אחד ומשקל של מעל 40 ק"ג.
היונק הקדום היה קרובו של הדיפרוטודון וכמותו ניזון מצמחייה קרקעית רכה ושפעת כמו עלים ושורשים. למרות שנראה שחי ביערות גשם, כמו של קווינסלנד המודרנית, הצמחים שהתאבנו היו בעלי צורות קשיחות יותר, כמו מיני הדסיים, דלביים או אברשיים וצמחי קזוארינה, כך שהוא כנראה חי בתנאי חורש פתוח.
מבנה לסתותיו ושיניו הגדולות של הסילבסטיוס עזר לו לכרסם ביעילות צמחייה עשבונית, כפי שעושים קרוביו המודרניים - הוומבטיים וגם הקואלה.
