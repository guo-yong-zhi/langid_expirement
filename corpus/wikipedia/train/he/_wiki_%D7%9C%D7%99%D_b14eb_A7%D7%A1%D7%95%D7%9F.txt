לייטון אואן קלארקסון  הוא כדורגלן אנגלי המשחק בעמדת הקשר האחורי בקבוצת אברדין מליגת העל הסקוטית.
קלארקסון גדל במחלקת הנוער של ליברפול. ב-17 בדצמבר 2019 ערך את הופעת הבכורה שלו בקבוצה הבוגרת של המועדון, בהפסד 0–5 לאסטון וילה במסגרת גביע הפוטבול ליג.
ב-16 באוגוסט 2021 הושאל קלארקסון למשך עונה אחת לבלקברן רוברס מהפוטבול ליג צ'מפיונשיפ. 1  הוא ערך שבע הופעות ליגה במדי המועדון, והשאלתו הסתיימה ב-2 בינואר 2022. 2 
בתחילת חודש אוגוסט 2022 הושאל קלארקסון למשך עונה אחת לאברדין מליגת העל הסקוטית. ב-6 באוגוסט ערך את הופעת הבכורה שלו במועדון, בניצחון 1–4 על סנט מירן במסגרת המחזור השני בליגה לעונת 2022/2023. במשחק זה הבקיע את שער הבכורה שלו במועדון. הוא ערך 34 הופעות ליגה במדי המועדון, בהן הבקיע חמישה שערים. ב-15 ביוני 2023 חתם על חוזה קבוע לארבע שנים במועדון. 3 
