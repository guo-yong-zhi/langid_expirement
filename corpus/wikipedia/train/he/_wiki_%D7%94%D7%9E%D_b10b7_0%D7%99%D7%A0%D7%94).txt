המועצה לביטחון לאומי והגנה של אוקראינה , היא גוף ממלכתי מייעץ לנשיא אוקראינה בנושאי ביטחון לאומי והגנת המדינה.
זהו גוף ממשלתי שמטרתו לפתח את המדיניות בענייני ביטחון לאומי ומייעץ לנשיא נשיא אוקראינה. כל הפגישות של המועצה מתקיימות בבניין האדמיניסטרציה הנשיאותית בקייב.
מועצת ההגנה נוצרה על פי החלטת המועצה העליונה של אוקראינה מ-11 באוקטובר 1991. המועצה הוגדרה כגוף ממשלתי בכיר בתחומי הגנה וביטחון, עם היעדים הבאים:
ב-23 בינואר 1992 נשיא אוקראינה מינה את מירוסלאב ויטובסקי למזכיר המועצה, תפקיד שהוא החזיק עד 30 בנובמבר 1995.
לאחר הקמתה ולאחר הבחירות לנשיא אוקראינה הרכב המועצה שונה ב-9 באפריל 1992 על פי הוראת הראדה העליונה .
חברי המועצה דאז היו:
המועצה נוצרה במקור על פי הנחיה מ-3 ביולי 1992, בשם המועצה לביטחון לאומי והיוותה גוף זמני, אם כי התחזקה באופן משמעותי בתקופת הנשיא ליאוניד קוצ'מה ב-1994. בראש המועצה עמד היועץ הנשיאותי לענייני ביטחון לאומי.  ב-23 באוגוסט 1994 נשיא אוקראינה אימץ הנחיה חדשה עבור המועצה. לאחר קבלת חוקת אוקראינה, ב-28 ביוני 1996, המועצה לביטחון לאומי ומועצת ההגנה של אוקראינה פורקו. לפיכך המועצה לביטחון לאומי מוזגה עם מועצת ההגנה של אוקראינה, על פי צו נשיאותי מ-30 באוגוסט 1996.
לצד הנשיא ומזכיר המועצה, הרכב המועצה כולל גם אישים בכירים כדוגמת: ראש ממשלת אוקראינה, שר ההגנה, ראש שירות הביטחון של אוקראינה, שר הפני ושר החוץ. ראש המועצה הוא נשיא אוקראינה המסתייע במזכיר שאותו הוא ממנה. בהיעדר נשיא מכהן, ממלא מקום יו"ר המועצה הוא ראש הממשלה. יושב ראש הפרלמנט הוא לא חבר מועצה, אך הוא או היא רשאים להשתתף בישיבות. חברי המועצה יכולים להיות גם מנהלים אחרים של גופי הרשות המבצעת. כל אדם אחר מתמנה לחבר במועצה רק על ידי הזמנה מיוחדת מיושב ראש המועצה, דהיינו נשיא אוקראינה.
אם הנשיא מתפטר, יו"ר ראדה העליונה מכהן כממלא מקום  ראש המועצה.
