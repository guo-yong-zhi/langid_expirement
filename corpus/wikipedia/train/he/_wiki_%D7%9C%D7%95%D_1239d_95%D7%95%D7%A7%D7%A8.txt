לוני ווקר הרביעי  הוא כדורסלן אמריקאי, המשחק בקבוצת ברוקלין נטס מליגת ה-NBA, בעמדות הקלע והסמול פורוורד.
ווקר נולד וגדל בעיר רידינג שבפנסילבניה, ובנערותו למד ב"תיכון רידינג" המקומי. בעונת 2016/2017 הוליך את קבוצת הכדורסל של התיכון לזכייתה הראשונה אי פעם באליפות ליגת התיכונים של פנסילבניה, עם ממוצע של 18.4 נקודות למשחק. לאורך אותה עונה שבר את שיאו של דונייל מרשל כשיאן הנקודות של רידינג בכל הזמנים, עם 1,828 נקודות בסך הכול. בסיום העונה זכה בתואר שחקן העונה של ליגת התיכונים בפנסילבניה , ונבחר להשתתף במשחק מקדונלד'ס אול-אמריקן. 1 
בשנת 2017 החל ללמוד באוניברסיטת מיאמי. בעונתו היחידה בקבוצת הכדורסל שלה – "מיאמי הוריקנס" – הוביל את קלעיה עם ממוצע של 11.5 נקודות למשחק, אליהן הוסיף 2.6 ריבאונדים ו-1.9 אסיסטים למשחק. 2  באפריל 2018 הודיע על עזיבתו את האוניברסיטה, לאחר שנה אחת בלבד, לטובת התמודוות לבחירה בדראפט ה-NBA. 3 
בדראפט ה-NBA  2018 נבחר ווקר על ידי סן אנטוניו ספרס, בבחירה ה-18. 4  לאורך עונת הרוקי שלו שותף ב-19 משחקים בלבד ב-NBA, אולם הצטיין במדי קבוצת הבת של סן אנטוניו מליגת הפיתוח – אוסטין ספרס – עבורה קלע 16.6 נקודות בממוצע למשחק. 5  בעונת 2019/2020 שימש כשחקן רוטציה קבוע של הספרס, ותרם 6.4 נקודות בממוצע למשחק. ב-4 בדצמבר 2019 קלע שיא קריירה של 28 נקודות, כולל 19 ברבע האחרון, בניצחון קבוצתו מול יוסטון רוקטס. 6 
