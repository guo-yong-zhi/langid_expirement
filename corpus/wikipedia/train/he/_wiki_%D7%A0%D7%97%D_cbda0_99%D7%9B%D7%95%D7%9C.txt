נחשון כל יכול היא סדרת ספין אוף ישראלית המשודרת בערוץ הופ! החל משנת 2003, ומשמשת המשך לסדרה "דפנה ודודידו". לסדרה יש עונה אחת ו-78 פרקים באורך 7 ל-12 דקות. כמו כן, דמותו של נחשון מככבת גם ב"הופ! כיתה א'", בשתי עונות של "הקייטנה של הופ!" ובספיישל יום העצמאות של הערוץ לכבוד חגיגות ה-60 למדינת ישראל. וכן, גם במספר תשדירים לחיסכון במים, בפסטיגל 2006 ובמותק של פסטיבל בשנים 2008 - 2009. 
עלילת הסדרה מספרת על נחשון כל יכול, שפותר בעיות עם חבובה הפרח המדבר וויקטור הטלפון המדבר בעזרת השפה העברית. 
בסדרה "דפנה ודודידו", נחשון מופיע כנחשון המנחש. נחשון המנחש הוא בעל חנות אליה פונה דודידו על מנת לרכוש ממנה מוצרים שונים. בעקבות אי יכולתו המילולית של דודידו להסביר באיזה מוצר הוא מעוניין, צריך נחשון לנחש למה הוא מתכוון, כאשר דודידו מנחה אותו בתנועות "כן" ו-"לא". דבר זה מחקה את הקושי של הזאטוטים להתבטא במילים, והופך את התוכנית חביבה על ילדים בגילאים שונים.
ב"הופ כיתה א'" נחשון והכפפה מכבים בפינה שבה מלמדים את הצופים מילים ואותיות. 
ב"קייטנה  של הופ" הוא מופיע בשתי עונות: "מא' ועד ת'", כנחשון המנחש לצד יעל דואני וכל הבובות של הערוץ ו"עברית שפה יפה" כשבה הוא נוסע עם המכונה המעופפת שלו שנקראת "אמבטוס" , כשבעונה הזאת מככבים גם דודידו שעוזר לנחשון לאתר חרוזים למילים וסבתו של נחשון  שמגיבה בשיחת וידאו לדקלומים שאותם הוא מקריא. 
