ברונו דה סילבה שאבייר , המוכר יותר בשם ברונו שאבייר הוא כדורגלן חופים ברזילאי המשחק בעמדת הבלם. הוא הקפטן של נבחרת ברזיל בכדורגל חופים, שהוביל אותה לזכייה בגביע העולם בכדורגל חופים בשנת 2017.
שאבייר נחשב לאחד משחקני כדורגל החופים הטובים ביותר בעולם, כשעוד בשנת 2014 נבחר לשחקן הטוב ביותר בעולם במהלך טקס הענקת הפרסים של ארגון כדורגל החופים העולמי . נכון להיום, הוא השחקן התשיעי בעל כמות הכיבושים הגבוהה ביותר בכל הזמנים של הנבחרת, יותר מכל שחקן פעיל אחר.
כמו רבים משחקני כדורגל החופים הבכירים בעולם, שאבייר שיחק עבור המון קבוצות במדינות שונות. חלק מהקבוצות שבהן שיחק בברזיל הן ואסקו דה גאמה, קורינתיאנס, אספיריטו סנטו וסמפאיו קוראה. בנוסף לכך, שיחק בקבוצות קטנזארו וויארג'יו , סטרוגינו, קריסטל וספרטק מוסקבה , אלניהספור , ברצלונה , ספורטינג ליסבון ובראגה  ובני "פלפלה" כפר קאסם , הן במסגרת הליגות והן במסגרת תחרויות בינלאומיות.
לפני שהחל את קריירת כדורגל החופים שלו, שאבייר שיחק כדורגל בעמדת השוער. שאבייר ביקש להתאמן עם נבחרת ברזיל בכדורגל חופים וכששוער הנבחרת, מו, הבחין בכישרון שלו, הוא הזמין את שאבייר להתאמן עימו. 1 
לאחר מכן, שאבייר זומן לסגל נבחרתה של ברזיל בכדורגל חופים, אך התחרות על אפודת השוער הייתה רבת עוצמה. שאבייר נחשב לשוער השלישי של הנבחרת ולא זכה כמעט לדקות משחק. מאמן הנבחרת באותה התקופה, דודה, האמין שהוא טוב עם הכדור ברגלו ובעל פוטנציאל להיות שחקן שדה, אך מנגד הוא יצטרך להתאמן במשך שנה לפני שיוכל להצטרף לשחק שוב בשורות הנבחרת. 1 
בשנת 2008, כשהיה בן 24, שאבייר ערך את הופעת הבכורה שלו במדי הסלסאו, כשעשה את ההסבה שלו משוער לשחקן שדה. 2  בעקבות זאת, הוא נכלל לסגל הזמני של נבחרת ברזיל לגביע העולם בכדורגל חופים לשנת 2011, אך לבסוף, המאמן באותה התקופה, אלשנדרה סוארס, לא בחר בו בסגל הסופי לגביע העולם, שהכיל 12 שחקנים. 3  החלום של שאבייר לשחק במדי הנבחרת במסגרת גביע העולם התגשם לבסוף, כשהמאמן היורש של ברזיל, ג'וניור נגאו, הכליל אותו לסגל הסופי לגביע העולם לשנת 2013, ואף העניק לו את חולצת המשחק מספר 8, שאותה לבש נגאו בעבר. 3  הטורניר הוכיח את עצמו כהצלחה כבירה בשביל שאבייר כשחקן אינדיבידואלי, כשזכה בכדור הזהב  ובנעל הכסף , שחיזקו את מעמדו כבורג מרכזי בנבחרת הברזילאית. 4 
במאי 2014, שאבייר הבקיע שער נגד נבחרת גרמניה במהלך משחק במסגרת אירוע של ארגון כדורגל החופים העולמי, שנערך במקסיקו. השער נחשב לאחד משערי כדורגל החופים הגדולים ביותר בתולדות הענף, כשזכה למועמדות בפרס פושקש. 5  6  7  8 
בטקס הענקת הפרסים של ארגון כדורגל החופים העולמי לשנת 2014, שנערך בחודש נובמבר, שאבייר נבחר לשחקן הטוב ביותר בעולם של אותה השנה. בנוסף לכך, הוא נבחר כאחד משלושת השחקנים הטובים בעולם בשנים 2015, 2017 ו-2018. 9  10  11 
תחת הדרכתו של מאמן הנבחרת החדש  וכקפטן הנבחרת, שאבייר הוביל את ברזיל לזכייה בגביע העולם בכדורגל חופים בשנת 2017, הראשונה מזה שמונה שנים. בחודש ספטמבר, שאבייר רשם את הופעתו המאה במדי הנבחרת. 2 
שאבייר נישא למריאנג'לה אנטונס, שגם היא שחקנית כדורגל חופים אשר נכנסה לענף ספורט זה דרכו. השניים התחתנו במרץ 2009 ולהם שני ילדים: לונה וקאו. 12 
בראיון שנערך בספטמבר 2013, שאבייר ציין את ז'וניניו כמודל לחיקוי שלו. 3 
