רבי דוד הגר  היה מייסד חסידות זבלטוב ואדמו"רה הראשון. מחבר הספר "צמח דוד".
נולד לרבי מנחם מנדל האדמו"ר מקוסוב ולשיינא רחל. היה חתנו של רבי משה לייב מסאסוב.
בשנת תקפ"ו , אחר פטירת אביו, החל לכהן כאדמו"ר בזבלטוב.
היה מפורסם כחכם. רבי ישראל פרידמן מרוז'ין כינה אותו "חכם העולם" ורבי חיים הלברשטאם מצאנז אמר עליו: 'חכם עדיף מנביא'.
חלק מתורותיו לוקטו והודפסו בשם "צמח דוד". ברוב המהדורות נדפס ביחד עם ספרו של אביו - "אהבת שלום".
