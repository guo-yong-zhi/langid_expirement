פינקוטק החדש  הוא מוזיאון לאומנות בעיר מינכן, המתמקד בתצוגה של אומנות אירופאית מן המאות השמונה עשרה והתשע עשרה, ונחשב לאחד המוזיאונים החשובים בעולם לאומנות מתקופה זו. המוזיאון ממוקם במתחם האומנות במינכן בקרבת המוזיאונים פינקוטק הישן ופינקוטק המודרני.
מוזיאון פינקוטק החדש נוסד עי לודוויג הראשון, מלך בוואריה בשנת 1853. מבנה המוזיאון המקורי נהרס במלחמת העולם השנייה. הבניין החדש בסגנון הפוסט מודרני שתוכנן עי האדריכל פון ברנקה , נפתח לקהל בשנת 1981, והוא משלב שלד בטון עם חזית אבנים, חלונות מקושתים וגרמי מדרגות.
המלך לודוויג החל באיסוף של אומנות תקופתית בשנת 1809 עוד בהיותו נסיך הכתר, והרחיבו במשך השנים. עם הקמת המוזיאון הופרדו האוספים, כך שעבודותיהם של הציירים הגדולים הועברו למוזיאון פינקוטק הישן, ואילו המוזיאון החדש התמקד באומנות המודרנית .
בתחילת דרכו התמקד האוסף בציורים מאסכולת הרומנטיזם הגרמני ואסכולת מינכן, שהיו חביבות על לודוויג. בנוסף לכך, החל בשנת 1832 הושפע האוסף משיקולים משפחתיים והקשר היווני של משפחת המלוכה הבווארית. בשנת 1834 הוגדל מאוד האוסף כאשר שליח מיוחד מטעם לודוויג הביא מיוון כמות גדולה של ציורי נוף מקומיים, שהוצגו באולם מיחד משלהם.
משנת 1905 שימש הוגו פון צ'ודי  כמנהל המוזיאון לאחר שפוטר מתפקידו כמנהל הגלריה הלאומית בברלין על ידי הקיסר וילהלם השני, כעונש על רכישת והצגת הציור "לידת ישו" של מאת פול גוגן. בתקופה זו ביצע צ'ודי סדרת רכישות של יצירות מופת, ובהם 44 ציורים, 9 פסלים, ו-22 רישומים בסגנון אימפרסיוניסטי ופוסט אימפרסיוניסטי, רובם של אמנים צרפתים צעירים. לאחר מותו של צודי בשנת 1911, שולמה תמורת הציורים באמצעות כספים שגויסו על ידי ממשיכי דרכו במוזיאון מתורמים פרטיים מכיוון שכסף ציבורי לא יכול היה לשמש לכך.
בשנת 1915 הועבר המוזיאון לבעלותה של ממשלת בוואריה. כיום מכיל אוסף המוזיאון 400 ציורים ו-50 פסלים.
צרפתים - ז'אק-לואי דויד, דלקרוא, פייר-אוגוסט רנואר אדואר מאנה קלוד מונה פול סזאן, פול גוגן, אדגר דגה, קאמי פיסארו, וינסנט ואן גוך, אנרי דה טולוז-לוטרק
גרמנים - קספר דויד פרידריך, קארל פרידריך שינקל, מקס ליברמן
אחרים - גוסטב קלימט, פרנסיסקו דה גויה, פבלו פיקאסו
