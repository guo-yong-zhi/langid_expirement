החלוקה המנהלית של אנגליה  היא בחלקה למטרות אדמיניסטרטיביות ובחלקה למטרות טקסיות. אנגליה כולה מחולקת ל-9 אזורים ול-48 מחוזות טקסיים. אזורי אנגליה מחולקים ל-34 מחוזות, ל-55 רשויות יוניטריות בנוסף ללונדון ולאיי סילי שלהם מעמד מיוחד.
אזור משרדי ממשלתי  הוא הדרגה הגבוהה ביותר של הממשל המקומי באנגליה. באפריל 1994, ממשלתו של ג'ון מייג'ור הקימה עשרה "אזורי משרד ממשלתיים" באנגליה, במטרה לתאם בין שירותי הממשל הניתנים לציבור בכל אזור ואזור בצורה יותר יעילה.
בשנת 1998 הוקמו אסיפות אזוריות לאזורי אנגליה, פרט ללונדון רבתי, אשר גם מחולקת לרבעים בשונה מהחלוקה המחוזית ביתר אזורי אנגליה.
כיום קיימים 9 אזורים לאחר שאזור מרזיסייד אוחד ב-1998 לתוך אזור צפון מערב אנגליה.
למטרות שאינן אדמיניסטרטיביות אנגליה מחולקת ל-48 מחוזות טקסיים . בראש כל מחוז ממונה לורד משנה, אשר נחשב למשנה למלך אך לא כמושל כללי. למטרות חלוקה של שלטון מקומי אנגליה מחולקת לאזורים עם שני שלבי ממשל - מחוזות  ונפות  או לרשות יוניטרית עם שלטון מקומי אחד. ישנם 34 מחוזות משני סוגים - 6 מטרופוליניים ו-28 מחוזות לא מטרופוליניים, ו-55 רשויות יוניטריות. מעמד מיוחד יש ללונדון ולאיי סילי.
בשנת 1974 הוקמו באנגליה 6 מחוזות מטרופוליניים  אשר הוקמו לפי דוגמת אזור לונדון רבתי .
בשנת 1986 בעקבות ויכוחים על גובה המסים בין המועצות המחוזיות של מחוזות אלה, אשר היו בעיקר בשליטת מפלגת הלייבור, לבין הממשל השמרני בראשות מרגרט תאצ'ר, הוחלט על ביטול מחוזות אלה.
כיום לעיתים מתייחסים למחוזות אלה כ"מחוזות מטרופוליניים לשעבר" אך למרות שהמועצות בוטלו מחוזות אלה עדיין קיימים אך משמשים כמחוזות טקסיים.
ששת המחוזות המטרופוליניים ותתי-המחוזות:
מחוז לא מטרופוליני, המכונה גם מחוז שייר  הוא ישות מחוזית שאינה מטרופולין. השימוש במונח "מחוז שייר" אינו רשמי והוא בא מהשמות ההיסטוריים של מחוזות אלה עם הסיומת שייר , חלק מהמחוזות שינו את שמם והשמיטו את הסיומת "שייר". המילה "שייר" באה מאנגלית עתיקה ומשמעותה מחוז. כיום באנגליה 28 מחוזות שייר.
רשות יוניטרית  הן בעצם ערים מספיק גדולות אשר יכולות להתקיים באופן עצמאי מחוץ למחוז, שהמועצות שלהן הן היחידות באזוריהן.
למעשה רשויות אלה לא לגמרי עצמאיות, ומבצעות את סמכויותיהן בשיתוף עם רשויות שונות. בנוסף בחלק מרשויות אלה קימות קהילות שלהן מועצות משלהן.
המחוזות שהוזכרו קודם מחולקים לתת מחוזות:
