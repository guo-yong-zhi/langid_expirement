עמית ביטון  הוא כדורגלן ישראלי, המשחק בעמדת הבלם בקבוצת הפועל רמת גן גבעתיים מהליגה הלאומית.
ביטון החל לשחק כדורגל במחלקת הנוער של הפועל באר שבע, וב-2 במרץ 2016 ערך את הופעת הבכורה שלו בקבוצה הבוגרת של המועדון, בניצחון 2–0 על בית"ר תל אביב רמלה במסגרת גביע המדינה. ב-18 בינואר 2017 הושאל ביטון להפועל תל אביב עד לסיום העונה. ב-20 בפברואר 2017 ערך את הופעת הבכורה שלו בליגת העל, בהפסד 1–2 לבית"ר ירושלים. בסך הכל ערך ביטון 13 הופעות במדי הפועל תל אביב, ובתום עונת 2016/2017 ירדה הקבוצה לליגה הלאומית.
ב-10 ביולי 2017 הושאל ביטון להפועל עכו לקראת עונת 2017/2018. 1  ב-20 באוגוסט 2017 הבקיע את שער הבכורה שלו בליגת העל, בהפסד 1–2 לבני סכנין. שבוע לאחר מכן הבקיע את שערו השני בתיקו 2–2 נגד מכבי נתניה, בו גם הורחק לראשונה בקריירה. בינואר 2018 עזב ביטון את עכו וחתם במועדון ספורט אשדוד עד לסיום העונה. 2 
את עונת 2018/2019, החל ביטון בהפועל באר שבע, וב-17 ביולי 2018 ערך את הופעת הבכורה שלו בזירה האירופית בניצחון 1–4 נגד פלורה טאלין במסגרת מוקדמות ליגת האלופות. ב-30 ביולי 2018 הושאל ביטון שוב לאשדוד, 3  ובמחזור פתיחת העונה כבש בדקה ה-90 את שער הניצחון מול בני יהודה תל אביב. ב-3 בפברואר 2019 שוחרר ביטון מאשדוד והושאל לבני יהודה תל אביב, 4  ובסיום העונה זכה עם הקבוצה בגביע המדינה, ואף שותף כמחליף במשחק הגמר.
לקראת עונת 2019/2020 חזר ביטון להפועל באר שבע איתה זכה בגביע השני של המועדון והשני שלו כשחקן.
ב-18 בפברואר 2022 חתם בברואה סטארה זאגורה מליגת העל הבולגרית. 5 
ב-28 ביוני 2022 חתם בבני יהודה תל אביב. 6 
בשנים 2017–2018 שיחק בנבחרת הצעירה עד גיל 21. ולזכותו 14 הופעות במדיה.
ביטון נולד בבאר שבע, לאביו כדורגלן העבר שמעון ביטון.
לו גם דרכון פורטוגלי, מה שסייע לו לשחק בליגות אירופאיות מסוימות שלא על תקן שחקן זר. 7 
