יוסף רוּבּין  היה מחנך במערכת החינוך היהודית בארגנטינה, ובישראל עיתונאי, עורך, פעיל תנועת המושבים, עורך ביטאוניה "תלמים" ו"מענית" ומתרגם מספרדית לעברית.
יוסף רובין נולד ב-1913 בגליציה, ובצעירותו היגר לארגנטינה ושם גדל.
את עבודתו החינוכית החל כמורה עברי בעיירה קטנה, ועד מהרה עלה מתפקיד מורה למפקח ולמנהל. ניהל בתי ספר בעברית וביידיש. כשנוסד המכון ללימודי היהדות בבואנוס איירס, היה למורה להיסטוריה במוסד. 1  במקביל היה פעיל באיחוד העולמי פועלי ציון – צ"ס – התאחדות ופרסם מאמרים עיוניים בביטאונו "אונזער צייט" , 1  וכיהן כסגן נשיא ההסתדרות העברית בארגנטינה. 1 
ב-1950, לאחר קום מדינת ישראל, עלה אליה עם משפחתו 1  בעלייה ההמונית. בארץ היה לפעיל בתנועת המושבים, ובמשך כ-25 שנה היה עורך ביטאון תנועת המושבים, "תלמים", וביטאון הנוער של התנועה, "מענית" . ערך עשרות 2  ספרים וחוברות בנושאי המושב ואנשיו.
בנוסף, תרגם לעברית מספרות ספרד ואמריקה הלטינית.
יוסף רובין נפטר ב-1978, בגיל 65. הובא למנוחות בבית הקברות בראשון לציון.
הניח אישה, שתי בנות ובן.
