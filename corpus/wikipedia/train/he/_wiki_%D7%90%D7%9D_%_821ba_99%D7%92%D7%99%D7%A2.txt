אם החורף יגיע  הוא סרט קולנוע מסוגת דרמה רומנטית אמריקאי משנת 1947 בבימויו של ג'ון סאביל, עם וולטר פידג'ן, דבורה קר, ג'נט לי ואנג'לה לאנסבורי.
התסריט מבוסס על רומן בשם זה מאת ארתור סמואל הצ'ינסון  שפורסם ב-1922 והיה לרב מכר ודן בנושאים שלא דברו עליהם אז כמו בגידות, גירושים, הריון מחוץ לנישואים והתאבדות. גיבור העלילה נמצא בסבך עם שלוש נשים, אשתו שלא אוהבת אותו, אהובתו לשעבר שרוצה אותו ונערה מתבגרת שזקוקה לתמיכתו.
ב-1923 הופק סרט אילם לפי הספר.
שם הספר והסרט לקוח משירו של פרסי ביש שלי "אודה לרוח המערבית": ?If Winter comes, can Spring be far behind - "אם החורף יגיע, האם האביב יכול להיות הרחק מאחור?" שמשמעותו - אם יגיעו זמנים קשים של קור ודיכאון , האביב שמסמל פריחה ושמחה, לא יהיה רחוק מאחור.
שנת 1939 בעיירה פני גרין ליד לונדון. מרק סייבר  הוא כותב ספרי לימוד ונשוי למייבל , אישה חמורת סבר שגוערת בו כל הזמן. הוא לא מאושר בנישואיו. קודם לכך היה ביחסים קרובים עם נונה ט  אבל היא העדיפה את טוני טייבר  כדי לצאת איתו מהעיירה ולטייל בכל העולם. היא אינה אוהבת את טוני והם חוזרים לפני גרין שם היא מחדשת את הקשר עם מרק לנוכח כעסה של מייבל.
פורצת מלחמת העולם השנייה, טוני מתגייס ונונה ממשיכה את פגישותיה עם מרק ומתגייסת לבסוף לחיל העזר האווירי לנשים. מרק נפרד ממנה בתחנת הרכבת ואומר לה: "אם החורף יגיע, האם האביב יכול להיות הרחק מאחור?".
אפי ברייט  היא נערה מתבגרת שנכנסה להריון מחוץ לנישואים. אביה  מגרש אותה מביתו ומרק מרחם עליה ומוצא לה עבודה כמטפלת לאישה קשישה, מיס פרץ' . כשמיס פרץ' מתה לאחר שנכדה פרד נהרג במלחמה, אין לאפי היכן לגור ומרק חומל עליה ומביא אותה לביתו מה שגורם למייבל לעזוב ולהתגרש ממנו.
כל העיירה מרכלת על מרק כאילו הוא מנהל יחסים אסורים עם אפי והוא זה שהכניס אותה להריון. הבוס שלו מר פורצ'ן  וסגנו טווינינג  מפטרים אותו בטענה של מוסר מושחת.
מרק ואפי מקבלים מכתב זימון לבית משפט באשמת ניאוף. אפי מקבלת זאת קשות, כותבת מכתב פרידה ומרעילה את עצמה בשתיית חומצה אוקסלית שקנה לה מרק לשם ניקוי מגבעתו.
נונה מגיעה באמצע המשפט ומדברת בשבחו של מרק אך מורחקת משם.
המושבעים קובעים שמותה של אפי היה התאבדות אך מותחים ביקורת על התנהגותו של מרק. הוא חוזר לביתו כשאנשי העיירה קוראים לעברו קריאות בוז. בבית הוא מוצא מכתב שכתבה אפי לפני התאבדותה ובה היא מגלה לו שאבי הילד הוא הרולדג טווינינג בנו של מר טווינינג, הם היו מאורסים בחשאי ותכננו להינשא. מרק הזועם מגיע למשרד החברה אך לפני שהוא מתעמת עם טווינינג מגלה לו טווינינג שבנו הרולד נהרג במלחמה. מרק מחליט לא להעביר לו את המכתב ומרוב מתח הוא לוקה בהתקף לב ומאושפז. נונה מבקרת אותו ושניהם שורפים את המכתב לפני התחלת חיים חדשים כזוג.
