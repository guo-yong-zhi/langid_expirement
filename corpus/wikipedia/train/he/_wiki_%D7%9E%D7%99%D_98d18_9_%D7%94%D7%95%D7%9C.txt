מייקל קרלייל הול  הוא שחקן טלוויזיה, קולנוע ותיאטרון אמריקאי. הוא התפרסם בזכות גילום דמותו של דייוויד פישר בסדרת הדרמה "עמוק באדמה", אך בעיקר מזוהה עם תפקידו עטור הפרסים כרוצח הסדרתי דקסטר מורגן  מסדרת הטלוויזיה "דקסטר" ו"דקסטר: דם חדש".
הול נולד בראלי, קרוליינה הצפונית שבארצות הברית, למשפחה מרקע נוצרי. לג'ניס לסטיונס הול, היא יועצת לבריאות הנפש במכללת Lees-McRae, ואביו, ויליאם קרלייל הול, היה מהנדס מערכות עבור IBM. להול הייתה אחות גדולה אחת שמתה בינקותה לפני לידתו. אביו נפטר מסרטן הערמונית ב-1982 בגיל 39 כשהול היה בן 11. 
הול סיים את לימודיו בתיכון בבית הספר רייבנסקרופט בראלי ב-1989. לאחר מכן למד במכללת ארלהאם לאמנויות בריצ'מונד, אינדיאנה, ב-1993. הול סיים את לימודי התואר השני במשחק בבית הספר טיש לאמנויות של אוניברסיטת ניו יורק ב-1996. 
הול החל להופיע בהצגות באוף- ברודוויי, בהן "מקבת'" ו"הנרי החמישי".
ב-1999 קיבל לראשונה תפקיד בברודוויי, כאחת מדמויות המשנה בהפקתו המחודשת של סם מנדס למחזמר "קברט".
בשנת 2001, החל לגלם את דמותו של דייוויד פישר ב"עמוק באדמה", מנהל בית לוויות הומוסקסואל. דמותו של פישר הייתה אחת הדמויות הראשיות בסדרה, והול המשיך לגלמה עד שהסדרה ירדה מהמסך בשנת 2005. הצלחתה הגדולה של הסדרה זיכתה את הול בתהילה והערכה כשחקן, אשר באו לידי ביטוי בין השאר במועמדות לפרס אמי לשנת 2002. כמו כן, בין צילומי עונות הסדרה, כיכב הול בסרט המתח העתידני "צ'ק פתוח" ובמחזמר הבימתי "שיקגו".
לאחר סיום עונתה החמישית והאחרונה של "עמוק באדמה" לוהק הול לתפקיד הראשי בסדרה "דקסטר" של הרשת המתחרה Showtime. בסדרה גילם הול את דקסטר מורגן , מומחה לזיהוי פלילי, שעובד בשירות משטרת מיאמי ורוצח פושעים שהתחמקו לדעתו מידי החוק. הסדרה קצרה הצלחה גדולה ושודרה במשך שמונה עונות. ב-2010, בעודו נאבק במחלת סרטן הלימפומה, זכה הול בפרס גלובוס הזהב  ובפרס גילדת שחקני המסך על תפקידו בסדרה. כמו כן, זכה על תפקיד זה בפרס סאטורן והיה מועמד לחמישה פרס אמי ברציפות.
בשנת 2012 שיחק בדרמה העצמאית "הבעיה עם בליס" בדמותו של מוריס בליס. בשנת 2013, שיחק בסרט "הרוג את יקיריך" לצידו של דניאל רדקליף. 
ב-2014 החליף את אנדרו ראנלס בתפקיד הראשי במחזמר "הדוויג והשארית העצבנית" בברודוויי.
ב-2015, דיבב את דמותו של טופי בסדרת האנימציה "סטאר נגד כוחות הרשע".
בשנת 2017 שיחק בסרטו הביוגרפי של פיטר לנדסמן "האיש שהפיל את הבית הלבן", בכיכובו של ליאם ניסן, והתארח בעונה השנייה של סדרת הדרמה "הכתר".
ב-2018 שיחק בסרט "לילה בטירוף" וכיכב בסדרת המתח של נטפליקס "מוגנים" בתפקיד של המנתח ד"ר טום דילייני. ב-2019 שיחק במותחן "בצל הירח".
ב-2021 שב לגלם את דמותו של דקסטר מורגן במיני-סדרת ההמשך "דקסטר: דם חדש".
בשנת 2002, הול התחתן עם השחקנית איימי ספנגר. הזוג התגרש בשנת 2006.
בשנת 2007, הול החל לצאת עם השחקנית ג'ניפר קרפנטר, ששיחקה את אחותו המאמצת בסדרה "דקסטר". הם נישאו בערב השנה החדשה 2008 בקליפורניה והופיעו בפומבי לראשונה כזוג נשוי בטקס פרסי גלובוס הזהב ה-66 בינואר 2009. בדצמבר 2010, הול וקרפנטר פרסמו הצהרה שבה הודיעו שהם הגישו תביעת גירושין לאחר שהיו פרודים במשך זמן מה. הגט ניתן בשל חילוקי דעות בלתי ניתנים לגישור והושלמו סופית בדצמבר 2011; עם זאת, השניים נשארים חברים קרובים.
בספטמבר 2012, הול החל לצאת עם מורגן מקגרגור, עורכת שותפה בכתב העת Los Angeles Review of Books, והם נישאו ב-29 בפברואר 2016.
מועמד פרס אמי לשחקן הטוב ביותר בסדרת דרמה 
גם מפיק בפועל 
מועמד פרס אמי לשחקן הטוב ביותר בסדרת דרמה 
זוכה פרס גלובוס הזהב לשחקן הטוב ביותר בסדרת דרמה ; והיה מועמד לפרס ארבע פעמים נוספות 
גם מפיק בפועל
