פוקימון צינוק מסתורי: שערים לאינסוף  הוא משחק וידאו מסוג משחק תפקידים השייך לפוקימון שפותח על ידי ספייק צ'ונסופט, פורסם על ידי חברת פוקימון והופץ על ידי נינטנדו עבור קונסולת נינטנדו 3DS. זהו המשחק התשיעי בסדרת "פוקימון צינוק מסתורי", והוא פורסם ביפן ב-23 בנובמבר 2012, בצפון אמריקה ב-24 במרץ 2013, באירופה ב-17 במאי 2013 ובאוסטרליה ב-18 במאי 2013.
בדומה למשחקי צינוק מסתורי האחרים, שערים לאינסוף מכילה קרבות פוקימונים המבוססים על תורות בסביבת מעין מבוך מרוצף המשתנה ככל שדמות השחקן, אדם שהפך לפוקימון, מתקדם מהקרקע לקומה הבאה. הביקורות על המשחק היו מעורבות, אם כי לרוב הוא זכה לציונים הנמוכים מקודמיו.
המשחק מתמקד ברובו בפוקימוני הדור החמישי, ומקורם במחוז יונובה. השחקן רשאי לבחור את הפוקימון אותו ישחק, כאשר אפשרויותיו הן פיקאצ'ו, אושאווט, טפיג, סנייבי ואקסיו, כאשר מבחן האישיות שהיה במשחק שקדם לו, לא קיים הפעם. 1  המשחק מציג סגנון אמנות תלת־ממדי ונעשה בו שימוש ביכולותיה של קונסולת ה-3DS. 2  במקום הדמויות הדו-ממדיות הרגילות, נעשה במשחק שימוש במודלים תלת-ממדיים מורכבים יותר, וישנו שימוש גם במצלמה ובחיישני ה-3DS של השחקנים על מנת למצוא חפצים עגולים ולהפוך אותם לפורטלים. יש לפתוח את הפורטלים, הנקראים מגנגייטס 3  , אשר פועלים כשערים למבוכים חדשים. 4  האזור המרכזי של המשחק נקרא גן העדן של הפוקימון  וחיים בו פוקימונים רבים המספקים שירותים וסיוע לשחקן. 5  מערכת המשחק מכילה גם "אפשרויות מציאות מוגברת", כך שבאמצעות סריקת חפצים מהעולם האמיתי ניתן לפתוח מבוכים נוספים. 6  המשחק כולל תוכן להורדה חינמית וכן הורדה בתשלום, בצורת מבוכים נוספים.
בדומה למשחקים הקודמים בסדרה, המשחק מתחיל כאשר השחקן חולם חלום מוזר ומתעורר בתור פוקימון. 4  עם הגעתו לעולם, פוגש השחקן פוקימון אחר, המתכנן לבנות מקום בשם "גן העדן של פוקימון" . בעת התהליך התיידדו השניים עם פוקימונים אחרים, ביניהם הפוקימון האגדי ויריזיון. בהמשך, השחקן פוגש את הידרייגון שהופיע בחלומות שחווה לאורך המשחק, שהאמין קודם שהוא דמות רעה בעקבות המראה המאיים שלו. לאחר שנלכד, השחקן, שותפו והידרייגון מתעמתים עם הפוקימון האגדי קיורם, שמשמיד את הידרייגון ופוגע קשה בשחקן, טרם שחשף שהוא הביס בעבר בני אדם רבים שהפכו לפוקימונים.
זמן מה לאחר מכן, השחקן והשותף חוזרים ומנצחים את קיורם, ומגלים את ביטרקולד - יצור קרח ענק הדומה בצורתו לפתית שלג המתכנן להרוס את העולם, ובהמשך מביסים אותו, לאחר קרב ארוך. הידרייגון חוזר לחיים זמן קצר לאחר מכן, והקבוצה חוגגת את ניצחונה. עם זאת, השחקן והידרייגון נאלצים לחזור ולהיעלם מעולם הפוקימון, לצערם הרב של אחרים.
לאחר מכן המשחק ממשיך, תוך התמקדות בשותפו של השחקן, כשהוא חוצה מבוך המכונה Worldcore, כך שיוכל להביע משאלה שהשחקן יחזור. בסוף המבוך הם מבינים שלקיחת השחקן מאהוביו וקרוביו תהיה מעשה אנוכי, ובמקום זאת מבקשים שהשחקן יוכל לחצות ממדים באופן חופשי.
המשחק זכה לביקורות מעורבות. 7  אתר האינטרנט IGN דירג את המשחק ב-4.5 מתוך 10 נקודות והסביר כי "שערים לאינסוף נכשל גם כמשחק בסדרת פוקימון וגם כמשחק בסדרת צינוק מסתורי, והגעה לתוכנו הבשרי ביותר דורשת מהשחקן לשחק שעות רבות של תוכן משעמם. התכונות המשלימות של המשחק לא יכולות להתגבר על העובדה שהמשחקיות מרגישה רדודה מרגע לרגע עד שהיא נעשה חסר טעם לחלוטין". ביקורת האתר הסתכמה בציון המשחק כ"רע". 8  גם אתר הגיימינג GameSpot סקר את המשחק בצורה שלילית, וציין כי "המשחק חמוד, אך המעבר המשעמם והפשטני בין המבוכים מביא את שערים לאינסוף לרמה בינונית", ודירג את המשחק ב-5/10. האתר GamesRadar הצהיר כי ישנם "רגעים של כיף שניתן לחוות במשחק, במיוחד כאשר הנרטיב פונה בצעדיו, אך עם מעט מאוד גיוון במשימות שאתה מבצע, וללא עומק אמיתי בקרב, החוויה מתיישנת מהר מאוד, מה שהפך את המשחק לקשה להמלצה", ודירג את המשחק ב-2.5 כוכבים מתוך 5. EGM דירגה את המשחק ב-3.5 מתוך 10 נקודות 7 , ובלוג משחקי הווידאו ב-8 נקודות מתוך 10. 7  9 
ביפן נמכרו כ-374,000 עותקים החל מינואר 2013 ו-298,000 עותקים בארצות הברית החל מספטמבר 2013. 10  11 
