יחיאל רוזנצוויג    היה מורה ומשורר עברי יהודי-פולני.
יחיאל רוזנצוויג נולד בשנת 1895 בבלחטוב שבאימפריה הרוסית , לצבי, חזן בבית כנסת מקומי, ולמטל. יחיאל היה משורר עברי ידוע ברחבי פולין, ופרסם מספר יצירות בעיתון היהודי "הצפירה" ובעיתונים נוספים. בנוסף, יחיאל לימד מספר שנים בגימנסיה הדו לשונית לבנים בלודז' שפתח וניהל מרדכי ברוידא ב-1912. בשנת 1908, כאשר יחיאל היה בן 13, פרסם לראשונה את השיר "לא בהיכלי מלכים" תחת השם י. ענף שושן בעיתון "הצעיר" שהתפרסם בפולין.
יחיאל, אשתו הלה ובנו זאב נשלחו לגטו ורשה, שם התגוררו ברחוב נובוליפקי. יחיאל המשיך בפעילותו ללימוד השפה העברית גם בגטו. במהלך מרד גטו ורשה, יחיאל ומשפחתו הועברו למחנה ההשמדה טרבלינקה. 
יחיאל היה מיודד שנים רבות עם המשורר המפורסם יצחק קצנלסון והכיר אותו במסגרת החוגים הספרותיים בלודז' ובוורשה שבהם הרבה להשתתף.
