השמחות שלי הוא אלבום אולפן התשיעי של הזמרת-יוצרת הישראלית ריטה שיצא לאור ב-6 בדצמבר 2011. האלבום נמכר בכ-20,000 עותקים והגיע למעמד של אלבום זהב. 1  2  בעקבות יציאת האלבום יצאה ריטה לסיבוב הופעות שנשא את שם האלבום.
מבקר המוזיקה יוסי חרסונסקי ביקר באופן חיובי את האלבום: "זה אלבום שהותאם לריטה ככפפה. כלומר הוא  קודם כל ריטה, אחר-כך פולקלור פרסי. ריטה אינה יוצאת מגדרה להעניק איזושהי פרשנות מיוחדת למקור, אבל היא דומיננטית, כולה בתוך העניין. מנצלת את כל יתרונותיה להטביע את המוזיקה הזו בחותמה. העיבודים העשירים-צבעוניים-חמים מנותבים אליה. פרסית, עברית, שורשים. רוכבים על גל מוזיקת העולם. אבל מעל הכל – זוהי ריטה, כלומר אפיזודה מלהיבה בתוך עולם הפופ שלה, לא מהפך אתני עמוק, אלא המגע האתני המחניף, המפנק אוזנינו המערביות, או כמו שריטה כותבת על הגרסה שלה לשיר "אוסטה קארים"  – "אני מקווה שהאיראנים שישמעו אותו לא יכעסו עליי"". 3 
העיתונאי אסף נבו ביקר גם כן באופן חיובי את האלבום: "האלבום החדש והנהדר של ריטה בפרסית, הוא קריאת החופש שלה מעול השנים והמעמד והתגלות מחודשת שלה כאמנית וזמרת חוקרת ומחפשת, שמצאה מחדש את שורשיה ואת שמחת החיים - הדבר הכי טוב שקרה לריטה מזה שנים, השמחות שלה והתענוג כולו שלנו". 4 
העיתונאי עינב שיף ביקר גם כן באופן חיובי את האלבום: ""השמחות שלי" הוא הוכחה ללא מעט אמנים בסדר גודל לא פחות מזה של ריטה, שההליכה העיוורת על רעיון אמנותי מעניין מרתק משתלמת: בלי יותר מדי תחרות, "השמחות שלי" הוא אלבומה הטוב ביותר של ריטה מאז "ימי התום". "השמחות שלי" עשיר בצלילים חדשים ומעניינים שתפרו עמי רייס  ורן אלמליח מכנסיית השכל. רייס ואלמליח, שרחוקים כמזרח ממערב, כפשוטו, מרמי קליינשטיין ועברי לידר , לקחו את ריטה לריחות וטעמים שהיא בקושי זכרה כנוסטלגיה והשיבו אותם לחייה כמציאות מוזיקלית שלמה ומגובשת". 5 
מבקר המוזיקה בן שלו ביקר באופן מעורב את האלבום: "האלבום הזה, שריטה משמשת בו זמרת ולא כוכבת של דרמה מוזיקלית-אישית גדולה מהחיים, הוא לא באמת חומר לפארודיות". 6 
העיתונאי אבי שושן ביקר באופן חיובי את האלבום:"האלבום החדש של ריטה בשפה הפרסית הוא מעשה אמיץ של הזמרת הלאומית ויתאים לכל מי שמוזיקת עולם בוערת בעצמותיו". 7 
העיתונאי גיא בניוביץ' ביקר גם כן באופן חיובי את האלבום: "חגיגה גדולה, צבעונית ומזמינה". 8 
"שאנה"  הוא הסינגל הראשון מתוך האלבום, שיצא לאור ב-22 ביוני 2011. 14  מבקר המוזיקה יוסי חרסונסקי ביקר באופן חיובי את השיר באומרו "הישן מחדש ומרענן את ריטה". 15 
"שאה דומאד"  הוא הסינגל השני מתוך האלבום, שיצא לאור ב-30 באוגוסט 2011. בצאת הסינגל סיפרה ריטה על השיר "אמא הייתה שרה לנו - האחיות, שעמדו להתחתן את השיר הזה בחינה, במקווה וכמובן בחתונה. זהו שיר חופה פרסי מסורתי המשבח את החתן והכלה על שזכו זה בזו ומפרט על מה ומדוע השמחה". 16  17  מבקר המוזיקה יוסי חרסונסקי ביקר באופן חיובי את השיר באומרו "אני מת להיות בחתונה פרסית, ואם ריטה תשיר את השיר הזה, אני אגיע גם בלי הזמנה. אפזר לה נשיקות וגם אדביק דולרים". 18 
"גולה סאנגם"  הוא הסינגל השלישי מתוך האלבום, שיצא לאור ב-30 באוקטובר 2011. 19 
את כתפיך הוא הסינגל הרביעי מתוך האלבום, שיצא לאור ב-8 בינואר 2012. 20  במצעד השבועי של רשת ג' הגיע השיר למקום ה-22. 21 
השמחות שלי - EP רמיקסים הוא מיני-אלבום של הזמרת-יוצרת הישראלית ריטה שיצא לאור ב-26 בפברואר 2012.
בצאת המיני-אלבום ריטה סיפרה איך האלבום נוצר: "כשאנחנו  עבדנו על האלבום, לקחנו את שירי השמחות עליהם גדלתי אבל לא השארנו אותם במלבושי העבר שלהם. למדנו כל שיר, ואז הבאנו את העיבודים ללחנים קרוב יותר אלינו - לסביבה והעולם המוזיקלי שלנו, זה גם מה שעופר ניסים, אלי ניסן ופילוני עשו כל אחד בדרכו שלו, כל אחד לקח משירי האלבום ונתן לו את העולם שלו, את האינטרפרטציה שלו מבחינתי אלה יצירות בפני עצמן. זו גם הסיבה שבחרתי להוציא אותן כ-EP נילווה לאלבום שלי". 22  23  24 
השמחות שלי
השמחות שלי - EP רמיקסים
