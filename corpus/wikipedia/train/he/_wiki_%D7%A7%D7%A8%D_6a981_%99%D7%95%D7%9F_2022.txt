קרואטיה השתתפה באירוויזיון 2022, שהתקיים בטורינו שבאיטליה, עם השיר "Guilty Pleasure" של מיה דימשיץ'. זו הייתה השתתפותה ה-27 בתחרות הזמר של האירוויזיון. בדומה לשנותיה הקודמות של המדינה בתחרות, הנציג והשיר לאירוויזיון נבחרו באמצעות הקדם הלאומי, Dora, בהפקת רשות השידור הקרואטית. בשנה זו כשלה המדינה להעפיל לגמר התחרות.
קדם לאירוויזיון 2022, קרואטיה השתתפה עשרים ושש פעמים באירוויזיון, מאז הופעת הבכורה שלה ב-1993. נכון לשנת 2021 טרם רשמה המדינה את ניצחונה הראשונה בתחרות. היא הגיעה למקום הרביעי בשני אירועים של האירוויזיון; בשנת 1996 עם השיר "Sveta ljubav" של מאיה בלגדן וב-1999 עם השיר "Marija Magdalena" של דוריס דרגוביץ'. החל מאירוויזיון 2004, בו נערכה לראשונה שיטת חצאי הגמר, העפילה המדינה לגמר שבע פעמים. באירוויזיון 2021 הגיעה הנציגה הקרואטית, אלבינה גרצ'יץ', עם השיר "Tick-Tock", למקום ה-11 בחצי הגמר, ולא הצליחה להעפיל לשלב הבא. 1 
בדומה לשנותיה הקודמות של המדינה בתחרות, הנציג והשיר לאירוויזיון יבחרו באמצעות הקדם הלאומי, Dora, בהפקת רשות השידור הקרואטית . התחרות תורכב מאירוע אחד, שיערך ב-19 בפברואר 2022, ובו ישתתפו ארבעה עשר אמנים. היא תתקיים בהיכל הספורט של אופטיה, 2  בהנחייתם של דסקו צ'רליץ', אליזבתה ברודיץ' ופרנקה בטליץ', נציגת המדינה לאירוויזיון 2018. 3 
ב-27 באוקטובר 2021 פתחה HRT את תקופת הגשת השירים, שהסתיימה ב-25 בנובמבר. אולם היא הוארכה עד ל-12 בדצמבר בשל מגפת הקורונה בקרואטיה. 4   184 שירים הוגשו לוועדה המקצועית של רשות השידור. בניגוד לשנים הקודמות של קרואטיה באירוויזיון, השיר הנבחר לא יצא לאור בגרסה חדשה, המיועדת לתחרות, אלא יעבור שינויים קלים גרידא. 5   שמותיהם של 14 השירים נחשפו ב-17 בדצמבר.
ב-2 בפברואר 2022 חשפה רשות השידור הקרואטית את שיטת הניקוד בקדם. 6  הזוכה ב-"Dora 2022" יקבע באמצעות שילוב שהצבעתם של עשרת חברי השיפוט, המפוזרים ברחבי המדינה, והצבעות הקהל. במקרה של תיקו, תינתן עדיפות לקולות הציבור. חברי השיפוט יורכבו משלושה שופטים, עובד מוזיקלי של רשות השידור, חבר באיגוד המלחינים הקרואטים וחבר באיגוד המוזיקה הקרואטית. להלן הערים בהם תשב ועדת שופטים: זאגרב, ואראז'דין וצ'אקובץ , רייקה, פולה, אוסייק, קנין ושיבניק , ספליט, ווקובאר ודוברובניק. כול ועדה תדרג את השירים בסדר יורד . עשרת השירים הראשונים בכול ועדה יקבלו 1–8, 10 ו-12 נקודות בהתאמה, בדומה לשיטה המקובלת באירוויזיון. הקהל יצביע בשיחת טלפון או בהודעת SMS, כשלכול אדם יש אפשרות לשלוח עד עשר הצבעות.
הגמר התקיים ב-19 בפברואר 2022.
על פי חוקי האירוויזיון, כל האומות למעט המדינה המארחת ו"חמש הגדולות"  נדרשות להעפיל מאחד משני חצאי הגמר על מנת להתמודד בגמר 7 ; עשר המדינות המובילות מכל חצי גמר עולות לגמר. איגוד השידור האירופי  פיצל את המדינות המתחרות לשישה סלים שונים בהתבסס על דפוסי הצבעה מתחרויות קודמות, כאשר מדינות עם דפוס הצבעה דומה הוכנסו לאותו סל. ב-25 בינואר 2022 נערכה הגרלת הקצאה שהכניסה כל מדינה לאחד משני חצאי הגמר, וכן באיזו מחצית מהמופע הם יופיעו. קרואטיה שובצה למחצית השנייה של חצי הגמר הראשון, שהתקיים ב-10 במאי 2022. 8 
לאחר שפורסמו כל השירים המתחרים לתחרות 2022, סדר השירים לחצי הגמר הוחלט על ידי מפיקי התוכניות ולא באמצעות הגרלה נוספת, כך ששירים דומים לא הוצבו זה ליד זה. קרואטיה הופיעה כמדינה ה-11, לאחר פורטוגל ולפני דנמרק. 9  ב-10 במאי 2022 ביצעה דימשיץ' את "Guilty Pleasure" על בימת חצי הגמר הראשון של אירוויזיון 2022. היא נכשלה בניסיון להעפיל לגמר התחרות, שהתקיים ב-14 במאי. 10  לאחר התחרות התברר כי מיקומה בחצי הגמר היה 11 עם 75 נקודות.
