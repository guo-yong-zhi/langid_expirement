התפשטות מגפת הקורונה בלוקסמבורג החלה בסוף פברואר 2020.
ב-29 בפברואר הודיעה לוקסמבורג על מקרה ראשון של הדבקה בנגיף הקורונה בשטחה. מדובר בגבר שחזר למדינה מאיטליה דרך שרלרואה, בלגיה הוא דיווח על עצמו ליחידה לפיקוח סניטרי ונמצא כרגע בהסגר בבית החולים המרכזי דה לוקסמבורג  בעיר לוקסמבורג. 2  3 
ב-12 במרץ הודיע משרד הבריאות הלוקסמבורגי הודיע על סגירת כל בתי הספר ברחבי המדינה מ-16 במרץ עד 27 במרץ. 4  5 
ב-13 במרץ הודיעה לוקסמבורג על מקרה מוות ראשון בשטחה כתוצאה מהידבקות בנגיף הקורונה. הקורבן, הוא גבר בן 93 אשר היה נתון במצב קריטי. 6 
ב-15 במרץ הודיעה לוקסמבורג על סגירת כל המסעדות והברים וחנויות אשר לא מוכרות מזון ברחבי המדינה. הבנקים, הדואר וחנויות המספקות מזון לבעלי חיים יישארו פתוחים. 7  בנוסף על כך, נקבע כי האוטובוסים לא יפתחו את דלתות הכניסה שלהם וכי הנוסעים יצטרכו לעלות דרך הכניסה האחורית של האוטובוס, ושורת המושבים הקדמית בכל האוטובוסים נחסמה פיזית באמצעות סרט או שרשראות. 8 
ב-19 במרץ הודיע ראש ממשלת לוקסמבורג, קסאבייה בטל על מצב חירום לאומי בכל רחבי המדינה למשך שלושה חודשים עקב התפרצות נגיף הקורונה. 9 
ב-20 במרץ הודיעה לוקסמבורג על הפחתת שירותי התחבורה הציבורית באופן משמעותי: רכבות שנסעו פעם ארבעה פעמים בשעה ייסעו פעם אחת בשעה בקווים מסוימים, וכל שירותי יום ראשון לנסיעה בחשמליות ואוטובוסים אזוריים בוטלו. 8 
ביוני 2021, נודע כי ראש ממשלת לוקסמבורג, קסאבייה בטל, אובחן כחיובי לקורונה ונכנס לבידוד של עשרה ימים. מלשכתו נמסר כי הוא סובל כרגע מסימפטומים קלים בלבד, חום וכאב ראש וביטל השתתפותו בפסגת מתוכננת של האיחוד האירופי בבריסל עם נשיא צרפת עמנואל מקרון, קנצלרית גרמניה אנגלה מרקל וראש ממשלת איטליה מריו דראגי.
