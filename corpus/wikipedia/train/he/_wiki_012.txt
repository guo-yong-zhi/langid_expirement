012 סמייל טלקום בע"מ היא חברה ישראלית מקבוצת "פרטנר" המספקת שירותי שיחות בינלאומיות, טלפוניה מקומית בטכנולוגיית VoB, תקשורת סלולרית ושירותי גישה לאינטרנט.
המותג הוקם בשנת 2007 בעקבות מיזוג החברות "012 קווי זהב" ו-"סמייל תקשורת", שמכרו פעילות זו בשנת 2009 לקבוצת "אמפל". ב-13 באוקטובר 2010 הודיעה חברת "פרטנר תקשורת" על כוונתה לרכוש את מלוא הבעלות בחברה מקבוצת "אמפל". 1  וב-13 במרץ 2011 הודיעה "פרטנר" על השלמת העסקה ומינוי מנכ"ל חדש. 2 
סלוגן החברה בשנת 2013 היה: "012 סתם כי בא לי לדבר..."
החברה נמצאת בבעלותה של חברת "פרטנר תקשורת", תחת המותג המקומי "Partner" , בשליטת קבוצת אמפיסה אחזקות. 
כיום נודע המותג בעיקר כמותג הסלולר 012mobile.
קווי זהב הוקמה בשנת 1997, כשמשרד התקשורת פתח את ענף השיחות הבינלאומיות לתחרות, והייתה אחת מבין שלוש החברות הראשונות, יחד עם "ברק" ו"בזק בינלאומי", שסיפקו שירות זה. החברה סיפקה את השירותים תחת קידומת הגישה 012. בשנת 2006, בעקבות החלטת משרד התקשורת לפתוח גם את ענף הטלפוניה המקומית לתחרות, ניתן לחברה רישיון מפ"א  עם קידומת 072.
סלוגן שהיה אז: "012 סתם כי בא לי לדבר..."
אינטרנט זהב הוקמה בשנת 1996 על ידי "יורוקום"  וסיפקה שירותי גישה לאינטרנט. בשנת 2004 החלה לספק שירותי טלפוניה בינלאומית בקידומת 015, ובשנת 2005, לקראת פתיחת ענף הטלפוניה המקומית לתחרות, קיבלה קידומת טווח מספרים לניסוי, אך לא השתמשה בו ולא קיבלה רישיון מפ"א . בשנת 2007, רכשה את "012 קווי זהב", והעבירה את הפעילות של שתי החברות בתחום התקשורת לחברת בת חדשה - "012 סמייל תקשורת".
סלוגן שהיה אז: "smile כי יש לך סיבה."
בשנת 2010 רכשה קבוצת "אמפל" את פעילות של "012 סמייל תקשורת" מידי חברת "אינטרנט זהב" - מקבוצת "יורוקום". בעקבות המכירה, הפעילות והנכסים של החברה שולבו תחת חברה חדשה "012 סמייל טלקום בע"מ" ואילו השלד הישן של החברה נותר בידי מוכריה , 
עד 2010, נמצאה "012 סמייל טלקום" בבעלות קבוצת "אמפל" והיא איננה קשורה לחברת "אינטרנט זהב", המשמשת כיום כחברת האם של "B קומיוניקיישנס", השולטת בקבוצת "בזק" על כל חברות הבת שלה.
ב-13 באוקטובר 2010, הודיעה חברת "פרטנר תקשורת" על כוונתה לרכוש את חברת "012", מידי קבוצת "אמפל" בכפוף לאישור הממונה על ההגבלים העסקיים ומשרד התקשורת. ב-13 במרץ 2011, הודיעה "פרטנר תקשורת" על מינוי מנכ"ל חדש לחברת "012", דבר המאשר את סיום הרכישה. 3  ביוני 2012 השיקה חברת "פרטנר" באמצעות "012" מותג שירותי סלולר חדש בשם "012 מובייל". 4 
