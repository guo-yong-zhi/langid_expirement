רוברט  ג'יימס-קולייר  1  2  3  הוא שחקן ודוגמן אנגלי. הוא מוכר מתפקידיו כתומאס בארו בסדרת הדרמה התקופתית "אחוזת דאונטון" וכליאם קונור באופרת הסבון "קורוניישן סטריט".
ג'יימס-קולייר נולד בסאלפורד שבמנצ'סטר רבתי 4  5  בשם רוברט קולייר והוא שינה את שמו לרוברט ג'יימס-קולייר כדי להתאימו לכללים של איגוד השחקנים . 6  הוא למד בבית הספר סנט פטריק באקלס שבמנצ'סטר רבתי. 7 
לג'יימס-קולייר יש שני תארים אקדמיים האחד במנהל עסקים מאוניברסיטת האדרספילד, והשני בשיווק מאוניברסיטת מנצ'סטר מכון למדעים וטכנולוגיה . 6 
ללא ניסיון קודם במשחק, נבחן ג'יימס-קולייר לתפקיד בסדרת הטלוויזיה "עם הרגלים על הקרקע". כוכבי הסדרה ריקי טומלינסון ודניס ולץ' האמינו בכישרונו, והוא קיבל תפקיד של בעל הפאב רודף הנשים. ב-2006 הופיע בסדרת הדרמה "New Street Law" ובתפקיד קטן בעונה השלישית של "לגדול בלי בושה".
ב-2006 הצטרף ג'יימס-קולייר לאופרת הסבון "קורוניישן סטריט". ב-2008 עזב את הסדרה. בראיון באותה שנה אמר ג'יימס קולייר שהוא מתכוון לחזור לסדרה בעתיד. 8  אולם ביוני 2008 דווח כי דמותו של ליאם נרצחה באכזריות כחלק מקו עלילה של רצח מסתורי שדמויות אחרות בסדרה נחשדות במעשה. 9 
אחרי שעזב את "קורוניישן סטריט" לוהק ג'יימס-קולייר לסדרה "אחוזת דאונטון" לתפקיד המשרת תומאס בארו. הוא הופיע בסדרה מהפרק הראשון ב-2010 והלאה. עוד הופיע ג'יימס-קולייר על בגרסה הבימתית של "נערות לוח השנה" בהפקה בווסט אנד.
ג'יימס-קולייר דיגמן לחברת ארגוס , והופיע בקטלוג של סתיו/חורף 2007 וכן בקטלוג אביב/קיץ 2008.
הוא זכה בפרס הגבר הסקסי של שנת 2007 ו-2008 מטעם אופרות הסבון הבריטיות .
לג'יימס קולייר ולבת זוגו לורן צ'נדירם נולד בן ב-2010. 7  10 
