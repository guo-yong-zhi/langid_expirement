קאיה רוז סקודלריו-דייוויס  היא שחקנית אנגלייה, הידועה בעיקר בזכות תפקידיה בתור אפי סטונם  בדרמת ההתבגרות "סקינס" , בתור טרזה בסדרת סרטי המד"ב "הרץ במבוך" . שיחקה בקולנוע בין היתר בסרטה של אנדריאה ארנולד "אנקת גבהים"  בתור קתרין ארנשואו , בתור קארינה סמית' בסרט "שודדי הקאריביים: נקמתו של סלזאר" , בתור קרול אן בון בסרט "משפטו של טד בנדי" , בתרו היילי קלר בסרט האימה "מלתעות האימה"  ובטלוויזיה גילמה את קאט בייקר בסדרת הדרמה של נטפליקס "נאחזת בקרח" .
נולדה בשם קאיה רוז האמפרי בעיירה הייוורדס הית' , מערב סאסקס בדרום-מזרח אנגליה, בתה של קטיה סקודלריו, רואת חשבון ברזילאית במקור מסאו פאולו שהיגרה לאנגליה ב-1990. שם משפחתה "סקודלריו" מקורו מסבה של אמה שהיה איטלקי. אביה, רוג'ר האמפרי, נפטר בנובמבר 2010.
הוריה התגרשו כשהייתה בת שנה, ובגיל ארבע היא עברה עם אמה להתגורר בלונדון, ובבגרותה אימצה את שם משפחתה של אמה, והחלה לדבר פורטוגזית שוטפת כמוה. 
היא למדה בבית הספר הקתולי ע"ש בישופ דאגלס  ברובע בארנט בצפון העיר לונדון, ולאחר מכן עברה ללמוד בבית הספר לאמנויות ומדיה באיזלינגטון. היא השתתפה בהצגות בית ספר ומצאה במשחק מפלט מבריונות. אמה לקחה על עצמה מספר רב של עבודות כדי להסתדר ולקתה בדיכאון קליני שהחמיר במהלך גיל ההתבגרות של סקודלריו. 
בגיל 14, עת הייתה ללא ניסיון משחק קודם, סקודלריו לוהקה לעונה הראשונה של הסדרה סקינס ושיחקה את דמותה של "אפי סטונם". עם הגעתה של סקודלריו לאודישנים של הסדרה, היא הרגישה שהיא צעירה מדי והתייאשה, אחד מהמפיקים קרא לה להישאר ולקרוא את התפקיד. בזמן שהתפקיד שלה בעונה הראשונה היה קטן, דמותה התפתחה במידה ניכרת במהלך 2008, לפני שלבסוף תפקידה הפך לתפקיד המרכזי בסדרה בעונות השלישית והרביעית. הקאסט של הסדרה הוחלף בשחקנים אחרים, דבר שקרה אחרי כל שתי עונות בסדרה. היא חזרה לפרק אחד בשני חלקים בעונה השביעית של הסדרה.לקולנוע
סקודלריו עשתה את הופעת הבכורה שלה בקולנוע כשהופיעה בסרט המותחן משנת 2009 "ירח" בכיכובו של סם רוקוול, הסרט ערך הקרנת בכורה בפסטיבל הסרטים סאנדנס וקיבל ביקורות חיוביות. בשנת 2010 הופיעה בתפקיד קטן בסרט התנגשות הטיטאנים כאשר גילמה את דמותה של פשט. בשנת 2011 היא כיכבה בסרט "Wuthering Heights" בתפקיד קת'י. בהמשך השנה היא השתתפה בסרט 28 קילו ושיחקה את דמותה של סאלי, צילומי הסרט נמשכו כשישה חודשים. בחודש יוני של אותה השנה היא הודיעה שתשחק בסרט עכשיו זה טוב לצד השחקנית דקוטה פנינג, סרט זה מבוסס על הרומן "לפני שאמות" של הסופרת ג'ני דאונהם על נערה שחולה בלוקמיה ועושה רשימה של דברים לעשות לפני שתמות. בינואר 2012 היא שיחקה בסרט האמריקאי הראשון שלה, עמנואל והאמת אודות הדגים שצולם בלוס אנג'לס ובו כיכבה בתפקיד ראשי לצד ג'סיקה בייל.
באפריל 2013, היא לוהקה לגלם את דמותה של תרזה, התפקיד הנשי הראשי בסרט "הרץ במבוך" אשר מבוסס על ספר באותו השם מאת ג'יימס דשנר. הסרט יצא לאקרנים בספטמבר 2014. היא המשיכה לגלם את דמותה של תרזה בסרטי ההמשך; "הרץ במבוך: מבחני הכווייה" שיצא בספטמבר 2015, ו"הרץ במבוך: תרופת המוות שיצא בינואר 2018. בשנת 2017 היא שיחקה בסרט החמישי בסדרת סרטי שודדי הקאריביים: "נקמתו של סלזאר" בתפקיד קארינה סמית'. בשנת 2019 היא כיכבה בסרט "משפטו של טד בנדי", אודות הרוצח הסדרתי טד בנדי, שם גילמה את אשתו, קארול אן בון.
בשנת 2020 שיחקה בתפקיד הראשי בסדרת הדרמה "נאחזת בקרח" מבית נטפליקס; הסדרה בוטלה לאחר עונה אחת. 
סקודלריו יצאה עם שותפה לסדרה "סקינס", השחקן ג'ק אוקונל, במשך כשנה לפני שהם נפרדו ביוני 2009, ונשארו חברים טובים.
היא הייתה במערכת יחסים עם השחקן אליוט טיטנסור מסוף 2009 ועד תחילת 2014. במהלך מערכת היחסים שלהם, היא תמכה בטיטנסור לאחר מעצרו על כך שפגע במישהו בזמן שנהג במכונית לא מבוטחת.
באפריל 2014 הכירה סקודלריו את השחקן האמריקאי בנג'מין ווקר, בעת צילומי הסרט "The King's Daughter". הם התארסו בחודש דצמבר 2014, נישאו כעבור שנה, ובנובמבר 2016 נולד בנם הבכור.
סקדלאריו החלה לצאת עם השחקן האמריקאי בנג'מין ווקר במהלך צילומי הסרט של "בת המלך" בתחילת 2014 והם נישאו בדצמבר 2015 ושניהם אימצו לאחר מכן את שם המשפחה "סקודלריו-דייוויס". בנם הראשון נולד בנובמבר 2016.בדצמבר 2021, היא ילדה בת.
בינואר 2018, סקודלריו חשפה שהיא עברה תקיפה מינית כשהייתה בת 12.
תפקיד ראשי ; 26 פרקים
