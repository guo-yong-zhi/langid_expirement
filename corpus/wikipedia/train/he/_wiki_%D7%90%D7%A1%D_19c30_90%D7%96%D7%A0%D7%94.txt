אסטלת המלך אזנה הוא אובליסק שנמצא בעיר העתיקה של אקסום באתיופיה. האובליסק ממוקם במרכז פארק האסטלות הצפוני, אשר כולל מאות אסטלות קטנות יותר ופחות מעוצבות. האסטלה הזו ככל הנראה הייתה האחרונה שנוצרה במקום זה והיא הגדולה יותר מבין אלה שנותרו בלתי שבורות. אסטלת המלך אזנה מתנשאת לגובה 21 מטרים. היא מעוטרת בציור של דלת בבסיס האסטלה ובציורים של פתחים שדומים לחלונות מכל צדדי האסטלה.
אסטלת המלך אזנה נחצבה במהלך המאה ה-4 על ידי נתיני קיסרות אקסום, ישות מדינית וכלכלית חשובה שהתקיימה באזור חבש שבצפון-מזרחה של אפריקה, באזורים בהם נמצאים כיום אתיופיה ואריתריאה.
מטרתן של האסטלות הייתה לסמן תאי קבורה תת-קרקעיים. ההערכה המקובלת היא שאסטלת המלך אזנה הייתה האסטלה האחרונה שהוקמה מכיוון שנוהג זה ננטש לאחר שקיסרות אקסום הפכה נוצרית בימי מלכותו של המלך אזנה.
