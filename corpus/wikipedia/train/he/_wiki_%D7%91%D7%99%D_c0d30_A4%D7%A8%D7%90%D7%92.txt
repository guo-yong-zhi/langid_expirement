בית העירייה היהודית בפראג  נבנה בסמוך לבית הכנסת העתיק אלטנוישול ברובע היהודי יוזפוב  בפראג בשנת 1586. 
המבנה, האופייני לאדריכלות מתקופת הרנסאנס, נבנה בתמיכתו של ראש קהילת יהודי פראג מרדכי מייזל. חזית הבניין הבנויה בסגנון רוקוקו, עוצבה במאה ה-18.
הבניין ידוע בשל שני שעוניו, האחד עם ספרות רומיות המותקן במגדל שעון, והשני, שעון נמוך יותר עם אותיות עבריות המייצגות מספרים, אשר מחוגיו נעים נגד כיוון השעון, בדומה לאופן קריאת האותיות העבריות.
מייזל בנה בסמווך לבית העירייה גם את בית הכנסת הגבוה , שאכן שימש לימים בעיקר כמקום תפילה לפקידי הקהילה ובית הדין, שמקום מושבם היה בבית העירייה. בשיפוץץ שנערך במאה ה-18, אוחדו שני הבניינים לבניין אחד.
כיום, שוכנים בבניין משרדי הקהילה היהודית פראג, וכן משרדי הפדרציה של הקהילות היהודיות בצ'כיה. זהו גם מקום מושבו של הרב של פראג . פועלת בבניין גם מסעדה וחנות למוצרי מזון כשרים.
