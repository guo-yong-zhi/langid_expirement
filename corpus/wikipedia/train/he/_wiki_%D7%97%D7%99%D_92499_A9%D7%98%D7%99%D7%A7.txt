חיים אליעזר הרשטיק  הוא חזן ישראלי-אמריקאי, בעל מוניטין בינלאומי.
נולד בשלגוטריאן שבהונגריה למשה מנחם הרשטיק מניצולי השואה, בגיל שנתיים וחצי עלה עם משפחתו לישראל. בילדותו הוכר כילד פלא, 
בגיל 7 החל להופיע בקונצרטים לצידו של אביו, ששימש כחזן בבית הכנסת הגדול בהרצליה וכן בבית הכנסת הגדול בתל אביב.
בגיל 19 התמנה לחזן קבוע בבית הכנסת הגדול בתל אביב, ובמשרה זו שימש כארבע שנים. אחרי מינויו של הרב שלמה גורן לרב העיר החלו חיכוכים ביניהם, ולאחר שהרשטיק סירב לברך על קריאת ההלל ביום העצמאות, הוא פוטר ממשרתוובתמורה הזמינו אותו באופן נדיר מאוד לעלות כחזן בבית הכנסת לדרמן בבני ברק שם התפלל מרן הסטייפלר זצל . בהמשך שימש כחזן ברמת גן וביוהנסבורג בדרום אפריקה, שם גר חמש שנים, ושימש חזן בבית הכנסת הגדול, בהמשך חזר לישראל והתמנה לחזן בבית הכנסת היכל מאיר בתל אביב.
הרשטיק נשוי לגיטה בת הרב שמחה יוסף וידר, נכדו של הרב שלום וידר ה"משמיע שלום" רבה של נירעדהאז, אב לשני בנים, וחמש בנות. בנו שרוליק, התפרסם בילדותו כילד פלא. שני הבנים מכהנים כיום כזמרים וחזנים והם עובדים במשותף. אחיו נפתלי הוא חזן ידוע.
