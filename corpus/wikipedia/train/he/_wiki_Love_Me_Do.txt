Love Me Do הוא הסינגל הראשון של להקת הביטלס אשר יצא לשווקים לראשונה ב-5 באוקטובר 1962. את השיר כתבו ג'ון לנון ופול מקרטני. כאשר הסינגל יצא לראשונה לשווקים בבריטניה, הוא הגיע למקום ה-17 במצעד הבריטי. בארצות הברית הסינגל הגיע למקום הראשון במצעד האמריקני בשנת 1964.
ג'ון לנון ופול מקרטני כתבו את השיר במהלך שנת 1958, בעת שג'ון היה בן 17 ופול בן 16, כאשר השניים הבריזו מבית הספר כדי לכתוב שירים. השיר נכתב אודות חברתו של מקרטני, איריס קולדוול.
השיר הוקלט על ידי הלהקה 3 פעמים עם 3 מתופפים שונים - ההקלטה הראשונה התקיימה ב-6 ביוני 1962, כאשר פיט בסט עדיין היה המתופף של הלהקה, במסגרת האודישן שלהם עבור אולפני EMI. גרסה זו זמינה באלבום Anthology 1. כאשר הם הקליטו אותו ב-4 בספטמבר, רינגו היה המתופף של הלהקה. שבוע לאחר מכן, ב-11 בספטמבר, הוקלט השיר בפעם השלישית עם המתופף אנדי וייט משום שמרטין לא היה מרוצה מהביצוע של סטאר ב-4 בספטמבר . לבסוף הגרסה השנייה שבה רינגו הוא המתופף הייתה גרסת הסינגל, בעוד שהגרסה שנכללה באלבום הייתה זו שבה אנדי וייט היה המתופף.
לאורך השנים הוקלטו גרסאות כיסוי רבות לשיר, כאשר המבצעים הבולטים ביותר כוללים את בובי וי, סנדי שו, דייוויד בואי, סטיבי וונדר, משפחת בריידי והצ'יפמאנקס.
