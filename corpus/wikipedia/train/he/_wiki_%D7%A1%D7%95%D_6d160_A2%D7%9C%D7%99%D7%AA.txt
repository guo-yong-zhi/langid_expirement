אנא עזרו לשפר את אמינות הערך באמצעות הבאת מקורות לדברים ושילובם בגוף הערך בצורת קישורים חיצוניים והערות שוליים.אם אתם סבורים כי ניתן להסיר את התבנית, ניתן לציין זאת בדף השיחה.
סוכנות הדוגמנות עלית  היא שתי סוכנויות דוגמנות בינלאומיות עצמאיות, אחת צפון-אמריקאית והשנייה בין-לאומית בשאר העולם, כשלפני הפיצול הן הוקמו במקור בפריז כסוכנות דוגמנות יחידה בשנת 1972 שהתפרסה למקומות רבים ברחבי תבל.
סוכנות הדוגמנות עלית הוקמה בפריז בשנת 1972 על ידי ג'ון קזבלנקס ואליין קיטלר. קזבלנקס קיבל את ההשראה לפתיחת הסוכנות מאשתו באותה העת, ג'נט כריסטיאנסן, דוגמנית עבר ומיס יוניברס מדנמרק. החברה נפתחה עם שורה של דוגמניות מפורסמות ובמהרה יצרה לעצמה שם של חברה ידועה בתעשיית האופנה. לאחר מותן של שתיים מהדוגמניות בחברה הבין קזבלנקס כי עליו להתמקד בדוגמניות צעירות יותר שמרוויחות יותר כסף. קזבלנקס השתמש בשיטות עסקיות שונות כדי לשמור על העסק שלו ואף השתמש במתן שוחד לצלמי אופנה כדי שימשכו דוגמניות לסוכנות שלו.
באותה תקופה סוכנויות דוגמנות שונות ברחבי פריז ומילאנו חוו בעיות כספיות ודוגמניות רבות לא קיבלו תשלום על עבודותיהן. לעומתם, סוכנויות הדוגמנות האמריקאיות הבטיחו לדוגמניותיהן ביטחון כלכלי. בשנת 1977 פתח קזבלנקס סוכנות בעיר ניו יורק. נפתחה תחרות מסיבית בין עלית לסוכנויות מובילות אחרות כמו "פורד מודלס" ווילהלמינה. לאחר מותה של וילהלמינה קופר דוגמניות רבות נבהלו ואפילו הדוגמנית שהרוויחה הכי הרבה באותה תקופה, בוורלי ג'ונסון עזבה את עלית לטובת סוכנות הדוגמנות פורד אך חזרה לעלית לאחר שבוע.
בשנת 1981 חברה הסוכנות לסוכנות "Models 1" בשותפות שנמשכה עד 1989. ב-1983 יצרה החברה את תחרות הדוגמניות המפורסמת שלה, "מראה השנה של עלית", אשר נמשכת עד היום במטרה ליצור עניין תקשורתי ולמשוך תשומת לב לדוגמניות הסוכנות. בין המשתתפות בתחרות נמנות: ג'יזל בונדשן, סינדי קרופורד ודיאן קרוגר. ב-1984 התרחבה הסוכנות ברחבי ארצות הברית עם הקמת משרדים באטלנטה, שיקגו, לוס אנג'לס, סן פרנסיסקו ומיאמי . ב-1986 היו לסוכנות כבר 20 משרדים מסביב לעולם והמשרד במילאנו נפתח ב-1988. ב-2009 נפתח משרד של הסוכנות גם בלונדון, אנגליה, כמעט עשרים שנה לאחר הניסיונות הראשונים להקים בלונדון משרד.
ניקולאס פראר רכש את הסוכנות ב-1990. סוכנות עלית הפכה לחלק מקבוצת "Elite World S.A". בשנת 1990 חתמה החברה על שותפות עם חברת הדוגמנות של היידי גרוס. בשנת 1992 נוצרה סוכנות "Munich Models". החברה ניסתה להיכנס לשוק האסייתי וב-1996 הוקם משרד בסינגפור.
ב-1999 שודר סרט ברשת BBC המציג את מנכ"ל ג'רלד מארי מציע לכתבת סמויה לקיים יחסי מין בתשלום. לאחר מכן הודתה רשת BBC כי הקטע היה ערוך ולא כל האמת נחשפה. הרשת פיצתה כספית את הסוכנות. במהלך הפרשה פרש ג'ון קזבלנקס מהסוכנות והקים סוכנות עצמאית בניו יורק. ב-2002 נתבעה החברה בסכומי עתק יחד עם חברות דוגמנות נוספות בטענה של העלמת כספים. בשנת 2004 הגישה החברה בקשה לצ'פטר 11 בטענה לפשיטת רגל. המשרד המרכזי בניו יורק הועמד למכירה פומבית ונקנתה על ידי איש העסקים מפלורידה, אדי טראמפ. טראמפ ביקש מקזבלנקס לשוב לחברה ולייעץ לו.
באוקטובר 2020 11 נשים בצרפת האשימו את ג'רלד מארי באונס, אלימות והטרדה מינית בשנות השמונים.
דוגמנית העבר קארה אוטיס חשפה בביוגרפיה שלה ב-2011 כי ג'רלד אנס אותה באכזריות ערב ערב בהיותה בת 17, ובאוגוסט 2021 הגישה נגדו ונגד טרודי טפקוט תביעה בבית משפט פדרלי במנהטן. 1 
באוגוסט 2005 נפתחו משרדים במקומות נוספים כמו: אינדונזיה, מלזיה, הפיליפינים ותאילנד. באוקטובר 2005 נערכה תחרות הדוגמניות השנתית של הסוכנות גם בסינגפור. ב-2009 נעצר נשיא החברה, ברטרנד הנט, על סמים. בפברואר 2011 נבחר חבר מנהלים חדש בחברה והשליטה בסוכנות הועברה לסילביו סטגליה האיטלקי. לאחר מכן נפתח משרד של החברה בסין.
ב-2013 פתחה החברה שלוחה בניו יורק תחת השם "The Society Management".
בשנת 2019 הוקמה Elite World Group ובהמשך ג'וליה הארט, אשתו של סטגליה מונתה למנכ"לית החברה. ג'וליה הארט בעבר הייתה יהודיה-חרדית וחייה תוארו בסדרת טלוויזיה של נטפליקס "חיי: מהלכה למעשה". בשנת 2022 היא פוטרה ביום בו הודיע על גירושין. היא הגישה תביעה משפטית בה טענה שבשליטה 50% ממניות החברה. התביעה נדחתה באוגוסט 2022.
פאולו ברביירי מכהן בראש החברה החל משנת 2022.
סוכנות דוגמנות עלית גילתה לעולם הדוגמנות את סינדי קרופורד, סטפני סימור, ג'יזל בונדשן, אלסנדרה אמברוזיו, קטרינה באלף ולארה סטון. דוגמניות נוספות היו חתומות בסוכנות - לינדה אוונג'ליסטה, נעמי קמפבל, מוניקה בלוצ'י, אליס קרומבז, אלינה וקאריו, איריס סטרובגר, האנטר שפר ורבות נוספות.
