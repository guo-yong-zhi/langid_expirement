דניס יורייביץ' טן  היה מחליק אמנותי על קרח קזחי ממוצא קוריאני, בעל מדליית ארד אולימפית , סגן אלוף עולם , אלוף משחקי אסיה , אלוף האוניברסיאדה  ו-5 פעמים אלוף קזחסטן בהחלקה אמנותית על קרח ליחידים.
ב-19 ביולי 2018, נרצח טן בדקירות סכין בעיר הולדתו אלמטי על ידי שודדים שניסו לגנוב את מראות מכוניתו. 1 
טן נולד וגדל באלמטי, בן למשפחה מהמיעוט הקוריאני בקזחסטן. ב-2004 עבר עם אמו למוסקבה, רוסיה וב-2010 הוא עבר עם אמו לקליפורניה, ארצות הברית.
באולימפיאדת ונקובר  סיים טן במקום 11 בתחרות ליחידים. במשחקי אסיה שנערכו בעיר הולדתו בשנת 2011 זכה טן במדליית זהב בתחרות ליחידים.
באליפות העולם בהחלקה אמנותית על הקרח שנערכה בלונדון, אונטריו, קנדה בשנת 2013, זכה טן במדליית כסף בתחרות לגברים בתוצאה של 266.48 נקודות, אחרי פטריק צ'ן מקנדה שזכה בפעם השלישית ברציפות  ולפני חאווייר פרננדס מספרד .
באולימפיאדת סוצ'י  זכה טן במדליית ארד בהחלקה אמנותית לגברים, בתוצאה של 255.10 נקודות, אחרי יוזורו האניו מיפן  ופטריק צ'ן , המדליה היחידה שזכתה מדינתו קזחסטן במשחקים אלו. בהמשך הוא נעדר מאליפות העולם שנערכה במרץ אותה שנה.
טן זכה באליפות ארבע היבשות שנערכה בסיאול, קוריאה הדרומית בשנת 2015, וקבע את התוצאה הכללית השלישית הגבוהה ביותר בשיטת הניקוד של איגוד ההחלקה הבינלאומי, באותה נקודת זמן. באליפות העולם בהחלקה אמנותית על הקרח שנערכה בשאנגחאי סין במרץ של אותה שנה הוא זכה במדליית ארד בתחרות לגברים בתוצאה של 267.72 נקודות, אחרי חאווייר פרננדס  ויוזורו האניו .
באוניברסיאדה שנערכה באלמטי בפברואר 2017 זכה טן במדליית זהב בתחרות לגברים בתוצאה של 266.97 נקודות.
ב-19 ביולי 2018, בגיל 25 בלבד, נרצח טן באלמטי בדקירת סכין שפגעה בעורק הירך, על ידי שודדים שניסו לגנוב את מראות מכוניתו. 1 
הלווייתו נערכה ב-21 ביולי 2018 בהשתתפות קהל של אלפים באלמטי, קזחסטן.
