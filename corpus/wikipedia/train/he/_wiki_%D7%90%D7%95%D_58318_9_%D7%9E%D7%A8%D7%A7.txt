אורי מרק  הוא עיתונאי, כותב ומוזיקאי ישראלי. שימש כראש מערכת החדשות של עיתון "הארץ" ובמאי 2018 מונה לעורך המוסף 1 . יליד רמת גן, מתגורר בתל אביב, נשוי לעיתונאית נוף נתנזון, בתו של השחקן נתן נתנזון.
מרק התחיל את דרכו העיתונאית בעיתון הצבאי "במחנה", שם שימש כעורך החלק המגזיני של העיתון. לאחר השירות הצבאי עבד במערכת "ידיעות תל אביב" בתור עורך, ובהמשך עבר לדסק החדשות של עיתון "הארץ" שם שימש עורך השער וראש הדסק. ב-2015 מונה לתפקיד ראש מערכת החדשות.
בשנת 2009 הוציא מרק את אלבומו הראשון "לא לדבר על מין". את הפקת האלבום הפקיד בידיו של אורי כנרות. מרק כתב והלחין את כל שירי האלבום, והיה שותף בעיבודים. האלבום התאפיין ברוק מתוחכם בעברית, בעל שפה גבוהה ומשחקי מילים. הסינגל הראשון, "לא לדבר על מין", זכה להצלחה רבה בתחנות הרדיו.
משתתפים באלבום:
בשנת 2015 הוציא את אלבומו השני: "אין לאן לברוח". מרק כתב והלחין את כל השירים . שישה שירים הוקלטו בלונדון ואותם הפיק גיל לואיס. השירים הנוספים הוקלטו בתל אביב והופקו על ידי דניאל רוט , עמוס בן דוד  ומרק עצמו .
משתתפים באלבום:
