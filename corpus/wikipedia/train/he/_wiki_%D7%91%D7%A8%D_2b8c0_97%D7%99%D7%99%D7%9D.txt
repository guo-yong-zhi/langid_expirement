ברידג'ט ג'ונס: עובדות החיים  הוא סרט קומדיה רומנטית אמריקאי-בריטי משנת 2004, שביימה ביבן קידרון, בכיכובם של רנה זלווגר, קולין פירת' ויו גרנט. הסרט הוא עיבוד קולנועי של ספר בעל אותו שם, שנכתב על ידי הלן פילדינג. סרט זה הוא סרט המשך לסרט "יומנה של ברידג'ט ג'ונס" .
ברידג'ט ג'ונס מאושרת מהחיים. מערכת היחסים שלה עם מארק דארסי הולכת טוב מאוד. אך כשהיא פוגשת את הקולגה של מארק, רבקה ז'יל, היא מתחילה לחשוד במארק. מכאן יחסיהם מדרדרים עד כדי פרידה. לאחר מכן הבוס של ברידג'ט מציע לנסוע לתאילנד עם דניאל קליבר, חברה לשעבר, והיא נאותה. שם היא נקלעת לצרות ונשלחת לכלא. לבסוף מארק מחלץ אותה משם והם חוזרים להיות ביחד.
הביקורות על הסרט היו מעורבות. רנה זלווגר הייתה מועמדת לפרס גלובוס הזהב בקטגוריית השחקנית הטובה ביותר - סרט קומדיה או מוזיקלי. הסרט עלה לאקרנים ב-8 בנובמבר 2004. בסיכום הכנסותיו של הסרט הוא גרף רק כ-40,226,215 מיליון דולר בארצות הברית וכ-222,294,509 מיליון דולר בחו"ל.
