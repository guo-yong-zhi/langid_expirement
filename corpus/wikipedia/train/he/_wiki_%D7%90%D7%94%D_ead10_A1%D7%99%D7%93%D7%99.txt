אהרון סידי הוא כדורגלן ישראלי ששיחק בעמדת החלוץ.
סידי החל לשחק במכבי תל אביב בסוף שנות ה-30 של המאה ה-20. ב-1941 היה שותף לזכייה בגביע המדינה שנקרא בשעתו הגביע הארץ ישראלי, ואף כבש את שער הניצחון במשחק הגמר בדקה ה-87, בדרבי נגד הפועל תל אביב שהתקיים באצטדיון המכביה. 1  באותה עונה כבש חמישה שערים במשחק אחד, בדרבי נגד בית"ר תל אביב. 2  ב-1946 כבש במשחק הגמר הראשון נגד הפועל ראשון לציון וזכה עם הקבוצה בגביע נוסף.
בעונת הכדורגל הראשונה מקום מדינת ישראל היה שותף למספר שיאים והתחלות של הקבוצה, כאשר כבש צמד במשחק הליגה הראשונה בניצחון 2–6 נגד מכבי פתח תקווה, 3  כבש צמד בניצחון במשחק הדרבי הראשון, 4  כבש שלושער בניצחון הגבוה ביותר בליגה הבכירה כאשר גברה הקבוצה 0–13 על מכבי ראשון לציון, וזכה באליפות הראשונה מקום המדינה.
בתחילת שנות ה-50 עבר סידי להתגורר בארצות הברית. ב-1953 השתתף במשחקי המכביה הרביעית כחלק ממשלחת הכדורגל של ארצות הברית. 5  באותה תקופה שיחקת בקבוצת חובבים בניו יורק בשם ניו וורלד קלוב, 6  אשר זכתה באותה השנה באליפות החובבים של ליגת מחוז מזרח. 7 
