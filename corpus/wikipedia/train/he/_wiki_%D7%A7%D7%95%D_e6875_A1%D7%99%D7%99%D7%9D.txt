קוליוסיים  היא משפחה של עופות טרופיים ממוצא אפריקני והיא המשפחה היחידה בסדרת הקוליוסאים . במשפחה ישנם שני סוגים ושישה מינים.
לקוליוסאים גודל כשל חוחית, אך זנבם ארוך מאוד, כפליים ויותר מאורך הגוף. הצבעים אינם בולטים, שולט הצבע האפור. המקור קצר, עבה וכפוף. האצבעות ארוכות וכולן מסוגלות לפנות קדימה, אצבע אחת הפנימית, או 2 מהן גם החיצונית - יכולות לפנות גם אחורנית. שוכן סבכים צפופים ביותר, בחבורות מלוכדות של 5-6 פרטים.
בשנתו הוא נצמד אל הענף ברגליו ובחזהו, ולעיתים גם נתלה עליו, וכל בני החבורה מצטנפים למעין פקעת. ניזונים מחלקי צמחים, פירות וזרעים רכים. הקן על עצים, דמוי קונוס ועשוי שורשים
יבשים. הקנים קרובים זה לזה, כי בני החבורה אינם נפרדים והם עומדים בקשר זה עם זה על ידי שריקות.
2-4 ביצים בתטולה. 11-13 ימי דגירה. שני ההורים דוגרים. הסדרה כוללת שישה מינים שתפוצתם במרכז ובדרום אפריקה.
הגדול בבני המשפחה הוא קוליוס ממושקף  ששוקל עד 57 גרם ואורכו 35 ס"מ.
