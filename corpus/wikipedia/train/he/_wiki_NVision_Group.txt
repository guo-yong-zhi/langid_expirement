NVision Group  היא חברת טכנולוגיית מידע רוסית, ספקית פתרונות מידע, תקשורת ושירותים מקוונים. מהווה חברה-בת של חברת התקשורת MTC. אחד הפרויקטים החשובים של החברה היה פיתוח פורטל השירותים הציבוריים של הפדרציה הרוסית. נשיא החברה: סרגיי גאברנקוב.
קבוצת NVision הוקמה בשנת 2001 על ידי אנטון סושקביץ', ממייסדיה, שהפך לנשיא החברה.
לחברה רשת סניפים בערים סנקט פטרבורג 1 , קרסנודר 2 , יקטרינבורג 3 , ולדיווסטוק 4 , נובוסיבירסק 5 , ניז'ני נובגורוד 6  וכן באלמטי  7 .
קבוצת NVision הוכרה בתור החברה הטובה ביותר בתחום טכנולוגיות מידע שנת 2011 על פי RBK 8 . בספטמבר 2012, חברת סיסטמה ו-NVision Group השלימו עסקה שהובילה לכך ש-50% ממניות NVision Group עברו לרשות קבוצת RTI שבבעלותה של סיסטמה. בתמורה לעסקה קיבלו בעלי המניות בנוסף לכסף, גם את הנכסים הכלולים בקבוצת סיטרוניקס : סיטרוניקס טכנולוגיות מידע וסיטרוניקס פתרונות טלקומוניקציה  9 .
בשנת 2013, NVision Group תפסה את המקום השני במתן שירותי טכנולוגיות מידע 10 , כמו גם בין קבוצות הייעוץ הגדולות ברוסיה 11 ; נכללה ברשימת שלוש החברות הרוסיות המיישמות פרויקטים מורכבים לבניית תשתית למרכז נתונים 12  ונכללה ברשימת חמש החברות הטובות של שוק ההיי-טק הרוסי 13  14  15  16  ומהמובילות ברוסיה בבניית תשתית לטכנולוגיות מידע 17 . באוקטובר 2013 הפך היזם הרוסי קונסטנטין מאלופייב לבעלים של 25% ממניות קבוצת NVision, לאחר שרכש חלק זה ממייסדי החברה דמיטרי טראבה, אנטון סושקביץ' ואלכסיי גלוטוב 18 .
בינואר 2014 רכשה סיסטמה את הנתח של מאלופייב והגדילה את החזקותיה בקבוצה לכי 88.75% 19  ובדצמבר אותה שנה הפכה סיסטמה לבעלים היחיד של החברה, לאחר שקנתה את 11.25% מהמניות הנותרות, שהיו בידי אנטון סושקביץ' 20 .
בסוף 2014 תפסה קבוצת NVision את המקום הרביעי במתן שירותי טכנולוגיות מידע 21  והמקום החמישי בין החברות הגדולות בתחום זה במדינה 22 .
בדצמבר 2015 23  הושלמה עסקת רכישה של MTS שרכשה 100% ממניות קבוצת NVision מידי חברת סיסטמה   23  24 . בשנת 2015, קבוצת NVision ניצבה במקום השלישי בין ספקי שירותי ייעוץ טכנולוגיות מידע 25  26 .
