הלגיון הבין־לאומי להגנה טריטוריאלית של אוקראינה  הוא יחידה צבאית שהוקמה במטרה לגייס אנשים ברחבי העולם להילחם בצבא הרוסי במהלך הפלישה הרוסית לאוקראינה.
היחידה הוקמה לבקשתו של נשיא אוקראינה, וולודימיר זלנסקי, שלושה ימים לאחר תחילת הפלישה הרוסית לאוקראינה. ב-3 במרץ, שישה ימים לאחר שהוקמה, זלנסקי פרסם ברשת החברתית טלגרם סרטון, בו הוא מודיע על כך שמעל ל-16 אלף 1  אנשים התגייסו ליחידה וכי הוא קורא לעוד אנשים להתגייס ולהגן על אוקראינה.
ב-6 במרץ 2022 הודיע דמיטרו קולבה, שר החוץ האוקראיני, שמעל ל-20 אלף אנשים מרחבי העולם התגייסו ליחידה; על פי מקורות שונים הצטרפו עוד כמה אלפים לאחר ההכרזה. עם זאת, חל איסור במספר מדינות להתנדב ליחידה, אך מספר אנשים עברו על החוק הזה ולכן קולבה לא ציין את שמותיהן של המדינות שמהן האנשים התנדבו. 2 
ב-1 באפריל 2022, היחידה הכריזה על הפסקה זמנית של הגיוס על מנת למיין מתנדבים שאין להם רקע צבאי. 3 
היחידה פתוחה למתנדבים ישראלים כפי שהיא פתוחה למתנדבים משאר העולם. 
בעיתון ידיעות אחרונות פורסם כי עשרות ישראלים התגייסו ליחידה דרך הרשמה ברשת החברתית פייסבוק, לאחר לחץ רב על שגרירות אוקראינה בישראל והפגנות נגד הפלישה הרוסית לאוקראינה בישראל. אף דווח כי מספר חיילים לשעבר בצה"ל התגייסו ליחידה על מנת לאמן את לוחמיה. 4  על אף הציפיות, התגייסות הישראלים ליחידה לא פגעה ביחסי ישראל–רוסיה. 5 
