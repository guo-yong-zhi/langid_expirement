מנחם תעיזי , היה סופר, משורר וצייר קומיקס ומאייר חרדי.
נולד לרב שמואל והרבנית זהבה תעיזי, גדל במושב מבוא מודיעים למד בישיבת חסידי חב"ד ליובאוויטש צפת. לאחר לימודיו נישא לאבישג ולהם שישה ילדים. גיסו הוא העיתונאי אבי רוזן ואחיותיו הן הסופרת החרדית דבורה רוזן, המשוררת נחמה קורץ והמוזיקאית צופיה תעיזי.
אייר ספרים רבים והוציא לאור ספרי קומיקס אותם אייר וכתב. טורי קומיקס בהמשכים שלו התפרסמו בעיתונים רבים ביניהם בעיתוני רשת קו עיתונות. הוא אף עסק בכתיבה ובמוזיקה ואלבום עם שיריו יצא לאחר פטירתו על ידי המשפחה.
תעיזי היה חסיד חב"ד, בשנותיו האחרונות התגורר באילת.
בי"ט בכסלו תשע"ג ביקר בירושלים, גופתו נמצאה סמוך לחומות העיר העתיקה באזור שער האשפות לאחר שככל הנראה נפל מגובה רב. נקבר בחלקת התימנים, בבית הקברות בהר הזיתים.
