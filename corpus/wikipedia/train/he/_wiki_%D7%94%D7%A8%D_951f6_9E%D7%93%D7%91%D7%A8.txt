הרפתקאותיה של פריסילה, מלכת המדבר  הוא סרט קולנוע מוזיקלי אוסטרלי מ-1994. סיפור העלילה הקומי-דרמטי מתרכז בקורותיהם של שתי דראג קווינס וטרנסג'נדרית הנוסעים יחד בספר האוסטרלי בדרך מסידני לאליס ספרינגס באוטובוס לו הם קראו "פריסילה". בסרט כיכבו הוגו ויבינג , גיא פירס , וטרנס סטאמפ , והוא בוים על ידי סטיבן אליוט . 
"הרפתקאותיה של פריסילה, מלכת המדבר" זכה בפרס אוסקר ופרס באפט"א עבור התלבושות. מלבדם, זכה הסרט ב-7 פרסים ו-16 מועמדויות ברחבי העולם. מאז יציאתו לאקרנים, הפך "פריסילה מלכת המדבר" לסרט קאלט ואייקון בקהילת הלהט"ב. בשנת 2006 עובד הסרט למחזמר באותו השם המופיע על במת ה-Star City Casino שבסידני וב-2009 עלה גם על בימות תיאטרון פאלאס בלונדון.
בתחילת הסרט מקבל אנתוני  בלרוז, דראג קווין הידוע גם כמיצי דל ברה, הצעה להופיע בקזינו באליס ספרינגס, עיירה רחוקה השוכנת במרכז אוסטרליה. לאחר שכנוע ידידיו ועמיתיו לעבודה: ברנדט בסינג'ר , טרנסקסואלית ששכלה זמן קצר לפני כן את חברה טרמפט שנפטר משאיפת אדי חמצן בעת שצבע את שיערו, ואדם ויטלי, הידוע בשם פלישיה ג'וליגודפלו , דראג קווין ראוותנית, שחצנית ומרגיזה, יוצאים השלושה לדרך באוטובוס טיולים אותו מטביל אדם  בשם "פריסילה, מלכת המדבר". השלושה שוהים זמן רב באוטובוס שנצבע בצבע לבנדר , ובו הם מבלים בשיחות על עברם, על להקת אבבא, ואף בשירה, בין השאר של "הבה נגילה". 
במהלך הדרך מסידני לאליס ספרינגס עוברים השלושה אירועים רבים במסעם באזורים הכפריים של אוסטרליה. הם נתקלים בעמדות שליליות כלפי העדפותיהם המיניות, באלימות מינית ובשיבושים באוטובוס המונעים מהם להמשיך בדרכם כראוי. שיבושים אלה מביאים לפגישה עם אבוריג'ינים במדבר, המצטרפים אל השלושה בביצוע שירה הידוע של גלוריה גיינור "I Will Survive" וגם להיכרות קרובה עם מכונאי האוטובוס, בוב, הנשוי לכלה-בהזמנה, אישה שהוזמנה עבורו דרך הדואר. אחד מהרגעים הזכורים בסרט הוא כשבוב וברנדט לנים תחת כיפת השמיים, וברנדט מתעוררת כשפניה מרוחים בעוגה אשר שימשה לה ככרית במהלך הלילה. 
בסופו של דבר מגיעים השלושה לאליס ספרינגס כשהם מוכנים להופעה המיועדת בקזינו. מעט לפני הגיעם למחוז חפצם, מגלה טיק לאדם וברנדט כי הוא נשוי , וכי הטיול וההופעה הם למעשה טובה עבור אשתו. עם הגיעם, ברנדט ואדם מגלים כי לטיק יש גם בן צעיר, מה שגורם להתעלפותה של ברנדט ולחבורה בראשה. 
בסופו של הסרט זוכה טיק להכיר את בנו הצעיר. בתחילה, טיק הסתיר מילדו את עיסוקו, אך האם חשפה אותו כאשר הביאה את ילדם המשותף למופע הדראג של טיק, אדם וברנדט, מה שמוביל להתעלפותו של טיק. בסופו של הסרט ברנדט נשארת באליס ספרינגס, ואילו הילד חוזר עם טיק לביתו.
הסרט הציג מפגש בין אוכלוסיות שונות שלרוב אינן נפגשות על המסך הגדול, ביניהן דראג קווינס עם אוכלוסייה כפרית ואבוריג'ינים. דיון נוסף באשר לסרט נגע לליהוק, שהורכב משלושה שחקנים שגילמו בעברם דמויות של גברים קשוחים, ללא זיקה להומוסקסואליות. עיקר הדיון נגע לשחקן טרנס סטאמפ, הוותיק מבין השלושה, שאף שיחק בתור הנבל  בסרט סופרמן II. סרט בעל עלילה דומה, בשם "קדילאק של סופשבוע" בכיכובם של פטריק סווייזי, וסלי סנייפס וג'ון לגויזאמו גרר דיון דומה באשר לליהוק השחקנים. הפקת סרט זה שיצא לאקרנים ב-1995 החלה באמצע הצילומים של פריסילה, מלכת המדבר. 
"הרפתקאותיה של פריסילה, מלכת המדבר" הצליח להשיג מעמד של סרט פולחן בקרב קהילות להט"ב . במהלך טקס סגירת משחקי אולימפיאדת סידני בשנת 2000, הייתה "פריסילה", אליה נלוו מספר דראג קווינס כמחווה לסרט ולקהילה הגאה המקומית, לחלק ממצעד של אייקונים מהתרבות הפופולרית באוסטרליה. 1 
בשנת 2006 עובד הסרט למחזמר באותו השם המופיע על במת ה-Star City Casino שבסידני וב-2009 עלה גם על בימות תיאטרון פאלאס בלונדון.
 "פריסילה מלכת המדבר: דראג לכל המשפחה": פודקאסט להאזנה של תוכנית הרדיו "פסטיבל כאן", בהגשת דני מוג'ה ויונתן גת
