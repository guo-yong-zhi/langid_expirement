עליזה קשי   היא זמרת ישראלית.
עליזה קשי נולדה בתל אביב. הוריה עברו מרוסיה לאיראן והתיישבו במשהד, ושם נולדה ב-1929 אחותה יוכבד קאשי, הצנחנית הראשונה בצה"ל. ב-1932 הם עלו לארץ ישראל.
את פעילותה בתחום המוזיקה החלה כאשר התגייסה ב-1955 ללהקת הנח"ל, בה שרה כסולנית את "יה משלטי" 1 . לאחר שהשתחררה מהצבא הקימה יחד עם שאר יוצאי להקת הנח"ל את להקת "בצל ירוק" והייתה חברה בה. התפרסמה במיוחד ב-1960 כששרה יחד עם שמעון בר את "ערב בא", שנכתב על ידי עודד אבישר, הולחן ועובד על ידי אריה לבנון וזכה במקום הראשון בפסטיבל הזמר הראשון 2 . היא הוציאה בישראל שלושה תקליטים, מהם זכור בעיקר הלהיט "שובך יונים". בפברואר 1962 הופיעה בקרנבל בברזיל 3 , ובטלוויזיה הבריזלאית וזכתה להצלחה רבה כאשר שרה בשש שפות 4 . בשלב מסוים עברה לארצות הברית 5  שם הוציאה כמה אלבומים.
בזמן מלחמת יום הכיפורים, הגיעה קאשי לישראל כדי להופיע בפני חיילים והשתתפה בתוכנית "מפגש אמנים"  אשר שודרה בשידור חי. עם תום שירתה פלטה קאשי, שבן-אחיה נהרג במלחמה, את המילים: "כוס אמק לערבים", דבר שגרם למבוכה גדולה 6 . השער האחורי של "העולם הזה" כינה אותה "עליזה המקללת". קשי התנצלה על התבטאותה 7 . מאז אינה מופיעה בישראל, הגם שהגיעה לביקורים בישראל 8 .
בארצות הברית השתתפה במספר סרטים ובשעשועון הטלוויזיה "?What's My Line".
תקליטי אריך-נגן, אלא אם מצוין אחרת.
