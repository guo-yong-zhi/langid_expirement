בנימין ורביץ'  הוא כדורגלן סלובני המשחק בעמדות הקשר בקבוצת פנאתינאיקוס ובנבחרת סלובניה.
ורביץ' החל את קריירת הכדורגל שלו במועדון הכדורגל צליה. הוא גדל במחלקת הנוער שלה וב-2011 קודם לקבוצה הבוגרת. ורביץ' שיחק בשורות צליה במשך 4 שנים .
באפריל 2015 חתם ורביץ' על חוזה למשך 4 שנים עם הקבוצה הדנית פ.צ. קופנהגן. אך למרות החוזה, שיחק במדי קופנהגן רק שנתיים. במהלך התקופה הזו זכה עם הקבוצה פעמיים ב"דאבל" .
בדצמבר 2017 עבר ורביץ' לקבוצת הצמרת האוקראינית דינמו קייב.
במרץ 2022 עזב ורביץ' את דינמו קייב עקב הפלישה הרוסית לאוקראינה. חוזהו עם דינמו הושעה על פי חוקי פיפ"א חדשים, שאפשרו לשחקנים לחתום במועדונים מחוץ לאוקראינה עד ל-30 ביוני 2022, וורביץ' הצטרף ללגיה ורשה עד לתום העונה.
ורביץ' שיחק בנבחרת הנערים ובנבחרת הצעירה של סלובניה. בנבחרת הלאומית של סלובניה משחק ורביץ' מאז מרץ 2015. משחקו הראשון במדי הנבחרת היה משחק ידידות מול קטר. את שערו הראשון בנבחרת הבקיע לרשת של מלטה במשחק שנערך ב-11 בנובמבר 2016 במסגרת מוקדמות מונדיאל 2018.
