דם אמיתי  היא סדרת טלוויזיה אמריקאית שנוצרה והופקה על ידי אלן בול. הסדרה מבוססת על סדרת הספרים "מסתרי הערפדים הדרומיים" מאת שרלין האריס, העוסקים בדו-קיום של ערפדים ובני אדם בבון טמפ, עיר בדיונית קטנה במדינת לואיזיאנה. הסדרה מתמקדת במישור הפרטי במערכת יחסים בין סוקי סטקהאוס , מלצרית בעלת כוחות טלפתיים, לבין הערפד ביל קומפטון , 1  2  ובמישור הציבורי ביחסים בין בני האדם לבין קבוצות על-טבעיות בכלל וערפדים בפרט.
הסדרה שודרה ברשת הכבלים HBO בארצות הברית, ושודרה לראשונה ב-7 בספטמבר 2008. היא הסתיימה לאחר שבע עונות, שהגיעו לסיומן עם שידור הפרק האחרון באוגוסט 2014. הסדרה זכתה לשבחי המבקרים, וזכתה במספר פרסים, כולל פרס גלובוס הזהב ופרס אמי. בפברואר 2012 נודע כי היוצר אלן בול הודיע לרשת HBO על עזיבתו את תפקיד ה"שואו-ראנר", אך ימשיך לשמש כמפיק בפועל בסדרה. ב-22 ביוני 2014 הסדרה שבה לעונתה השביעית והאחרונה.
בעקבות יצירתו של תחליף דם סינתטי, עברו הערפדים בין - לילה מיצורים אגדיים לאזרחים רגילים. רוב העלילה מתרחשת בעיירה 'בון טמפ' שבלואיזיאנה. סוקי סטקהאוס  בחורה בעלת יכולות טלפתיות משמשת כמלצרית בבר מקומי בשם 'מרלוטס'. היא יכולה להיכנס לראשם של הסובבים אותה ולקרוא את מחשבותיהם. בעל הבר, סאם מרלוט , הוא 'משנה - צורה' אם כי הוא מנסה להסתיר זאת. לילה אחד, סוקי פוגשת את ביל קומפטון , ערפד נאה בן 173 שחזר לבון טמפ לאחר מותו של קרוב המשפחה האחרון שנותר לו. כשהיא לא יכולה לשמוע את מחשבותיו, היא מוצאת שקל לה להיות בחברתו, ובין השניים מתפתח קשר רומנטי.
פרקים 1–12 . החלה את שידוריה ב-7 בספטמבר 2008 והסתיימה ב-23 בנובמבר 2008. מבוססת על הספר "מת עד הלילה".
התעלומה המרכזית של העונה הראשונה עוסקת ברציחות של נשים הקשורות לאחיה של סוקי, ג'ייסון . מודט פיקנס ודון גרין נחנקות זמן קצר לאחר שהיו לבד עם ג'ייסון. אמנם הבלש בלפלור חושד שג'ייסון הוא הרוצח, אך שריף העיירה אינו חושד בו. סבתה של סוקי נרצחת זמן קצר לאחר מכן. בסוף העונה מתגלה כי ארוסה של ארלין פאולר, רנה לנייר, שהוא מתחזה בשם דרו מרשל, הוא הרוצח. הוא הרג נשים ש"שוכבות עם ערפדים".
העונה הראשונה מתמקדת גם במערכת היחסים של סוקי עם ביל ויחסיו של סאם עם חברתה של סוקי, טארה. ביל מסביר לסוקי את הכללים והמשמעות של להיות ערפד, ואחרי שהרג ערפד כדי להגן עליה, הוא נאלץ "להפוך" נערה צעירה בשם ג'סיקה לערפד כעונש. בפרק האחרון של העונה, ג'סיקה נשארת בטיפולו של ביל. לאחר רצח מודט ודון, ג'ייסון הופך למכור לדם ערפדים, ויש לו מערכת יחסים קצרה עם מכורה אחרת, איימי בוורלי. גם אותה רוצח מרשל. העונה מסתיימת עם גילוי גופה במכונית של הבלש אנדי בלפלור במגרש החניה של "מרלוטס".
פרקים 13–24 . החלה את שידוריה ב-14 ביוני 2009 והסתיימה ב-13 בספטמבר 2009. מבוססת על הספר "מתים חיים בדאלאס".
העונה השנייה מתמקדת בשתי עלילות ראשיות - הראשונה, בהיעלמותו של ערפד בן 2,000, שריף של אזור 9 בשם גודריק, הגורם לאריק לגייס את סוקי וביל לסיוע במציאת הערפד העתיק בדאלאס. דרכם מצטלבת עם ג'ייסון כשהוא מחפש משמעות בחייו עם אחוות השמש , כנסייה המוקדשת לפעילויות נגד ערפדים.
העלילה השנייה עוסקת במנדה  בשם מריאן פורסטר המבקרת בבון טמפ לאחר שטארה מושכת את תשומת הלב שלה בסוף העונה הראשונה. מריאן היא דמות מעברו של סאם ויודעת את זהותו האמיתית כמשנה צורה. השפעתה על העיר ותושביה גורמת למהומה שגדלה עם התקדמות העונה. בסוף העונה, ביל מציע לסוקי נישואים, אך נחטף על ידי אלמונים כאשר סוקי הולכת לשירותים לשקול את הצעתו.
פרקים 25–36 . החלה את שידוריה ב-13 ביוני 2010 והסתיימה ב-12 בספטמבר 2010. מבוססת על הספר "מועדון המתים".
בדומה לעונה השנייה, עלילת העונה השלישית מתחילה בדיוק היכן שנפסקה עלילת העונה הקודמת. בעונה זו נראה כי קו העלילה המרכזי נסוב סביב חטיפתו של ביל על ידי מלך הערפדים של אזור מיסיסיפי, ראסל אדג'ינגטון. בניסיון למצוא את בן זוגה, נעזרת סוקי באיש הזאב אלסיד.
עלילות משנה נוספות כוללות את התאחדותו של סאם מרלוט עם משפחתו הביולוגית, הריגתו בטעות של אגס על ידי ג'ייסון, הסערה הנפשית שהדבר גורם לטארה, וקשיים ביחסיהם של הויט פורטנברי וג'סיקה המבי, שלא בכוונה הורגת אדם לאחר ששתתה את דמו.
פרקים 37–48 . החלה את שידוריה ב-26 ביוני 2011 והסתיימה ב-11 בספטמבר 2011. מבוססת על הספר "מתים בפני עולם".
בניגוד לעונות הקודמות, עלילת העונה הרביעית אינה ממשיכה מהמקום בו הסתיימה העונה הקודמת לה, למעט הקטע הראשון בו סוקי מגיעה לארץ הפיות ומוצאת את סבה ארל שנעלם לפני עשרים שנה, אף על פי שהוא לא הזדקן כלל והרגיש כי עברו רק מספר שעות מאז הגיע לארץ הפיות. סוקי מצליחה לברוח משם ומגלה כי מה שהרגיש לה כמו חצי שעה בארץ הפיות היה למעשה יותר משנה בעולמה שלה. בינתיים דברים רבים השתנו בבון טמפ - ביל הפך למלך הערפדים של לואיזיאנה, ג'ייסון הפך לשוטר, טארה עזבה את העיירה ואריק קנה את ביתה של סוקי. חזוס משכנע בן זוגו לאפאייט ללכת למעגל מכשפים ומתברר כי לאפאייט מחזיק בכוחות כישוף חזקים וביחד הם מצליחים להחיות ציפור מתה. משמתגלה הדבר לביל הוא מבקש מאריק שיפרק את המעגל כי שליטה במתים משמעותה שליטה בערפדים. אריק מתפרץ למעגל המכשפות בדיוק כאשר מארני, ראש המכשפות מציעה שהקבוצה יחיו גופה של אדם. לאחר שאריק מאיים על מארני והמכשפות כי עליהן לפרק את המסדר ותוקף את מארני, זו נשלטת לפתע על ידי ישות מסתורית המקללת את אריק לכדי איבוד זכרונו. בהמשך העונה אריק, שאינו זוכר את עברו, מטופל על ידי סוקי, והשניים מתקרבים מאוד, ואפילו פורץ ביניהם רומן. בינתיים, ביל מבין כי יש לעצור את מארני, אשר בינתיים משלבת כוחות עם אותה ישות מסתורית, המתגלה כרוחה של מכשפה נקמנית מן המאה ה-16 בשם אנטוניה גווילן שהועלתה על המוקד בידי ערפדים שהתחזו לאנשי כנסייה. מארני מאמינה כי על בני האדם להילחם מלחמת חורמה בערפדים, המתנהלים בביריונות ומטילים את מרותם על בני האדם, בעוד שאנטוניה צמאה לנקמה לא רק בערפדים שחמסו ושרפו את גופה, אלא בכלל הערפדים בעולם. באמצעות אנטוניה, מארני מקללת גם את פאם  ומצליחה להימלט מן המעצר בארמונו של ביל.
לאחר שמארני ואנטוניה הופכות לישות אחת, הן מחליטות להוציא לפועל את תוכניתן: לגרום לכל הערפדים באזור להתעורר במהלך היום ולצעוד אל עבר השמש. ביל, אריק, פאם וג'סיקה מצליחים להימנע מכך כאשר הם קושרים את עצמם בשלשלאות כסף. ג'סיקה מצליחה בשלב מסוים להימלט מן השלשלאות, אך ניצלת ברגע האחרון על ידי ג'ייסון, שחש לעזרתה. מארני קובעת עם ביל לערוך משא ומתן בבית הקברות, מה שמתפתח לקרב קטלני בין מארני, המכשפות וטארה , לבין הערפדים וסוקי. במהלך הקרב, מארני משתלטת על אריק והופכת אותו לחייל המציית לפקודותיה. בנוסף, סוקי נורית בטעות על ידי אחד משומרי הראש של ביל אך ניצלת על ידי אלסיד. סוקי מנסה להציל את אריק, אך נכלאת לעימות בו מארני מנסה לסקל את "כנס הסובלנות בין בני אדם לערפדים" אותו מארגנת נאן פלאנגן. סוקי מצליחה לבטל את הכישוף השרוי על אריק, וזכרונו חוזר אליו. בהמשך, היא לומדת שביל ואריק מתכננים לפוצץ את חנות "אלילת הירח", בה מתקבצים מארני והמכשפות וממהרת להציל את טארה והולי, אשר כלואות שם בניגוד לרצונן, כאשר היא נעזרת בלאפייט וחזוס. אנו למדים שמלבד המכשפות האחרות, מארני מחזיקה גם את אנטוניה כבת ערובה בתוך גופה. אנטוניה מסרבת להמשיך לשתף פעולה עם מארני, לאחר שזו הוכיחה כי היא מסוגלת לפגוע גם בחבריה האנושיים. טארה והולי מצליחות להשתחרר מכלאה של מארני, אך מארני מצליחה לכלוא אותן בחזרה, ביחד עם סוקי ולאפייט. כאשר אחת מן המכשפות מנסה לברוח, מארני דוקרת אותה באמצעות סכין. כאשר ביל, אריק, ג'סיקה ופאם מגיעים אל החנות, מארני מציבה להם אולטימטום: חייהם של ביל ואריק תמורת שחרורה של סוקי. הדבר מסוקל, בסופו של דבר, על ידי פאם שיורה רקטה אל עבר מחסום ההגנה של מארני. בינתיים, לאפייט וחזוס מבצעים כישוף על מנת להפריד את נפשה של אנטוניה מגופה של מארני, ומצליחים בתוכניתם בדיוק כאשר מארני כמעט מצליחה לגרור את הערפדים אל עבר מחסום ההגנה הקטלני שאמור לשרוף אותם. אנטוניה משוחררת לחופשי ונעלמת, וביל יורה במארני ומחסל אותה.
בפרק האחרון של העונה, רוחה של מארני רודפת את גופו של לאפייט וגורמת לו לרצוח את חזוס במטרה להשיג את כוחות הברוח'ו שלו. מארני  כובלת את ביל ואריק ומתכננת להעלותם על המוקד, מה שנמנע בסופו של דבר, הודות לכישוף שמבצעת הולי המחזיר מן המתים את רוחותיהם של אנטוניה ואדל סטאקהאוס. אדל מוציאה את רוחה של מארני מגופו של לאפייט, ואנטוניה משכנעת את מארני כי עליה לקבל את מותה, להניח לרדיפת הערפדים ולהתאחד עמה בעולם הבא. בהמשך, סוקי נפרדת מביל ומאריק ומחליטה להמשיך הלאה עם חייה. בסצנה האחרונה של העונה, דבי פורצת אל ביתה של סוקי, חמושה ברובה ציידים ומתכננת לחסל את סוקי. כאשר היא יורה, טארה סופגת את הכדור ונהרגת. סוקי משתלטת על הרובה ומחסלת את דבי. לאחר מכן, היא מערסלת את גופתה של טארה וקוראת לעזרה.
עלילות-משנה נוספות העונה: תפקודו של ביל כמלך תחת מרותה של נאן פלאנגן, הצגתו של לאפייט אל עולם הכישוף ויכולותיו כמדיום, בעיותיו המשפחתיות של סאם עם אחיו טומי ויחסיו עם משנה-צורה ואם חד הורית בשם לונה, מערכת היחסים הבעייתית של אלסיד ודבי, חששם של ארלין וטרי כי תינוקם מייקי הוא זרע השטן, ומשולש האהבים של ג'סיקה, הויט וג'ייסון.
פרקים 49–60 . החלה ב-10 ביוני 2012 והסתיימה ב-26 באוגוסט 2012.
פרקים 61–70 . החלה ב-16 ביוני 2013 והסתיימה ב-18 באוגוסט 2013. מדבר על המלחמה שבין הערפדים לבני האדם. הכול התחיל כאשר המושל בורל הודיע על צווים איסור על הערפדים כגון: הורדת עסקי ערפדים, אסור לערפדים להסתובב בלילות, המושל בורל שמשתף פעולה עם שרה  חזרה. בינתיים ביל מקבל כוחות מיוחדים ונורה חושדת שלילית נכנסה בו. כל הערפדים הנעצרים נשלחים למתקן כליאה שבו מתחלקים הערפדים לרמות :1,2,3,4. פאם ונורה שנעצרות שולחות גם את אריק וטרה למתקן הכליאה. בינתיים בחור בשם בן  מתחיל להיות עם סוקי. לאחר מכן מתגלה הבחור כוורלו, ערפד זקן שחיכה כל חייו לסוקי. בינתיים יש מריבה סביב אמה אחרי מותה של לונה בן סאם לאנשי הזאב. סאם מתנחם בינתיים בזרועותיה של ניקול. וורלו שמתגלה גם כפיה יכול ללכת בשמש. ביל ואריק לוקחים ממנו דם כדי ללכת בשמש למטרות אישיות, בעיקר להצלת הערפדים. ביל, שהוא גם לילית, הוא גם היוצר של וורלו מפני שלילית הייתה היוצרת של וורלו ככה יכול ביל לקחת ממנו דם ולשלוט בו. אריק לוקח את ביתו של המושל ווילה והופך אותה לערפדית כדי לגרום למושל להפסיק את מה שעושה. במהלך העונה מתה נורה מהפטיטס ווי  ובגלל זה גם אריק עוזב בסוף העונה אבל קודם כל, ביל הורג את המושל בורל אבל זה לא אומר שהכול נגמר כששרה שמה את כל הערפדים בשמש הערפדים באותו זמן שתתו מביל שבתוך דמו היה את הדם של וורלו שנתן להם להישאר חיים. בעזרת סבא הפיות שגילה ג'ייסון לעזרה ניצחו האנשים את וורלו ובסוף נגמרו הכוחות של הערפדים וגם לאריק שסיום הפרק כמעט נגמר כשהוא נשרף .
העונה האחרונה פותחת באריק וביל החולים בווירוס הפיטיטס ווי, תושבי בון טמפ מתבקשים על ידי ראש העיר החדש שהוא סאם מרלוט לספק "תרומת דם" לערפד כדי למנוע את הידבקותו בווירוס, במהלך מסיבה שנועדה לקדם את היוזמה מתקיפים חבורת ערפדים חולי הפטיטיס ווי את האירוע ובמהלך אותה ההתקפה נהרגת טרה אשר במהלך העונה אמה לטי מיי מתקשה להתמודד עם מותה בעקבות מערכת היחסים המורכבת שהייתה ביניהן ולבסוף מצליחה בעזרת לאפאייט להגיע לסגירת מעגל ולתת לטרה לעבור לעולם הבא בנחת, האירוע של התקפת הערפדים החולים על התושבים במסיבה גורר מחאות מתושבי העיירה האנושיים והם מתחמשים בנשקים ותוקפים את היצורים העל טבעיים בעיירה באירוע במהלכו נורה אלסיד שבאותו זמן היה במערכת יחסים עם סוקי לכן המוות שלו משפיע עליה בצורה קשה מאוד, במהלך היתקלות עם היאקוזה מגלים אריק ופאם כי בדם של שרה ניולן נמצא הנוגדן למחלה והם נאלצים לשתף פעולה עם חברי היאקוזה המתכננים ליצור תחליף למשקה הדם אמיתי שיכיל בתוכו את התרופה מהדם של שרה אבל בכמויות שישפיעו לזמן מוגבל לכן יאלצו הערפדים החולים להמשיך לקנות את המשקה החלופי כדי להישאר נקיים מהמחלה, במהלך החיפושים אחרי שרה מגלים פאם ואריק שאחותה של שרה ניולן היא ערפדית בעצמה וחולה בווירוס וממנה הם מגלים ששרה אימצה זהות חדשה וככל שעובר הזמן בריאותו של אריק מדרדרת, לבסוף אריק ופאם מצליחים למצוא את שרה ניולן האחראית למחלה ואריק שותה ממנה ישירות ובעצם נרפא לאלתר ולאחר מכן הורג את מנהיגי היאקוזה ביחד עם פאם ומנשל אותם מהעסק שתכננו לבנות, בו זמנית תסמיני המחלה מתחילים להופיע אצל ביל במהירות מוגברת בגלל שנדבק מהדם פיות של סוקי, והתקווה לכך שהוא יצליח להינצל הולכת ודועכת, ולאחר האיחוד של הויט וג'סיקה הוא מבקש מהם בתור בקשה אחרונה שיתחתנו כדי שיוכל ללוות את "בתו" הערפדית ג'סיקה בחתונתה כמו שלא זכה לעשות עם ילדיו הביולוגיים, החתונה מהווה את הפרידה הקשה של ביל מג'סיקה והוא משחרר את הקשר שמקשר בינו לבינה כיוצר וצאצאית, מאוחר יותר באותו הערב אריק מציע לסוקי אפשרות שביל ישתה ישירות משרה ניולן ויחלים, ובאופן בלתי צפוי כסוקי מציעה זאת לביל הוא מסרב, ואומר כי הוא רוצה למות ולתת לסוקי לחיות חיים נורמליים שבהם היא לא תהיה מקושרת אליו ולא תהיה בסכנה תמידית באשמתו, ולכן מבקש ממנה להרוג אותו באמצעות שארית הקסם פיות שנותר בה וככה היא גם תאבד את החלק בה שהוא פיה ולא תמשוך אליה יותר ערפדים ותהיה בת אדם רגילה, סוקי מסכימה לבקשתו של ביל וברגע האחרון שבו הוא שכב בחלקת קבר של משפחתו ושיועדה לו מאז מותו לכאורה במלחמת האזרחים סוקי נסוגה מהרעיון של לוותר על הקסם שלה כי היא הגיעה להבנה שזה חלק בלתי נפרד ממנה והיא לא מוכנה לאבד אותו, ביל מכבד את החלטתה ובכאב רב ותמיכתו היא הורגת לבסוף את ביל באמצעות יתד עץ.
והעונה מסתיימת במעבר ל-4 שנים מאוחר יותר ומראה כי סוקי בהריון מגבר לא ידוע, לאחיה ג’ייסון יש שלושה ילדים, הויט וג'סיקה נשואים באושר, סאם מרלוט נמצא עם אשתו ניקול ושני ילדיו, ארלין מצאה מערכת יחסים חדשה עם ערפד לאחר מותו של טרי וכל תושבי בון טמפ בהם התמקדה הסדרה חוגגים יחד את חג ההודיה וכולם מאושרים, בנוסף אריק ופאם התחילו לשווק את התרופה להפיטיטיס ווי כמשקה תחליף לדם אמיתי שמכיל את החיסון מהדם של שרה ניולן והם התעשרו ובו זמנית מחזיקים בשרה במרתף של פאנגטזיה כנקמה.
פרקים 71–78 . החלה ב-22 ביוני 2014 והסתיימה ב-24 באוגוסט 2014.
דם אמיתי היא הפרויקט הראשון במסגרת הסכם שחתם אלן בול עם רשת HBO עם סיום הסדרה עמוק באדמה. לאחר שבול התוודע לספרי "מסתרי הערפדים הדרומיים" של שרלין האריס, 3  הוא התעניין ב"הבאת חזונה  לטלוויזיה". 4  5  להאריס כבר היו שתי אפשרויות אחרות לעיבוד הספרים, אך בחרה לעבוד איתו כי לדבריה " באמת 'תפס' אותי. כך הוא שכנע אותי לבוא איתו. פשוט הרגשתי שהוא מבין מה אני עושה עם הספרים".
פרק הפיילוט הוזמן במקביל עם השלמת עסקת הפיתוח הנ"ל ונכתב, בוים והופק על ידי בול. 1  4  חברי הצוות פקווין, קוואנטן וטראמל הוכרזו בפברואר 2007 ובהמשך מויר באפריל. פרק הפיילוט צולם בראשית הקיץ של שנת 2007 והוזמן באופן רשמי לסדרה באוגוסט, שבו בול כבר כתב עוד כמה פרקים. 1  הפקת הסדרה החלה מאוחר יותר בסתיו. 6  ברוק קר גילמה את טארה תורנטון בפרק הפיילוט המקורי, אך הוחלפה ברוטינה וסלי. 7  שני פרקים נוספים של הסדרה צולמו לפני ששביתת איגוד התסריטאים האמריקאי השביתה את ההפקה של 12 הפרקים של העונה הראשונה עד 2008. 8  באותו ספטמבר, לאחר רק שני הפרקים הראשונים של הסדרה שעלו לאוויר, HBO הזמינו עונה שנייה של שנים עשר פרקים של הסדרה. 9 
אף על פי שעלילת הסדרה מתרחשת בלואיזיאנה, מספר ניכר של השחקנים המגלמים את הדמויות נולדו מחוץ לארצות הברית. בראיון עמו, הסביר אלן בול כי הוא לא חיפש בכוונה שחקנים שאינם אמריקאים, וכי היה מוכן ללהק כל שחקן שיצליח "להחיות את הדמות". בול המשיך והסביר כי בליהוק הושם דגש רב יותר על הצגת הדמויות בצורה משכנעת, ופחות על התאמת המראה החיצוני של השחקן לתיאור הדמות בסדרת הספרים. בול מודע לכך שיש הבדל מובהק בין תיאור הדמויות בסדרת הספרים לבין תיאורם בסדרה, ולדבריו שרלין האריס גילתה הבנה רבה בשינויים שביצע. 10 
כתוביות הפתיחה של הסדרה, שהיו מועמדות לפרס אמי, נוצרו על ידי "דיגיטל קיטצ'ן" , אולפן הפקות שאחראי בין השאר על כתוביות הפתיחה זוכות פרס אמי של הסדרות "עמוק באדמה" ו"דקסטר". הפתיח, שמורכב בעיקר מקטעים המתארים את הדרום העמוק של ארצות הברית, האזור בו מתקיימת עלילת הסדרה, מנוגן על רקע צלילי השיר "Bad Things"  מאת זמר הקאנטרי ג'ייס אוורט. 11 
הרעיון המרכזי שהנחה את "דיגיטל קיטצ'ן" בעבודה על הפתיח היה ערבוב בין מיניות ודת, וזאת באמצעות מיזוג וערבוב תמונות של מיניות, סקס, אלימות ודת, והצגתם מ"נקודת ראות של יצורים טורפים ועל טבעיים המתבוננים בבני אדם מהצללים..." 11  . בנוסף, דיגיטל קיטצ'ן רצו לבטא בפתיח הסדרה רעיונות של סליחה וכפרה, ובשל כך בנו את הפתיח כך שיתפתח מבוקר ללילה, ובסופו נראה טקס טבילה לנצרות, 12  המסמל את גאולת האדם מחטאיו והפיכתו לחלק מהדת הנוצרית.
רוב הקטעים בכתוביות הפתיחה צולמו באתרי צילום אמיתיים . חברי צוות ההפקה יצאו לטיול בן 4 ימים בלואיזיאנה וצילמו כל דבר שנקרה בדרכם ונראה להם מתאים לפתיח. 11  מספר קטעים צולמו בכנסייה בשיקגו ובפאב ובבמה בסיאטל. 12  בנוסף, חלק מחברי צוות ההפקה של דיגיטל קיטצ'ן הופיעו בפתיח הסדרה. 11 
בעריכת הפתיח, התכוונו יוצריו להראות ש"דתיות פנאטית", ביחד עם "אנרגיות מיניות מודחקות", יוצרים באדם רגש חייתי, ובכך מבטאים את המאפיינים העל טבעיים של הסדרה. בהתאם לכך, חלק מהקטעים בפתיח נערכו כך שתנועתם תיצור תחושה של מתיחות , ומספר קטעים כאלו "התנגשו" עם קטעים איטיים יותר. בעריכה גם הוספו לקטעים רבים בפתיח טיפות של דם, כתזכורת למאפיין המרכזי בסדרה. 12 
עבור כתוביות הפתיחה של הסדרה נוצרו 8 גופנים שונים על ידי קם רולאנד. 12 
גארי קאלאמר, אחראי המוזיקה ומפיק הפסקול בסדרה, 13  אמר כי השאיפה שלו היא שפסקול הסדרה יהיה "ביצתי, בלוזי ומפחיד" , ושיופיעו בו זמרים לואיזיאניים מקומיים. 14 
מוזיקת הרקע של הסדרה, הנכתבת ומבוצעת על ידי המלחין נתן באר, 15  כוללת מספר כלי נגינה, ביניהם צ'לו, גיטרה, פסנתר ממותקן  והרמוניקת זכוכית. שיר הנושא המרכזי של הסדרה הוא "Bad Things" מאת זמר הקאנטרי ג'ייס אוורט.
חברת ההקלטות אלקטרה/אטלנטיק רקורדס הוציאה לאור את אלבום הפסקול של העונה הראשונה של הסדרה ב-19 במאי 2009, אותו יום בו יצאו לשווקים מארזי ה-DVD וה-Blu Ray של העונה הראשונה. 16  בשנת 2010 האלבום היה מועמד לפרס גראמי. 13  ב-25 במאי 2010 הוציאה חברת אלקטרה את אלבום הפסקול של העונה השנייה והשלישית, ובדומה לאלבום הראשון, באותו יום יצאו לשווקים מארזי ה-DVD וה-Blu Ray של העונה השנייה. 13 
מאבקם של הערפדים בסדרה לשוויון זכויות נראה כאלגוריה של התנועות החברתיות של הלהט"ב. 17  שרלין האריס, מחברת סדרת הספרים עליה מבוססת הסדרה, הצהירה שהאפיון הראשוני שלה כלפי הערפדים היה ”מיעוט שפועל להשגת שוויון זכויות”". 18  19  מספר ביטויים בסדרה מושאלים ומאומצים מביטויים ומילות סלנג שמשתמשים בהם לתיאור והתנגדות כלפי להט"בים, כמו "אלוהים שונא ניבים"  ו"יציאה מארון המתים" . 19 
מבקר הטלוויזיה של המגזין האמריקאי "Entertainment Weekly", קן טוקר, כתב כי הסדרה בנויה ”סביב סדרה של מטפורות: זכויות הערפדים ממלאים את מקומם כזכויות של הומואים, ועכשיו הצחוק המבריק שיוצא מהערפדית הילדונת המרגיזה הזו מייצג קיצוניות של מרדנות מתבגרת”. 17 
דייוויד ביאנצ'ולי ממגזין NPR כתב ” אלגוריה גדולה, והמתח של קבלת הערפדים לתוך החברה הוא מחזה ברור לזכויות אזרחיות בכללי, וזכויות הומואים בפרט”. 19 
עם התפתחות הסדרה התפתחה הצגת הערפדים לארגון גדול שלפלגים גדולים בו ישנן שאיפות השתלטות על העולם ושעבוד בני האדם, אם מטעמי שכרון כוח ואם מטעמי דת. התפתחות זו מפחיתה את הדמיון בין המאבקים, והשוואה הדוקה בין המאבקים משחקת לידיהם של מתנגדי זכויות הלהט"ב, ואכן, יוצר הסדרה עצמו מביע הסכמה חלקית בלבד עם הדברים, ובריאיון לאתר "וואלה!" אמר ”אני חושב שזו השוואה פשטנית מידי. בסופו של דבר הערפדים הם יצורים מרושעים, אבל בכל מה שקשור לזכויות שהם דורשים, זו בהחלט מטפורה לא רחוקה מהמציאות. מה שאני מבין זה שפשוט מדובר בקבוצה של מיעוטים שרוצה שוויון זכויות. אם הסדרה הייתה לפני 50 שנה היו משווים את המאבק לזה של השחורים בארצות הברית, או לפני מאה שנה היו אלה הנשים. ההקשר הוא למיעוט מנודה שתובע הכרה”. 20 
הסדרה מציגה במרכזה מספר דמויות נשיות חזקות, שאינן נכנעות לתכתיבי החברה אודותיהן. גיבורת הסדרה סוקי פותרת את המשולש הרומנטי אליו נקלעה בהצגת הברירה בפני הגברים לקבל את רגשותיה כלפי שניהם או לוותר עליה לחלוטין, ברירה שמוצגת לרוב דווקא ביחסי מגדר הפוכים. חלק מדמויות הנבל בעונות השונות הן נשים חזקות שאינן זקוקות לגברים או לאישורם, ואף לא מהססות להילחם בהם.
הסדרה מאופיינת בהצגה רבה של יחסי מין על המסך. מבקרי טלוויזיה שונים מציינים כי הצגת המיניות שונה מהמקובל על המסך ומציגות דווקא את הגברים כאובייקטים מיניים. היפוך יחסי הכוחות הזה משקף מערך כוחות בין-מגדריים שונה ופמיניסטי יותר. 21 
בעונתה החמישית מציגה הסדרה מאבק כוחות בין מנהיגים בחברת הערפדים השואפים לדו-קיום ומהווים גורמים תבוניים וממתנים, לבין מנהיגים צמאי דם הסובלים מטירוף דתי המהווים גורמים מסכנים ומערערים. המאבק מתכתב עם הבחירות לנשיאות ארצות הברית 2012, כך גם לדברי יוצר הסדרה. 20 
לפי מדד נילסן למדרוג אחוזי הצפייה בארצות הברית:
"דם אמיתי" זכתה למועמדויות רבות בהן זכתה בפרסים רבים, ובין היתר בפרס גלובוס הזהב ופרס אמי. להלן רשימה חלקית של המועמדויות והפרסים להן זכתה הסדרה:
מידע וכתבות:
ביקורות:
