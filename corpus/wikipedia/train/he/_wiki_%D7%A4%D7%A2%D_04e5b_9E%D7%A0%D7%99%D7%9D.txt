פעילות על-טבעית: המסומנים  הוא סרט אימה על-טבעי אמריקאי, החמישי בסדרת סרטי פעילות על-טבעית. הסרט נכתב ובוים על ידי כריסטופר ב. לאנדון. הסרט יצא לבתי הקולנוע בינואר 2014. הסרט הוא ספין אוף של זכיינית הסרט המקורי.
הסיפור מתחיל בחודש יוני 2012, במסיבה באוקסנרד, קליפורניה. לאחר שאישה מתה בדירה מתחת לזו שהתקיימה בה המסיבה, כמה מהחוגגים לקחו מצלמה כדי לראות ולחקור את מה שקרה. הם מגלים פריטים הקשורים לטקסי כישוף, וגם את הקלטות שהיו חסרות בפעילות על-טבעית 3. כאשר ג'סי , מגלה סימן של נשיכה בלתי-אנושית על הזרוע שלו, כוחות מוזרים מתחילים לרדוף אחריו בזמן שמקרוביו של ג'סי מנסים להציל אותו.
הסרט הוכרז עוד באפריל 2012, ונמסר כי יהיה סרט המשך בזכויות היוצרים של הסרט פעילות על-טבעית 4, אולם את ההכרזה היה ניתן לראות רק בבתי הקולנוע. למרות שהסרט יהיה בעיקר לשוק הלטיני, הוא לא יהיה בשפה הספרדית. כריסטופר לאנדון, מי שכתב את התסריט של שלושת הסרטים הקודמים בסדרה: פעילות על-טבעית 2, פעילות על-טבעית 3 ופעילות על-טבעית 4, הוכרז כזה שיכתוב ויביים את הסרט, שמתואר כ"בן דוד" של הסדרה, בניגוד להמשך ישיר או פרי-קוול. הכוונה היא שעלילת הסרט דומה לעלילות הקודמות, אולם המאורעות והשחקנים ברובם הם שחקנים שונים. אם כן המאורעות החדשים מתרחשים בצמוד לעלילת הסרט הרביעי, השחקן הראשי ג'סי בסופו של הסרט נרצח בידי הישות אשר רודפת אותו ובמקביל בפעילות על טבעית 4 אותה ישות הורגת גם את השחקנים המשניים כך שהעלילות מתרחשות במקביל.
פעילות על-טבעית: המסומנים יצא לאקרנים ב-3 בינואר 2014 בבתי הקולנוע בארצות הברית וקנדה. בישראל יצא לבתי הקולנוע ב-9 בינואר 2014. תאריך השחרור נדחה לינואר בשל כך שההפקה והעריכה של הסרט ארוכים יותר משל הסרטים הקודמים בסדרה.
