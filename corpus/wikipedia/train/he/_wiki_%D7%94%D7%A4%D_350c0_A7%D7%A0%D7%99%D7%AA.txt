הפארק הלאומי סמואה האמריקנית  הוא פארק לאומי בטריטוריה של ארצות הברית בסמואה האמריקנית, המשתרע על גבי שלושה איים: טוטואילה , טאו  ואופו. הפארק משמר ומגן על שוניות אלמוגים, יערות גשם טרופיים, עטלפי פרי ותרבות סמואה. פעילויות פופולרית בפארק כוללות סיורים רגליים וצלילה. מתוך שטח של 55 קילומטרים רבועים, 36 קילומטרים רבועים הם אדמה ו-18 קילומטרים רבועים הם שוניות אלמוגים ואוקיינוס. הפארק הוא האתר היחיד של שירות הפארקים השוכן מדרום לקו המשווה. 3 
יחידת טוטואילה  של הפארק שוכנת בקצה הצפוני של האי סמוך לבירה פאגו פאגו, שביניהן מפרידים הר אלווה  ורכס מאוגלואה  וכוללת את עמק אמאלו , קראגי פוינט , מפרץ טאפאו  והאיים פולה  ומנופה . זהו החלק היחיד בפארק הנגיש לכלי רכב ומושך אליו את מרבית המבקרים באזור. אדמות הפארק כוללות שביל לפסגת הר אלווה ואתרי עמדות התותחים ההיסטוריות ממלחמת העולם השנייה בבריקרס פוינט  ובבלנטס פוינט . 4  השביל מתפתל לאורך הרכס ביער עבות, שצפונית לו הקרקע משתפלת בחדות אל האוקיינוס.
יחידת אופו  נגישה רק באמצעות סירת דייגים קטנה מהאי טאו. יש אפשרויות לינה באופו.
לאי טאו  אפשר להגיע בטיסה מטוטואילה לכפר פיטיאוטה  על טאו. יש אפשרויות לינה בטאו. שביל מתפתל מסאואה  סביב נקודת הסיאו  לחוף הים הדרומי ומדרגות עד לפסגת הר לאטה  בגובה 970 מטרים.
האיים הגעשיים של סמואה המהווים את החלק היבשתי של הפארק בנויים מהרי געש מטיפוס חרוט מגן שהתפתחו מנקודה חמה על הלוח הפסיפי, שצצו בזה אחר זה ממערב למזרח. טוטאילה, האי הגדול והעתיק ביותר, נוצר בתקופת הפליוקן, לפני 1.24 עד 1.4 מיליון שנה, בעוד שהאיים הקטנים יותר נוצרו בתור ההולוקן.
האיים לא בנויים מהר געש בודד אלא מורכבים מחרוטי מגן חופפים או שבנויים האחד על גבי השני שנבנו מקילוחי לבה בזלתית. מרבית הלבה שהתפרצה נשברה מאז לשברים זוויתיים המכונים ברקציה. הרי הגעש צצו ממחדר של דייקים בזלתיים מרצועת בקעים בקרקעית האוקיינוס במהלך תקופת הפליסטוקן, כשהם מותירים מאחור פקקים גגשיים של טרכיט ומחשופים של טוף געשי ברחבי הפארק. האי טאו, הצעיר ביותר בין האיים הכלולים בשטח הפארק הלאומי, הוא כל שנותר מהתמוטטות חרוט מגן במהלך ההולוקן. ההתמוטטות יצרה צוקים בגובה מעל ל-900 מטרים בצד הצפוני של האי, בין המתלולים הגבוהים ביותר מסוג זה בעולם.
אף שאין עדויות לפעילות געשית באיי סמואה מזה שנים רבות, ממשיכה הנקודה החמה של סמואה להראות סימני פעילות. כך למשל זוהתה התפרצות תת-ימית מזרחית לסמואה האמריקנית ב-1973. הר המצולה ואילולואו , השוכן מזרחית לטאו, עתיד להיות אי נוסף בארכיפלג המתפתח מקילוחי לבה תת-ימיים, ממשיך את התנועה מזרחה של ההתפתחות הגעשית מהנקודה החמה שמתחת לאיים. קילוחי לבה היוצרים הרי מצולה תוארכו באמצעות שיטות רדיומטריות בין 5 ל-50 שנים, שבמהלכן התרומם הר המצולה לגובה 4,500 מטרים.
קיימות עדויות למפולות קרקע תת-ימיות ויבשתיות כתוצאה מבליה וצורות אחרות של סחיפה של סלעים וקרקע הבונים את האיים. על האי טאו יש מתלול פנימי המכונה "ספסל ליו" , תוצאה של תנועת בלית, המאיים לשקוע לתוך האוקיינוס הסמוך, אירוע אשר יכול לייצר צונאמי חזק מספיק כדי לגרום לנזק רב לאי פיג'י מדרום-מזרח לטאו.
בזלות אוליבין נפלטו בפליוקן, או בתחילת הפליסטוקן מרצועת בקעים שכיוונה מזרחה, לאורך המפרצים כיום של אפונו  ומאספאיי  בטוטאילה. מכלול הדייקים מאספאו  והדרדרת הבנויה מסלעי ברקציה הם שרידים לבקעים אלו. ההתפתחות של חרוטי המגן של טפוטפו , פאגו , אלופאו  ואולומואנה  באה בעקבות סדקים ארוכים מקבילים. אבל כאשר הפסגות של פאגו ואלופאו התמוטטו נוצרו קלדרות. שכבות טוף עבות שקעו בקלדרת פאגו, והשוליים הדרומיים נקברה מתחת לקילוחי לבה המורכבת מבזלות פיקריטיות, אנדזיט וטרכיט. התפרצות שבאה אחר-כך בין תחילת לאמצע הפליסטוקן הרחיבה את הקלדרות, והנהר פאגו במיוחד חצב קניון עמוק, שכיום הוא מפרץ פאגו פאגו. מדף תת-ימי נוצר ממשקעי הסחיפה ואפשר היווצרות של שוניות אלמוגים לפני שהאי שקע לעומק בין 200 ל-600 מטרים. שינויים בגובה פני הים נמשכו בין אמצע לשלהי הפליסטוקן. נוצרה שונית מחסום ששקעה לעומק של 60 מטרים לפני שצצה מחדש בגובה 15 מטרים, כשהיא מותירה מערות ים מעל גובה פני הים. התפרצות מאוחרת יותר המכונה "געשיות לאונה"  יצרה חרוטי טוף תת-ימים, כדוגמת האי אנו  וחרוטי אפר על היבשה. קילוחי לבת מקלעות קברו את שונית המחסום השקועה, והרחיבו את שטח האי בקרוב ל-21 קילומטרים רבועים. האי התרומם מאז בקרוב ל-2 מטרים. 5 
איי אולוסגה ואופו הם שרידים של הר געש בזלתי אחד שממדיו היו 7 קילומטרים מצפון לדרום ו-10 קילומטרים ממזרח למערב, שנוצר בפליוקן עד תחילת הפליסטוקן. שרידים של מחצית אחת של הקלדרה יצרה את החלק המרכזי צפוני של אופו. הצוקים התלולים בגובה 200 מטרים, מצויים בחוף צפוני זה. קבוצת האיים אולוסגה ואופו נוצרה לאורך אותה רצועת בקעים שיצרה את טאו, כיפה בזלתית יחידה נוספת. השרידים של הקלדרה של טאו מצויים על החוף הדרומי. צוק בגובה 600 מטרים מסמן את החוף הצפוני של אי זה.
בשל המיקום המבודד של הפארק המגוון הביולוגי של בעלי החיים היבשתיים קטן. כ-30% מהצמחים ומין עוף אחד  הם אנדמיים לארכיפלג.
שלושה מינים של עטלפים הם היונקים המקומיים המקוריים היחידים: שני עטלפי פרי גדולים: שועל-מעופף מסמואה  ושועל-מעופף פסיפי  ועטלף אוכל חרקים קטן: Emballonura semicaudata ממשפחת האשמניים. הם משחקים תפקיד חשוב בהאבקה של צמחיית האי. העטלף Emballonura semicaudata כמעט ונכחד בציקלון ואל של 1991. הזוחלים המקומיים כוללים כמה מינים של שממיות: Nactus pelagicus  , שממית פולינזית , שממית מתאבלת  ו-Gehyra mutilata , מין של חנק שפוע חוטם, Candoia carinata  ושבעה מינים של חומטים. 6  אחד התפקידים החשובים של אנשי הצוות של הפארק הוא לחסל מינים פולשים כדוגמת חזירי פרא, המאיימים על המערכת האקולוגית של הפארק. קיימים כמה מיני עופות, כשהבולטים בהם הם Foulehaio carunculatus , זרזיר סמואה  ו-Ducula pacifica . 7  עופות בלתי רגילים נוספים כוללים את סערוני טהיטי , מין הברודית Porzana tabuensis  ואת המין הנדיר  יונת פירות רבגונית .
האיים מכוסים ביער גשם טרופי כולל יער עננים על טאו ויער על רכס השפלה בטוטואילה. מרבית הצמחים הגיעו במקור במקרה מדרום-מזרח אסיה. יש 343 צמחים בעלי פרחים, 135 שרכים. כ-30% מהמינים אנדמיים לאיים.
הימים המקיפים את האיים עשירים בבעלי חיים ימיים, כולל צבי ים, לווייתן גדול-סנפיר, מעל ל-950 מיני דגים ומעל ל-250 מינים של אלמוגים. כמה ממושבות האלמוגים הגדולות ביותר בעולם  נמצאות באי טאו.
שוניות האלמוגים נמצאות תחת סיכון משמעותי עקב עליית הטמפרטורה של מי האוקיינוס וריכוז הפחמן הדו-חמצני, כמו גם עליית מי הים. כתוצאה מגורמים אלו וגורמים מעיקים נוספים עתידים להיכחד האלמוגים היוצרים את השוניות עד אמצע המאה ה-21 אם ריכוז הפחמן הדו-חמצני ימשיך לעלות בקצב הנוכחי. 8 
הפארק הלאומי סמואה האמריקנית הוקם ב-31 באוקטובר 1988 באמצעות חוק ציבורי מספר 100-571, 9  אולם שירות הפארקים הלאומיים של ארצות הברית לא היה יכול לרכוש את הקרקע בגלל מערכת הקרקעות השבטית. הסוגיה נפתרה ב-9 בספטמבר 1993, כאשר שירות הפארקים הלאומיים חתם על חוזה חכירה של אדמות הפארק עם מועצות הכפרים של סמואה לתקופה של 50 שנה. בשנת 2002 אישר הקונגרס הרחבה של שלושים אחוז של שטח הפארק על איי אולוסגה ואופו. 10 
בשנת 2009 התרחשה רעידת אדמה ובעקבותיה צונאמי שגרם לכמה גלים גדולים. הצונאמי גרם ל-34 מקרי מוות, יותר ממאה פצועים והרס של כ-200 בתים ועסקים. הפארק ניזוק קשות. מרכז המבקרים והמשרד הראשי נהרסו, אך דווח על פגיעה אחת בלבד בקרב אנשי הצוות והמתנדבים של שירות הפארקים הלאומיים. 11 
מחלקת הפנים של ארצות הברית • שירות הפארקים • משטרת הפארקים
