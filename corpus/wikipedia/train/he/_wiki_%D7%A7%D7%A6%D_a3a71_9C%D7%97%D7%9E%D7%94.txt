קצב המלחמה  הוא רומן פנטזיה אפית שנכתב על ידי הסופר האמריקאי ברנדון סנדרסון, הרביעי בסדרת "גנזך אורות הסער". הספר יצא לאור בהוצאת "טור ספרים"  ב-17 בנובמבר 2020. "קצב המלחמה" מורכב מפרולוג אחד, 112 פרקים, מספר נקודות ביניים ואפילוג, ומהווה המשך ל"בעל השבועה" מ-2017. בדומה לשלושת הספרים הראשונים, בהם יש התמקדות בכל ספר בדמות אחת וזכרונותיה לפני אירועי הספרים , מציג "קצב המלחמה" פלאשבקים על אשונאי וונלי. הספר כולל איורים של ארבעה מה"מבשרים", ואיורים של ארבעה מהספרנים  אשר יצרו קשר אמיתי עם דמויות מהספר, למעט הספרן של דאלינאר. כמו בספרים הקודמים, גרסת האודיו מוקראת על ידי צוות הקריינות הקבוע של הסדרה, מייקל קרמר וקייט רידינג.
תהליך הכתיבה של הספר החל בינואר 2019, עם תאריך פרסום המתוכנן לשנת 2020. לפני שההחלטה על שם הספר כ"קצב המלחמה" התקבלה, כותרתו הזמנית של הרומן הייתה "שיר השינויים" , שלדברי ברנדון מעולם לא נועדה להיות הכותרת הסופית. מאוחר יותר הוכרז כי הספר ייצא לאור ב־17 בנובמבר 2020.במקור הספר היה אמור להציג פלאשבקים מנקודת מבטה של אשונאי, כאשר ונלי תופסת את מרכז הבמה בציר הזמן של ימינו. בסופו של דבר סנדרסון החליט על פלאשבקים מעורבבים, חלק יהיו מנקודת מבטה של אשונאי, וחלק יהיו מנקודת מבטה של ונלי.סנדרסון הצהיר כי פרק האפילוג החותם את הספר של "שנינות"  הוא משהו שהוא ציפה לו במיוחד במשך זמן רב. הוא גם הצהיר שתהיה קפיצה בזמן בין ספר שלוש לארבע. הכותרת אמנם מרמזת על התמקדות רבה יותר בדמויות מה"תרבות הפרשנדית" כביכול, אך הגיבורים הנותרים, כולל קאלאדין מבורך הסער, שאלאן דאבאר, דאלינאר קולין וסזת' בן בן ואלאנו, מופיעים גם הם בספר באופן בולט.העטיפה האמריקאית נחשפה רשמית ב־17 באוגוסט 2020.
העלילה מתרחשת ביבשת רושאר, בעולם שבו מתחוללות דרך קבע סופות אדירות הנודעות בשם סערות אימים, עולם עם צמחייה הצומחת מתוך סלעים, ובעלי חיים שפועלים לפי חוקיות לא ידועה.
הפרקים העיקריים בספר מסופרים מנקודת המבט של כמה דמויות עיקריות, בזמן שקטעי המעבר מסופרים מנקודות מבטן של דמויות שונות .
