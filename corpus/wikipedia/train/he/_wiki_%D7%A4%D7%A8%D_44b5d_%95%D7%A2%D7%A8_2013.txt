
טקס פרסי בחירת הנוער לשנת 2013 התקיים ב-11 באוגוסט 2013 באמפיתיאטרון גיבסון שבקליפורניה, שבאותה השנה נסגר והוסב למתקן באולפני יוניברסל, ושודר בערוץ פוקס. את הטקס הנחו השחקנים דארן כריס ולוסי הייל ולאורכו הופיעו האומנים וואן דיירקשן, פאראמור, פלורידה ג'ורג'יה ליין עם נלי ודמי לובאטו. בטקס זה הוענקו שלושה פרסים מיוחדים; השחקן והמנחה אשטון קוצ'ר קיבל את פרס Ultimate, האומן ניק ג'ונאס קיבל את פרס השראה מטעם Acuvue ואילו האומנית מיילי סיירוס קיבלה את פרס אייקון האופנה של Candie.
