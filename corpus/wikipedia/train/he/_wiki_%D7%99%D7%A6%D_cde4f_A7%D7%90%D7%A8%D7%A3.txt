הרב יצחק אהרן קארף הוא האדמו"ר מזוועהיל-מז'יבוז' בבוסטון. הוא משמש גם כדיין בבד"ץ בוסטון, וכרב הרשמי של עיריית בוסטון .
הרב הוא נכדו של האדמו"ר יעקב ישראל מזוועהיל-מעז'בוז, שהיה חתנו של האדמו"ר מזוועהיל רבי יחיאל מיכל ובנו של אדמו"ר ממעז'בוז רבי מרדכי. הרב הוא צאצא של הבעל שם טוב ונכדו רבי ברוך ממז'יבוז'.
אשתו הראשונה שרי, ממנה התגרש, היא בתו של סמנר רדסטון, יושב ראש מועצת המנהלים ומחזיק המניות הראשי של ויאקום ורשת CBS.
אשתו השנייה דבורה היא בתו של האדמו"ר אברהם חיים ראטה משומרי אמונים.
הרב קארף למד בישיבת רבי חיים ברלין בארצות הברית ובישיבת זוועהיל בירושלים. יש לו תואר דוקטור, שני תארים במשפטים וכן מספר תארים שניים מאוניברסיטת קולומביה, אוניברסיטת הרווארד ומוסדות נוספים 1 .
