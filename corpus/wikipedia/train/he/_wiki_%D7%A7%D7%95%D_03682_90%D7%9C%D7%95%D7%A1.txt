קורנליוס גאלוס  היה משורר ופוליטיקאי בתחילת תקופת הפרינקיפט.
קורנליוס גאלוס נולד למשפחה לא אצילה וגדל ברומא העתיקה. הוא היה בין תומכיו של אוגוסטוס קיסר וקיבל ממנו מעמד הפרשים.
עוד בהיותו בחור צעיר התחבר עם ורגיליוס וגאיוס ולריוס קאטולוס.
הוא לקח חלק פעיל במלחמות האזרחים ברפובליקה הרומית. הוא מונה למפקד הכוחות באפריקה ופלש למצרים. הכוחות בפיקודו כבשו את מרסא מטרוח והיו להם הצלחות נוספות. על תרומתו במלחמה קורנליוס גאלוס מונה לפרפקט הראשון של מצרים. בניגוד לאזורים אחרים, הוא היה כפוף ישירות לאוגסטוס ולא לסנאט הרומי. הוא השלים את כיבוש מצרים. בכל רחבי האזור הוקמו פסלים עם דיוקנו. ככל הנראה אוגוסטוס התחיל לחשוד בנאמנותו וקורנליוס גאלוס איבד את משרתו תוך הלאמת כל רכושו. הוא חזר לרומא והתאבד 1  במטרה למנוע את תחילת משפטו.
הוא היה נחשב למשורר ונואם בולט. עד היום שרדו רק שני נאומים שלו. ידוע שהוא פרסם מספר ספרי שירה. קיימות ביקורות חיוביות רבות, אך השירים עצמם לא שרדו. בשנת 1978 נמצא פפירוס עם קטע של שיריו. בשנת 1501 פורסמו שירים ששויכו לקורנליוס גאלוס, אך בהמשך התברר שהם נכתבו על ידי מכסימיאנוס.
