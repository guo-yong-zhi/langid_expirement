לֶשֶק קוֹלַקוֹבסקי  היה פילוסוף, היסטוריון של רעיונות ומסאי, מייסד שותף של בית הספר להיסטוריונים לרעיונות בוורשה, שהתעניין בהיסטוריה של הפילוסופיה המודרנית, ובמיוחד המרקסיזם, פילוסופיה של הדת ותרבות אירופית. הוא היה ממתנגדי המשטר הקומוניסטי בפולין, זוכה פרס "הרצאת ג'פרסון" לשנת 1986. 1 
קולקובסקי נולד בראדום שבפולין. את דרכו החל כקומוניסט אדוק, אולם בהדרגה חלה תמורה בדעותיו וביחסו למרקסיזם. הוא קרא להנהיג סוציאליזם דמוקרטי יותר, עמדה שהביאה אותו לעימותים עם הצנזורה. בשנת 1956 חיבר את המניפסט "מהו סוציאליזם" עבור כתב עת פולני. היה זה הטקסט הראשון של קולקובסקי שנפסל על ידי הצנזורה. בשנת 1968 גורש קולקובסקי מפולין.
לאחר שהייה בקנדה ובצרפת, סוף סוף הוא התיישב באנגליה. קולקובסקי התקבל באוניברסיטת אוקספורד כפרופסור מן המניין וכעמית לחיים. הוא חי בגלות ותמך בתנועת סולידריות הפולנית, שהביאה להפלת את המשטר הקומוניסטי בפולין. את המרקסיזם הגדיר כ"פנטזיה הגדולה של המאה העשרים".
נפטר ב-17 ביולי 2009 באוקספורד, הוא נקבר בבית העלמין פובז'קי בוורשה. 2 
קולקובסקי זכה להכרה בעולם עם פרסום ספרו Main Currents of Marxism . ב-1982 זכה במלגת מקארתור, בשנת 1991 זכה בפרס ארנסט בלוך ובשנת 2007 זכה בפרס ירושלים. קולקובסקי נחשב לאחד מגדולי הפילוסופים של המאה העשרים והוגה הדעות המוביל של המהפכה הדמוקרטית-ליברלית במזרח אירופה.
