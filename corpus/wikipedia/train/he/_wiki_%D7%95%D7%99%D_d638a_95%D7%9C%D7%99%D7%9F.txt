ויקטור איגורייביץ' פייזולין  הוא כדורגלן עבר רוסי.
במדי זניט הוא זכה באליפות רוסיה, בגביע הרוסי בכדורגל, בגביע אופ"א ובסופרקאפ האירופי.
ויקטור התחנך בבית הספר לכדורגל בנחודקה והצטרף לקבוצת הכדורגל אוקיאן נחודקה בשנת 2004 ושיחק בשורותיה בתשעה משחקים.
בסוף העונה עבר לשחק בשורות סק"א-אנרגיה חברובסק בה שיחק במשך 2 עונות בהדרכת המאמן סרגיי גורלוקוביץ'. הופיע במדי הקבוצה ב-51 משחקים כשהוא מבקיע 8 שערים לזכות הקבוצה.
ויקטור משך את תשומת לבם של ציידי כישרונות מליגת העל הרוסית בכדורגל והוא הוזמן על ידי המאמן יורי קרסנוז'אן לשחק בקבוצתו, ספרטק נלצ'יק.
הוא שיחק במדי נלצ'יק במשך עונה אחת בלבד, כשהוא מבקיע 3 שערים ב-28 משחקים, כשהוא מתבלט כקשר כשרוני בעל יכולות מסירה מעולות, דבר שמשך את תשומת לבו של מאמן קבוצת הכדורגל זניט, דיק אדבוקאט.
בדצמבר 2007 חתם תמורת 2 מיליון יורו בקבוצת הכדורגל זניט סנקט פטרבורג, שאך זה זכתה באליפות הליגה הרוסית. 1  בשורות זניט הוענק לו המספר 20 והוא שיחק לראשונה במדי זניט במשחק במסגרת שלב 16 האחרונות בגביע אופ"א נגד קבוצת ויאריאל. 2  את השער הראשון שלו לזכות הקבוצה הוא הבקיע במסגרת משחק הגומלין של חצי גמר גביע אופ"א נגד באיירן מינכן בניצחון הסנסציוני של קבוצתו 3  ועד מהרה הפך לשחקן מרכזי בזניט. 4  5  6  7 
בעונת 2012 הוארך חוזהו עד 2016. 8  בעונת 2014/2015 ספג פציעה בברך ונאלץ לעבור ארתרוסקופיה של הברך ומאז אינו מופיע כחלק מהרכב הקבוצה, אף שרשום בה כשחקן. בקיץ 2015 אומנם הוארך חוזהו עד שנת 2018 אך מאז פציעתו הופיע בשמונה משחקים בלבד ומשחקו האחרון בשורות הקבוצה היה ב-20 בספטמבר 2015. במרץ 2016 עבר ניתוח נוסף בארצות הברית. בינואר 2018 הגיע לבדיקות רפואיות במתקן האימונים של זניט, אך עדיין לא שב למגרשים. באפריל 2018 חזר להתאמן במחנה האימונים של הקבוצה. במאי הודיע על פרישתו ממשחק פעיל. 9 
פייזולין נקרא לנבחרת הנוער בכדורגל לאחר עונת מוצלחת בספרטק נלצ'יק. בשורות הנבחרת הצעירה הוא הבקיע 3 שערים בשבעה משחקים.
ב-15 באוגוסט 2012 שיחק לראשונה במדי הנבחרת הבוגרת במשחק הידידות נגד חוף השנהב. את השער הראשון שלו הבקיע במשחק במסגרת מוקדמות מונדיאל 2014, ב-7 בספטמבר 2012 בניצחון הנבחרת על צפון אירלנד 10  והצטיין גם במשחק נגד ישראל 4 ימים לאחר מכן. 11 
בשנת 2016 יזם את הקמת חברת הנדל"ן Algorithm Development עם אולג סמסונוב. בשנת 2018 השניים הקימו את מועדון הכדורגל אלגוריתם המתמודד במסגרות חובבניות בעיר סנקט פטרבורג. 12 
בינואר 2021 מונה למנהל ספורטיבי בקבוצת אקרון טוליאטי מליגת הכדורגל הלאומית.
פייזולין נשוי לוורוניקה ולשניים 2 ילדים: סבסטיאן  ומירה . 13  14 
נכון ל-11 במאי 2018:
1 אקינפייב • 
2 קוזלוב • 
3 שצ'ניקוב • 
4 איגנשביץ' • 
5 סמיונוב • 
6 קנוניקוב • 
7 דניסוב • 
8 גלושאקוב • 
9 קוקורין • 
10 דזגוייב •  
11 קרז'אקוב • 
12 לודיגין •
13 גרנאט • 
14 ברזוצקי •
15 מוגילבץ •
16 ריז'יקוב •
17 שאטוב •
18 ז'ירקוב •
19 סמדוב •
20 פייזולין •
21 איונוב •
22 ישצ'נקו •
23 קומבארוב •
מאמן: קאפלו
