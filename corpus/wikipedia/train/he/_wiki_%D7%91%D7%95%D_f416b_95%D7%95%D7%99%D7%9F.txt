קולדוול טידיקיו  הידוע בשם הבמה בוב דה דראג קווין  הוא מלכת דראג, קומיקאי, מוזיקאי ואישיות טלוויזיה שנודע בשל זכייתו בעונה השמינית של תוכנית המציאות המרוץ לדראג של רו פול. 1 
טידיקיו נולד בקולומבוס, ג'ורג'יה, 2  וגדל במחוז קלייטון, ג'ורג'יה. אימו הייתה הבעלים של בר דראג בקולומבוס. בערבים שהיא לא יכלה לשלם לבייביסיטר, היא הייתה לוקחת את טידיקיו לבר הדראג שלה, היכן שהוא היה עובד ואוסף כסף מהלקוחות. 3 
טידיקיו אמר שאימו הייתה השפעה תומכת עליו מגיל צעיר. בוב גם קיבל השראה מכמה מלכות דראג כמו פפרמינט, ביאנקה דל ריו, ביבי זהרה בנה ומונה אקס צ'יינג', שאיתה הוא מנחה את "Sibling Rivalry". 4 
טידיקיו למד בתיכון מורו במחוז קלייטון. לאחר מכן הוא למד תיאטרון באוניברסיטת המדינה קולומבוס. 5  ההופעה הראשונה שלו בדראג הייתה כשהוא הלך למסיבת לסביות במהלך חודש הגאווה ב-2008. 6 
כשטידיקיו היה בן 22, הוא עבר לניו יורק עם 500 דולר ושתי מזוודות. הוא התכוון בהתחלה להפוך לשחקן וסטנדאפיסטית. לפני שהחל לעסוק בדראג הוא עבד בתיאטרון לילדים ואמר שהוא "תמיד ראה ילדים כמקור אושר עבורו". 7 
ב-2009, טידיקיו התחיל לעסוק בדראג לאחר שצפה בעונה הראשונה של המרוץ לדראג של רו פול. הוא הסביר שהווא "נהיה אובססיבי" עם התוכנית והיא מיד עוררה בו השראה להזמין איפור. מאז תחילת הופעותיו בדראג, הדמות שלו התרכזה בסטנד-אפ והוא התחיל לעשות ליפ סינקים אחרי כמה חודשים בדראג. 8  5  9  שם הבמה הראשון שלו היה קיטן וית'אהוויפ  בהשראת הסרט "Kitten with a Whip". 10  3  הוא שינה את שמו לבוב דה דראג קווין ב-2013. 11 
ב-1 בפברואר 2016 פורסם כי בוב תהיה אחת מהמשתתפות בעונה השמינית של המרוץ לדראג של רו פול. 12  בתוכנית הוא נודע בעיקר ביכולות הקומיות שלו וזכה בשלושה אתגרים כולל ב-Snatch Game, שם גילם את אוזו אדובה ואת קרול צ'אנינג. ב-16 במאי של אותה שנה הוכתרה בוב כזוכה של העונה וזכתה ב-100,000 דולר. 1 
ביוני 2019, בוב נבחר במקום השמיני ברשימת מלכות הדראג החזקות ביותר באמריקה של מגזין ניו יורק. 13 
ב-2020, הוא החל להנחות את התוכנית אנחנו כאן יחד עם יוריקה אוהרה ושאנג'לה. בתוכנית, שלישיית מלכות הדראג מטיילות ברחבי ארצות הברית כדי להביא תושבים מעיירות קטנות להשתתף במופעי דראג. 14  15  הסדרה זכתה לשבחים מהמבקרים. 16  17 
לאחר שניצח במרוץ לדראג הוציא בוב את הסינגל "Purse First". כמו כן שיתף פעולה עם אלסקה ת'אנדרפאק בסינגל "Yet Another Dig" ועם שאנג'לה בשיר חג המולד "Deck A Ho". 18 
ב-15 במרץ 2018, בוב התחיל להנחות פודקאסט עם אחות הדראג שלו מונה אקס צ'יינג' בשם "Sibling Rivalry". בוב הנחה יחד עם טריקסי מאטל את "המופע של טריקסי וקטיה" כאשר המנחה הקבועה קטיה זמולודצ'יקובה הייתה בהליך גמילה מסמים. 19 
בוב שיחק בתפקיד בליז בהפקה של מלאכים באמריקה ב-2018. 20 
בשנת 2019 התארח במיני-סדרת הטלוויזיה "סיפורי סן פרנסיסקו", שעלתה בנטפליקס ומבוססת על סדרת הספרים מאת ארמיסטד מופין. באוגוסט 2019 הגיע בוב לשתי הופעות בתל אביב. 21 
בוב גם כותב בדיחות למלכות דראג אחרות כמו טריניטי דה טאק, ג'ינג'ר מינג' ומונה אקס צ'יינג'. 22 
במרץ 2020, בוב הופיע יחד עם ביבי זהרה בנה, דה ויקסן, מו הארט, פפרמינט ושיי קוליי בסיבוב ההופעות "Nubia", מופע דראג בהפקת ובהשתתפות מלכות שחורות. 23  24 
בוב הוא פעיל זכויות להט"ב ונעצר כאשר השתתף במחאה בלבוש דראג. 25 
בוב הוא אם הדראג של מיז קרקר ואחות הדראג של מונה אקס צ'יינג' שסיימו במקומות החמישי והשישי בהתאמה בעונה העשירית של המרוץ לדראג של רו פול. 26  בהמשך, זכתה מונה אקס ציינג' בעונה הרביעית של המרוץ לדראג: אולסטארס, זכייה אותה חלקה יחד עם טריניטי דה טאק. בנוסף, מיז קרקר חזרה להתמודד בעונת החמישית של אולסטארס.
בוב יהיה מופע הפתיחה של סיבוב ההופעות הבא של מדונה, Madonna: The Celebration Tour, ב-2023. 27 
בוב מזדהה כפאנסקסואל וא-בינארי ומשתמש בכינויי הגוף הוא והיא. 28  29 
