ולידה סולטאן  היה תואר שהחזיקה "האם החוקית" של סולטאן האימפריה העות'מאנית. התואר שימש לראשונה במאה ה-16 את האפסה סולטאן , בת זוגו של סלים הראשון  ואמו של סולימאן המפואר . בדרך כלל החזיקה בתואר זה אמו של הסולטאן אם הייתה בחיים . במקרים מיוחדים, סבתות ואימהות חורגות לסולטאן קיבלו את התואר ולידה סולטאן.
פירוש המילה ולידה הוא "אמא" בטורקית עות'מאנית.
סולטאן היא מילה בערבית שמשמעותה במקור "סמכות" או "שליטה". בתחילת המאה ה-16, תואר זה, שנישא על ידי גברים ונשים מהשושלת העות'מאנית, החליף את התארים האחרים לפיהם נודעו אנשים בולטים במשפחה הקיסרית . כתוצאה מכך, התואר ולידה האטון  הפך לולידה סולטאן. שימוש זה מדגיש את התפיסה העות'מאנית של כוח ריבוני כפררוגטיבה משפחתית.
תרבות המערב מכירה את השליט העות'מאני כ"סולטאן", אך העות'מאניים עצמם השתמשו ב"פאדישה"  או "הונקר" כדי להתייחס לשליטתם. תוארו הרשמי של הקיסר כלל "סולטאן" יחד עם "חאן" . בפנייה רשמית, ילדי הסולטאן קיבלו גם את הכותרת "סולטאן": נסיכים קיסריים  נשאו את התואר לפני שמם הנתון, ונסיכות קיסריות נשאו אותו אחריו. דוגמה, שהזאדה סולטאן מהמט ומיהרימה סולטאן, בנו ובתו של סולימאן המפואר. כמו הנסיכות הקיסריות, גם האם החיה ובת הזוג הראשית של הסולטאנים השולטים נשאו את התואר לאחר שמותיהן, למשל, האפסה סולטאן, אמו של סולימאן והוולידה סולטאן הראשונה, והורם סולטאן, בת זוגו הראשית של סולימאן וההאסקי סולטאן הראשונה. השימוש המתפתח בתואר זה שיקף את התעצמות כוחן של הנשים הקיסריות, במיוחד בתקופת "סולטנות הנשים", כאשר מעמד תפקיד בת הזוג הראשית נשחק במהלך המאה ה-17, ובת הזוג הראשית של הסולטאן איבדה את התואר "סולטאן", שהוחלף ב"קאדין", תואר שקשור ל"האטון" הקודם. מכאן ואילך, אמו של הסולטאן המכהן הייתה האדם היחיד בעל הדם הלא-קיסרי שנשאה את התואר "סולטאן".
התואר "ולידה" בא לפני או אחרי השם הניתן של הנושאת בתואר. מערביים רבים השתמשו בתואר "סולטאנה" כשהם מתייחסים לנשים הקיסריות כדי להבדילו מהתואר "סולטאן" שיוחס לזכרים בשושלת העות'מאנית.
הולידה סולטאן נחשבו לאלה שהיו בעמדה החשובה ביותר באימפריה העות'מאנית אחרי הסולטאן עצמו. כאם לסולטאן, על פי המסורת האסלאמית , לולידה סולטאן הייתה השפעה משמעותית על ענייני האימפריה. היה לה כוח עצום בחצר המלכות, חדרים פרטיים  ומשרתים. באופן מסורתי הייתה לולידה סולטאן גישה למשאבים כלכליים ניכרים והן מימנו לעיתים קרובות פרויקטים אדריכליים גדולים. במהלך המאה ה-17, בתקופה המכונה "סולטנות הנשים", סדרה של סולטנים חסרי יכולת או קטינים העלו את תפקידיהן של הולידה סולטאן לגבהים חדשים. הולידה סולטן ניהלה גם את הרמון השפחות הקיסרי, וכאשר הלכה לעולמה, בדרך כלל הייתה בת זוגו של הסולטאן משמשת בתפקיד זה .
החזקות והידועות מבין כל הולידה סולטאן בהיסטוריה של האימפריה העות'מאנית היו נורבאנו סולטאן, ספייה סולטאן, קסם סולטאן וטורהאן האדיג'ה סולטאן.
רוב נשות ההרמון היו שפחות שמעולם לא נישאו רשמית לסולטאנים. אף על פי כן, ילדיהן נחשבו לגיטימיים לחלוטין על פי החוק האסלאמי אם היו מוכרים על ידי האב. עם זאת, רק מעטות מנשות ההרמון שהפכו לולידה סולטאן עם עליית בנם לכס המלכות אכן היו משוחררות מעבדות ונשואות לסולטאן העות'מאני לשעבר. הסולטנות הללו היו נורבאנו סולטאן, קסם סולטאן, רבייה גולנוש סולטאן ופרסטו קאדין.
כהונה שנייה: 19/05/1622
כהונה שנייה: 10/09/1623
אבראהים הראשון 
מהמט הרביעי 
אהמט השלישי 
