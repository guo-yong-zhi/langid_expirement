סמל מדינת קנטקי אומץ על ידי בית המחוקקים של המדינה בדצמבר 1792. הסמל מציג שני גברים מחובקים, האחד לבוש עורות דוב, והשני לבוש חליפה. סביב חלקו העליון של הסמל מופיע שמה הרשמי של המדינה: "חבר העמים של קנטקי"  וסביב חלקו התחתון מצויר הפרח המסמל את המדינה - פרח שבט הזהב. סביב חלקו הפנימי של הסמל מופיע מוטו המדינה: "מאוחדים נעמוד, מפורדים ניפול" .
על פי אמונה מקובלת האיש משמאל הוא דניאל בון אשר היה אחד ממגלי קנטקי, והימני הוא הנרי קליי - אחד המדינאים העיקרים של קנטקי. אולם ההסבר הרשמי קובע שהאחד מייצג את איש הכפר  והשני את המדינאי המתגורר בערים.
