"איך שאתה רוצה" הוא אלבומה השלישי של להקת הרוק הישראלית, הפיל הכחול. האלבום יצא לאור בחודש מרץ 2018. את האלבום הוציאה הלהקה לאחר שגייסה את הכסף ליצירתו והפקתו בפרויקט הדסטארט 1 , בנובמבר 2017. בתוך 3 ימים הגיע הגיוס ל-125% תמיכה. 
שם האלבום "איך שאתה רוצה" נבחר כאשר אל מנהל השיווק של הלהקה פנה אדם שביקש לתמוך בתשורה של "שם האלבום החדש לבחירתך" בסך 32,420 שקלים, אך לא רצה לבחור את שם האלבום מאחר שכלל לא הכיר את הלהקה ורק רצה לתמוך במוזיקה, לכן ענה "תקרא לו איך שאתה רוצה". כאשר מנהל השיווק עדכן את לירון אטיה, סולן הפיל הכחול, על כך שנאמר לו לבחור שם איך שאתה רוצה, החליט לירון אטיה שזה יהיה שם האלבום החדש.
האלבום שוחרר 4 חודשים לאחר הצלחת גיוס ההמונים, במרץ 2018.
כל השירים נכתבו והולחנו על ידי לירון אטיה . 
