סטיב אווטס  הוא שחקן ומוזיקאי אנגלי, שזכה להכרה בהופעתו בתפקיד ראשי בסרט "מחפשים את אריק" משנת 2009.
אווטס נולד בסלפורד שבלנקשייר בשם סטיבן מרפי. אחרי סיום הלימודים הצטרף אווטס לצי הסוחר, אבל נזרק משם אחרי שלוש שנים. 1 
ב-1987 נפצע אווטס בקטטה בפאב והיה מחובר למכונת הנשמה. הוא נדקר דרך הכבד, הריאות והסרעפת, ונחתך בפניו ובגרונו. 2  3 
לצד הקריירה שלו במשחק עבד אווטס באספקת צינורות וכחשמלאי. 1  2  מכיוון שהיה כבר שחקן בשם סטיבן מרפי רשום באיגוד השחקנים , הוא בחר בשם הפלינדרומי Steve Evets, "השם הראשון שעלה במוחי היה השם 'Steve' במהופך". 1 
בתחילת הקריירה שלו הופיע אווטס בתיאטרון רחוב בלהקה שהקים יחד עם שני חברים. 1  הוא המשיך להופיע בתיאטרון ושיחק בתפקידים קטנים בסדרות טלוויזיה כגון "See No Evil: The Moors Murders", "חדר מיון", "חיים על מאדים", "The Cops", "לגדול בלי בושה" ואופרת הסבון "אמרדייל". 4 
בין עבודות הופיע אווטס בשם הבמה אדולף צ'יפ-פאן, וביצע שירה קומית פוליטית במנטצ'סטר. עוד עבד כמוזיקאי, ובאמצע שנות התשעים של המאה העשרים הוצג בפני מארק אי סמית' מלהקת The Fall, והופיע אותם כשהוא מבצע קטעי השירה שלו. כשסמית' גילה שאווטס מנגן בגיטרה בס, הוא צורף ללהקה בטורקיה אחרי שהבסיסט ג'ים ווטס פוטר. בין השנים 2000 ל-2002 ניגן אווטס עם The Fall, ואחר כך עבר לנגן עם להקה משלו בשם Dr Freak's Padded Cell. את להקתו תיאר כמנגנת "מוזיקת אלקטרונית לריקודים עם גוונים פוליטיים". 1 
ב-2008 שיחק אווטס בתפקיד הגדול הראשון שלו בדמות האלכוהוליסט בכיסא גלגלים החולה אנוש, לצדו של רוברט קרלייל בסרט "Summer". ב-2009 לוהק לתפקיד ראשי בסרטו של קן לואץ' "מחפשים את אריק". בזכות הופעתו בסרט התמודד אווטס על פרס השחקן הטוב ביותר בפסטיבל הקולנוע בקאן של שנת 2009. 5  6 
בין 2010 ל-2014 הופיע אווטס בתפקיד קולין, חסר בית המכור לסמים, בסדרת הטלוויזיה עטורת השבחים "כבוד הכומר". ב-2012 גילם את מורטי בסרט אימה דל תקציב של ורטיגו פילמס בשם "The Facility" בבימויו של איאן קלארק. 7  ב-2011 כיכב בווידאו קליפ של השיר "Man with Red Eyes" של להקת Emperor Zero. 8 
אווטס הופיע בשלושה פרקים ראשונים של סדרת הטלוויזיה "In the Flesh", אבל עם מות הדמות שגילם לא חזר להופיע בעונה השנייה.
ב-2015 שיחק אווטס בתפקיד ג'ים סמית' בפרק בסדרה "Death in Paradise". עוד הופיע בתפקיד ברטרנד בפרק בעונה השנייה של הסדרה "המוסקטרים". בפברואר 2016 הופיע בדרמה "Moving On" של ערוץ BBC One.
