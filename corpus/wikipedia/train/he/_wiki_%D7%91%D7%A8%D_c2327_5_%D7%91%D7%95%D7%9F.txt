ברתולומאו בון  היה פסל ואדריכל איטלקי שפעל בוונציה, היה מייסד של אסכולה ונציאנית מיוחדת של אדריכלות רנסאנסית 1 . יש הרואים בו את הדמות המרכזית של הפיסול והאדריכלות בעיר באמצע המאה ה-15 2 .
ברתולומאו היה בנו של ג'ובאני בון  שהיה גם הוא פסל ואדריכל ובעל מפעל סיתות אבן.
ברתולומאו הצעיר עבד יחד עם אביו, בין השאר על הקא' ד'אורו  ועל ה-Porta della Carta, השער המונומנטלי הבנוי בסגנון הגותי המאוחר, שבצד הפיאצטה של ארמון הדוג'ה, .
מעבודות שהוזמנו אצל ברתולומיאו קיים תיעוד רב, אולם ידוע שחלק לא מבוטל מהזמנות אלו בוצעו על ידי פסלים שעבדו בסדנא שלו ואין תיעוד של מה בוצע על ידו, גם כיתוב על הפסלים יכול להיות שמעיד רק על כך שעוצבו על ידו או הוזמנו אצלו. כך שיחוס עבודת מסוימות לברתולומיאו עצמו נעשה על ידי החוקרים על פי אופי ואיכות העבודות עצמן.
