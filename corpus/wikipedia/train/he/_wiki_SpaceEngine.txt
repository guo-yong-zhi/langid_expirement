SpaceEngine  היא תוכנת אסטרונומיה תלת מימדית 2  ומנוע גרפי שנוצרה בידי המתכנת והאסטרונום הרוסי ולדימיר רומניוק. 3  התוכנה מייצרת פלנטריום תלת־ממדי המציג את כל היקום על ידי שימוש במידע אסטרונומי קיים  ותוכן שמחולל על ידי אלגוריתמים. המשתמשים יכולים לנוע בחופשיות בחלל בכל כיוון ובכל מהירות ואף קדימה ואחורה בזמן. 4  SpaceEngine נמצאת בגרסת בטא וזמינה למערכת ההפעלה Microsoft Windows בחינם, כאשר הגרסה האחרונה היא 0.980. החל מגרסה 0.990, התוכנה היא בתשלום ונמכרת דרך החנות הדיגיטלית סטים.
מאפיינים של אובייקטים, כמו טמפרטורה, מסה רדיוס וספקטרום, מוצגים למשתמש דרך תצוגה עילית  וכן בחלון מידע נגיש. משתמשים יכולים לצפות בעצמים הנמצאים ביקום, החל מאסטרואידים קטנים או ירחים ועד לצבירי-על של גלקסיות, בדומה לתוכנות אסטרנומיה אחרות כמו סלסטיה. גרסת הברירת מחדל של SpaceEngine מכילה למעלה מ-130,000 עצמים אמיתיים. 1 
המטרה העיקרית של SpaceEngine היא להשיג ריאליזם מדעי ולשחזר כל תופעה אסטרונימית שידועה לאנושות. 5  התוכנה משתמש בקטלוגים יחד עם עצמים אשר חוללו על ידי אלגורתמים, על מנת ליצור יקום בצורת קובייה באורך של 10 מיליארד פארסק  לכל כיוון, כאשר מערכת השמש משמשת כמרכז היקום.
העצמים שכלולים בקטלוג של התוכנה הם אוסף של מספר קטלוגים, אשר כולל כוכבים שקוטלגו על ידי הלוויין היפרקוס , גלקסיות מקטלוגי NCG ו-IC, ערפיליות ידועות וכלל כוכבי הלכת החוץ-שמשיים שהתגלו וכוכבי האם שלהם, חורים שחורים, קוואזרים, כוכבי נייטרונים ופולסרים. 1 
לתוכנה יש מסד נתונים בסגנון ויקי אשר מכיל מידע מפורט לכל העצמים שנמצאים בסמוך למיקום המשתמש ומאפשרת למשתמש ליצור שמות ותיאורים מותאמים אישית. כמו כן, התכונה מכילה מסד נתונים למקומות, בה משתמש יכול לשמור את מקומו ולחזור לאותה נקודה בעתיד. 6 
אף על פי שעצמים הנמצאים כחלק ממערכת כוכבי לכת נמצאים בתנועה וכוכבים סובבים סביב עצמם וסובבים סביב הכוכב השני במערכת בינארית, תנועה עצמית של גרמי השמיים לא קיימת וגלקסיות נמצאות במיקום קבוע ואינו מסתובבות.
רוב הגשושיות האמיתיות כמו וויאג'ר 2 אינן קיימות בתוכנה.
ספיגת אור בין-כוכבית לא קיימת ולא מסומלצת במנוע. 1 
פיתוח התוכנה החל ב-2005, 7  כאשר הגרסה הראשונה יצאה ביוני 2010. התוכנה נכתבה בשפת C++. המנוע הגרפי משתמש בממשק OpenGL לרנדור ומשתמשת בהצללות שנכתבו בשפת GLSL .
ב-27 במאי 2019, עמוד התוכנה בחנות הווירטואלית Steam עלה לאוויר על מנת להתוכנן לקראת שחרור הגרסה הראשונה של התוכנה אשר תהיה בתשלום, 0.990 beta. 8 
נכון ליולי 2020, SpaceEngine זמינה למערכת ההפעלה Windows בלבד, אך רומניוק הכריז כי יש לו תוכניות להתאים את התוכנה גם למערכות ההפעלה macOS ולינוקס בעתיד. 9 
בנוסף לפונקציות התוכנה ובדומה למשחקי וידאו, SpaceEngine מכילה פסקול בעל 66 רצועות באורך כולל של 5 שעות, 17 דקות ו-32 שניות, אשר הולחן על ידי 23 מוזיקאים ותקליטנים שונים.
פרויקט ארכיון Space Engine הוא אתר אשר מאפשר איגוד של כלל האובייקטים שהתגלו על ידי משתמשי הקהילה בתוכנה. 10 
כמו כן, זהו הכלי הדיגיטלי הראשון אשר משתמש במערכת השיתוף של מחולל הכתובות בתוכנה.
