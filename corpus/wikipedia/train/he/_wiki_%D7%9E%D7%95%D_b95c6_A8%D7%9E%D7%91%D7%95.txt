מוניקה רמבו  היא דמות בדיונית של גיבורת-על המופיעה בחוברות הקומיקס האוונג'רס ביקום מארוול קומיקס. דמותה הופיעה לראשונה בחוברת The Amazing Spider-Man Annual #16 מדצמבר 1982 ונוצרה על ידי הכותב רוג'ר סטרן והמאייר ג'ון רומיטה הבן. הדמות הייתה ידועה בזהותה קפטן מארוול, ובהמשך גם כפוטון, פולסר וספקטרום.
מוניקה רמבו הייתה קצינה במשטרת סיור הנמלים של ניו אורלינס, לואיזיאנה, ששימשה גם כרב-חובל באוניית משא. היא ניסתה למנוע את יצירתו של נשק רב-עוצמה, ונחשפה לאנרגיה בין-ממדית. כתוצאה מכך, היא מסוגלת להמיר את גופה לכל סוג של אנרגיה, ומשתמשת בכוחות אלו כדי להילחם בפשע. היא ביקשה את עזרת האוונג'רס בשליטה על כוחותיה, והחלה להתאמן תחת הדרכתם של קפטן אמריקה והצרעה. 1  בהמשך, היא מחליפה את הצרעה כמנהיגת האוונג'רס. 2  כאשר ג'ניס-וול הופך להרפתקן ונוטל את זהותו של קפטן מארוול כמו אביו לפניו, מוניקה מתרעמת על כך. לאחר שהשניים חוברים יחדיו להילחם בנבל-העל שולט המוחות, ג'ניס-וול מסכים לנטוש את זהותו כקפטן מארוול לטובת מוניקה, לאחר שהחליט שהיא ראויה יותר לכך, אך היא מסרבת מתוך הערכה למורשתו של מאר-וול ומאמצת זהות חדשה בשם הקוד "פוטון". כשג'ניס שינה את צורתו ובחר להשתמש בשם הקוד "פוטון", מוניקה התעמתה איתו אך לבסוף הסכימה לנטוש את שם הקוד שלה ולבחור בשם "פולסר". 3 
במהלך אירועי מלחמת אזרחים על חוק רישום העל-אנושיים, מוניקה מובילה את קבוצת נקסטווייב, כחלק מ"המאמץ העליון לאנטי-טרוריזם" , סוכנות המשמשת כפרודיה לסוכנות S.H.I.E.L.D. 4  בנוסף, היא מתגייסת לקבוצת האוונג'רס הסודיים של קפטן אמריקה 5  ונרשמת כחברת "יוזמת חמישים המדינות".
לפני המיתוג מחדש של יקום מארוול, "מארוול עכשיו!", פולסר הופיעה בהרצת החוברות Marvel Divas , 6  יחד עם החתולה השחורה, הלקאט וכוכב אש. נכון לנובמבר 2013, היא מופיעה בכרך שני לסדרת האוונג'רס העוצמתיים תחת שם הקוד ספקטרום.
את דמותה הצעירה של מוניקה רמבו בסרט היקום הקולנועי של מארוול "קפטן מארוול" גילמה השחקנית אקירה אקבר. את דמותה המבוגרת מגלמת בסדרת הלייב אקשן "וונדה-ויז'ן" השחקנית טיונה פאריס, שעתידה לשוב ולגלם את דמותה בסרט ההמשך ל"קפטן מארוול", "המארוולס".
