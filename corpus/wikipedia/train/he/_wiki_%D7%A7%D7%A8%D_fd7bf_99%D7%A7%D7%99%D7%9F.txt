קרלי האנה חייקין  היא שחקנית אמריקאית-יהודיה. ידועה בעיקר בשל תפקידה כדליה רוייס בקומדיית המצבים "פרברי הגיהנום", וכדרלין אלדרסון בסדרת הדרמה "מר רובוט".
חייקין נולדה בסנטה מוניקה, קליפורניה למשפחה יהודית. אביה קרדיולוג ואימה פיזיותרפיסטית. למדה בבית-הספר לבנות "ארצ'ר" בלוס אנג'לס.
בספטמבר 2018 התארסה לבן זוגה ריאן באנל.
בשנת 2009 ביצעה חייקין את תפקידה של ורוניקה בסרט "היועצים". בשנת 2010 כיכבה חייקין לצד מיילי סיירוס בעיבוד הקולנועי "השיר האחרון", שמבוסס על ספרו של ניקולס ספארקס, ויצא לאקרנים ב-31 במרץ 2010. היא שיחקה את התפקיד של בלייז, האנטגוניסטית של הסרט, מורדת צעירה שעושה צרות לרוני, בגילומה של סיירוס.
בשנת 2011 לוהקה לתפקיד 'דליה אופרה רוייס' בסיטקום של רשת ABC "פרברי הגיהנום" לצדם של ג'רמי סיסטו ושריל היינס. דמותה של חייקין, דליה, היא הנער הפופולרית בבית הספר שגם הופעת ליריבתה של טסה, בגילומה של ג'יין לוי. על הופעתה בסדרה זכתה לשבחים בינלאומיים; היא הפכה במהרה לחביבת המעריצים וההופעה שלה הייתה לגולת הכותרת של התוכנית. חייקין התמודדה תחילה לתפקיד של טסה. היא כתבה סדרת מאמרים כדמותה, דליה, למגזין "Parade", והיא גם צילמה סרטון מוזיקה בשם "You Missed A Spot" בדמותה בתוכנית. בשנת 2013 הייתה מועמדת לפרס בחירת מבקרי הטלוויזיה לשחקנית המשנה הטובה ביותר בסדרה קומית אך הפסידה לקיילי קווקו על תפקידה בסדרה "המפץ הגדול", וקיבלה מועמדות לפרסי בחירת הנוער 2013 בקטגוריית הנבל האהוב של שנה, אך בקטגוריה זו זכתה ג'אנל פאריש על תפקידה בסדרה "שקרניות קטנות". שמה של חייקין הוזכר למועמדות פוטנציאלית לפרס אמי. הסדרה סיימה את השידורייה ב-14 במאי 2014 לאחר שלוש עונות.
בשנת 2015 החלה לככב בסדרת הטלוויזיה זוכת פרס גלובוס הזהב "מר רובוט", מותחן פסיכולוגי ברשת USA Network ובכיכובם של ראמי מאלק וכריסטיאן סלייטר. היא מגלמת את דמותה של ההאקרית דרלין, חלק מקבוצת F-society ואחותו של אליוט. הסדרה זכתה לשבחים נרחבים מצד המבקרים ועל תפקידה בסדרה אמרה חייקין כי הדמות והאופי הייחודי שלה באמת פונה אליה, אף על פי שעשתה אודישן גם לתפקיד דרלין וגם לתפקיד של אנג'לה. הסדרה עלתה לעונה שנייה ביוני 2016, לעונה שלישית באוקטובר 2017 ולעונה רביעית ואחרונה באוקטובר 2019.
