רעידת האדמה במזרח הקרוב בשנת 1068 הייתה רעידת אדמה שהתרחשה בבוקר של ה-18 במרץ 1068 באזור המזרח הקרוב. רעידת האדמה גרמה לכ-20,000 מקרי מוות ולנזקים מהותיים במצרים, בארץ ישראל, בחצי האי ערב, ובאזורים אחרים ממזרח לים התיכון. ההערכה היא שרעידת האדמה הייתה בעוצמה 7.0 בסולם מגניטודה לפי מומנט.
האזור הצפוני ביותר בו הורגשה רעידת האדמה היה היישוב בניאס  והאזור הדרומי ביותר בו הורגשה רעידת האדמה היה אזור חג'אז . העיר העתיקה של "איילה", הממוקמת בקצה הצפוני של מפרץ אילת, בה נמצאת בעת המודרנית העיר עקבה, נחרבה לחלוטין.
בנוסף לכך רעידת האדמה גרמה גם נזק לעיר העתיקה תיניס שבמצרים. בקהיר הנזק היחיד שגרמה רעידת האדמה היה נזק למסגד עומר אבן אל-אס . לפי ההערכות של הסייסמולוג ניקולס אמברסיס רעידת האדמה גרמה לנזקים רבים במיוחד ברמאללה שם להערכתו היו בסביבות 15,000 מקרי מוות.
