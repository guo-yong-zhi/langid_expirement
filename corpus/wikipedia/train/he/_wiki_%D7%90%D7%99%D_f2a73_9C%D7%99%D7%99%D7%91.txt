איוויצה אילייב  הוא כדורגלן עבר סרבי ששיחק בעמדת הקשר ההתקפי.
אילייב החל את הקריירה המקצוענית שלו במדי קבוצת פרטיזן בלגרד בעונת 1997/1998 ושיחק בה עד לעונת 2004. בתקופה זו היא זכה עם הקבוצה שלוש פעמים באליפות הליגה. בחודש יולי 2004 עבר אילייב לקבוצת מסינה האיטלקית. בשנת 2006 הושאל לגנואה, שהייתה אז בליגה השלישית באיטליה. שנה לאחר מכן חתם לעונה אחת עם פאוק סלוניקי היוונית. אילייב הבקיע את שערו הראשון בפאוק ב-2008 בניצחון על אפולון קלאמאריס.
בשנת 2009 הגיע אילייב לישראל ועבר למועדון מכבי תל אביב. בינואר 2010 נפצע ולא שיחק עד סיום העונה. הוא שוחרר ממכבי וחזר לפרטיזן בלגרד, שבה היה שותף להעפלה לליגת האלופות ולזכייה באליפות. באותה עונה הוא זכה בתואר "מלך השערים של הליגה" ביחד עם אנדריה קלודז'רוביץ' . בתום עונת 2010/2011 חתם על חוזה עם אלופת פולין ויסלה קרקוב. 1  בשנת 2013 פרש ממשחק פעיל.
