אנא עזרו לשפר את אמינות הערך באמצעות הבאת מקורות לדברים ושילובם בגוף הערך בצורת קישורים חיצוניים והערות שוליים.אם אתם סבורים כי ניתן להסיר את התבנית, ניתן לציין זאת בדף השיחה.
צ'ילדרן אוף בודום  הייתה להקת דת' מטאל מלודי פינית שהוקמה בשנות ה-90 של המאה ה-20, אחת הלהקות המובילות בסצנת המטאל הפופולרי באירופה. קרויה על שמם של שלושה נערים שנרצחו באגם בודום בפינלנד, בפרשת רצח שהסעירה את המדינה. נושא זה הוא מוטיב מרכזי בשירי הלהקה, אשר מתבטא בשיריה הידועים ביותר: Lake Bodom , Bodom After Midnight  Bodom Beach Terror  ואחרים.
סמל הלהקה הוא מלאך המוות, בעל הברדס המכסה את עיניו והחרמש  ביד, החוזר על עצמו על גבי עטיפות כל אלבומי הלהקה, כל פעם צורה אחרת - בדיוק כמו השלד המפלצתי המצויר "אדי" של איירון מיידן.
המוזיקה של צ'ילדרן אוף בודום מהווה שילוב של דת' מטאל מלודי ופאוור מטאל, כאשר הקלידים הם כלי דומיננטי. המנגינות הן מתפתחות, חסרות תבנית קבועה, ועל כן בלתי צפויות. צ'ילדרן אוף בודום היא אחת הלהקות העדינות והמלודיות ביותר בסצנת הדת' מטאל באירופה.
הליריקה של הלהקה עוסקת בנושאים אפלים; לעיתים קרובות במוות, לנטיותיו וצורותיו השונות. שירים אחרים עוסקים בשנאה, כעס ואנטגוניזם. נושא מרכזי נוסף במספר שירים של הלהקה הוא הרציחות באגם בודום. ייתכן שהעיסוק בנושאים אפלים קשור לעובדה שסולן הלהקה, אלכסיי לייהו, כתב את הרוב המוחלט של הליריקה; ידוע שאלכסיי סבל מבעיות של אלכוהוליזם ודיכאון, ואף ניסה להתאבד לאחר שחרור אלבום הבכורה של הלהקה Something Wild.
ב-3 בנובמבר 2011 הופיעה הלהקה במועדון הבארבי שבתל אביב.
