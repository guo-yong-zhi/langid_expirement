Find a Grave  הוא אתר אינטרנט מסחרי המספק גישה חופשית למסד נתונים מקוון של בתי קברות ברחבי העולם. האתר נוסד בשנת 1995 על ידי ג'ים טיפטון, אשר נהג לפקוד קברי ידוענים כתחביב. נכון ל-2021, זמין באתר מידע על כ-190 מיליון קברים. בתי הקברות בארצות הברית מאורגנים באתר בחתך מדינות ומחוזות. נתוני הקברים עשויים לכלול תאריכים ומקומות של לידה ומוות, מידע ביוגרפי, מידע אישי, סימוני קבר, פרטי תורם המידע, תצלומים ונתוני GPS של גוגל מפות.
רישום לאתר מאפשר להנציח חברים ובני משפחה, ליצור קישורים לרשומות זוג ההורים בעבור גנאלוגיה , ולפרסם בקשה לתמונות חסרות. עריכת איחולים וזכרונות שהוגשו בעבר אפשרית גם ללא רישום.
