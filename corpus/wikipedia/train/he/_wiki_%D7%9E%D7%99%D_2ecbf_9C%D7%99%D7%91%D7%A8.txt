מייקל אוליבר  הוא שופט כדורגל אנגלי מאשינגטון, נורת'מברלנד. מאז 2012 הוא מכהן כשופט בינלאומי ומאז 2018 הוא חלק משופטי העל של אופ"א.
אוליבר נולד באשינגטון, נורת'מברלנד והוא שופט כדורגל מאז גיל 14. הוא התקדם במהרה בדרגות. הוא הפך לשופט הצעיר ביותר בפרמייר ליג כאשר שפט משחק בין פולהאם לפורטסמות' בינואר 2010.
ב-2013 הוא שפט את גמר גביע הליגה באצטדיון ומבלי וגם את חצי גמר הגביע האנגלי ובכך הפך לשופט הצעיר ביותר שהגיע למעמד הזה. שנה לאחר מכן הוא גם שפט את מגן הקהילה האנגלי בין מנצ'סטר סיטי לארסנל. בשנת 2015 אוליבר שפט את גמר אליפות העולם עד גיל 17 בצ'ילה. ב-28 בפברואר 2016 אוליבר שפט את גמר גביע הליגה בין ליברפול למנצ'סטר סיטי.
בשנת 2016 הוא שפט לראשונה משחק בליגת האלופות. הוא שפט בשלב הבתים את ספורטינג ליסבון נגד לגיה ורשה.
ב-14 במרץ 2018 אוליבר שפט את משחק שמינית גמר ליגת האלופות בין באיירן מינכן לבשיקטש.
ב-11 באפריל 2018 אוליבר שפט את משחק הגומלין של רבע גמר ליגת האלופות של ריאל מדריד נגד יובנטוס. עד לדקה התשעים יובנטוס הובילו 0–3 מצב שהיה מביא את המשחק להארכה. בדקה ה-92 אוליבר שרק לפנדל שנוי במחלוקת לטובת ריאל מדריד מה שגרם לכעס אצל שחקני יובנטוס ושוערה של יובנטוס ג'אנלואיג'י בופון הורחק עקב התנהגותו בעקבות ההחלטה. כריסטיאנו רונאלדו כבש עבור ריאל את הפנדל ויובנטוס הודחה מהטורניר. 1  בעקבות החלטה זו קיבלו אוליבר ואשתו איומים על חייהם 2 
ב-19 במאי 2018 אוליבר שפט את גמר הגביע האנגלי בין צ'לסי למנצ'סטר יונייטד המשחק הסתיים בתוצאה 0–1 לצ'לסי. 3 
