פולקסווגן וירטוס  היא מכונית משפחתית במרכב סדאן, בעלת חמישה מקומות ישיבה, שמיוצרת על ידי פולקסווגן משנת 2018. היא נחשפה ב-16 בנובמבר 2017 1 . היא מבוססת על הפולקסווגן פולו ומהווה גרסת סדאן לפולו 2 .
היא מיועדת לברזיל 3  אך משווקת גם בארגנטינה 4  ובמקסיקו 5 . במרץ 2022 הוירטוס הוצגה בהודו בכדי להחליף את הפולקסווגן ונטו ומשתמשת בפלטפורמת MQB A0 IN המותאמת להודו 6 . בנוסף סקודה משווקת דגם אחות לוירטוס בהודו תחת השם סקודה סלביה שמיוצרת במפעל של סקודה הודו בהודו 7 .
בברזיל היא משווקת עם בברזיל עם מנועי בנזין המופעלים באמצעות בנזין או אתנול בנפחי 1.6 ליטר המספק 130 כ"ס עם בנזין ו-118 כ"ס עם אתנול, 1.0 ליטר טורבו המספק 116 כ"ס עם בנזין או 128 כ"ס עם אתנול ו-1.4 ליטר טורבו המספק 150 כ"ס. בארגנטינה ובמקסיקו היא משווקת עם מנוע בנזין בנפח 1.6 ליטר טורבו המספק 110 כ"ס. בהודו היא משווקת עם שני מנועי בנזין בנפחי 1.0 ליטר טורבו המספק 115 כ"ס או בחבילת GT הכוללת עיצוב ספורטיבי ומנוע בנזין בנפח 1.5 ליטר טורבו המספק 150 כ"ס.
