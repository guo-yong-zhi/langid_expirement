פטריק פביאן  הוא שחקן קולנוע, טלוויזיה ותיאטרון אמריקאי. פביאן ידוע בשל גילום דמותו של הווארד המלין ב"סמוך על סול", והיה מועמד לפרס גילדת שחקני המסך ולפרס סאטורן עבור שחקן המשנה הטוב ביותר בטלוויזיה על דמותו זו.
פטריק פביאן, בנם של טום ומרי לו פביאן 1 , נולד בפיטסבורג וגדל בניו קמברלנד שבפנסילבניה. אביו עבד בסוכנות לסיוע בחינוך גבוה של פנסילבניה . פביאן למד באוניברסיטת המדינה של פנסילבניה, שם השלים לימודי תואר ראשון בהופעה. לאחר מכן עבר לקליפורניה, שם קיבל תואר שני מאוניברסיטת המדינה של קליפורניה בלונג ביץ' 2 .
אחד מתפקידיו הבולטים והמוקדמים ביותר של פביאן היה גילום דמותו של פרופסור ג'רמיה לסקי ב"הצלצול הגואל: שנות הקולג'", סיקוול של "הצלצול הגואל" ב-NBC 3 . הוא נמנה בצוות השחקנים הראשי של סדרות הטלוויזיה קצרות המועד "Valentine"  , "Working Class" ,  ו"מיוחד" . בנוסף על כך, פביאן גילם מספר דמויות חוזורות בסדרות הטלוויזיה "ג'ואן מארקדיה", "ורוניקה מארס", "Gigantic" ו"אהבה גדולה".
במרוצת השנים הופיע פביאן בכעשרים סרטי קולנוע, כשהראשון בהם הוא "מאפיה!" משנת 1998 בבימויו של ג'ים אברהמס. כמו כן הוא רשם הופעות אורח אחדות בתוכניות טלוויזיה מפורסמות כגון "חברים" ו"ויל וגרייס". תפקידו הידוע ביותר הוא של עורך הדין הווארד המלין  בסדרת הספין-אוף של שובר שורות, "סמוך על סול" 4 .
עבודותיו של פביאן בבימות התיאטרון בניו יורק כוללת את "שרשרת המזון" מאת ניקי סילבר, "המפטי דמפטי" מאת אריק בוגוסיאן, וסיבוב לאומי של המחזה "שש דרגות לקירבה".
