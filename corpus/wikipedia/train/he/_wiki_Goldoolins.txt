Goldoolins  הוא הרכב פולק אקוסטי ישראלי המונה שלושה חברים:
שם ההרכב הוא שילוב שמות המשפחה של חבריו .
אוהד גולדברט ואיתי אייל הקימו בנעוריהם  להקת רוק מתקדם בשם "לורד פלימנאפ" . הלהקה הוציאה אלבום אחד ויחיד בשם Point of View שהודפס ב-1989 במהדורה מצומצמת על ידי האוזן השלישית והפך לפריט אספנים . באפריל 2004 הוציא אייל אלבום סולו ראשון; זמן קצר לאחר מכן חבר שוב לגולדברט להקמת ההרכב Goldoolins אליו צירף גם את אשתו טל, מוזיקאית וזמרת קלאסית בוגרת האקדמיה למוסיקה ולמחול בירושלים. ההרכב היה פעיל בעיקר באמצע העשור הראשון של המאה ה-21 והוציא שלושה אלבומים מקוריים ואלבום אוסף . לקראת סוף העשור הקימו משפחות וצמצמו פעילות. נכון לשנת 2011 ההרכב אינו פעיל כשנתיים, והאתר הרשמי ירד מהרשת.
בשנת 2004 הוציאו חברי ההרכב את אלבומם הראשון, שנשא את שם הלהקה, בהוצאת "האוזן השלישית". האלבום כלל 12 שירים, עשרה מהם באנגלית ורק שניים בעברית . שירי האלבום חוברו  על ידי איתי ואוהד למעט שניים: Fain Would I Wed – שיר בארוק מאת המלחין והמשורר האנגלי בן המאה ה-16 תומאס קמפיון, ו"תישן חביבי", שיר עממי-פולני. באלבום התארחו נגנים בכלים נוספים: חצוצרה, סקסופון, צ'לו, חליל וטרומבון.
שנה לאחר מכן, ב-2005 יצא אלבומם השני, Songs of the Turly Crio, הפעם באופן עצמאי. האלבום כלל עשרה שירים מקוריים שכתבו  איתי ואוהד, למעט The Man He Killed שאת מילותיו כתב המשורר האנגלי בן המאה ה-19 תומאס הרדי. גם הפעם הושרו מרבית השירים באנגלית מלבד אחד . מהאלבום בלטו השירים Find Her שיר קאנטרי קליל, Country Traveler בסגנון פולק-קאנטרי ו"שבע שנים" המורכב והפרוגרסיבי. באלבום התארחו נגנים בצ'לו, טרומבון, אבוב, חצוצרה וכינור.
אלבומם השלישי, The World Is Somewhere Else יצא בשנת 2006 בהוצאה פרטית Turly Crio  והציג כיוון מוזיקלי שונה, מורכב וקודר מקודמיו: הגולדולינים נטשו את הפולק הקליל לפולק פסיכדלי וכבד יותר , ככל הנראה בהשפעת שורשיהם הפרוגרסיביים של איתי ואוהד. האלבום הכיל עשרה שירים מקוריים, כולם באנגלית, למעט רצועה אינסטרומנטלית אחת , שניים מהם ארוכים במיוחד  כמקובל ברוק המתקדם. עטיפת האלבום, בצבע שחור, הותאמה לסגנון המוזיקלי: חברי הלהקה צולמו מרציני פנים, על רקע שמים שחורים או יער. נגנים אורחים ניגנו בויולה, מרימבה, טרומבון, צ'לו, מסור מוזיקלי, אבוב, קרן אנגלית, טמבורה, קלרינט וכינור.
בשנת 2008 יצא אלבום האוסף We B GD's U B U. האלבום כלל 20 שירים: שבעה שירים מהאלבום הראשון, שניים מהשני, ארבעה מהשלישי ועוד שבעה חדשים, ביניהם גרסת כיסוי לשיר "סוסי הפרשים" – שיר שהלחינו מתי כספי ושלמה גרוניך  בראשית שנות השבעים, כשעבדו על "מאחורי הצלילים", אך זנחו אותו והוא לא נכלל במופע ובאלבומיהם.
ההרכב מופיע בעיקר הופעות אינטימיות ואקוסטיות . מרבית השירים באנגלית, חלקם בעברית. הרפרטואר מורכב משירים משלושת אלבומיהם בתוספת גרסאות כיסוי לשירים קלאסיים אהובים של הביטלס , מתי כספי  ועוד, כולם מושרים בהרמוניות קוליות בליווי כלי צנוע: אוהד ואיתי בגיטרות וטל בכלי הקשה, בעיקר תיפוף ברכיים. לעיתים מוסיפים כלים נוספים  לחלק מהשירים.
