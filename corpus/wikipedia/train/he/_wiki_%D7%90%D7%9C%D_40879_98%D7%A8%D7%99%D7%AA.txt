בית הספר לרפואה של הדסה והאוניברסיטה העברית בירושלים 
אלדד בן שטרית  הוא פרופסור לרפואה ישראלי, לשעבר ראש המחלקה הפנימית ומנהל היחידה הראומטולוגית  במרכז הרפואי הדסה בירושלים. 1  היה פרופסור אורח במכון למחקר רפואי באוקלהומה ב-1996, במחלקה לביוכימיה באוניברסיטת סטנפורד ב-2004, בבית החולים לילדים גאסליני שבאוניברסיטת ג'נובה, איטליה ובמרפאה לרפואה טרופית באוניברסיטת היידלברג, גרמניה, ב-2016.
בן שטרית נולד בירושלים. בוגר בית הספר לרפואה של הדסה והאוניברסיטה העברית בירושלים, הוא סיים את התמחותו והוסמך ברפואה פנימית ב-1984. בין השנים 1986–1988, הוכשר בן שטרית בראומטולוגיה ואימונולוגיה במכון למחקר ולרפואה סקריפס בלה הויה, קליפורניה. 1  ב-1991 הוסמך בן שטרית בראומטולוגיה בישראל.
בן שטרית רכש את התמחותו ברפואה פנימית במרכז הרפואי הדסה ירושלים ואייש שם תפקידים רבים, כולל ניהול מחלקה פנימית וניהול היחידה הראומטולוגית. תחומי המחקר של בן שטרית בשנותיו הראשונות כללו פתופיזיולוגיה של המחלות האוטואימוניות זאבת, תסמונת שיוגרן וחסימה עליתית חדרית מולדת על רקע חיסוני. בן שטרית זיהה רכיב אנטיגן חדש (52 KD) של J Exp Med 1988) SSA/Ro) 2  ושיבט את הגן המקודד של רכיב ה-60 KD של אותו אנטיגן (J Clin Invest 1989). 3  בשיתוף עם עמיתים מהמחלקה לראומטולוגיה של המרכז הרפואי של אוניברסיטת ניו יורק, חקר בן שטרית את הקשר בין נשיאת נוגדני SSA-Ro /SSB-La אצל האם, לבין סיכון ל-חסימה עלייתית – חדרית בעובר או בתינוק (J Clin Invest 1989). 4  תחומי המחקר העיקריים של בן שטרית, נכון לשנת 2021, הם הגנטיקה, הפתופיזיולוגיה והתגובה הטיפולית של קדחת ים-תיכונית משפחתית (FMF), מחלת בכצ'ט (BD) ומחלות אוטואינפלמטוריות אחרות. הוא חקר באופן מקיף את מנגנון הפעולה של קולכיצין והפרמקוקינטיקה שלו. במהלך עבודתו כחבר בקונסורציום הצרפתי לחקר הקדחת הים-תיכונית המשפחתית (French FMF Consortium), השתתף בן שטרית בזיהוי הגן המזוהה עם המחלה (Nat Genet 1997). 5  בנוסף, השתתף בן שטרית בקבוצת מחקר של המכונים הלאומיים לבריאות (ק) (NIH) (ארצות הברית) אשר גילה את הקשר של רב צורניות של נוקלאוטיד בודד (SNP) בגן המקודד את החלבון IL-10 עם מחלת בכצ'ט (Nat Genet 2010). 6  לאחרונה השתתף בן שטרית כחבר בוועדה המכוונת של ניסוי רחב שבדק את יעילותה של התרופה קנאקינומאב (Anti IL-1 ab) בטיפול במספר מחלות אוטואינפלמטוריות (NEJM 2018), 7  וישב בראשה של ועדה לעדכון הגדרתן של המחלות האוטואינפלמטוריות (Ann Rheum Dis 2018). 8 
