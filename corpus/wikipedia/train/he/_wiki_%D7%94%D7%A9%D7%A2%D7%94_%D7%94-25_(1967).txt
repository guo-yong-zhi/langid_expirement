השעה ה-25  הוא סרט דרמה מלחמתית משנת 1967, בהפקתו של קרלו פונטי, בבימויו של אנרי ורניי, ובכיכובם של אנתוני קווין ווירנה ליזי. הסרט, המבוסס על רומן בשם זה מאת קונסטנטין וירג'יל גאורגיו, עוקב אחר תלאותיהם של זוג איכרים רומנים במלחמת העולם השנייה.
בכפר קטן ברומניה  מפליל מפקד המשטרה המקומית את האיכר יוהאן מוריץ  כיהודי, היות שאשתו של האיכר, סוזאנה , מסרבת להיעתר לחיזוריו של המפקד. מוריץ נשלח למחנה עבודה, יחד עם שאר היהודים. הוא עובר תלאות רבות, ממחנה למחנה. באחד המחנות רואה אותו קצין נאצי, וקובע שהוא מין נדיר של הגזע הארי. בעקבות קביעה זו נאלץ מוריץ להצטרף לוואפן אס אס. לאחר המלחמה עוצרים אותו, והוא עומד למשפט כפושע מלחמה. בסופו של דבר הוא משתחרר, ומתאחד מחדש עם אשתו ושלושת בניו בגרמניה. 
הסרט מבוסס על רומן באותו שם מאת קונסטנטין וירג'יל גאורגיו. בעלילה משתלבים גם המשטר ההונגרי עושה דברם של הנאצים, הפלישה לרומניה על ידי חייליו של יוסיף סטלין, ואירועים היסטוריים נוספים.
גאורגיו שאב את רעיון הרומן ואווירת המחנות מחייו הוא, בעצמו התגלגל כמה שנים במחנות והופרד מאשתו.
ואחרים.
