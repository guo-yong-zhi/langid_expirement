ג'מיימה ג'לאגט סומגונג  היא אתלטית קנייתית, האלופה האולימפית  בריצת מרתון. זוכת מרתון לונדון , מרתון רוטרדם  ומרתון לאס וגאס  וסגנית מרתון בוסטון  ומרתון ניו יורק .
סומגונג הורשעה בשימוש באימרוץ והורחקה בשנת 2017 ל-4 שנים מתחרויות וזאת לאחר שנימצאה חיובית גם בשנת 2012.
סומגונג נולדה וגדלה במחוז ננדי בקניה.
במרתון לאס וגאס שנערך בשנת 2006 היא זכתה במדליית זהב בתוצאה של 2:35:12 שעות. 1 
במרתון בוסטון שנערך ב-16 באפריל 2012 היא זכתה במדליית כסף בתוצאה של 2:31:52 שעות, שתי שניות בלבד אחרי בת ארצה שרון צ'רופ  ולפני בת ארצה ג'ורג'ינה רונו . 2 
במרתון רוטרדם שנערך ב-14 באפריל 2013 זכתה סומגונג במדליית זהב בתוצאה של 2:23:27 שעות. 3  במרתון שיקגו שנערך ב-13 באוקטובר היא זכתה במדליית כסף בשיא אישי חדש של 2:20:48 שעות, אחרי בת ארצה ריטה ג'פטו . 4 
במרתון בוסטון שנערך ב-12 באפריל 2014 זכתה סומגונג במדליית ארד בשיא אישי חדש של 2:20:41 שעות. 5  במרתון ניו יורק שנערך ב-2 בנובמבר היא זכתה במדליית כסף בתוצאה של 2:25:10 שעות, 3 שניות אחרי בת ארצה מרי קייטני . 6 
במרתון לונדון שנערך ב-24 באפריל 2016 זכתה סומגונג בתוצאה של 2:22:58 שעות, וכל זאת למרות שנפלה לקראת סיום הריצה, אך סיימה בפיניש חזק לפני טיגיסט טופה מאתיופיה  ובת ארצה פלורנס קיפלאגט . 7  ב-14 באוגוסט היא זכתה במדליית זהב באולימפיאדת ריו דה ז'ניירו בריצת מרתון בתוצאה של 2:24:04 שעות, לפני יוניס קירווה מבחריין  ומארה דיבאבה מאתיופיה  ובכך הייתה לקנייתית הראשונה שזכתה במדליית זהב אולימפית בריצה זו.
ב-6 באפריל 2017 נמצאה סומגונג חיובית לאריתרופואטין  ומאחר וכבר נמצאה חיובית בשנת 2012 לפרדניזון היא קיבלה עונש הרחקה מתחרויות ל-4 שנים.
: רוזה מוטה פורטוגל • 
: ולנטינה יגורובה הוועד האולימפי הבינלאומי • 
: פטומה רובה אתיופיה • 
: נאוקו טקהאשי יפן • 
: מיזוקי נוגוצ'י יפן • 
: קונסטנטינה דיטה-טומסקו רומניה •
: טיקי גלאנה אתיופיה •
: ג'מיימה סומגונג קניה •
: פרס ג'פצ'ירצ'ירג קניה
