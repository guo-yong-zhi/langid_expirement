ז'אן-ז'אק פַאבִייֶה  היה מהנדס ואסטרונאוט צרפתי.
טס לחלל במסגרת טיסת המעבורת STS-78, במהלכה צבר כ-405 שעות טיסה בחלל. היה סגן מנהל סוכנות החלל הצרפתית לטכנולוגיות מתקדמות. עד למותו היה ראש תוכנית המחקר באוניברסיטת החלל הבינלאומית. 2 
פאביה נולד בקל, גרמניה. בצעירותו למד בשטרסבורג, צרפת. פאבייה סיפר כי הוא הושפע מטיסתו לחלל של יורי גגארין, וכי חלם להיות אסטרונאוט וטייס. 3 
היה בעל תואר ראשון בהנדסה מבית הספר הגבוה הלאומי ללימודי אלקטרוכימיה ואלקטרו-מטלורגיה בגרנובל  אותו סיים בשנת 1971. השלים דוקטורט בהנדסה בית הספר הגבוה הלאומי ללימודי כרייה, פריז ודוקטורט בפיזיקה ומטלורגיה מאוניברסיטת גרנובל.
במשך שנים שימש פאבייה כיועץ למנהל המרכז הצרפתי לחקר אנרגיות אלטרנטיביות ואנרגיות אטום , הסוכנות הממשלתית לאנרגיה גרעינית ולמקורות אנרגיה חלופיים . במסגרת תפקידו פיתח תוכניות מחקר, כולל תוכנית MEPHISTO, שיתוף פעולה בין נאס"א וCNES. בין התוכניות שפיתח ניסויי מיקור כבידה ובדיקת חומרים, וניסויים נוספים לאסטרונאוטים בחלל.
MEPHISTO שוגר לחלל כמתעד ניסוי בשנים 1992–1994, ופאבייה היה המדען הראשי בתוכנית. בנוסף היה המדען הראשי ביותר מ-10 ניסויים שבוצעו בחלל, בשיתוף פעולה עם נאס"א, סוכנות החלל האירופאית וסוכנות החלל הרוסית.
פאבייה נפטר במרץ 2023. הותיר אחריו אישה וארבעה ילדים.
בשנת 1985 סוכנות החלל הצרפתית  פרסמה קול קורא עבור אסטרונאוטים שאינם טייסים, אלא מתחום המדע וההנדסה. פאבייה נבחר והצטרף לכיתת האסטרונאוטים. הוא היה אמור לטוס במעבורת החלל הרוסית, אולם זו לא טסה. לאחר הכשרתו חזר לעבודתו כמדען וחיכה להקצאה לטיסה בחלל.
כדי לשפר את סיכויו לטוס לחלל, בשנת 1992 לקח שנת שבתון מעבודתו ועבר למרכז טיסות החלל מרשל, באלבמה. שם שימש כ-CAPCOM, אחראי על התקשורת בין חדר הבקרה לבין האסטרונאוטים בתחנת החלל הבינלאומית, והיה האדם הראשון שאינו אמריקאי בתפקיד זה. 3  הוא נבחר על ידי נאס"א כמומחה משימה ב-1992. 2 
הוא הוצב כגיבוי למומחה מטען לטיסת המעבורת STS-65, לניהול מעבדת המיקרו כבידה הבינלאומית . במהלך המשימה הוא תמך בצוות בתור מתווך הממשק של הצוות במהלך תפקוד המטעד ממרכז הבקרה מרשל באלבמה.
בשנת 1996 טס פאבייה לתחנת החלל הבינלאומית בטיסת מעבורת החלל קולומביה STS-78 ושהה בה 17 יום. הטיסה, שהתקיימה מ-20 ביוני ועד 7 ביולי 1996, נועדה לבחון ניסויי מיקרו כבידה במעבדת ספייסלאב. הניסויים כללו מחקרים מ-10 מדינות שונות ו-5 סוכנויות חלל, והייתה המשימה הראשונה בעלת ניסויים מלאים במיקרו כבידה המשלבים מדעי החיים, בסיס למעבדה הקיימת בתחנת החלל הבינלאומית. טיסת STS-78 נמשכה 405 שעות ו-48 דקות, והקיפה את כדור הארץ 271 פעמים.
כשחזר מהחלל פאבייה נשאר בארצות הברית עד סוף שנת 1996, ואז החליט לחזור למשפחתו בצרפת. 1  לימים יספר כי הודות לכך הוא לא הוצב במשימת STS-107, שהסתיימה באסון מעבורת החלל קולומביה. 3 
פאבייה היה ראש תוכנית המחקר של אוניברסיטת החלל הבינלאומית וגם חבר מועצת היועצים של האוניברסיטה. הוא היה בין המייסדים של חברת לווינות לחישה מרחוק הנקראת "Blue Planet", שמטרתה לבנות מערך מיקרו-לוויינים שיצלמו ברזולוציה של 1 מטר. 2 
