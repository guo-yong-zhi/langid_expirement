ולדיסלב הוגו דיוניזי שטיינהאוס  היה מתמטיקאי ומחנך יהודי-פולני.
הוגו שטיינהאוס נולד ביאסלו, שבגליציה בחצי הדרך בין לבוב לקרקוב. הוא למד באוניברסיטת לבוב, מינכן ואוניברסיטת גטינגן. הוא עשה את עבודת הדוקטורט בהדרכת דויד הילברט בשנת 1911.
שטיינהאוס היה פרופסור באוניברסיטת לבוב , שם נמנה עם אסכולת לבוב במתמטיקה, ובאוניברסיטת ורוצלב  ולאחר מכן באוניברסיטאות של נוטרדאם שבאינדיאנה, ארצות הברית , וסאסקס שבאנגליה .
הוא חיבר עבודות רבות  בתחומי האנליזה המתמטית ובתורת ההסתברות. יחד עם סטפן בנך הוכיח את משפט בנך-שטיינהאוס.
בנוסף לפרסומים מתמטיים הוגו שטיינהאוס היה ידוע כמחבר פתגמים, שרובם פורסמו אחרי מותו. בשנת 1995 בוורוצלב נערכה תחרות בינלאומית ביצירת פתגמים בה ניצח אנדז'יי מייבסקי.
