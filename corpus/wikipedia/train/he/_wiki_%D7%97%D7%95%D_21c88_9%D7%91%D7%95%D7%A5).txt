חוֹלִית הוא קיבוץ במועצה אזורית אשכול שהוקם תחילה בחצי האי סיני והועתק לפתחת שלום. שם הקיבוץ, "חולית" ניתן על שם אופייה החולי של הקרקע בה הוקם בסיני.
הקיבוץ הוקם בסיני כהיאחזות נח"ל של תנועת הצופים ואיחוד הקבוצות והקיבוצים ביולי 1977, אוזרח ב-1978 לקיבוץ חולית בסיני, ולאחר פינוי סיני ויישום הסכם השלום בין ישראל למצרים ב-1982, הועתק לפתחת שלום.
הקיבוץ התמודד עם אתגרים ובשנת 2005 במסגרת תוכנית ההתנתקות, עלה הרעיון לפנות את הקיבוץ ליישב במקום מפונים מגוש קטיף. רעיון זה לא יצא אל הפועל, ובמקום זאת הוחלט שהמקום יהווה מרכז הכשרה של השומר הצעיר עבור יהודים מרחבי העולם המגיעים לשנת שרות של השומר הצעיר. בשנת 2010 היו בקיבוץ 25 חברים והחטיבה להתיישבות לחצה להופכו למושב כדי לגייס לו חברים נוספים 3 .
בשנים שלאחר מכן, בעקבות עבודה משולבת של הקיבוץ והגופים המיישבים נקלטו בקיבוץ משפחות צעירות חדשות ואויישו הבתים הפנויים בקיבוץ. בשנת 2021 הסתיימה בניית שכונה חדשה של 12 בתים.
נכון למאי 2022 יש בקיבוץ 84 חברים ב-77 בתי אב, בנוסף לתוכניות הרבות המתקיימות בקיבוץ.
קיבוץ חולית הוא קיבוץ מתחדש והחברים בו מתקיימים בעצמאות כלכלית מלאה. ענפי הפרנסה בקיבוץ מבוססים על חקלאות, בקיבוץ יש כלבו, פאב, מטע הדרים ומנגו, גד"ש, רפת גדולה, מפעל המסחטות "זקסנברג" רבים מתושבי הקיבוץ עובדים במגוון מקצועות חופשיים אחרים.
בקיבוץ מתגוררות היום מספר קבוצות אשר שותפות להתפתחותו והצלחתו:
בהיותו יישוב חקלאי או יישוב באזור פיתוח, עובדים המעתיקים את מקום מגוריהם ליישוב וגרים בו לפחות שישה חודשים רצופים, נהנים מכך שאם  התפטרו לשם כך מעבודתם, ההתפטרות תיחשב להם כפיטורים. 5  בהיותו אחד מיישובי עוטף עזה, ניתן לתושביו זיכוי ממס הכנסה בהתאם לסעיף 11 לפקודת מס הכנסה. 6 
