פלאואודפטיס  הוא סוג של פינגווין גדול נכחד שהתקיים באנטארקטיקה של האאוקן האמצעי והאוליגוקן שלפני כ-50 עד 34 מיליון שנה מזמננו. הסוג תואר ממאובנים שהתגלו על האי סיימור , בקרבת חצי האי האנטארקטי ותוארו ב-1869 בידי החוקר הבריטי תומאס הנרי האקסלי. ממצאים נוספים התגלו גם ליד אוטגו בניו זילנד ובאוסטרליה הדרומית וכללו שרידי שוקה ועצמות רגליים ואצבעות של העוף. עצמות נוספות לא מזוהות התגלו באזור וכנראה גם שייכים לסוג זה. ממצאים לא מזוהים מספיק שלו התגלו גם בארגנטינה, סמוך לפארק טורס דל פיינה.
הסוג מכיל 4 מינים:
הסוג הבטל מספק Wimanornis נכלל כיום בתוך סוג זה, בתוך המין P. gunnari.
פינגווין זה היה מהגדולים שבפינגווינים מעולם, לצד האנטרופורניס, כשהוא התנשא לגובה 2 מטרים והגיע למשקל של 65 עד 116 ק"ג, אצל המין הגדול ביותר Palaeeudyptes klekowskii. גם שאר המינים היו גדולים מאוד כשהקטנים ביותר הגיעו לגודל של פינגווין קיסרי בוגר. הסוג נחשב לקרוב לסוג Archaeospheniscus, שגם התגלה באי סיימור. הפינגווין הגדול היה מותאם לקור והיה בעל מקור ארוך יחסית והיה בעל עצמות רגליים חזקות כדי לשאת את משקלו ביבשה. ככל הנראה היה אמפיבי וניזון מדיג שתפס באוקיינוס הדרומי.
