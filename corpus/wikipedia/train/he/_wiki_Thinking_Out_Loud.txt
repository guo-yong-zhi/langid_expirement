Thinking Out Loud  הוא שיר שבוצע על ידי הזמר והיוצר האנגלי אד שירן. השיר פורסם באלבום השני שלו, נכתב על ידי שירן יחד עם איימי וודג', הופק על ידי ג'ייק גוסלינג ופורסם בארצות הברית ב-24 בספטמבר 2014, בתור הסינגל השלישי מתוך האלבום.
בבריטניה, השיר היה 19 שבועות בתוך 40 המקומות הראשונים והגיע למקום הראשון בתחילת נובמבר 2014, ובכך הפך לשיר השני של שירן שהגיע לראש המצעד אי פעם. הסינגל הגיע גם למקום הראשון באוסטרליה, אירלנד, ניו זילנד, דנמרק, הולנד, סלובקיה, ודרום אפריקה. יחד עם זאת, הגיע השיר למקום השני בבילבורד הוט 100 בארצות הברית ובקנדה הוט 100 בקנדה, כך שהגיע השיר למקום הגבוה ביותר של שירן במצעדים בצפון אמריקה, עד ל-"Shape of You" שכבש את המקום הראשון בשתי המדינות.
ביוני 2015, השיר הפך לסינגל הראשון ששהה ב-40 המקומות הראשונים במצעד הבריטי, לאחר 10 חודשים מאז יציאתו. בספטמבר 2015, הוא גם הפך לסינגל השביעי שזכה בתואר טריפל פלטינה בבריטניה במהלך המאה ה-21. בחודש אוקטובר 2015, השיר נהיה לראשון שהוזרם מעל 500 מיליון פעמים על Spotify, הוא גם אחד מהשירים הכי מוזרמים בבריטניה. ביוטיוב, מספר הצפיות עומד על 3.1 מיליארד, נכון לדצמבר 2020.
השיר קיבל מועמדויות לפרס גראמי עבור "השיא של השנה", "שיר השנה" ו"הופעת סולו הפופ הטובה ביותר בטקס פרסי גראמי ה-58", וזכה בשני האחרונים.
אמיל נאווה ביים את הקליפ הנלווה. רוב הווידאו צולם באולם הקריסטל במלון "מילניום ביטלמור" שבלוס אנג'לס, הקליפ צולם באופן רציף באמצעות מצלמת 16 מ"מ.
בניגוד לקטעי הווידאו הקודמים של שירן, שבהם הוא מופיע על בתפקידי משנה, בקליפ הנוכחי הוא לקח את התפקיד הראשי.
בסרטון שירן מבצע ריקודים סלוניים עם בריטני צ'רי, אחת המתחרות בתחרות הריקודים הטלוויזיונית, "אז אתה חושב שאתה יכול לרקוד". כוריאוגרפיית הריקוד נכתבה על ידי נפיטאבס בסיועו של פול קרמיריאן.
בסיבוב ההופעות שירן עבד חמש שעות ביום במשך שלושה שבועות כדי להתאמן עם צ'רי.
הווידאו פורסם ב-8 באוקטובר 2014. לאחר 24 השעות הראשונות, הגיע הקליפ למעל 2.7 מיליון צפיות באתר האינטרנט יוטיוב. נכון לאוקטובר 2018, הקליפ נצפה מעל ל-2.5 מיליארד פעמים, מה שהופך את הסרטון לאחד מהסרטונים הכי נצפים ביוטיוב. הקליפ היה מועמד ארבע פעמים לפרס בטקס פרסי קליפ הווידאו של MTV, בקטגוריית קליפ השנה, והקליפ הטוב ביותר של אמן ממין זכר.
