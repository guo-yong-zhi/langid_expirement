מרדכי  ממרן  היה כדורסלן ומאמן כדורסל ישראלי בגובה 1.80 מטר ששיחק בהפועל ירושלים, מכבי חיפה ובנבחרת ישראל בשנות החמישים.
ממרן נולד וגדל במצריים. בשנת 1949, בגיל 19 עלה לישראל 1  יחד עם אחיו הכדורסלן שמואל  ממרן. עם סיום מלחמת העצמאות, הצטרף יחד עם אחיו להפועל ירושלים. 2  בתחילת שנות ה-50 של המאה ה-20, טרם נוסדה הליגה הראשונה בכדורסל, הכדורסל בישראל התפזר על פני שתי ליגות: אחת של מכבי והשנייה של הפועל. ממרן שיחק בליגה של "הפועל" במדי הפועל ירושלים יחד עם דני מילין ואריה  כהן.
בשנת 1953 הוקמה "ועדת הכדורסל", , שהודיעה על פתיחת שתי ליגות מבחן. שני המרכזים  התבקשו לשלוח ארבע קבוצות לליגה הראשונה ושש לשנייה. שבועות ספורים לפני פתיחת הליגה קיימה "הפועל" מבחנים באולם בחדרה. הפועל תל אביב, הפועל חולון, הפועל גבע והפועל מעין ברוך זכו בכרטיסים הנכספים. 3  ואילו הפועל ירושלים, יחד עם ממרן, השתתפה בליגה השנייה. 4 
בשנת 1953 השתתף ממרן במדי נבחרת ישראל באליפות אירופה בכדורסל שנערכה במוסקבה. 1  המאמן יעקב שאלתיאל בנה את הנבחרת על יסודות הנבחרת הקודמת שהשתתפה באולימפיאדת הלסינקי שנה קודם לכן, כאשר הוא ניפה מהסגל את עמוס לין ואליהו עמיאל וצירף במקומם את ממרן ודוד הייבלום. בתחרות עצמה סיימה הנבחרת במקום החמישי המכובד, לאחר שרשמה שבעה ניצחונות . כן גברה הנבחרת נבחרות מהדרג הבכיר ביבשת - בולגריה, יוגוסלביה, איטליה וצ'כוסלובקיה, וגם על נבחרתה של פינלנד. ממרן שיחק משחק אחד וקלע 2 נקודות. 5  כן באותה שנה קיבל ממרן אות הצטיינות ממרכז הפועל. 6 
בעונה הבאה, עונת 1954/1955, עבר ממרן למכבי חיפה מהליגה הראשונה, ושימש בה כמאמן/שחקן ושיתף פעולה עם כוכב הקבוצה יצחק רובינשטיין. הקבוצה סיימה במקום ה-9 עם 7 ניצחונות ו-14 הפסדים. ממרן השתתף ב-22 משחקים וקלע בממוצע של 9.3 נקודות. 7  בסיום העונה עזב את תפקידו כמאמן מכבי חיפה והמשיך בקבוצה כשחקן. בעונת 1955/1956 לא התקיימו משחקי ליגה עקב מלחמת סיני, 8  אך התקיים לראשונה מפעל גביע המדינה - בו הודחה מכבי חיפה כבר בסיבוב הראשון. באוגוסט 1956 נופה ממרן מנבחרת ישראל. 9 
העונה הבאה, עונת 1956/1957, הייתה עונתו האחרונה של ממרן כשחקן. במהלכה, השתתף ממרן ב-6 משחקים בלבד, קלע בממוצע של 11.8 נקודות והקבוצה סיימה במקום ה-9. 7  בסיום העונה פרש מכדורסל.
סך הכל שיחק ממרן שתי עונות בליגה הראשונה, בהן רשם 28 משחקים וקלע 275 נקודות. 5  בנבחרת ישראל שיחק 8 משחקים והשתתף באליפות אירופה 1953.
לאחר פרישתו עבד כמאמן כדורסל וכן במקביל עבד במשטרת ישראל. 10  בשנת 1960 אימן את מכבי קריית מוצקין, אך לאחר שמתוך 11 משחקים ניצח 3 בלבד - הוחלף בידי אברהם פסח. בעונת 1965/1966 החליף ממרן את חיים חזן כמאמן הפועל חיפה למשך 7 משחקים ותחת הדרכתו סיימה הקבוצה במקום השלישי. 11  בשנת 1972 אימן את נבחרת הכדורסל של חבש. 12  13  בשנת 1974 מונה למאמן הפועל ירושלים, אך לאחר משחק אחד בלבד בו הובסה הקבוצה 65–122 על ידי מכבי רמת גן - פוטר ממרן והוחלף באריה כהן. 11  13 
ב-22 באוקטובר 1989 הלך ממרן לעולמו בגיל 59 ונטמן בבית העלמין בבאר שבע. 14  15 
1 שניאור • 
2 עופרי • 
3 דניאל • 
4 קורמן • 
5 פ.כהן • 
6 הייבלום • 
7 שלח • 
 8   וינר  
 • 
9 קליין •
10 חפץ •
11 ממרן •
12 ארז •
13 פכר •
מאמן: שאלתיאל
