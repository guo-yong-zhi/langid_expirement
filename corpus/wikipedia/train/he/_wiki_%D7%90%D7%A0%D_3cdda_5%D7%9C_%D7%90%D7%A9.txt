אנשים מול אש הוא ספר עיון מאת ס.ל.א מרשל, בריגדיר גנרל צבא ארצות הברית. במלחמת העולם השנייה שימש מרשל כההיסטוריון הקרבי הראשי של הצבא, סייר בזירות קרב רבות וראיין מאות חיילים וקצינים מהם גבה עדות על הקרבות בהם השתתפו 1 . בין הקצינים שרואיינו על ידו ניתן למנות את ריצ'רד וינטרס 2 , הארי קינארד ורוברט קול 3 .
לאור הראיונות סיכם מרשל את פעילות כוחות החי"ר של צבא ארצות הברית במלחמה וקבע כי 75% מכלל לוחמי הרגלים בצבא האמריקני כלל לא ירו בנשקם במהלך הקרב 4 , וכי יש לשפר את הכשרת הלוחמים הן בתחום השימוש בנשק החדיש והן בתחום ההתמודדות המנטלית וההסתגלות של הלוחמים לעוצמת האש שמפעיל האויב בקרב 5 .
מרשל הציע במחקרו כי החיילים יחונכו להרבות בירי בעת לחימה וכי על המפקד להקפיד ולהורות על אנשיו לפתוח באש ולהוסיף ולירות 6 . הספר ניתן בצה"ל כשי לבוגרי קורסי פיקוד בחיל הרגלים, ובהם קורס קצינים וקורס מפקדי כיתות, וללוחמי ומפקדי יחידות מובחרות.
