בנג'מין רוברט "בן" מודי  הוא גיטריסט אמריקאי, אחד מהמייסדים של להקת הרוק אוונסנס וחבר לשעבר בה.
בשנת 2005 שר מודי יחד עם הזמרת אנסטסיה את שיר הנושא "Everything Burns" לסרט "ארבעת המופלאים".
מודי נולד בליטל רוק, ארקנסו שבארצות הברית. היה ידוע כ"מטאל-הד" . הוא לימד את עצמו נגינה על קלידים, גיטרה, גיטרת בס, פסנתר ותופים ועבודה עם תוכנות מוזיקה.
באוקטובר 2003 עזב מודי את אוונסנס במפתיע, לילה לפני קונצרט כחלק מסיבוב ההופעות האירופאי לקידום האלבום Fallen, בשל חילוקי דעות עם הסולנית איימי לי סביב גישתם המוזיקלית, מערכת יחסים אלימה ועקב בעיות רפואיות: התמכרות לאלכוהול ולסמים, והפרעה דו-קוטבית ממנה סבל.
לאחר אוונסנס, הוציא מודי אלבום סולו הנקרא "Can't Regret What You Don't Remember"  ומשמש כמפיק מוזיקלי להפקות קולנועיות ולאמני מטאל ופופ שונים בתעשייה האמריקאית.
בשנת 2009, שיתף מודי פעולה עם לזי הייל סולנית להקה Halestorm בכתיבת השיר innocence מאלבום הבכורה של הלהקה.
בהמשך שנה זאת, הקים עם שניים מחברי העבר של אוונסנס, רוקי גריי וג'ון לקמפוט את הלהקה We Are The Fallen, ששמה נגזר מFallen, אלבום האולפן הראשון של אוונסנס.
חברי הלהקה הנוספים הם קרלי סמית'סון  ומרטי אובריאן . הלהקה ספגה ביקורת קשה על המוזיקה שלהם בטענה שהם מנסים לחקות את אוונסנס. ובנוסף, בין קרלי, סולנית הלהקה, לאיימי לי סולנית להקת אוונסנס, יש דמיון חיצוני מאוד ברור.
