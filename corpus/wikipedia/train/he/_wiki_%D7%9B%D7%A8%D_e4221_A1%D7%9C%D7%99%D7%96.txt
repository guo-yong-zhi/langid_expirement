  מדליית הכבוד
  לב הארגמן
  כוכב הארד
כריסטופר אנדרו סליז  היה סמל מדרגה ראשונה בצבא ארצות הברית. לאחר מותו הוענקה לו מדליית הכבוד על ידי הנשיא ג'ו ביידן ב-16 בדצמבר 2021, על מעשיו ב-12 ביולי 2018.  1  המדליה הוענקה למשפחתו של סליז במהלך הטקס. סליז הוא היהודי הראשון שהוענקה לו מדליית הכבוד במלחמה העולמית בטרור. 2  3 
סליז נולד בעיר סאמרוויל שבדרום קרוליינה ב-1986. למד בתיכון סאמרוויל שם הכיר אשתו קתרין ובשנת 2010 נולדה להם בת. 3 
הוא התגייס לצבא ארצות הברית בספטמבר 2006 והוכשר כמהנדס קרבי. לאחר הכשרתו הוצב בדיוויזיית הפרשים הראשונה שבסיסה בפורט הוד טקסס ומונה למפקד צוות. בהמשך שובץ בדיוויזיה השלישית שבסיסה שוכן בפורט סטיוארט ג'ורג'יה, שם שירת כסמל מחלקה. ב-2013 נבחר לשרת ברגימנט הריינג'רס ה־75, הגדוד ה־1, שבסיסו בשדה התעופה האנטר ג'ורג'יה ושירת כמומחה הנדסה גדודי, במרץ 2017 שובץ לתפקיד סמל מרגמות מחלקתי באותו הגדוד. 4 
סליז השתתף במלחמת עיראק בין השנים 2008–2009, ובין 2011–2012 במסגרת מבצע חירות מתמשכת. הוא היה בשליחותו החמישית כאשר נהרג בעת בפעילות בפכתיא שבאפגניסטן ב-12 ביולי 2018. 4  5 
הלווייתו התקיימה ב-18 ביולי בבית הכנסת מקווה ישראל בסוואנה שבג'ורג'יה. ביום ההלוויה הוציא הנרי מקמסטר, מושל מדינת דרום קרוליינה, צו המורה להוריד את הדגלים במדינה לחצי התורן לזכרו של סליז. מיד לאחר מותו הוענקו לו עיטורי לב הארגמן, כוכב הארד ומדליית השירות הראוי לשבח. 5  6  7 
ב-16 בדצמבר 2021 הוענקה לו מדליית הכבוד על ידי הנשיא ג'ו ביידן בטקס שנערך בהשתתפות אלמנתו ובתו. סליז הוא היהודי ה-18 שהוענקה לו מדליית הכבוד. 3 
סליז הפגין מעשה מעשי גבורה בעת התקלות באויב בבפכתיא שבאפגניסטן ב-12 ביולי 2018. זמן קצר לאחר שהגיע עם צוותו לביצוע משימתם הסופית, הכוח הותקף על ידי כוח אויב גדול אשר ריתק את הכוח של סליז. כאשר סליז הבין זאת הוא בחר לחשוף את עצמו בפני כוח האויב על מנת להגיע לנשק כבד ובכך לאפשר לכוחות ארצות הברית ובני בריתם להשיג יתרון. כאשר הגיע מסוק לפינוי רפואי הוא נתקל מיד באש כוחות האויב. סליז ידע שקריטי להעלות את הנפגעים כמה שיותר מהר וחשף את עצמו לאש האויב וכאשר הפצועים הועברו ממקום המחסה לכיוון המסוק, השתמש סליז בגופו על מנת להגן עליהם. כאשר כל הפצועים הועלו למסוק, צוותו של סליז חזר לתפוס מחסה והוא נשאר להגן על המסוק והחזיר אש לעבר מקורות הירי. לאחר מכן התמקם בין תא הטייס לכוח האויב ובכך הבטיח כי המסוק יוכל להמריא, בשלב זה נפצע מאש האויב ועל אף זאת סימן למסוק להמריא במקום לעלות עליו. במעשיו אלה הציל את חייהם של חבריו והפצועים שהיו על המסוק ומנע אבדות נוספות בקרב חבריו לצוות והצוות האווירי. במהלך כל הקרב סליז היה חשוף לסכנה על מנת להגן על צוותו, להביס את האויב ולבסוף שילם על כך בחייו. 8 