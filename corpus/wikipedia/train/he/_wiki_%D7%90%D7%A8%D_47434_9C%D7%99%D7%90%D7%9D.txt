ארמן לואיס גיליאם  היה כדורסלן אמריקאי, אשר שיחק בליגת ה-NBA בין השנים 1987–2000. ממוצעיו הכוללים לאורך הקריירה הם 13.7 נקודות, 6.9 ריבאונדים ו-1.2 אסיסטים למשחק. 2  ביולי 2011 נפטר גיליאם, בגיל 47, כתוצאה מהתקף לב. 3 
גיליאם נולד בבת'ל פארק שבפנסילבניה, ובשנת 1982 החל ללמוד ב"מכללה הקהילתית אינדבנדנס" אשר בעיר אינדבנדנס, קנזס. לאחר שנה אחת עבר ללמוד באוניברסיטת נבדה בלאס וגאס , ושיחק בקבוצת הכדורסל שלה תחת המאמן חבר היכל התהילה של הכדורסל ג'רי טרקניאן. בעונתו השלישית והאחרונה באוניברסיטה, 1986/1987, הוביל את קבוצתו לשלב פיינל פור טורניר אליפות המכללות לאחר שהצטיין במשחקי שמינית הגמר  ורבע הגמר . גם במשחק חצי הגמר מול אוניברסיטת אינדיאנה בלט גיליאם עם 32 נקודות ו-10 ריבאונדים, אך קבוצתו הפסידה בתוצאה 93–97 והודחה מהטורניר. 4  בסיום אותה עונה זכה בתואר שחקן העונה של "מחוז ה-PCAA" ונבחר לחמישייה השנייה של העונה בליגת המכללות , לאחר שהעמיד ממוצעים של 23.2 נקודות ו-9.3 ריבאונדים למשחק. 5 
בין עונתו השלישית לרביעית באוניברסיטה נבחר גיליאם להשתתף באליפות העולם בכדורסל 1986 כשחקן נבחרת ארצות הברית, לצד שחקני מכללות מצטיינים נוספים כגון דייוויד רובינסון, קני סמית' וצ'ארלס סמית'. במשחק הגמר של הטורניר גברה ארצות הברית על נבחרת ברית המועצות בתוצאה 87–85, ובכך זכתה במדליית הזהב הראשונה שלה בטורניר מאז 1954. 6  גיליאם עצמו השתתף ב-8 מתוך עשרת משחקי נבחרתו, ותרם 6.0 נקודות ו-4.1 ריבאונדים בממוצע למשחק. 7 
בדראפט ה-NBA  1987 נלקח גיליאם על ידי פיניקס סאנס בבחירה השנייה, אחרי דייוויד רובינסון שנבחר ראשון. 8  לאורך עונת הרוקי שלו רשם ממוצעים של 14.8 נקודות ו-7.9 ריבאונדים למשחק, ובסיומה נבחר לחמישיית הרוקיז של העונה. בעונה העוקבת קלע 15.9 נקודות למשחק וסייע לסאנס להעפיל לגמר האזור המערבי.
בדצמבר 1989, לאחר כשנתיים וחצי בפיניקס, הועבר גיליאם בטרייד לשארלוט הורנטס בתמורה לקורט רמביס. 9  עד לסיום אותה עונה היה הקלעי המוביל של ההורנטס, כשקלע 18.8 נקודות בממוצע למשחק. בינואר 1991 נשלח בטרייד לפילדלפיה 76' בתמורה למייק ג'מינסקי. 10  בשתיים וחצי עונותיו בקבוצה רשם ממוצעים של 14.7 נקודות ו-7.1 ריבאונדים למשחק.
לקראת עונת 1993/1994 חתם על חוזה בניו ג'רזי נטס. עונת השיא שלו מבחינה סטטיסטית הייתה 1995/1996, בה קלע 18.3 נקודות והוריד 9.1 ריבאונדים בממוצע למשחק. בין השנים 1996–2000 שיחק עבור מילווקי באקס ויוטה ג'אז, בטרם פרש ממשחק.
בשנת 2001 מונה גיליאם למאמן קבוצת הכדורסל של אוניברסיטת המדינה של פנסילבניה ב"קמפוס מקיספורט" במערב המדינה, ובין השנים 2002–2005 שימש כמאמן קבוצת הכדורסל של "קמפוס אלטונה". 11 
בשנת 2005 חזר לשחק באופן מקצועי בקבוצת "פיטסבורג אקספלוז'ן" מליגת ה-CBA, ובעונתו היחידה במדיה קלע 23.8 נקודות למשחק.
ב-5 ביולי 2011 התמוטט גיליאם בעת ששיחק כדורסל במכון כושר בברידג'וויל שעל יד פיטסבורג, פנסילבניה. לאחר זמן קצר נקבע מותו, בגיל 47, כתוצאה מהתקף לב. 3 
1  • 
2  • 
3  • 
4 אמאקר • 
5 בוגס • 
6 אליוט • 
7 גיליאם • 
8 האמונדס • 
9 קר • 
10 מקי •  
11 רובינסון • 
12 סייקלי •
13 שו • 
14 צ'. סמית' •
15 ק. סמית' •
מאמן: אולסון
