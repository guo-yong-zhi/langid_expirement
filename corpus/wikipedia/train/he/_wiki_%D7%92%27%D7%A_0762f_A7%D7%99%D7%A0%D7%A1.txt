ג'סיקה ווטסקינס  היא טייסת חלל אמריקאית בנאס"א, דוקטור לגאולוגיה, אקוונאוטית ושחקנית רוגבי בינלאומית. 
ב-2022 ווטקינס הוכרזה כאישה האפרו-אמריקאית הראשונה שתסיים הכשרת של נאס"א לטיסה לתחנת החלל הבין-לאומית. הטיסה הראשונה שלה לחלל כחלק מהתוכנית המאוישת המסחרית המריאה ב-27 באפריל 2022.
ווטקינס היא חלק מתוכנית ארטמיס שמטרתה להנחית אישה על הירח עד 2025.
ג'סיקה אנדראה "ווטי" ווטקינס נולדה ב־1988 בגייטרסבורג, מרילנד למייקל וקרוליין ווטקינס. משפחתה עברה ללאפייט, קולורדו, שם היא סיימה את תיכון פיירוויו.
לווטקינס תואר ראשון במדעי הגאלוגיה והסביבה מאוניברסיטת סטנפורד בקליפורניה, שלאחריו המשיכה ללימודי דוקטורט בגאולוגיה באוניברסיטת קליפורניה בלוס אנג'לס. המחקר שלה, בהנחיית פרופסור אן יין, התמקד במנגנוני מיקום למפולות על מאדים וכדור הארץ, כולל השפעת פעילות המים. לפני בחירתה כמועמדת לאסטרונאוטית, ווטקינס הייתה פוסט-דוקטורנטית במכון הטכנולוגי של קליפורניה.
ווטקינס החלה לשחק רוגבי במהלך שנת הלימודים הראשונה שלה בסטנפורד ונשארה בקבוצה במשך ארבע שנים. בשנת 2008, במהלך השנה השנייה ללימודיה, היא הייתה חברה בנבחרת אלופת המדינה של חטיבה א'. גם ב-2008 וגם ב-2010, ווטקינס הפכה לחברה בצוות הרוגבי הראשון של הקולג'ים באמריקה. ווטקינס היא שחקנית רוגבי של נבחרת אמריקה לנשים לשעבר בשביעיות, ושיחקה עבור האיגלס במקום השלישי שלה בגביע העולם ברוגבי שביעיות ב-2009. במהלך משחקי הגביע העולמי היא הייתה כובשת הניסיונות המובילה בנבחרת ארצות הברית.
כבוגרת תואר ראשון, ווטקינס עבדה במרכז המחקר של איימס כדי לתמוך בגשושית המאדים פניקס ובבדיקת אב-טיפוס של מקדחה עבור מאדים. בשנת 2009 היא הייתה גאולוגית ראשית של צוות 86 של נאס"א בחלל בתחנת המחקר של מאדים. כסטודנטית לתואר שני, היא עבדה במעבדת הנעת סילון בפרויקט NEOWISE לסקר אסטרואידים קרובים לכדור הארץ. ווטקינס עבדה גם על תכנון עבור רובר המאדים Curiosity. בשנת 2011, ווטקינס שימשה כחברת צוות תפעול מדעי עבור משימה אנלוגית.
היא שימשה כמתכננת של רובר מאדים 2020 ומשימת החזרת דגימה של מאדים, והייתה חברת צוות מדעי במשימה אנלוגית של מחקר וטכנולוגיה במדבר. כעמיתת פוסט-דוקטורט במכון הטכנולוגית של קליפורניה , וכמשתפת פעולה בצוות המדע של מעבדת המדע של מאדים, היא השתתפה בתכנון יומי של פעילויות רובר מאדים והשתמשה בנתוני התמונה שלו בשילוב עם נתוני מסלול כדי לחקור את הסטרטיגרפיה, הגאולוגיה והגיאומורפולוגיה של מאדים.
ביוני 2017, נבחרה ווטקינס לאחת מ-12 אסטרונאוטים בכיתה ה-22 של נאס"א. התמקדות לימודי החלל הייתה על תחזוקת מערכות שונות, לימודי רוסית ועוד, מתוך מטרה לטוס לתחנת החלל ובעתיד לטוס לירח ולמאדים. היא סיימה את הכשרתה ב-2020 במרכז החלל ג'ונסון ביוסטון, טקסס. 1  2 
בשנת 2019 הפכה לאקוונאוטית כאשר שהתה 12 ימים במעבדה התת-ימית אקווריוס  במהלך משימת NEEMO 23 . המשימה, שהתרחשה בין התאריכים 10 ל-22 ביוני 2019, כללה בחינה של טכנולוגיות ויעדים על קרקעית הים עבור משימות חלל וחקר. משימת ה-NEEMO של ווטקינס הייתה הראשונה מסוגה שהציגה צוות מחקר שכולל נשים בלבד בראשות האסטרונאוטית האיטלקייה סמנתה כריסטופורטי.
בדצמבר 2020, היא נבחרה להיות חלק מצוות של תוכנית ארטמיס להחזיר בני אדם לירח בשנת 2025.
בנובמבר 2021, היא הפכה לאסטרונאוטית הרביעית בקבוצה 22, ולאישה האפרו-אמריקאית הראשונה, שהוטלה עליה משימה ארוכת שנים לתחנת החלל הבינלאומית לאחר שנבחרה כחברה האחרונה בצוות SpaceX Crew-4 כחלק מהתוכנית המאוישת המסחרית שהיא שיתוף פעולה בין חברת SpaceX לבין נאס"א.
הטיסה הראשונה שלה לחלל המריאה באפריל 2022. זו הפעם הראשונה של ווטקינס בחלל. תפקידה כולל התבוננות וצילום שינויים גאולוגיים על פני כדור הארץ, כמו גם חקירות אחרות על מדעי כדור הארץ והחלל, ביולוגיה והשפעות של טיסה ארוכת שנים בחלל על בני אדם. 3 
ווטקינס חיה עם הוריה בלפאייט קולורדו, תחביביה הם כדורגל, טיפוס הרים, סקי וכתיבה יוצרת.
