סאלאמיניה  הייתה טריארה אתונאית, ששימשה כאוניית קודש ומלאכות של הצי האתונאי בשלהי המאה ה-5 והמאה ה-4 לפנה"ס. הספינה מילאה תפקיד חשוב בכמה מאירועי המלחמה הפלופונסית.
בניגוד לאניות קדושות אחרות, ששימשו בעיקר לטקסים דתיים, סאלאמיניה וכך גם פאראלוס, שימשו גם למלאכות ושליחויות שונות של הממשל האתונאי. לעיתים קרובות שתי האניות מוזכרות יחד. 1  פלוטרכוס כותב שהיו משתמשים בה "בשעת דחק גדול בלבד". 2  היו משתמשים בה גם כדי להעביר מדינאים בכירים. 3  סאלאמיניה הייתה האניה שנשלחה לרדוף אחרי אלקיביאדס בשנת 415 לפנה"ס כאשר הוא נאשם בחילול קודש. 4 
