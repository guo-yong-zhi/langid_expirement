One הוא רצף הופעות של הזמרת-יוצרת הישראלית ריטה אשר התקיים בביתן 1 בגני התערוכה בתל אביב במשך כחודש. המופע עלה ב-6 ביולי 2006 והסתיים ב-9 באוגוסט 2006, כלל 30 הופעות ובסך הכל צפו בו כ-100,000 אנשים.
ב-30 באפריל 2006 התקיימה מסיבת עיתונאים ובה נודע על המופע "One". המופע היה ראשון מסוגו בארץ, חסר תקדים בהפקתו ובקנה מידה בינלאומי, בהשראת מופעי הענק בלאס וגאס. הושקעו בו כעשרים מיליון שקלים והוא כלל במות מתרוממות, במה משוכללת הכוללת מסכי ערפל, מסכי מים, מנופי נשיאה, אימאג'ים תלת־ממדיים, קרני לייזר, להביורי אש, במות משופעות, 40 רקדנים, אקרובטים ושחקנים. המופע בוים על ידי חנוך רוזן ונוהל מוזיקלית על ידי רמי קלינשטיין. 1 
המופע זכה לביקורת מעורבות. מרב יודילוביץ' ביקרה באופן חיובי את המופע: "גם אם מדובר במופע מגלומני שמכוון גבוה בהרבה מעל לתוצאה הסופית - ריטה בהחלט מספקת את הסחורה. היא נראית מצוין, נשמעת הכי טוב מזה שנים, ובניגוד למופע האחרון שלה, שהיה אם תרצו הכנה לנוכחי, הכוריאוגרפיה שנתפרה למידותיה מבליטה את יכולותיה ולא מרגישה מאולצת או מגוחכת. One הוא קודם כל הפנינג בימתי – גדול יותר, עשיר יותר ורוחש בהפתעות למכביר. במידה רבה זו גרסה מנופחת של מופעי Wow, אותם רוקח במאי המופע, חנוך רוזן, מזה שש שנים ברשת מלונות ישרוטל באילת. גם כאן בנה רוזן, בשיתוף עם הצוות הטכני שכולל את אנשי הווידאו ארט, התפאורה והתאורה הטובים בארץ, תמונות אסתטיות שתפורות זו לזו בקטעי מעבר...One הוא ללא ספק אחד המופעים המורכבים ביותר מבחינה טכנית שנראו בישראל. אולי בשל כך נדמה כי החזרה למקום הבטוח והמוכר לריטה מלווה בהקלה, והדבר בא לידי ביטוי בהופעה משוחררת מעכבות...הערב הזה הוא חיזיון מקומי מהנה שכולו ריטה. וריטה יש רק אחת". 2 
לעומתה איתי שטרן ביקר באופן שלילי את המופע: "הופעות האקרובטיקה שאמורות לכסות על זמן החלפת התפאורה והתלבושות, אולי מרשימות את הקהל אבל הן הופכות את "וואן" ממופע מוזיקלי לשואו. הצגת תכלית של יכולות פיזיות. הנפש, זו שריטה הציגה בעבר באופן כה חשוף, נעלמה כלא הייתה. גם כשכבר מגיעים לשיאו של הערב, וריטה עולה לבדה אל הבמה בשמלת נשף לבנה לשיר את "הכניסיני", הקסם פג תוך דקות ספורות כשחוזרים אל תחומי הפירוטכניקה. שלא תבינו אותי לא נכון, לשמוע את ריטה מבצעת את "הכניסיני" בלייב היה אחד מהרגעים היותר מרגשים בחודש האחרון, מדובר בחוויה באמת בלתי נשכחת. זה פשוט הקרקס שהגיע קצת לאחר מכן, פשוט חירב את הכל". 3 
על המופע זכתה ריטה בתואר "אשת השנה בבמה" ב"טקס אנשי השנה" במסגרת שידורי קשת בערוץ 2. 4  5 
ההופעה יצאה לאור בשלושה פורמטים:
זוהי רשימה חלקית של השירים שבוצעו בהופעה:
