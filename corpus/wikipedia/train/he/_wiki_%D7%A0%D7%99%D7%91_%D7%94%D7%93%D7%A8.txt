ניב הדר הוא חוקר אוטודידקט, מחבר ספרים ומרצה, בנושא חשיפת שרלטנים העוסקים בפאראפסיכולוגיה, חקר המוח וחידושים טכנולוגיים.  
במהלך שנת 2000 הוציא הרב שלמה אבינר ספר בנושא בשם "בין אור לחושך" שבו היה שותף הדר. פעילותם המשותפת החלה בסוף שנות ה-90 כאשר הרב אבינר והדר ארגנו חרם חברתי על מקובלים שקריים.
הדר למד בישיבת "אורות הנגב" בבית הגדי. משנת 2000 פועל הדר נגד אנשים הטוענים שיש להם כוחות על טבעיים. הוא מרבה להרצות בנושא ברחבי ישראל ובשנת 2002 הוציא את הספר "לחשוף את הבלתי נודע", בו הוא טוען שהטוענים לכוחות על טבעיים הם שרלטנים. כן הוציא הדר סרטים: "סוד הקסמים" 1-2, בהוצאת "גרינטק מדיה" , "סודות הטלפתיה" בהוצאת "גל-פז"  ו"כיפוף מתכות" בהוצאת "גרינטק מדיה" , בהם הוא מלמד את הסודות המקצועיים של קוסמים, ומטיף נגד אמונה בכוחות על טבעיים.
בנוסף, מרצה הדר בנושאי נוירופידבק, ביופידבק וחקר המוח ומלמד מה שהוא מכנה: "דרכים פשוטות וקלות להגברת האינטליגנציה ובפיתוח חושים חדשים".
בשנת 2014 הוציא את ספרו "בחזרה לעתיד", בו הוא טוען שהתיאורים הרבים, המופיעים בדברי הנביאים, במדרשים ובתלמוד, הנראים לכאורה כאגדות וכגוזמאות, מאוששים בידי ההתפתחות הטכנולוגית והמדעית החדישה. 
