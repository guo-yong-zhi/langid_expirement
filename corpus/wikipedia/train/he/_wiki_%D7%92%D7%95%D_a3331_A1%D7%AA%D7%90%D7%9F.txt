
לחצו כדי להקטין חזרה
לחצו להגדלה
פרובינציית גולסתאן  היא אחת מ-31 פרובינציות איראן, ובירתה העיר גורגאן.
שטחה 20,195 קמ"ר, כ-1.2 אחוז משטח איראן, והיא נמצאת בצפון-מזרח המדינה. בשנת 2011 מנתה אוכלוסיית הפרובינציה 1,777,014 תושבים.
פרובינציית גולסתאן גובלת עם מדינת טורקמניסטן, כיוון שאיראן וטורקמניסטן הן מדינות ידידות שביניהן הסכמי סחר גדולים הגבול שקט.
גולסתאן גובלת עם הפרובינציות מאזנדראן, סמנאן וצפון ח'וראסאן. לפרובינציית גולסתאן חוף על הים הכספי. חמישה קילומטרים מהחוף נמצא חצי האי מאזנדרן השייך לפרובינציית מאזנדרן.
פארק גולסתאן היא שמורת טבע הנפרשת על שתי פרובינציות, צפון ח'וראסאן וגולסתאן משם נגזר שמה. שטח השמורה הוא כ-92,000 דונם 1  ורובה נמצאת בשטח פרובינציית צפון ח'וראסאן. הגן מפורסם בזכות היונקים הרבים והנדירים שחיים בו דוגמת הנמר הפרסי, שנמצא בסכנת הכחדה בגלל ציד לא חוקי והרעלות של רועי צאן ובקר מהכפרים הסובבים את השמורה. חיות משק היא פרנסתם היחידה שנמצאת בסכנה בגלל הנמרים. 2 הפארק הלאומי חאר טוראן  - נמצא בדרום - מזרח הפרובינציה ומשתרע על פני 1,400,000 דונמים . רוב הפארק נמצא בשטח פרובינציית צפון ח'וראסאן. הפארק הוא בית גידול לאוכלוסייה מצומצמת של נמרים פרסיים ויש בו גם ריכוז גדול של איילות הודיות .
המרחק מבירת פרובינציית גולסתאן אל בירת איראן, טהראן הוא כ-415 קילומטרים. את הדרך ניתן לעבור במטוס או במכונית. באמצעות נסיעה במכונית יש לעבור דרך כביש 44. באמצעות טיסה יש לטוס משדה התעופה גורגאן המרוחק כ10 קילומטרים מגורגאן אל שדה התעופה מהרבאד הממוקם במערב טהראן או לשדה התעופה על שם האימאם ח'ומייני המרוחק 45 קילומטרים ממנה. משך זמן הטיסה – כשעה אחת.
