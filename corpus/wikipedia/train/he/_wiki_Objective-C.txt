שגיאות פרמטריות בתבנית:שפת תכנות שימוש בפרמטרים מיושנים  Objective-C היא שפת תכנות מונחת עצמים לשימוש כללי המוסיפה הודעות בסגנון שפת Smalltalk לשפת C. זוהי שפת התכנות העיקרית הנמצאת בשימוש חברת אפל למערכות ההפעלה OS X ו-iOS, וה-API שלהם, Cocoa.
השפה פותחה בראשית שנות ה-80 של המאה ה-20, ונבחרה לשפה של מערכות ההפעלה NeXT ו-NeXTSTEP, שעליהן התבססו OS X ו-iOS. תוכניות גנריות ב-Objective C אשר אינן משתמשות בספריות של NeXT יכולות להיות מהודרות לכל מערכת הפעלה הנתמכת על ידי GCC או Clang.
שפה זו היא אחת השפות הפופולריות בקרב מתכנתים בעולם עד היום 1 .
Objective-C נוצרה ברובה בראשית שנות ה-80 על ידי עובדי חברת Stepstone, בראד קוקס וטום לאב. שפת התכנות Smalltalk הייתה מוכרת לשניהם בשל עבודתם במרכז התכנות הטכנולוגי של חברת ITT בשנת 1981 ובאותה עת הם החלו לעבוד על פיתוח Objective-C. קוקס התעניין בבעיות של שימוש חוזר בעיצוב תוכנה ובתכנות. הוא הבין כי שפה כמו Smalltalk תוכל לשמש לבניית סביבת פיתוח למפתחים ב-ITT. נוסף על כך הם הבינו כי תאימות לאחור לשפת C תהיה קריטית להמשך הפיתוח בחברה. קוקס החל לכתוב ממיר ל-C המשתמש בכמה מהיכולות של Smalltalk. במהרה הוא החל לממש תכנות מונחה עצמים בשפת C, שכינה OOPC.
לאב וקוקס יצרו לבסוף מיזם חדש, בשם Productivity Products International   כדי למסחר את המוצר שלהם, שהכיל מהדר לשפת Objective-C ומספר ספריות. בשנת 1986 פרסם קוקס מפרט ראשוני לשפת Objective-C בספר  Object-Oriented Programming, An Evolutionary Approach.
לאחר שסטיב ג'ובס נאלץ לעזוב את אפל, הוא הקים את חברת NeXT בעזרתם של כמה שותפים. בשנת 1988 רכשה NeXT את רישיון השימוש של Objective-C מחברת StepStone  והרחיבה את המהדר GCC לתמיכה ב-Objective-C. בנוסף, היא פיתחה את ספריות ה-AppKit ו-Foundation Kit, עליהם התבסס ממשק המשתמש של NeXTStep. בעוד מחשבי העבודה של NeXT לא זכו להצלחה, זכו כלי התוכנה לשבחים רבים. עובדה זו הובילה את NeXT לזנוח את פיתוח החומרה ולהתמקד בכלי תוכנה, ושיווק NeXTstep כפלטפורמת תכנות מותאמת אישית.
לאחר שרכשה את NeXT בשנת 1996, השתמשה אפל ב-OpenStep במערכת ההפעלה החדשה שלה, OS X. זה כלל את Objective-C, ואת כלי הפיתוח של NeXT שהיו מבוססי Objective-C.כלי הפיתוח Project Builder הורחב ובהמשך שונה שמו ל-Xcode. רוב ה-Cocoa API של אפל מבוסס כיום על אובייקטים מממשק OpenStep, וזוהי סביבת העבודה הנפוצה ביותר כיום לפיתוח ב-Objective-C.
שירותי ענן: MobileMe • iCloud
