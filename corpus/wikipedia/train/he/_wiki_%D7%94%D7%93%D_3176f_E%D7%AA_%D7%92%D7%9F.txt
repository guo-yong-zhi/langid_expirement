הדרבי של רמת-גן הוא כינוי למשחק בין שתי קבוצות הספורט הבכירות בעיר רמת-גן. בכדורגל, הדרבי נערך בין הפועל רמת-גן גבעתיים והכח עמידר רמת-גן, שנקראה בעבר הכח מכבי רמת-גן. בכדורסל נערך הדרבי בין הפועל רמת-גן גבעתיים לבין מכבי רמת-גן.
בכדורגל, משחקי הדרבי בין שתי הקבוצות נחשבו בעבר לחמים וסוערים, ובשנות השישים נחשב הדרבי הזה לאחד החשובים לצד הדרבי של תל אביב והדרבי של חיפה. באותה תקופה שתי הקבוצות שיחקו בליגה הלאומית הראשונה, אך מאז 1969 לא נערך הדרבי בליגת העל וכל המשחקים מאז נערכו בליגה השנייה בלבד.
בשנות ה-50 הייתה הפועל רמת גן הקבוצה המובילה מבין השתיים, ואילו הכח הייתה הקבוצה המובילה מאמצע שנות ה-60 ועד סוף שנות ה-70. מאז נודדות שתי הקבוצות בין שלוש הליגות העליונות, מאז עונת 2014/2015, לא נערכו משחקי דרבי בין הפועל להכח.
בכדורסל, משחקי הדרבי נערכו בעבר בשנות ה-70 וה-80 במסגרת הליגה הלאומית , והיה לאחד משחקי הדרבי החשובים במדינה. משחקי הדרבי בכדורסל נערכו החל מעונת 1973/1974, ברציפות עד עונת עונת 1986/1987, שבתום עונה זו ירדה הפועל רמת-גן גבעתיים לליגה השנייה, ומאז התפרקה הקבוצה בשנת 1988.
כיום, משחקי הדרבי בכדורסל בעיר מתקיימים בליגה הלאומית. לאחר הקמת הפועל רמת-גן גבעתיים מחדש על ידי אוהדיה, כשעלתה הקבוצה לראשונה לליגה הלאומית בעונת 2015/2016, נערך הדרבי הראשון בעיר מזה 28 שנה, בתאריך 10 בנובמבר 2015, בו ניצחה הפועל רמת-גן גבעתיים את מכבי 72:69. במצטבר, מאזני הניצחונות בדרבי הכדורסל בעיר הוא 31-9 להפועל.
הדרבי הראשון בין שתי הקבוצות בליגה הבכירה נערך בעונת 1963-1964, הפועל רמת גן ניצחה בדרבי הזה ובדרבי השני שנערך באותה עונה בתוצאה זהה 1-2. שנה לאחר מכן, במחזור אחד שלפני האחרון, כמעט מנעה הפועל רמת גן מיריבתה זכייה באליפות, כאשר גברה עליה 0-1, אך הפסד של הפועל פתח תקווה במחזור הסיום וניצחון של הכח רמת גן במחזור הסיום, הביאו בכל זאת את האליפות להכח רמת גן. בשנת 1968 נערך אחד הדרבים הזכורים לרעה ביותר בתולדות העיר רמת גן: הפועל רמת גן ניצחה במשחק אלים וסוער 0-5, כאשר שחקני הכח רמת גן שיחקו באלימות, והקבוצה סיימה את המשחק בשמונה שחקנים. רק בשנת 1969 הצליחה הכח רמת גן לנצח לראשונה בדרבי. היא ניצחה בשני דרבים באותה עונה. באותה שנה נשרה הפועל רמת גן לליגה השנייה, ולאחריה לא נערכו במשך 10 שנים משחקי דרבי בעיר רמת גן.
משחקי הדרבי חודשו בסוף שנות השבעים לאחר שהכח רמת גן נשרה לליגה השנייה, אבל משחקי הדרבים האלו כבר איבדו מערכם בעיקר בגלל שהם שוחקו במסגרת ליגה שנייה. בסוף שנות השמונים נשרה הכח רמת גן לליגה א', הליגה השלישית, ולאחריה לא נערכו משחקי דרבי במשך 3 שנים.
בשנת 2004 שוב הופסקו משחקי הדרבי למשך שלוש שנים, הפעם בגלל שהפועל רמת גן נשרה לליגה הארצית. הדרבי האחרון בין שתי הקבוצות במסגרת הליגה נערך ב-8 במרץ 2008, ובו הכח רמת גן ניצחה במכתש 3–1. שלושה ימים לאחר מכן נפגשו השתיים בגביע המדינה והכח רמת גן ניצחה בפנדלים 5–3 ועלתה לרבע הגמר.
באוגוסט 2011 חודשו משחקי הדרבי לאחר 3 שנים של היעדרות, ולאחר שעונה אחת קודם לכן נשרה הפועל רמת גן מליגת העל. שתי הקבוצות נפגשו באוגוסט 2011 לדרבי בגביע הטוטו בו הביסו האדומים את הסגולים 3–0 גם במשחק השני בגביע הטוטו באותה עונה ניצחה האדומים 2–0
באותה עונה נפגשו שתי הקבוצות לשני משחקי דרבי במסגרת הליגה כאשר הכח עמידר רמת גן ניצחה במשחק הראשון 0-1 ובמשחק השני ניצחה הפועל רמת גן 2–0.
עונת 2014/15 הייתה העונה האחרונה בה נערכו משחקי דרבי בין שתי הקבוצות. באותה העונה, שתי הקבוצות נפגשו 3 פעמים  ובכל שלושת המשחקים ניצחו האורדונים.
לראשונה בעונת 1973/1974, התקיים הדרבי הראשון של העיר בתאריך 29 במרץ 1974. המשחק התקיים במגרש הפתוח בגבעתיים, שם אירחה הפועל את מכבי רמת גן לדרבי הראשון של העיר, שנגמר בתוצאה 78:62 למכבי רמת-גן. גם את הדרבי השני באותה עונה, ניצחה מכבי, בתוצאה 75:70. מאז, פעמיים לעונה, עד עונת 1986/1987, נערכו משחקי הדרבי במסגרת הליגה הלאומית בלבד . החל משנת 1974 ועד 1982, נערכו שני משחקי דרבי מדי עונה , ובכולם ניצחה הפועל. בין היתר, בשנים אלו נרשם גם הניצחון הגדול ביותר בדרבי הרמת-גני, שהסתיים ב-106:54 להפועל רמת גן גבעתיים על מכבי רמת גן.
החל מעונת 1982/1983 החלה התדרדרות אצל הפועל רמת-גן גבעתיים, אך למרות מצבה הרע של הקבוצה, הצליחה הפועל רמת גן לנצח את מכבי רמת גן לא מעט, עד לפירוקה, בשנת 1988. בין עונת 1982/1983 עד לעונת 1986/1987 ניצחה מכבי רמת-גן את הפועל 3 פעמים, אל מול 6 ניצחונות של הפועל.
בעונת 1986/1987 נערכו שני משחקי הדרבי האחרונים ל"גלגולה" הקודם של הפועל רמת-גן גבעתיים. ב-10.11.1986 השיגה הפועל את ניצחונה האחרון בדרבי, כשאת הדרבי השני באותה עונה, והאחרון מזה 28 שנה, ניצחה מכבי רמת גן 91:88 בתאריך 19.01.1987.
מאזן הניצחונות בדרבי הרמת-גני, בליגה הסדירה ובמשחקי הפלייאוף, עד פירוקה של הפועל רמת-גן גבעתיים בשנת 1988, היה 28-6 לאורדונים.
כאמור, הפועל רמת-גן גבעתיים התפרקה לאחר שנשרה לליגה השלישית, בשנת 1988. לאחר מספר ניסיונות משנת 2009, ב-2011 הוקמה רשמית הפועל רמת-גן, וחזר המועדון לפעילות תחת מתכונת של קבוצת אוהדים. משחקי הדרבי של היום , נערכים באולם זיסמן, בו מארחות שתי הקבוצות את משחקיהן.
מכבי רמת גן ירדה לאחר 5 עונות רצופות בליגת העל, והחל מעונת 2009/2010 ועד עונת 2016/2017 שיחקה מכבי בליגה הלאומית . החל מעלייתה של הפועל לליגה הלאומית ב-2015, ועד לירידתה של מכבי ב-2017, התקיימו בעיר ארבעה משחקי דרבי.
ב-10.11.2015, בדיוק 29 שנה מאז ניצחונה האחרון של הפועל רמת גן בדרבי על טהרת העיר, התקיים במחזור החמישי של הליגה הלאומית הדרבי הרמת-גני. בדרבי הזה ניצחה הפועל את משחק הדרבי הראשון שלה כקבוצת אוהדים, בתוצאה 72:69 באולם זיסמן 1 . את הדרבי השני באותה עונה, ניצחה מכבי רמת גן בתוצאה 72:67.
בעונת 2016/2017, נערכו עוד שני משחקי דרבי במסגרת הליגה, ובשניהם יצאה הפועל כשידה על העליונה . בתום עונה זו ירדה מכבי רמת גן לליגה הארצית, ולא נערכו משחקי דרבי ברמת-גן עד עונת 2020/2021.
אחרי הפוגה של 3 עונות, בעונת 2020/2021 חזר הדרבי לעיר, ששוחק ב-23.12.20 באולם זיסמן, בו ניצחה מכבי רמת-גן 84:80 3 . גם את הדרבי השני בעונה זו ניצחה מכבי, 84:79. השליטה בשלוש העונות היתה בידי מכבי רמת גן, שנצחה בכל משחקי הדרבי.
הנתונים נכונים לאפריל 2021, ומבוססים ע"פ ספר המשחקים 
לפני פירוקה ואחרי, בליגה ובפלייאוף, מאזני כל משחקי הדרבי הרמת-גני הוא 31-9 להפועל רמת-גן גבעתיים.
