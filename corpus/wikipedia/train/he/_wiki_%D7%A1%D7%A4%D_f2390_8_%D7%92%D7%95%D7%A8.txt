ספנסר פרדריק גור  היה צייר בריטי של נופים, סצנות באולמות מוזיקה ובתים, לרוב עם דמויות בודדות. הוא היה הנשיא הראשון של קבוצת קמדן טאון, והושפע מהפוסט-אימפרסיוניזם.
הוא נולד ב-26 במאי 1878 באפסום בסורי, הצעיר מבין ארבעת ילדיו של אלוף הטניס בוימבלדון, ספנסר גור ואשתו איימי מרגרט. אחיו של אביו היה התאולוג צ'ארלס גור. אביו שלח אותו לבית הספר הארו במידלסקס . הוא המשיך ללמוד ציור בלונדון בבית הספר סלייד לאמנות, שם היה בן זמנו של הרולד גילמן. 1 
בינואר 1912 נישא למרי ג'ואנה  קר, עמה נולדו לו שני ילדים - מרגרט אליזבת  ופרדריק ג'ון פים , שהתפרסם כצייר פרדריק גור.
בשנת 1904 הציג אלברט רוסטרסטון את גור בפני וולטר סיקרט בדייפ, ואחר כך הוא התחבר לחבורה ברחוב פיצרוי, לונדון, עם וולטר סיקרט, לוסיאן פיסארו, הרולד גילמן וצ'ארלס גינר. בשנת 1909 הוא היה חבר במועדון האמנות החדשה. בשנת 1911 היה מייסד-שותף ונשיא ראשון של קבוצת קמדן טאון.
בשנת 1913 הפך לחבר בקבוצת לונדון.
עבודותיו המאוחרות מראות השפעה גוברת של הפוסט-אימפרסיוניזם. הוא עשה ניסויים בצבע ביצירותיו, כפי שניתן לראות בציורו "בכיכר הרטינגטון".
ספנסר גור העניק לג'ון דומן טרנר הכשרה אומנותית משנת 1908 עד 1913. ההוראה בוצעה ככל הנראה באמצעות התכתבויות מכיוון שדומן טרנר היה חירש. המכתבים מוחזקים כעת באוסף משפחת גור. דומן טרנר היה חבר בקבוצת קמדן טאון, שנבחר על ידי גור, אך היה ביישן ולא בטוח ביכולותיו, מה שגרם כנראה לפרישתו מחברותו בקבוצת לונדון זמן קצר לאחר הקמתה ב־27 בנובמבר 1913.
גור צייר סדרה של שלושים ושניים נופים בפארק ריצ'מונד במהלך החודשים האחרונים לחייו. 2 
הציור שלו מחלון ברחוב קמבריאן, ריצ'מונד, מראה את הנוף מהקומה העליונה בסמוך לכניסה לשער קמבריה של הפארק. זו כנראה התמונה האחרונה שגור עבד עליה לפני מותו. 3 
ציורו של גור, ריצ'מונד פארק, שצויר כנראה בסתיו 1913 או מעט לפני מותו של האמן במרץ 1914, הוצג בגלריה פטרסון וקרפקס בשנת 1920. בשנת 1939 הוצג הציור בורשה, הלסינגפורס וסטוקהולם. הוא נמצא כעת באוסף של גלריית טייט.
שתיים מיצירות האמנות של גור, "המזח בברייטון" ו"בתים בריצ'מונד", הופיעו בשער הראשון של כתב העת BLAST שפורסם כשלושה חודשים לאחר מות גור. יש באותו כתב עת, גם קטע הספד של וינדהאם לואיס, שערך את המגזין, וציין את תשוקתו של גור לציור אובייקטים עדינים באווירה הלונדונית שסביבו, ואת התפיסה האפורה שלו על חיי האמן, את עדינותו שהבשילה לאמנות אישית. 4 
ספנסר גור נפטר בריצ'מונד, סורי, מדלקת ריאות ב־27 במרץ 1914, בגיל 35, ונקבר בהרטפורדשייר, שם גרה אמו.
משחק קריקט
משחק טניס
שמלה ירוקה
כיכר הנטינגטון
אשת הצייר
הצרפתיה
גלריית סטפורד
בפארק
