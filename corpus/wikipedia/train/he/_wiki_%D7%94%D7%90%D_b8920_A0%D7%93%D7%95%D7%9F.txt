האנדרטה לשרפה הגדולה של לונדון , המכונה בלונדון בפשטות האנדרטה, היא אנדרטה לזכר השרפה הגדולה של לונדון הממוקמת בסיטי של לונדון שבאנגליה, בסמוך לקצה הצפוני של גשר לונדון, קרוב למקום שבו פרצה השרפה בשנת 1666.
האנדרטה, שתוכננה על ידי כריסטופר רן ורוברט הוק, נבנתה בין השנים 1671 ל-1677. היא בנויה בצורת עמוד דורי מאבני פורטלנד, שבראשה דמות להבה מצופה זהב. בצדה המערבי תבליט המתאר את השרפה, מעשה ידי קיוס גבריאל קיבר. בתבליט נראה המלך צ'ארלס השני, ולצדו אחיו ג'יימס, דוכס יורק, , ומצדיהם מנחות דמויות החירות, האדריכלות והמדע את המלך בבנייה המחודשת של העיר.
גובה האנדרטה 61 מטר - המרחק המדויק ממקום האנדרטה למאפייה של תומאס פארינור, האופה המלכותי, בסימטת פודינג שם החלה השרפה הגדולה.
אל ראש האנדרטה ניתן להגיע בטיפוס ב-311 מדרגות. במרפסת שבראש האנדרטה הותקן כלוב באמצע המאה ה-19, לאחר ששישה אנשים התאבדו מראש האנדרטה.
בכל אחד מצדי בסיס האנדרטה כתובות בלטינית. הכתובת בצד הדרומי מתארת את הצעדים שנקט המלך צ'ארלס השני בעקבות השרפה. הכתובת במזרח מתארת את בניית האנדרטה, הכתובת בצפון מתארת את פרוץ השריפה ואת הנזק שנגרם לעיר . הכתובת בצד המערבי כתובה באנגלית ולא בלטינית.
התבליט בבסיס האנדרטה
פנים האנדרטה
