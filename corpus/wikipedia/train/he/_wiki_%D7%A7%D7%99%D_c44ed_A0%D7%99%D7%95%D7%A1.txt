קיסוניוס  או קסוניוס  היה אל המסחר במיתולוגיה הקלטית. פולחנו היה נפוץ בגאליה  וגם בדרומה של גרמניה ובשווייץ של ימינו.
עם המפגש בין התרבות הקלטית ותרבות האימפריה הרומית, זוהה קיסוניוס עם האל מרקורי מהמיתולוגיה הרומית.
קסוניוס תואר כאדם מזוקן, שלראשו קסדה, והוא רוכב על איל ואוחז בידו כוס יין, או כאשר לראשו קסדה מכונפת והוא אוחז מטה שליחים, ומלווים אותו תרנגול ועז.
ככל הנראה, בהשפעת המיתולוגיה הרומית, הפך קיסוניוס לאל הסוחרים ומגן עוברי האורח.
