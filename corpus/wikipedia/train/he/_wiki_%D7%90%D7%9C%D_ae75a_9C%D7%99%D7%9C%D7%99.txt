אלי לילי אנד קומפני  היא חברת תרופות אמריקאית. החברה נוסדה באינדיאנפוליס ב-1876 והמטה שלה ממוקם בעיר מאז. החברה מעסיקה כ-35,000 עובדים ברחבי העולם והכנסותיה כ-22 מיליארד דולר.
החברה הוקמה ב-1876 על ידי הרוקח אלי לילי, ששירת כקולונל בצבא האיחוד. בין התרופות הראשונות שייצר היה כינין לטיפול במלריה. הוא פיתח גלולות וקפסולות מצופות ג'לטין וכן ממתיקים שייסיעו בנטילת התרופות.
בתקופת מלחמת העולם השנייה פעלה החברה בשיתוף עם הצלב האדום האמריקאי, ייצרה מנות פלזמה ופניצילין.
החברה מעסיקה  35,074 עובדים, מהם 10,845 באינדיאנפוליס ו-19,666 מחוץ לארצות הברית. לחברה מרכזי מחקר ופיתוח בשמונה מדינות ואתרי ייצור בשמונה מדינות.
בישראל הקימה החברה נציגות מקומית תחת חברת "אלי לילי ישראל בע"מ" ב-1997 1  משנת 2016 פועלים משרדי החברה בקריית אתגרים ברעננה. 2 
בין מוצרי החברה הבולטים: פרוזאק , דולופין , סימבאלתה , זיפרקסה , סיאליס , גמזר , סקונל , טרוליסיטי , הומלוג , הומולין R , בסגלר , אלימטה , פורטאו , טלץ , ג'רדיאנס , ורזיניו , טרדג'נטה , גלוקגון, אדסירקה , סטרטרה , לרטרובו , אביסטה .
