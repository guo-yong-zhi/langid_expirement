מוזיאון יהדות רוסיה, בשמו המלא "מוזיאון ההיסטוריה היהודית ברוסיה" , נפתח במאי 2011 במוסקבה ברחוב פטרובסקו-רזומובסקאיה מס' 10.
במוסקבה פועלים שלושה מוזיאונים יהודיים שונים אשר הוקמו לאחר התפרקות ברית המועצות: 1 
בשנת 2010 סרגיי אוסטינוב ארגן תערוכה בשם "תחום המושב. פרויקט המוזיאון היהודי" שבה הציג את יוזמתו להקמת מוזיאון המוקדש להיסטוריה ולתרבות של יהדות רוסיה. 3  בהמשך הוזמנו מומחים לדבר, הוקם אוסף פריטים ונבנה המוזיאון. למוזיאון שני יועצים מישראל, הלל  קזובסקי, חוקר אומנות ירושלמי, אשר פרסם מחקר מקיף המוקדש לתולדות האמנות, המוזיקה והתיאטרון היהודי ולבחינת תפקידם בהתפתחותה של התרבות היהודית הלאומית בשטחה של קיסרות רוסיה, וד"ר בוריס חיימוביץ חוקר אומנות יהודית מהאוניברסיטה העברית בירושלים, ומנהלת אקדמית ד"ר מריה קספינה, פילולוגית, אתנוגרפית וחוקרת פולקלור, פרופסור חבר במרכז הרוסי-אמריקאי לחקר המקרא והיהדות ובמרכז לחקר הדתות של האוניברסיטה ההומניטרית הממלכתית של רוסיה. 4 
המוזיאון משחזר תמונה רחבה של חיי היהודים החל מהמאה ה-18 ועד לפרסטרויקה בשנת 1980. 5 
אוספי המוזיאון כוללים מעל ארבעת אלפים פריטים אותנטיים שנאספו מכל אזורי ברית המועצות לשעבר, אך רק בין אלף לאלפיים פריטים יכולים להיות מוצגים בזמן נתון. 6  תערוכות המוזיאון מתמקדות בשני נושאים:
אוספי המוזיאון מייצגים את כל מגוון הקהילות היהודיות – אשכנזים ממזרח אירופה, יהודי גיאורגיה, היהודים ההרריים מאזור הקווקז, יהודי בוכרה, הקראים, ה"גרים" והסובוטניקים. 7 
צוות המוזיאון נוסע לבלארוס, אוזבקיסטן, מולדובה, רומניה ואוקראינה כדי לרכוש פריטים בקהילות קיימות ולהקליט אגדות ומסורות היסטוריות במקומות בהם הקהילות היהודיות הולכות ונעלמות.
