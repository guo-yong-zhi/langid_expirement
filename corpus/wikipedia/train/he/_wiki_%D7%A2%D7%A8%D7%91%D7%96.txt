עַרְבָּז  הוא סוג צמח ממשפחת הערבזיים הכולל כ-20 מינים. קיימים ארבעה מינים הצומחים בר בארץ ישראל.
הערבז נקרא "Centaurium" על שם כיירון, קנטאור מהמיתולוגיה היוונית שהתמחה בידע בעשבי מרפא. השם בעברית נקבע על ידי עמנואל לב בעקבות שם הצמח בשפה הסורית, בספרו "צמחי היהודים".
מרבית מיני הערבז הם צמחים עשבוניים, חלקם חד-שנתיים או דו-שנתיים, וחלקם רב-שנתיים. הגבעולים לרוב זקופים. העלים ברוב המינים פשוטים ומנוגדים עם שפה תמימה. רוב המינים עם פריחה דמוית סוכך . הפרחים דו-מיניים ונכונים, והאבקה מתרחשת בסיוע חרקים כמו דבורים, עם 4–5 עלי כותרת ומספר תואם של אבקנים. הפרי הוא לרוב הלקט.
