דייוויד וגנר  הוא כדורגלן עבר אמריקאי גרמני, ששיחק בעמדת החלוץ ומאמן כדורגל המאמן את קבוצת נוריץ' סיטי.
וגנר הוא בן לאבא תאילנדי ולאמא גרמנייה, אך בטרם נולד אימו נפרדה מאביו והתחתנה עם גבר ממוצא אמריקאי. וגנר הוא אזרח ארצות הברית והתגורר בלוס אנג'לס בילדותו. הוא החל לשחק כדורגל ב-Geinsheim SV 07. הקריירה המקצועית שלו החלה באיינטרכט פרנקפורט. את המשחק היחיד שלו בבונדסליגה עבור איינטרכט הוא השלים ב-16 במרץ 1991 מול בוכום. בקיץ 1991 עבר למועדון למיינץ 05 מהבונדסליגה השנייה, בה כבש 18 שערים ב-94 הופעות.
ביולי 1995 חתם בשאלקה 04 ובכך חזר לשחק בבונדסליגה, אף על פי ששימש בקבוצה כשחקן מחליף, זכה עם הקבוצה בגביע אופ"א בשנת 1997.
ביולי 1997 חזר וגנר לבונדסליגה השנייה כשחתם ב-FC Gütersloh, שם שיחק במשך שתי 1997/98 ו-1998/99. בהמשך שיחק גם ב-SV Waldhof Mannheim עד סוף המחצית הראשונה של עונת 1999/2000, בהמשך שיחק במשך שלוש עונות בדרמשטאדט 98 בה כבש 21 שערים ב-76 הופעות. משנת 2002 ל-2004 שיחק TSG Weinheim ומשנת 2004 עד-2005 ב-ermania Pfungstadt בטרם פרש ממשחק פעיל.
לוגנר אזרחות אמריקאית וגרמנית. הוא שיחק במדים הלאומיים של גרמניה הצעירה אך בנבחרת הבוגרת שיחק במדי ארצות הברית כששיחק שמונה משחקים ואף היה חלק מסגל הנבחרת במונדיאל 1998. 1 
ב-2007 החל וגנר לאמן את קבוצת הנוער של הופנהיים, בהמשך אימן גם את קבוצת המועדון עד גיל 19 ו-17. ב-1 ביולי 2011, מונה למאמנה של בורוסיה דורטומונד U23. בעונתו הראשונה בקבוצה על עמה לליגה הגרמנית השלישית. לאחר ירידת ליגה, סיים את עבודתו במועדון באוקטובר 2015.
ב-9 בנובמבר 2015 מונה למאמנה של האדרספילד טאון מהצ'מפיונשיפ. 2  ב-29 במאי 2017 הצליח להעפיל לפרמייר ליג לאחר היעדרות בת 45 שנה. הקבוצה ניצחה 3–4 את רדינג בדו-קרב פנדלים במשחק שנערך לעיני 76 אלף צופים באצטדיון וומבלי.
וגנר זכה בפרס מאמן החודש בפרמייר ליג בחודש אוגוסט 2017, ובתום עונה זו, עונת 2017/2018 הצליח להשאיר את הקבוצה לעונה נוספת בליגה וסיים עמה במקום ה-16. 3 
ב-14 בינואר 2019 פוטר, לאחר שהאדרספילד הייתה בשלב זה עם אחת עשרה נקודות מ-22 משחקי ליגה ושמונה נקודות מתחת לקו האדום המוביל לירידת ליגה. 4 
ב-9 במאי 2019 מונה וגנר למאמנה של שאלקה 04 מהבונדסליגה כשחתם על חוזה עד 2022. 5  בחלקה השני של העונה לא ניצחה הקבוצה 16 משחקים ברציפות, שיא שלילי עבור המועדון. 6 
במשחק הפתיחה של עונת 2020/2021 פגשה שאלקה את באיירן מינכן והובסה 0–8. ב-27 בספטמבר 2020, לאחר המחזור השני של העונה, לאחר הפסד נוסף, 1-3 לורדר ברמן, ולאחר 18 משחקי ליגה ברציפות ללא ניצחון, פוטר וגנר מתפקידו. 7 
ב-10 ביוני 2021 מונה וגנר למאמנה של יאנג בויז ברן. 8 
