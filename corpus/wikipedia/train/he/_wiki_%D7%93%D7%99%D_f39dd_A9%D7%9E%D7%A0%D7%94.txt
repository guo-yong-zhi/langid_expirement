דיאטת השמנה היא משטר דיאטה שמטרתו להביא לעלייה במסת הגוף. העיקרון המרכזי בדיאטת השמנה הוא יצירת פער בין הקלוריות הנצרכות לבין הקלוריות המנוצלות על ידי הגוף.
דיאטת השמנה נפוצה בקרב הסובלים מבעיות תת-משקל. מתח, דיכאון, טיפולים תרופתיים ועוד, עלולים ליצור מצב של תת-משקל בגוף האדם.
במדינות רבות בעולם הערבי  וכן במדינות מוסלמיות שונות באפריקה  נפוצה מאוד עידוד ההשמנה בקרב האוכלוסייה הנשית. לרוב מדובר בפיטום נערות בכפייה על-מנת שתעלנה במשקל בבגרותן כדי שתוכלנה למצוא חתן. במדינות הללו קיימת מה שמכונה "דיאטת השמנה כפויה".
דיאטת השמנה כוללת שינויים בהרגלי האכילה כגון: ארוחות קבועות מפוזרות לאורך כל היום, צריכה מוגברת של קלוריות ושומנים ולעיתים אף תכלול תוספי תזונה בעלי ערך תזונתי וקלורי גבוה כמו אנשור. 
גם פעילות גופנית יכולה לסייע בעלייה במשקל, על ידי בניית מסת שריר. בנוסף לכך, היא יכולה לשפר את התיאבון. אימוני כוח יסייעו בהעלאת מסת השרירים בגוף, ותוספת שרירים תגרום לתוספת במשקל. 1   ביצוע פעילות גופנית לפני הארוחה מגבירה את התיאבון. פעילות גופנית תורמת גם לחיזוק הגוף ולעיצובו . 2 
הבהרה: המידע בוויקיפדיה נועד להעשרה בלבד ואינו מהווה ייעוץ רפואי.
