מקס פישר  היה איש עסקים, יזם ופילנתרופ יהודי-אמריקני, וממנהיגיה הבולטים של יהדות ארצות הברית.
פישר נולד בשנת 1908 בעיר פיטסבורג. הוא החל לעבוד בתעשיית זיקוק הנפט בשנת 1930 ועשה בה את הונו. פישר ייסד את חבר הנאמנים של הסוכנות היהודית ועמד בראשו במשך עשרות שנים. פעילותו במוסדות הציוניים החלה ב-1954 בעקבות ביקור בישראל. הוא נחשב לגדול מגייסי התרומות בקרב יהודי ארצות הברית. בין היתר, הוא הוביל את המגביות בשנות החמישים למען העולים בשנות החמישים. הוא גם תמך בפרויקט שיקום השכונות שיזם, בסוף שנות השבעים, ראש הממשלה מנחם בגין. כמו כן הוביל את מגבית "אקסודוס" למען עולי ברית המועצות ומבצעי העלאת יהדות אתיופיה.
שמו נקשר למפלגה הרפובליקנית והוא אף ספג ביקורת בשנת 1974 בקרב אנשי הקהילה היהודית בארצות הברית על כך שהמשיך לתמוך בנשיא ריצ'רד ניקסון למרות שהלה הסתבך בפרשת ווטרגייט, בה, בין השאר, נשמעו הקלטות של ניקסון משמיע הערות אנטישמיות.
הוא נפטר ב-3 במרץ 2005.
