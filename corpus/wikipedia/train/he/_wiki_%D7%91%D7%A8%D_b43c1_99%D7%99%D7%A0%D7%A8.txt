ברונסון רכשטיינר  הידוע יותר בשם הבמה שלו, ברון ברייקר הוא שחקן פוטבול לשעבר ומתאבק אמריקאי, המופיע בארגון ההיאבקות WWE, בתוכנית NXT.
רכשטיינר נולד ב-24 באוקטובר 1997 בוודסטוק, ג'ורג'יה. בתקופת שהותו בתיכון, הוא שיחק פוטבול, כשבתקופה זו זכה באליפויות לאורך שלוש השנים. בנוסף, הוא התחרה בענף ההיאבקות, בו זכה באליפות מדינת ג'ורג'יה במשקל 220 פאונד בשנת 2016. רכשטיינר למד באוניברסיטת קנסאו, שם סיים תואר ראשון במשפט פלילי והיה חלק מקבוצת הפוטבול של קנסאו.
באפריל 2020, רכשטיינר הוחתם בקבוצת הפוטבול, בולטימור רייבנס בעמדת הפול בק. 1  לעומת זאת, הוא שוחרר מחוזהו בחודש אוגוסט של אותה השנה.
רכשטיינר ערך את הופעת הבכורה שלו בזירה ב-8 באוקטובר 2020 באירוע WrestleJam 8, ששווק על ידי ארגון ההיאבקות AWF/WOW, ובו הוא ניצח את ג'יימי הול.
בפברואר 2021, ארגון ההיאבקות ה-WWE החתים את רכשטיינר על חוזה. 2  מאוחר יותר באותו החודש, הוא נשלח למתחם האימונים של ה-WWE Performance Center. באירוע רסלמניה באקלאש, שנערך ב-16 במאי 2021, רכשטיינר גילם את אחת מדמויות ה"זומבים" בקרב חוטבי העצים בין דמיאן פריסט ללמיז. קרב הבכורה שלו ב-WWE הגיע ב-14 בספטמבר בפרק של התוכנית NXT, כשהופיע תחת שם הבמה ברון ברייקר וניצח את אל. איי. נייט. מאוחר יותר באותו הערב, הוא נקלע לקרב מבטים עם אלוף ה-NXT הטרי, תומאסו צ'אמפה. שבוע לאחר מכן בתוכנית, הוא וצ'אמפה ניצחו בקרב זוגות את פיט דאן ורידג' הולנד, זאת לאחר שברייקר הצמיד את הולנד לניצחון. ב-19 באוקטובר בפרק של התוכנית NXT 2.0, ברייקר וצ'אמפה ניצחו בקרב זוגות את Grizzled Young Veterans . בפרק הספיישל NXT Halloween Havoc, שנערך ב-26 באוקטובר, ברייקר כשל בניסיונו לזכות באליפות ה-NXT לאחר שהפסיד לתומאסו צ'אמפה. ב-30 בנובמבר בפרק של התוכנית NXT 2.0, ברייקר ניצח את ג'וני גרגאנו בקרב סולם אשר קבע מי מהקבוצות תקבלנה את היתרון לקרב ה-WarGames, שיתקיים באירוע NXT WarGames. באירוע זה, שנערך ב-5 בדצמבר, ברייקר היה חלק מקבוצת 2.0  כשביחד הם ניצחו את קבוצת שחור & זהב  במסגרת קרב ה-WarGames המסורתי. ב-14 בדצמבר בפרק של התוכנית NXT 2.0, ברייקר גבר על אלוף ה-NXT במשקל קל, רודריק סטרונג בקרב שאינו היה על חגורת האליפות של האחרון. בפרק הספיישל NXT New Year's Evil, שנערך ב-4 בינואר 2022, ברייקר גבר על תומאסו צ'אמפה והפך לאלוף ה-NXT החדש. ב-1 בפברואר בפרק של התוכנית NXT 2.0, ברייקר וצ'אמפה שיתפו פעולה ביניהם, כאשר ניצחו את לגאדו דל פנטסמה . בפרק הספיישל Vengeance Day, שנערך ב-15 בפברואר, ברייקר שמר על התואר מול מנהיג קבוצת לגאדו דל פנטסמה, סנטוס אסקובר. ב-1 במרץ בפרק של התוכנית NXT 2.0, ברייקר שילב כוחות ביחד עם האלוף לשעבר, תומאסו צ'אמפה כאשר ביחד הם גברו על דולף זיגלר ורוברט רוד. בפרק הספיישל Roadblock של התוכנית NXT 2.0, שנערך ב-8 במרץ, ברייקר הפסיד את התואר לדולף זיגלר בקרב משולש אשר כלל בנוסף את תומאסו צ'אמפה, זאת לאחר שזיגלר הצמיד לניצחון את צ'אמפה; הפסד זה קטע תקופת כהונה של 63 ימים מצידו של ברייקר. ב-22 במרץ, ברייקר ניצח את רוברט רוד. באירוע NXT Stand & Deliver, שנערך ב-2 באפריל, ברייקר כשל בניסיונו להשיב אליו את התואר לאחר שהפסיד בקרב החוזר לזיגלר. יומיים לאחר מכן בפרק של התוכנית Raw, ברייקר השיב לעצמו את חגורת האליפות לאחר שניצח את זיגלר. הוא הגן על תוארו בהצלחה מול גונתר יממה לאחר מכן בפרק של התוכנית NXT 2.0. בפרק הספיישל 'Spring Breakin, שנערך ב-3 במאי, ברייקר שמר על תוארו מול ג'ו גייסי. באירוע Worlds Collide, שנערך ב-4 בספטמבר, ברייקר ניצח את טיילר בייט בקרב אשר איחד את אליפות ה-NXT ואת אליפות בריטניה של NXT. ב-15 בנובמבר, ברייקר שמר על תוארו לאחר ניצחון על ון וגנר. ב-21 בפברואר 2022, הוא הגן בהצלחה על תוארו מול ג'ינדר מהאל.
ברונסון הוא בנו של ריק סטיינר ואחיינו של סקוט סטיינר.
