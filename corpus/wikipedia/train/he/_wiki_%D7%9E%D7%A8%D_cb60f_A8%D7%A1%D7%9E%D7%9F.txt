מרווין פירסמן  הוא כדורגלן בלגי המשחק בעמדת המגן השמאלי בקבוצת כרוניגן מליגת העל ההולנדית.
פירסמן נולד בפרברי העיר אנטוורפן לאם בלגית ממוצא פלמי ואב גנאי, וגדל במחלקת הנוער של הקבוצה המקומית בירסחוט. את הקריירה המקצועית שלו החל פירסמן בגיל 18 בבוורן בליגה השנייה בבלגיה, במדיה ערך 20 הופעות בעונתו הראשונה בקריירה. ב-7 ביוני 2010 חתם ברויאל אנטוורפן ששיחקה באותה עת גם היא בליגת המשנה, ובמדיה שיחק שנתיים וערך 44 הופעות ליגה.
ב-11 בספטמבר 2012 חתם פירסמן בדורדרכט מליגת המשנה בהולנד. ב-25 בספטמבר ערך את הופעת הבכורה שלו בקבוצה, במשחק הליגה נגד וילם II. פירסמן היה שותף לעלייה של הקבוצה לליגת העל ההולנדית בסיום עונת 2013/2014, ובעונתו האחרונה בקבוצה רשם 24 הופעות במדיה בליגה הבכירה. בסך הכל שיחק פירסמן שלוש שנים בדורדרכט, וכבש שער אחד ב-81 הופעות בליגה. בקיץ 2015 חתם בקמבור מליגת העל ההולנדית, ובעונתו הראשונה בקבוצה ערך 31 הופעות ליגה, אך בסופה ירדה הקבוצה לליגת המשנה. בסך הכל שיחק פירסמן שנתיים וחצי בקמבור וכבש שער אחד ב-82 הופעות ליגה.
ב-30 בינואר 2018 הגיע פירסמן לישראל וחתם בהפועל תל אביב מהליגה הלאומית 1 . ב-5 בפברואר ערך את הופעת הבכורה שלו במועדון, כשפתח בהרכב בניצחון 1–0 על מכבי אחי נצרת בעילוט. עד תום עונת 2017/2018 ערך 15 הופעות בליגה הלאומית, ולאחר שעלה עם הקבוצה לליגת העל חתם לשנתיים נוספות במועדון 2 . ב-29 ביולי 2018 כבש את שער הבכורה שלו במדי הפועל תל אביב, בניצחון 4–0 על בני יהודה במסגרת גביע הטוטו. במחזור הפתיחה של עונת 2018/2019 ערך את הופעת הבכורה שלו בליגת העל, בהפסד 1–2 להפועל חדרה, ובסך הכל ערך 31 הופעות ליגה בעונה זו, בהן רשם שלושה בישולים.
ב-14 בספטמבר 2019 כבש פירסמן את שערו היחיד בליגת העל, במשחק מול סקציה נס ציונה באצטדיון בלומפילד, שהסתיים בתיקו 1–1. בסך הכל ערך 33 הופעות ליגה ובישל שלושה שערים בעונת 2019/2020, בה העפיל עם הקבוצה לפלייאוף העליון ולחצי גמר גביע המדינה, ובסופה הסתיים חוזהו במועדון 3 .
ב-7 באוגוסט 2020 חתם פירסמן בקבוצת פאס יואנינה, העולה החדשה לליגת העל היוונית.
ב-14 ביוני 2022 חתם באריס סלוניקי.
ב-3 ביולי 2023 חתם לשלוש שנים בכרוניגן.
