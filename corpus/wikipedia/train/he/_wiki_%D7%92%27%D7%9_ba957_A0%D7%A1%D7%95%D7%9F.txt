ג'יימס פטריק ג'ונסון  הוא כדורסלן אמריקאי המשחק בקבוצת אינדיאנה פייסרס מליגת ה-NBA, בעמדות הפאוור פורוורד והסמול פורוורד.
ג'ונסון נולד בעיר שאיין שבוויומינג, לאב אפרו-אמריקאי ואם מסמואה. לג'ונסון חגורה שחורה מדרגה שנייה בקראטה. עד תחילת לימודיו האקדמיים בגיל 18 השתתף ג'ונסון בשבעה קרבות MMA  וב-20 קרבות קיקבוקס, ובכולם ניצח. 1 
בין השנים 2007–2009 למד באוניברסיטת וייק פורסט אשר בווינסטון סיילם , ושיחק בקבוצת הכדורסל שלה לצד שחקני ה-NBA לעתיד ג'ף טיג, אל-פארוק אמינו ואיש סמית'. בשתי עונותיו בקבוצה רשם ממוצעים של 14.8 נקודות ו-8.5 ריבאונדים למשחק, ובשתיהן נבחר לחמישייה השלישית של העונה במחוז ה-"All-ACC". 2 
בדראפט ה-NBA 2009 נלקח ג'ונסון בבחירה ה-16, על ידי שיקגו בולס. 3  בעונה וחצי הראשונות שלו בשיקגו שותף ל-11.3 דקות בממוצע למשחק בלבד, בהן קלע כ-3.8 נקודות למשחק. במהלך עונתו השנייה נשלח לקבוצת הבת של הבולס מליגת הפיתוח, איווה אנרג'י, ובשמונת משחקיו בקבוצה העמיד ממוצעים של 19.3 נקודות, 8.9 ריבאונדים, 4.3 אסיסטים ו-2.5 חסימות למשחק. 4 
במהלך עונתו השנייה ב-NBA הועבר בטרייד לטורונטו ראפטורס, בתמורה לבחירת דראפט עתידית. 5  מאז הגיעו לקבוצה שימש ג'ונסון כשחקן חמישייה קבוע, ועד סיום עונת 2011/2012 הציג יכולת טובה עם ממוצעים של 9.1 נקודות ו-4.7 ריבאונדים בכ-26 דקות בממוצע למשחק.
לקראת עונת 2012/2013 נשלח ג'ונסון בטרייד לסקרמנטו קינגס, בתמורה לבחירת דראפט עתידית. 6  בעונתו היחידה בסקרמנטו שימש כשחקן ספסל וקלע 5.1 נקודות למשחק.
משלא מצא קבוצה בפתיחת עונת 2013/2014, חתם ג'ונסון על חוזה בקבוצת ריו גראנדה ואלי וייפרס מליגת הפיתוח של ה-NBA. בעשרת משחקיו בקבוצה רשם ממוצעים מרשימים של 18.5 נקודות, 9.1 ריבאונדים, 4.8 אסיסטים, 1.9 חטיפות ו-3.4 חסימות למשחק. 4 
בדצמבר 2013 חזר ל-NBA כשחתם על חוזה בממפיס גריזליס, 7  ועד סיום עונת 2013/2014 קלע במדיה 7.4 נקודות למשחק כשחקן ספסל.
לקראת עונת 2014/2015 חתם על חוזה לשתי עונות בטורונטו ראפטורס. 8  בפלייאוף 2016 העפיל עם הראפטורס לשלב גמר האזור המזרחי, לראשונה בתולדות הקבוצה.
ביולי 2016 חתם על חוזה לעונה אחת במיאמי היט, עבור כ-4 מיליון דולר. 9  בסיום אותה עונה, בה קבע שיאי קריירה בממוצעי נקודות , ריבאונדים  ואסיסטים  למשחק, חתם על הארכת חוזה במיאמי ל-4 עונות נוספות עבור כ-60 מיליון דולר. 10 
בפברואר 2020 הועבר למינסוטה טימברוולבס במסגרת טרייד בין 3 קבוצות, בו הייתה מעורבת גם ממפיס גריזליס. 11 
ב-20 בנובמבר 2020 הועבר בטרייד לאוקלהומה סיטי ת'אנדר, 12  ושבוע לאחר מכן נשלח בטרייד נוסף לדאלאס מאבריקס. 13 
ב-26 במרץ 2021 הועבר ג'ונסון בטרייד לניו אורלינס פליקנס יחד עם ווס איוונדו, בתמורה לג'יי. ג'יי. רדיק וניקולו מלי. 14 
לקראת עונת 2021/2022 חתם ג'ונסון על חוזה לעונה אחת בברוקלין נטס.
ב-16 בספטמבר 2022 חתם באינדיאנה פייסרס.
