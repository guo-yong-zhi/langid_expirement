להעיר את המלכה  הוא סרט קולנוע דרמטי קומי ביוגרפי משנת 2017 בבימויו של סטיבן פרירס.
התסריט נכתב על ידי לי הול. הסרט מבוסס על ספר באותו השם שנכתב על ידי שרבאני באסו , והסיפור האמיתי על היחסים בין מלכת אנגליה, ויקטוריה ובין המשרת ההודי-מוסלמי שלה, עבדול כרים. מדובר בהמשכון בלתי רשמי לסרט "גברת בראון" משנת 1997. בסרט מככבים: ג'ודי דנץ', עלי פזאל, מייקל גמבון, אדי איזרד, טים פיגוט-סמית  וואדיל אקטר. הקרנת הבכורה העולמית של הסרט הייתה במהלך פסטיבל הסרטים ה-74 של ונציה, והסרט יצא להקרנות מסחריות בבתי הקולנוע ב-15 בספטמבר 2017 בבריטניה, וב-22 בספטמבר בארצות הברית. הכנסות הסרט ברחבי העולם הן מעל ל-32 מיליון דולר.
עבדול כרים, פקיד כלא צעיר מאגרה שבהודו, מקבל הוראה לנסוע לאנגליה לרגל חגיגות היובל למלוכת המלכה בשנת 1887  כדי לתת לה סמל של הערכה מהודו. המלכה מגלה בעבדול קרים עניין הולך וגובר ובהמשך מתפתחת ביניהם מערכת יחסים ידידותית במהלכה המלכה מקדמת אותו, שומרת על מעמדו וממנה אותו ל-Munshi  שלה. הוא הופך לאיש סודה של המלכה ובמובנים רבים האדם הקרוב לה ביותר עלי אדמות.
עבדול שנוא על ידי צוות בית המלוכה והמעגל הפנימי המקורב למלכה  שמוצא את עבדול כנחות ומתנגד לקידומו. היחס הזה מצד המקורבים למלכה ממשיך, בעוד המלכה מתייחסת לעבדול כבן משפחה ודואגת לו. המלכה גם מזמינה את אשתו לבוא לאנגליה והיא מגיעה בספינה ביחד עם אימה. בשנת 1901 לאחר מות המלכה, בנה של המלכה אדוארד השביעי, דוחה את עבדול ואשתו ושולח את שניהם בחזרה להודו. בסופו של דבר מתברר כי עבדול חזר להודו, שם הלך לעולמו בשנת 1909. הסרט מסתיים בסצנה בה נראה עבדול כורע לצד פסל של המלכה בסמוך לטאג' מהאל, ומנשק לה את כפות הרגליים ביראת כבוד, כמו בסצנות קודמות בסרט בהן נראה עבדול כרים מנשק את רגליה של המלכה.
ב-17 ביוני 2016, דווח כי ג'ודי דנץ' תשחק בסרט בתפקיד המלכה ויקטוריה . הסרט מבוסס על ספר באותו השם שנכתב על ידי הסופרת שרבני בסו. סטיבן פרירס נבחר לביים את הסרט. 1  ב-5 באוגוסט 2016, הוכרז כי עלי פזאל ישחק את עבדול כרים, איש סודה של המלכה.
הסרט הוא שיתוף פעולה בין Working Title Films ו-BBC סרטים, הממומן על ידי ה-BBC ו-Focus Features. 2  התסריט נכתב על ידי לי הול, המפיקים ביבן קדרון, טרייסי סיוורד, טים ביוואן, אריק פלנר, כשלצוות השחקנים נוספו אדי איזרד, מייקל גמבון, טים פיגוט-סמית ואדיל אקטר. 2 
בביקורת באתר Rotten Tomatoes, הסרט זכה לדירוג של 68%, בהתבסס על 138 ביקורות, עם ממוצע דירוג של 6.2/10. בין היתר נכתב כי "ג'ודי דנץ' בתפקיד של המלכה ויקטוריה בסרט — זה כל מה שצריכה הדרמה התקופתית הזו על מנת להתגבר על הנרטיב."
