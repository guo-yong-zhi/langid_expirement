פאוסטו מאסנאדה  הוא רוכב אופני כביש איטלקי בקבוצת דקונינק קוויק-סטפ.
מאסנאדה נולד בברגמו.
ב-2016, רכב מאסנאדה בקבוצת למפרה בתור סטאז'ר, אך לא הצליח להשיג חוזה קבוע בקבוצה. בעקבות כך, חתם ב-2017 בקבוצת "אנדרוני–ג'יאקטולי" האיטלקית מדרג הפרו קונטיננטל. באותה עונה סיים שלישי בטור של טורקיה, 24 שניות אחרי דייגו אוליסי המנצח.
את 2018 פתח מאסנאדה בארגנטינה, כשסיים במקום ה-11 בוואלטה אה סאן חואן. הוא סיים שישי במרוץ קופי אה ברטלי ושלישי בג'ירו דל'אפנינו, לאחר שהפסיד לג'וליו צ'יקונה המנצח ואמארו אנטונש בספרינט הסיום. במאי, מאסנאדה ערך את הופעת הבכורה שלו בגרנד טור כשנבחר לג'ירו ד'איטליה, הוא לא התבלט במרוץ וסיים במקום ה-26, שהיה הראשון מתוך בני קבוצתו. הוא סיים תשיעי בטור של הונגריה וניצח את קטגוריית ההרים בטור של סלובניה. לקראת סוף העונה, הוא ניצח את הטור של האיינאן בסין, לאחר שגם ניצח את הקטע השמיני במרוץ.
ב-2019, סיים שלישי בג'ירו די סיציליה וניצח את קטגוריית ההרים במרוץ. מאסנאדה התחרה בטור של האלפים שהיווה עבורו הכנה לקראת הג'ירו ד'איטליה, ובלט מאוד במרוץ לאחר שניצח 2 קטעים מתוך חמישה וסיים במקום החמישי, 1:13 אחרי פאוול סיבאקוב. לאחר מכן סיים שני בג'ירו דל'אפנינו, כשבן קבוצתו מאטיה קטאנאו מקדים אותו. בג'ירו ד'איטליה, בקטע השישי, מאסנאדה היה חלק מקבוצת בריחה גדולה ששרדה עד הסיום, בשלב מסוים התנתקו מהקבוצה הוא וולריו קונטי ועברו לקדמת המרוץ, בסיום גבר מאסנאדה על קונטי וניצח את הקטע. בנוסף לכך מאסנאדה סיים שלישי בקטע ה-16, אחרי ג'וליו צ'יקונה ויאן הירט, ורביעי בקטע ה-17. הוא סיים שני בקטגוריית ההרים, אחרי ג'וליו צ'יקונה. מאסנאדה סיים רביעי בקטגוריית הנקודות. הוא סיים את המרוץ במקום ה-20, שהיה הראשון מתוך בני קבוצתו. מאסנאדה גם זכה בקטגוריית הרוכב האגרסיבי ביותר של המרוץ. לאחר תום הג'ירו, הוא סיים שביעי בטור של סלובניה ושמיני בקופה אגוסטוני.
ב-2020, עבר מאסנאדה לקבוצת CCC הפולנית 1 .
ב-19 באוגוסט 2020 פרסמה קבוצת דקונינק קוויק-סטפ הבלגית שמאסנאדה חתם אצלה עד סוף עונת 2021 ויתחיל לרכוב אצלה החל מעונת 2020, זאת בשל סגירתה הצפויה של קבוצת CCC. 2 
