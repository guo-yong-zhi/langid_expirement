סבסטיאן האלר  הוא כדורגלן צרפתי המשחק בעמדת החלוץ בבורוסיה דורטמונד ובנבחרת חוף השנהב.
במהלך גביע העולם בכדורגל עד גיל 17 לשנת 2011 האלר הוחתם לחוזה המקצועי הראשון שלו במועדון הצרפתי אוסר, החוזה נחתם לשלוש שנים. את הופעת הבכורה שלו רשם ב-27 ביולי 2012 במשחק הליגה נגד נים.
ב-24 בדצמבר 2014 הושאל האלר לאוטרכט מהליגה ההולנדית עד לתום העונה. בסוף העונה החליטה אוטרכט להחתימו. במהלך שהותו בקבוצה רשם 51 שערים ב-98 הופעות.
ב-15 במאי 2017 האלר חתם חוזה לארבע שנים בקבוצת איינטרכט פרנקפורט.
ב-17 ביולי 2019 חתם האלר לחמש שנים בווסטהאם יונייטד, והפך לרכש היקר בתולדות הקבוצה, ששילמה עליו 45 מיליון ליש"ט. 1 
ב-8 בינואר 2021 חתם האלר לארבע וחצי שנים באייאקס עבור 22 מיליון אירו. ב-14 בינואר כבש שער בכורה בניצחון קבוצתו 1–3 על טוונטה.
בהופעת הבכורה שלו בליגת האלופות ב-15 בספטמבר 2021 כבש האלר רביעייה בניצחון 1–5 על ספורטינג ליסבון והפך לשחקן הראשון מאז מרקו ואן באסטן, שעשה זאת עבור מילאן בבכורה שלו ב-1992. 2  באותה עונה היה האלר לשני בהיסטוריה אשר כובש בכל ששת משחקי שלב הבתים בליגת האלופות, כשלפניו עשה זאת כריסטיאנו רונאלדו.
עוד באותה העונה כבש שער וגם הוסיף שער עצמי בשמינית הגמר נגד בנפיקה ליסבון. היה זה השער ה-11 שלו באותה העונה בליגת האלופות, מה שהשווה את שיא הכיבושים לשחקן אייאקס בעונה בודדת בקמפיין אירופי, בו החזיק רוד ג'ילס החזיק לבדו מאז עונת 1975/1976. כמו כן האלר מחזיק בשיא הכיבושים אי פעם עבור שחקן בשני משחקיו הראשונים בליגת האלופות , וגם בשיאים המקבילים בחמשת המשחקים הראשונים , ששת המשחקים הראשונים  ושבעת המשחקים הראשונים . 3  באותה העונה גם סיים כמלך השערים בליגה ההולנדית עם 21 שערים.
ב-22 ביוני 2022 חתם האלר בבורוסיה דורטמונד ל-5 שנים. תמורת העברתו שילמה הקבוצה לאייאקס 35 מיליון אירו. 4 
ב-19 ביולי 2022, לאחר שהתלונן על חולשה באימון, אובחן עם גידול באשכים. 5 
ב-10 בינואר 2023, לאחר כחצי שנה של ניתוחים וטיפולים בכימותרפיה, חזר האלר לבורוסיה דורטמונד ואף רשם דקות משחק ראשונות במשחק הידידות מול פורטונה דיסלדורף בו ניצחה קבוצתו בתוצאה 5-1.  6 
אישיים
1 אלייזר • 
2 קונאטה • 
3 קונאן • 
4 סרי • 
5 קאנון • 
6 ו. בולי • 
7 קוסונו • 
8 קסייה • 
9 זאהה • 
10 קואסי •  
11 קורנה • 
12 מאיגה •
13 בוגה • 
14 דלי •
15 גרדל •
16 אדאן •
17 אורייה •
18 א. סנגארה •
19 פפה •
20 דיה •
21 בייאי •
22 האלר •
23 ב. סנגארה •
24 קוואמה •
25 טראורה •
26 סיסה •
27 אקפה אקפרו •
28 י. בולי •
מאמן: באומל
