Carry Me הוא סינגל של התקליטן והמפיק המוזיקלי הנורווגי, קייגו, בהשתתפות הזמרת-יוצרת האמריקאית, ג'וליה מייקלס. השיר יצא ב-12 באוגוסט 2016, על ידי סוני מיוזיק אנטרטיינמנט ואולטרה מיוזיק . השיר מופיע באלבום הראשון של קייגו, Cloud Nine. השיר בוצע בטקס הסיום של אולימפיאדת ריו דה ז'ניירו, באצטדיון מרקנה, ב-21 באוגוסט 2016. 1 
נכון לאוקטובר 2021, השיר הושמע למעלה מ-132 מיליון פעמים בספוטיפיי. 2 
לפני צאתו של הווידאו קליפ, קייגו הוציא סרטון לירי לשיר ב-29 באוגוסט 2016 בערוץ היוטיוב של אולטרה מיוזיק .  הסרטון הלירי מציג את קייגו מנגן בפסנתר, ואת מייקלס מקליטה את השיר באולפן יחד עם תזמורת שמנגנת על כלי מיתר. נכון לאוקטובר 2021, הסרטון הלירי נצפה למעלה מ-2 מיליון פעמים. 3 
הווידאו קליפ, שהופק על ידי Savage Isle Productions וקייגו, יצא ב-5 באוקטובר 2016, בערוץ ה-Vevo הרשמי של קייגו. בווידאו קליפ, ניתן לראות את קיגו יוצא עם חברים לחופשה, והוא מכיל סצנות על יאכטה, בצילומי פסטיבל וליד בריכה. 4  נכון לאוקטובר 2021, הווידאו קליפ נצפה למעלה מ-22 מיליון פעמים. 5 
