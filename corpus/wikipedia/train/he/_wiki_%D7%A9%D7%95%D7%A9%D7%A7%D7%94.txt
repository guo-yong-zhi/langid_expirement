"שושקה" היא דמות קומיקס הומוריסטית של אשה בלונדינית, פרי מכחולו של זאב אנגלמאיר אשר הופיעה לראשונה בשנות התשעים של המאה העשרים.
שושקה צוירה לראשונה בפנזין סטיות של פינגווינים ואחר כך בפנזין סירופ אשר נוצר על ידי אנגלמאיר. בתחילת דרכה, הייתה דמותה של שושקה אחת מני רבות אשר נוצרה על ידי אנגלמאיר אך בהמשך, קיבלה שושקה את מירב תשומת ליבו של אנגלמאיר והחלה לשלב פוליטיקה ומחאה יחד עם ההומור.
בעשור השני של המאה ה-21 החל אנגלמאייר לאייר את שושקה על בסיס קבוע בפנזין "סירופ" אשר יצר ולבסוף, בשנת 2016 קרמה שושקה עור וגידים כשיצאה מתוך צדפה בפתחה של התערוכה "הארץ המובתחת" אשר הוצגה בבית העיר בתל אביב. 1 
זמן מה אחרי התערוכה החל אנגלמאיר להסתובב בדמותה, ובשלב מסוים החל להיות פעיל פוליטי בשעה שהיה בזהותה של שושקה.
במהלך שנות קיומה כדמות ממשית, שושקה הפגינה במספר רב של מחאות חברתיות ופוליטיות שונות. ב-2018, קמפיין סיעת הליכוד בבחירות לעיריית תל אביב-יפו, כלל מודעה עם הכיתוב "זה אנחנו או הם", לצד דגלי ישראל ופלסטין. בתגובה לכך, יצרה שושקה מודעה עם הכיתוב "זה אנחנו או אנחנו", בה יד כשעל כל אצבע דמות המייצגת חלק אחר בחברה הישראלית. המודעה הודבקה על מודעות של הליכוד, והקמפיין עורר הדים. 2  3 
שושקה הופיעה בהפגנות נגד גירוש פליטים וילדי זרים מישראל, 4  בהפגנה למען קבלת ילדים דרוזים למערכת החינוך בחיפה, 5  בהפגנה נגד חוק הלאום, ובעוד הפגנות שונות. בנוסף, שושקה משתתפת באופן קבוע במחאות נגד שחיתות שלטונית, ובפרט במחאה נגד בנימין נתניהו. בהפגנה שנערכה ב-5 בספטמבר 2020 אף נעצרה בהפגנה בידי המשטרה, בטענה שהתחפושת "עלולה להוות הטרדה מינית כלפי הציבור". שושקה אמרה כי מעצרה מהווה פגיעה חמורה בחופש הביטוי, ואף טענה כי נערכה לה בדיקה אינטימית משפילה בתחנת המשטרה. 6  7  התיק כנגד שושקה בנושא זה נסגר, ואף נעלם כל זכר לקיומו. 8  9  ב-5 ביולי 2023 נעצרה במהלך הפגנה בנתיבי איילון בתל אביב 10 .
ב-2019 נכנסה לרשימת 100 המשפיעים של מגזין The Marker כאקטיביסטית. 11 
לידתה של שושקה בבית העיר
כרזה לתערוכה "הארץ המובתחת"
שושוקה ב-2019
שושקה בהפגנה נגד המהפכה המשפטית ב-2023
