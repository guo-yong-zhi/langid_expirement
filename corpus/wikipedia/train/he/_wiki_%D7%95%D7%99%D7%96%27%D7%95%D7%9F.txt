ויז'ון  היא עיירה במחוז אוטנה שבליטא, בה התקיימה עד השואה קהילה יהודית גדולה.
ויז'ון נזכרת בשמה מהמאה ה-15, ובמהלך המאות ה-16 וה-17 התקיימה בה פעילות קלוויניסיטית. בפלישת האימפריה השוודית לאזור נשרפה העיירה.
טרם פרוץ מלחמת העולם השנייה התגוררו בעיירה כ-50 משפחות יהודיות, ופעלו בה מוסדות יהודיים וציוניים, כמו גם בית ספר עברי. עם כניסת הסובייטים לעיירה נסגרו בה מוסדות אלו, ועסקי היהודים בה הולאמו.
עם פרוץ מבצע ברברוסה, בסוף יוני 1941, נכנסו לעיירה הגרמנים, ותוך מספר ימים צוו יהודי העיירה לעבור לגטו קטן שהוקם בה. מגטו זה נלקחו תוך ימים ספורים יהודים רבים, ונרצחו בידי הגרמנים ובידי ליטאים, לאחר מעשי התעללות. ב-7 באוגוסט 1941 נרצחו אחרוני יהודי הגטו ביער סמוך.
