כרמלה קורן  הייתה זמרת ושחקנית ישראלית. עיקר הצלחתה היה במהלך שנות ה-60 וה-70 בגרמניה, אוסטריה ושווייץ. ייצגה את אוסטריה באירוויזיון 1963.
כרמלה קורן  נולדה בתל אביב. את שירותה בצה"ל עשתה בתזמורת חיל האוויר. בשנת 1956, במהלך ביקור בישראל, גילה אותה המנחה האמריקאי הנודע אד סאליבן ושכנע אותה להופיע בתוכניתו הפופולרית "המופע של אד סאליבן".
קורן הופיעה בדרום אפריקה יחד עם קליף ריצ'רד. בהמשך הופיעה במספר סרטים ותוכניות טלוויזיה. בתחילת שנות ה-60 התפרסמה בעיקר בגרמניה, אוסטריה ושווייץ.
בשנת 1963 ייצגה את אוסטריה בתחרות האירוויזיון עם השיר בשפה הגרמנית "Vielleicht geschieht ein Wunder"  והגיעה למקום השביעי 1 .
פזמונה "שושנה של סנטה מוניקה" זכה במקום הראשון בפסטיבל השירים הלאומי של גרמניה 2 .
בין השנים 1966–1970 הייתה נשואה למפיק המוזיקלי הורסט גייגר, עימו הביאה לעולם בת ובן. מאז שנות ה-80 התגוררה בפלורידה שבארצות הברית.
קורן נפטרה ב-16 בינואר 2022, בגיל 83, בהוליווד, פלורידה.
