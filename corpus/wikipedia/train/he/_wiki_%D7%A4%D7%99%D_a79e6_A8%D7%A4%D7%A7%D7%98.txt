פיץ' פרפקט  הוא סרט קומדיה מוזיקלית בבימויו של ג'ייסון מור. הסרט עוקב אחר קבוצת אקפלת בנות באוניברסיטת ברדן. הסרט זכה להצלחה רבה ובעקבותיו יצאו שני סרטי המשך, פיץ' פרפקט 2  ופיץ' פרפקט 3 .
קבוצת אקפלה מאוניברסיטת ברדן שבלואיזיאנה בשם ה"ברדן בלאס" מבצעות קטע בתחרות עד שאחת מהן מקיאה על הקהל והן מושפלות בתחרות. בקה מתחילה את הלימודים באוניברסיטה ולא מרוצה מהעניין, לאחר שאביה מציב לה אולטימטום היא מצטרפת לקבוצת האקפלה של הבנות. לאחר שהיא מוצאת את מקומה בקבוצה, הברדן בלאס מתחרות בתחרות הארצית השנתית וזוכות בתחרות.
הסרט מבוסס על ספר בשם "Pitch Perfect: The Quest for Collegiate a Cappella Glory" מאת מיקי רפקין. רפקין הוא עורך במגזין GQ, כחלק מהתחקיר לכתיבת הספר הוא אסף מידע על קבוצות אקפלה במשך שנה. הסרט צולם באוניברסיטת לואיזיאנה שממקומת בבאטון רוז', לואיזיאנה.
הפסקול הרשמי של הסרט נשא את השם "Pitch Perfect: The Quest for Collegiate a Cappella Glory" והוא יצא רשמית ב-25 בספטמבר 2012. שלושה שירים מהפסקול נכנסו למצעד 100 הגדולים של הבילבורד. הוא נכנס למצעדי המכירות של 2013 עם מכירות של למעלה מ-1.2 מיליון עותקים, נכון לאפריל 2015.
באפריל 2013 אושר רשמית כי יופק סרט המשך אשר יצא בשנת 2015. הסרט פיץ' פרפקט 2 יצא ב-15 במאי 2015 וזכה להצלחה בקופות.
ביוני 2015 החלו העבודות על הסרט השלישי. הסרט פיץ' פרפקט 3 יצא רשמית ב-22 בדצמבר 2017.
