כוכבי האנימציה נחלצים לעזרה  הוא סרט טלוויזיה מונפש אמריקאי מסוגת פנטזיה חינוכית, בו יש קרוסאובר בין דמויות מצוירות שונות. מטרת הסרט היא למנוע שימוש בסמים בקרב בני נוער. הסרט בוים על ידי מילטון גריי, מארש לאמורה, רוברט שלורן, מייק סביקו וקרן פטרסון , ונכתב על ידי דוויין פול וטום סווייל.
הסרט שודר לראשונה בארצות הברית ב-21 באפריל 1990 בארבע רשתות הטלוויזיה האמריקאיות הגדולות: NBC,  CBS,  ABC ופוקס. הסרט מעולם לא שודר בישראל או דובב לעברית. אורך הסרט כ-32 דקות.
הסרט מספר על נער בשם מייקל הצורך מריחואנה וגונב את הבירות של אביו. אחותו הצעירה קורי מדואגת ממנו כל הזמן בשל שינויים בהתנהגותו. כאשר קופת החזיר שלה נעלמת קמים צעצועי הדמויות המצוירות שלה לתחייה כדי לעזור לקורי למצוא אותה. לאחר שהן מוצאות את הקופה בחדר של מייקל ובה הסמים שלו מחליטות הדמויות לקחת את מייקל למסע פנטזיה כדי ללמדו את הסיכונים וההשלכות שבשימוש בסמים.
בסרט הופיעו מספר דמויות מעשר סדרות טלוויזיה שונות. השימוש בהם נעשה בחינם בגלל ההיבט הציבורי המיוחד. הדמויות באגס באני ודאפי דאק מחברת "האחים וורנר" דובבו על ידי ג'ף ברגמן במקומו של מל בלאנק, שנפטר זמן מה לפני הפקת הסרט. הדמויות והזיכיונות שמהם הן נלקחו:
במאי הדיבוב המקורי של הסרט היה האנק סארויאן.
הסרט הופק במימון רשתות המזון מקדונלד'ס וצ'אק-אי-צ'יז. עובדה זו עוררה לעג בשל הסיכונים הבריאותיים במזון הנמכר בהן. רשתות המזון הנ"ל מכרו גם מהדורות ביתיות של הסרט ב-VHS, שהופקו על ידי "Walt Disney Studios Home Entertainment". הסרט נפתח בהקדמה מפי נשיא ארצות הברית ג'ורג' הרברט ווקר בוש, הגברת הראשונה ברברה בוש וכלבתם מילי.
השיר "Wonderful Ways to Say No" נכתב על ידי המלחינים זוכי האוסקר אלן מנקן והווארד אשמן, שכתבו גם את השירים עבור הסרטים "בת הים הקטנה", "היפה והחיה" ו"אלאדין" של חברת וולט דיסני.
