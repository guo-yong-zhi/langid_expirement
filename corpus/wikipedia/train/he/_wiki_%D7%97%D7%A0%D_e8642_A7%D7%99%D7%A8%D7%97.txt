חנקן בורנאי קירח  היא ציפור שיר מהאי בורנאו שבאינדונזיה והמין היחיד במשפחתו - חנקני זיפים .
ציפור זו מגיעה לאורך של 25 ס"מ. היא בעלת נוצות שחורות עם חזה אדום וראש בעל עור חשוף צהוב עם לחיי נוצות חומות. המקור חום כהה ומוארך כמו מקור טוקן עם קצה מאונקל ומסביבו של המקור ישנם נוצות אדומות מועטות היוצרות מראה של זיפים. הזנב די קצר אך הרגליים הצהובות חזקות ובעלות אצבעות ארוכות. לציפור זו קריאה חזקה וקולנית בווריאציות שונות, משרקוקים ועד לקולות דמויי בכי.
הוא עוף חברותי המצוי בחבורות של בין 6 ל-10 פרטים. הוא מעופף איטי הניזון בעיקר מצמחייה צעירה ומפירות.
זוהי ציפור די נדירה החיה רק ביערות הגשם של בורניאו ומצויה בקרבה לסכנה עקב הרס יער הגשם.
