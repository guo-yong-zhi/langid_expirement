חמש אצבעות היא תנועה חברתית-חינוכית, אשר הוקמה בשנת 2014 על ידי עמיר מנחם ואביו יורם מנחם.
התנועה התחילה ברעיון היה פשוט – לאפשר לכל אדם למקסם את הפוטנציאל המנטלי שלו דרך אימון גופני.
עם השנים, התפתחה התנועה ונוצרה שיטה חינוכית חדשנית הבונה חוסן ומפתחת גישה מנצחת למען השפעה חיובית בחברה הישראלית.
כיום, בשנת 2023 התנועה מונה כ-2,000 בני נוער, מכינות קדם צבאיות, כ- 3,000 בוגרים פעילים ופרויקטים נרחבים עם משרד החינוך, עולם הספורט, צה"ל וארגונים עסקיים.
תנועת חמש אצבעות פועלת בממדים רבים בעודה מנסה לקדם את ערכיה דרך מגוון מסגרות:
תוכנית הנוער פועלת לכל אורך השנה במספר קבוצות במוקדים שונים בארץ. תוכנית זו מורכבת מעשרה מפגשים חודשיים בהם מתבצעת עבודה אישית וקבוצתית. מפגשים אלו כוללים אימונים פיזיים, הרצאות ופעילות העשרה בדגש על בניית חוסן מנטלי, הקניית כלים לפיתוח ערכים, חיזוק הכושר הגופני ופיתוח המודעות לאורח חיים בריא. תחום זה מיועד לבני נוער בגילאים 12–20, 
נכון לחודש דצמבר, בתחום פעילות זה פעילים כ-2000 בני נוער ב-13 מוקדים שונים בארץ המחולקים ל-41 קבוצות.
מערך שיתופי הפעולה פועל עם אגודות ספורט במגוון ענפים, עם יחידות צה"ל השונות, עם עולם בתי הספר הממלכתיים ועוד.  שיתופי הפעולה העיקריים של חמש אצבעות מתקיימים עם אגודות ספורט במגוון ענפים , עם יחידות צה"ל השונות בדגש על קורסי פיקוד, עם עולם בתי הספר הממלכתיים בכלל הגילאים ועם עולם המכינות הקדם צבאיות ברחבי הארץ . 
תחום זה מיועד לבני נוער בגילאים 12–20, נכון לחודש דצמבר, בתחום פעילות זו פעילים כ-1000 בני נוער.
המכינה הקדם צבאית ממוקמת במרכז חמש אצבעות בזיכרון יעקב. חניכי המכינה עוברים מגוון אימונים, לומדים לחיות כקבוצה, ומבצעים פרויקטים כגון למידה של נושאים מגוונים.
שנה ב' של המכינה, הנקראת "תוכנית כרמל", בה לוקחים חלק בוגרי מכינות ושנות שירות למשך שבעה חודשים  אשר רוצים להוביל תהליכים ושינויים בחברה. המשתתפים בתוכנית משתלבים בתכני צוות המאמנים של חמש אצבעות ומקדמים פרויקטים וקבוצות נוער בתנועה. 
תחום זה מיועד לבני נוער בגילאים 18–20, בתחום פעילות זו פעילים כ-80 בני נוער.תוכנית הבוגרים יוצרת המשכיות לתהליך החינוכי. התכנית מותאמת לשינויים בחייהם של צעירים ומכווינה להשפעה חינוכית וחברתית על ידי תפיסת עמדות מפתח בחברה הישראלית. התוכנית מיועדת לגילאי 18 ומעלה אשר סיימו את דרכם בתוכניות השונות, או שהצטרפו לתנועה במעלה הדרך.
