ג'ורדן מיקי  הוא כדורסלן אמריקאי, המשחק בעמדת הפאוור פורוורד והסנטר בזניט מה־VTB ומהיורוליג.
הוא גדל בדרום דאלאס. ביחד עם חברו אלייז'ה תומאס החל להתאמן בבית ספר לכדורסל 1 . בשנים 2013–2015 הוא שיחק בקבוצה של אוניברסיטת המדינה של לואיזיאנה. כבר בסוף עונתו השנייה הוא קיבל מספר פרסים והחליט להצטרף לדראפט ה-NBA.
לאחר שנבחר בדראפט 2015 חתם מיקי בסלטיקס. מיקי בילה את רוב תחילת עונתו הראשונה בקבוצת ליגת הפיתוח שעבדה בשיתוף פעולה עם הסלטיקס מיין רד קלאוס. מיקי זכה להיות המצטיין של ינואר עם ממוצעים של: 19.6 נקודות, 10.5 ריבאונדים, 5.3 חסימות ו-1.8 אסיסטים. ב-6 בדצמבר 2016 קלע מיקי שיא עונתי של 32 נקודות. ב-31 בדצמבר 2016 רשם טריפל דאבל ראשון בקריירה של: 13 נקודות, 13 ריבאונדים ו-10 חסימות בניצחון קבוצתו 119–112 על טקסס לג'נדס. מיקי נבחר למשחק האולסטאר של ליגת הפיתוח אך פספס אותו בגלל פציעה בקרסול והוחלף בקבוצת המזרח . את משחק ה-NBA הראשון שלו ערך מול ממפיס גריזליס שם לא קלע. בעונתו השנייה בקבוצה הוא שותף בשמונה מתשע עשר המשחקים הראשונים של הקבוצה כמחליפו של אמיר ג'ונסון. משחקו הטוב ביותר היה מול דנוור נאגטס שם קלע שמונה נקודות, קטף 4 ריבאונדים וחילק 4 אסיסטים. בסוף העונה ויתרו הסלטיקס על מיקי.
ב-20 באוגוסט 2017 חתם מיקי במיאמי היט לעונה אחת עם אופציה לעונה נוספת. הוא קלע שיא קריירה של תשע נקודות בניצחון קבוצתו 85–90 על לוס אנג'לס קליפרס. ההיט לא מיממשו את האופציה על מיקי בסוף העונה.
ב-26 ביולי 2018 חתם מיקי לעונה אחת במועדון הרוסי חימקי מוסקבה. שם העמיד ממוצעים של: 14.2 נקודות, 5 ריבאונדים, 0.7 אסיסטים ו-1.5 חסימות .
ב-15 ביולי 2019 חתם מיקי לשנתיים במועדון הפאר הספרדי ריאל מדריד. שם העמדי ממוצעים של: 9 נקודות, 4.2 ריבאונדים, 0.6 אסיסטים ו-1.5 חסימות . בסוף העונה ריאל מדריד ויתרו על מיקי.
ב-21 ביולי 2020 חתם מיקי בחימקי מוסקבה לקדנצייה שנייה. אותה עונה הייתה עונה לא טובה של חימקי שהודחה מהיורוליג וסיימה בתחתית הטבלה. מיקי העמיד ממוצעים של: 15.5 נקודות, 5.3 ריבאונדים ו-1.6 אסיסטים  ו: 14.3 נקודות, 5.5 ריבאונדים ו-0.8 אסיסטים .
ב־7 ביולי 2021 חתם לשנה אחת בזניט.
