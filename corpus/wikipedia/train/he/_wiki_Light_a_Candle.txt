Light a Candle  היה השיר שייצג את ישראל באירוויזיון 2002 שנערך בטאלין שבאסטוניה. השיר הושר באנגלית ובעברית על ידי שרית חדד.
השיר הוא שיר פופ בשילוב מוזיקה ים תיכונית. השיר מטיף למאזיניו להצטרף אליו להדלקת נרות, כדי להאיר את המקום האפל, חסר התקווה והאונים.
השיר נבחר לייצג את ישראל באירוויזיון 2002 על ידי ועדה מטעם רשות השידור, שבחרה את השיר הזה, מתוך ארבעה שירים שבוצעו כולם על ידי חדד.
באירוויזיון שובץ השיר במקום העשירי בסדר ההופעה, אחר קרוליינה ממקדוניה עם "Od nas zavisi" ופראנסיס ג'ורדי השווייצרי עם "Dans le jardin de mone âme". עת סיום ההצבעה, קיבלה חדד 37 נקודות, וסיימה את התחרות במקום ה-12 מתוך 24.
לשיר גם הוקלטה גרסה עברית מלאה אשר שודרה בעבר ברשת ג' 2 . הגרסה עצמה לא נכנסה לשום אלבום.
