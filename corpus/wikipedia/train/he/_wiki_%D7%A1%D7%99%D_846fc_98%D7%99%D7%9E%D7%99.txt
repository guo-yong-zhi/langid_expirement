סיפור אינטימי הוא סרט קולנוע ישראלי משנת 1981 בבימויו של נדב לויתן עם חוה אלברשטיין ואלכס פלג בתפקידים הראשיים.
התסריט נכתב על ידי נדב לויתן בהשתתפות דליה מבורך והוא מבוסס על סיפור בשם זה מאת לויתן שהתפרסם בכתב העת "פרוזה".
זה הראשון מתוך הטרילוגיה של סרטים העוסקים בחיי הקיבוץ אותם כתב וביים נדב לויתן, האחרים הם "ילדי סטלין"  ו"אין שמות על הדלתות" .
הסרט צולם בקיבוץ עינת, במהלך ההסרטה הפכו חוה אלברשטיין ונדב לויתן לזוג ונישאו.
את פסקול המוזיקה חיבר נחום היימן. שיר הנושא "לו ידעת" מושר בפי חוה אלברשטיין למילים של רחל שפירא.
לאה  ויעקב  נשואים זה עשר שנים וגרים בקיבוץ. לאה עובדת בגן הילדים ויעקב הוא מורה לטבע בקיבוץ. לזוג אין ילדים. הריון אחד הסתיים בהפלה טבעית וכעת מגיע אמבולנס לקחת את לאה ללידה בבית חולים.
הנולד מת כעבור מספר ימים בבית החולים וחברי הקיבוץ עורכים לו לוויה בגשם שוטף. לאה נכנסת לדיכאון ומסתגרת במיטתה. יחסי הזוג שהיו גם מקודם קרירים במובן הנפשי והמיני, נעשים יותר קודרים.
לאה מבחינה ביאיר , בנה של חברתה הטובה שושנה  נרטב בגשם. היא קוראת לו להיכנס. הוא מוריד את חולצתו והיא מתבוננת בגופו הצעיר והחסון ומשהו מתעורר בה. היא נותנת לו סוודר של יעקב וכשהוא יוצא, מבחין בו יעקב.
לקיבוץ מגיעות מתנדבות, ואלכס מתעורר כשהוא מציץ לחדרן ורואה אותן עירומות. חבר הקיבוץ הרווק המבוגר שמחה  נוהג להציץ עליהן כשהן מתקלחות.
לאה נוסעת העירה ונבדקת על ידי הגניקולוג שלה  והוא מודיע לה כי הבדיקות שלה הן בסדר וכי בעלה חייב להיבדק.
לאה נכנסת לבוטיק שמלות והזבנית  מציעה לה שמלות לפי הבנתה אך לאה בוחרת בשמלה חושפנית ברצונה לגרות את בעלה.
יעקב לא מתרשם וחברי הקיבוץ מגחכים ומתלחששים אודותיה. לאה הנעלבת מגיעה בשמלתה החשופה לחדרו של יאיר ועד מהרה הם מתחילים להתחבק ולהתנשק אך לאה קוטעת זאת במהירות, מגיעה לביתה ומתקלחת כשהשמלה עליה.
היא אומרת ליעקב כי עליו להיבדק והוא אינו מגיב. לאה מתבודדת עם יאיר והם מקיימים יחסים. יעקב בודק את הזרע שלו במיקרוסקופ ורואה שאינו תקין ובזעם מנפץ את שמשת חדר הטבע. כשלאה מודיעה לו שהיא בהריון, הוא משוכנע שזה לא ממנו וסוטר לה. הוא מבקש ממזכיר הקיבוץ  חדר נפרד כי ברצונו להתגרש ומבקש ממנו לא לרדת לפרטי הסיפור האינטימי שלו.
לאה יולדת בבית החולים אך שוב הולד מת. היא חוזרת לקיבוץ, חולפת ליד יעקב ושניהם נפרדים איש לדרכו.
