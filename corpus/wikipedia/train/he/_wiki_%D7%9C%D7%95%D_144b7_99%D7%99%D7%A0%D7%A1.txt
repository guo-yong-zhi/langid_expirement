לוט פוליש איירליינס  היא חברת התעופה הלאומית של פולין. 1  החברה נוסדה ב-1928, והייתה חברה מייסדת של יאט"א, ונחשבת לאחת מחברות התעופה הוותיקות ביותר בעולם שעדיין נותנת שירות. עם צי של 75 מטוסים ב-2021, לוט היא חברת התעופה ה-18 בגודלה באירופה עם מעל 120 יעדים ברחבי אירופה, אסיה וצפון אמריקה.
החברה נוסדה ב-29 בדצמבר 1928 על ידי הממשלה הפולנית בזמן הרפובליקה הפולנית השנייה כתאגיד המאגד לתוכו חברות תעופה מקומיות קיימות עד אותו זמן, "אירולוט" , "אארו" , והחלה לבצע טיסות ב-1 בינואר 1929. הטיסה הבין-לאומית הראשונה שהחברה ביצעה הייתה לווינה, ובוצעה ב-2 באוגוסט 1929. 2 
רוב הטיסות ליעדי החברה יוצאות מהבסיס המרכזי שלה בנמל התעופה ורשה שופן. 3  4  מאז 2018, לוט שימרה בסיס משני בנמל התעופה הבינלאומי בודפשט פרנץ ליסט בהונגריה ומשם היא מבצעת טיסות לניו-יורק וסיאול.
כאשר החברה נוסדה ב-1928, משרד האוצר הפולני החזיק ב-86% ממניות החברה, כל השאר היו בבעלות הפרובינציה שלזיה והעיר פוזנן. 5  בתחילת שנות ה-30, בנוסף לקווים הקיימים מורשה לקרקוב, פוזנן, גדנסק ולבוב, קו חדש לבידגושץ' וקטוביץ הושק. ב-1932 לוט החלה לטוס לוילנה. 2 
ב-1938 לוט שינתה את שמה לאחר רפורמה לשונית שהתרחשה באותה שנה, מ-Polskie Linije Lotnicze ל-Polskie Linie Lotnicze. באותה שנה, החברה ביצעה לראשונה טיסת מבחן טרנס-אטלנטית דרך בואנוס איירס, נאטאל, דאקאר לוורשה, ובכך בחנה את האפשרות לפתוח קו נוסעים מפולין לארצות הברית. 6  היו לחברה גם תוכניות לפתוח קווים בין היתר ללונדון ומוסקבה, ואפילו קו טרנסאטלנטי ל-1940. 5  לפני מלחמת העולם השנייה, החברה שינעה 218,000 נוסעים. 7  ב-1939 לחברה היו 697 עובדים וביניהם 25 טייסים. 5  שירות החברה הופסק לאחר פרוץ מלחמת העולם השנייה ב-1 בספטמבר 1939 ובמהלך הכיבוש הגרמני, רוב מטוסי החברה הוברחו לרומניה, שניים למדינות הבלטיות, ושלושה לאנגליה. שלושה עשר מטוסים, אשר הגיעו לרומניה, נלקחו על ידי הממשלה הרומנית. 8  במהלך כל המלחמה, החברה הייתה מושעית.
לאחר הכיבוש הסובייטי של פולין, מאוגוסט 1944 עד דצמבר 1945, חיל האוויר הפולני ביצע תובלה בסיסית למדינה. ב-10 במרץ 1945 הממשלה הפולנית הקימה מחדש את חברת התעופה לוט, כחברה בבעלות מדינה. ב-1946, שבע שנים לאחר שהושעתה, החברה החלה מחדש טיסות בעזרת עשרה מטוסי חיל אוויר סובייטי לשעבר, ותשעה דאגלס C-47 דקוטה. 9  גם שירות הקווים המקומיים והבין-לאומיים חזר באותה שנה, ראשית לברלין, פריז, סטוקהולם ופראג. ב-1947 נוספו קווים לבוקרשט, בודפשט, בלגרד וקופנהגן. 9  בתום עידן הסטליניזם בפולין, כמה מטוסים מערביים נוספו לשורות צי החברה, חמישה קונוור 240 ב-1957 ושלושה ויקרס ויסקאונטס ב-1962. לאחר מכן, צי מטוסי החברה עבר להיות מורכב ממטוסים סובייטים בלבד. 10  רק ב-1955 החברה החלה לשרת את קו ורשה-מוסקבה, אשר היוותה מרכז העולם המרקסיסטי-לניניסטי, ולווינה. קווים ללונדון וציריך החלו שוב להיות תפעוליים רק ב-1958 ולרומא רק ב-1960. 10 
תשעה מטוסים מדגם איליושין Il-18 הושקו ביוני 1961, ובכך איפשרו טיסות לאפריקה ולמזרח התיכון, וב-1963 לוט הרחיבה את קוויה לקהיר. 10  בשנות ה-70 הוספו קווים לבגדאד, ביירות, בנגאזי, דמשק, ותוניס. מטוסי אנטונוב An-24 התקבלו את החברה באפריל 1966, ולאחר מכן מטוסי סילון ראשונים מדגם טופולב Tu-134 בנובמבר 1968. אותם מטוסים שירתו בדרך כלל בקווים אירופאיים. לאחר מכן החברה קיבלה את מטוס איליושין Il-62, מטוס סילון ארוך-טווח, שבעזרתו החברה ביצעה את טיסתה הטרנסאטלנטית הראשונה בהיסטוריה הפולנית לטורונטו ב-1972 כטיסת צ'ארטר ולניו יורק ב-1973. 10 
לאחר קריסתו של המשטר הסמכותני בפולין ב-1989 צי מטוסי החברה חזר להיות מורכב בעיקר מתוצרת מערבית, מגמה זו התחלה עם קבלתם של מטוסי בואינג 767 באפריל 1989, מטוסי ATR 72 באוגוסט 1991, בואינג 737-500 בדצמבר 1992 ולבסוף בואינג 737-400 באפריל 1993. בין אמצע שנות ה-80 ועד תחילת שנות ה-90 לוט טסה מורשה לשיקגו, אדמונטון, מונטריאול, ניוארק, ניו יורק, וטורונטו. קווים אלה הושקו במיוחד כדי לשרת את קהילות הגלות הפולנית הגדולה בצפון אמריקה.
לוט הייתה מחברות התעופה המרכז-אירופאיות הראשונות שתיפעלה מטוסים אמריקאים, עם קבלתם של מטוסי הבואינג 767. חלקם אפילו שומשו לקו הכי ארוך של לוט, לסינגפור. עד סוף 1989, לוט השיגה ציון דרך משמעותי: באותה שנה החברה שינעה 2.3 מיליון נוסעים.
נכון לפברואר 2021, צי מטוסי החברה מורכב מהמטוסים הבאים:
החברה מפעילה 3 טיסות יומיות בין נמל התעופה ורשה שופן לנתב"ג במטוסים מדגם בואינג 737-8MAX. בנוסף החברה מפעילה 3 טיסות שבועיות בין נתב"ג לנמל התעופה הבינלאומי של קרקוב. 
