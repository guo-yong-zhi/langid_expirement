האס  היא קבוצת מרוצים המתחרה בפורמולה 1, הנמצאת בבעלות יוג'ין  האס. הקבוצה אמורה הייתה להתחיל את פעילותה כבר בעונת 2015 1 , אך לבסוף נדחתה התחלת הפעילות והיא הצטרפה לסבב בעונת 2016. 
הנהלת הקבוצה יושבת בעיירה קנפוליס, הנמצאת כ-50 קילומטר משארלוט, קרוליינה הצפונית, בסמוך למשרדי קבוצת הנאסקר סטיוארט-האס הנמצאת בבעלות חלקית של יוג'ין האס 2 . לקבוצה יש מתקנים גם במחוז אוקספורדשייר באנגליה, שנועדו לסייע לקבוצה בשינוע הרכבים בעת שהמרוצים מתקיימים באירופה.
קבוצת מארוסיה הפסיקה את פעילות במהלך עונת 2014 עקב בעיות כלכליות. לאחר ההתמוטטות רכש יוג'ין האס את המבנים ששימשו את הקבוצה במחוז אוקספורדשייר, אנגליה על מנת שאלה ישמשו את הקבוצה החדשה שהקים במהלך המרוצים האירופאיים של הסבב 3 . חברת דאלרה האיטלקית בנתה עבור הקבוצה את שלדת הרכבים בעונת הבכורה 4  ואת המנועים סיפקה חברת פרארי. גונתר שטיינר, בעברו מנהל טכני בקבוצות יגואר ורד בול, מונה למנהל הקבוצה. בספטמבר הודיעה הקבוצה כי רומן גרוז'אן ינהג עבור הקבוצה החל מהעונה הבאה 5 . חודש לאחר מכן הודיעה הקבוצה על החתמתו של אסטבן גוטיירס, ששימש נהג מבחן עבור קבוצת פרארי, לנהג השני 6 .
במרוץ הבכורה של הקבוצה סיים גרוז'אן במקום השישי וצבר 8 נקודות ראשונות. גוטיירס נאלץ לפרוש לאחר שהתנגש בפרננדו אלונסו, פגיעה שהשביתה את אלונסו במרוץ השני בעונה. עד לסיום העונה צברה הקבוצה נקודות בשני מרוצים נוספים וסיימה במקום השמיני באליפות היצרנים . בסיום העונה החליף קווין מגנוסן את גוטיירס 7 .
לקראת עונת 2019 חתמה הקבוצה על חוזה לשיתוף פעולה ארוך טווח עם חברת משקאות האנרגיה ריץ' אנרג'י ושמה שונה ל"ריץ' אנרג'י האס" 8 . במהלך חודש ספטמבר הופסק שיתוף הפעולה 9 .
באוקטובר 2020 הודיעה הקבוצה כי בסיום העונה יעזבו גרוז'אן ומגנוסן את הקבוצה 10 . במקומם הוחתמו ניקיטה מזפין ומיק שומאכר 11  12 . בהקפה הראשונה של גרנד פרי בחריין התנגש גרוז'אן במעקה הבטיחות לאחר מגע עם מכוניתו של דניאיל קוויט, הרכב התפרק לשניים ועלה באש. גרוז'אן נחלץ בכוחות עצמו מהמכונית הבוערת וסבל מכוויות בידיו ובגבו 13  14 . בעקבות הפציעה נאלץ להחמיץ את שני המרוצים שנותרו לסיום העונה ואת מקומו תפס פייטרו פיטיפלדי.
בעקבות הפלישה הרוסית לאוקראינה החליטה הקבוצה לבטל את חוזה החסות עם חברת אורלקלי הרוסית ואת החוזה של ניקיטה מזפין, ששוחרר מהקבוצה 15 . את מקומו של מזפין תפס קווין מגנוסן, שחזר לאליפות אחרי שנה של הפסקה 16 . בגרנד פרי בחריין דורג מגנוסן במקום השביעי ובסיום המרוץ דורג חמישי 17 . מגנוסן דורג בעשירייה הראשונה גם בערב הסעודית, בעוד רכבו של שומאכר נפגע קשה בתאונה בחלק השני של מקצה הדירוג. שומאכר הוטס לבית חולים לבדיקות, למרות שמצבו היה טוב החליטה הקבוצה להתחרות במרוץ עם רכב אחד ולתת לשומאכר מנוחה 18 .
VF-16 
VF-17 
VF-18 
VF-19 
VF-20 
