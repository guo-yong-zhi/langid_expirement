סאפי פיי  הייתה במאית קולנוע, שחקנית ואתנולוגית סנגלית. 1  היא הייתה הבמאית הראשונה מאפריקה שמדרום לסהרה אשר ביימה את הסרט המסחרי Kaddu Beykat, אשר יצא לאור בשנת 1975 וכן מספר סרטים דוקומנטריים וסרטי מדע בדיוני אשר התמקדו בחיי הכפר בסנגל.
סאפי פיי נולדה בשנת 1943 בדקר, סנגל, למשפחה אריסטוקרטית. הוריה מגיעים מפאדג'אל, כפר בדרום דקר. 2  היא התחנכה בבית הספר Rufisque בדרום דקר וקיבלה תעודת הוראה בשנת 1962 ובעקבות זאת החלה ללמד במספר בתי ספר בדקר. 3 
ב-1966 השתתפה פיי בפסטיבל דקר לאמנויות, שם פגשה לראשונה את הבמאי הצרפתי והאתנולוג ג'ין רואץ'. רואץ' עודד אותה להשתמש בבימוי סרטים ככלי אתנוגרפי. בתקופה זו החל לבצע את תפקידה הראשון כשחקנית בשנת 1971 כאשר שיחקה בסרט Petit a petit. 4  פיי טענה כי לא התרשמה מסרטו של הבמאי הצרפתי רואץ', אולם לדבריה העבודה עמו אפשרה לה להתמקצע כבמאית קולנוע. 5  בשנת 1970 החלה פיי ללמוד אתנולוגיה במכללת  École pratique des hautes études ולאחר מכן המשיכה את לימודיה בבית הספר לקולנוע  Lumière Film School . בתקופה זו התפרנסה בעיקר מעבודתה כדוגמנית, שחקנית סרטים ודיבוב אפקטים קוליים. ב-1979, קיבלה את הדוקטורט באתנולוגיה מאוניברסיטת סורבון שבפריז. מ-1979עד 1980, למדה פיי הפקת קולנוע בברלין ואף שימשה כמרצה אורח באוניברסיטה החופשית של ברלין. 6  לאחר מכן, היא קיבלה תואר נוסף באתנולוגיה מסורבון ב-1988.
סרטה הראשון של פיי (La Passante (The Passerby, בו גם תפקדה כשחקנית, ראה אור לראשונה ב-1972 ועסק בחייה של אישה זרה בפריז. 7  פיי שיחקה בתפקיד הדמות המרכזית והסרט נפתח בסצנה שבה היא צועדת ברחובות פריז ומתמודדת עם התגובות התמוהות של התושבים המקומיים סביבה עקב היותה אישה זרה מאפריקה ומהגרת במדינה האירופאית. סרט נוסף של פיי הוא Kaddu Beykat, שפירושו משפת הוולוף הוא 'קול האיכר' הסרט היה ידוע בקולנוע הבינלאומי בשם Letter from My Village or News from My Villag. את המימון עבור הסרט Kaddu Beykat גייסה פיי מ-French Ministry of Cooperation. הסרט פורסם ב-1975, ולמעשה היה הסרט העלילתי הראשון אשר התבצע על ידי במאית אישה מאפריקה שמדרום לסהרה וזכה להכרה בינלאומית. 8  אולם צונזר ונאסר לצפייה בסנגל. 9  ב-1976 זכה הסרט בפרס הפדרציה הבינלאומית של מבקרי הקולנוע FIPRESCI.
סרטה הדוקומנטרי של פיי Selbé: One Among Many פורסם לראשונה בשנת 1983. הסרט עסק באישה בת 39 ששמה הוא Sélbe אשר תומכת בשמונה ילדים מאז שבעלה עזב את הכפר כדי לחפש עבודה. 10  במהלך הסרט סלבה משוחחת באופן קבוע משוחח פיי שמקריינת חלק מהדו-שיח, ונשארת מחוץ למסך, ולמעשה מתארת את מערכת היחסים של סלבה עם בעלה ואת חיי היום-יום בכפר. 11 
סרטיה של פיי ידועים בעיקר באירופה מאשר באפריקה שבה הם מוצגים רק לעיתים רחוקות.
פיי חיה בפריז, היא גרושה ויש לה בת אחת מנישואיה הקודמים.
