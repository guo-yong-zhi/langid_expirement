כפר שמואל הוא מושב עובדים של "תנועת העובד הציוני" שנוסד ב-24 בינואר 1950 על ידי עולים מרומניה. ממוקם בשפלה, מצפון לעמק איילון ושישה ק"מ מדרום לעיר רמלה. נמצא בתחום המועצה האזורית גזר.
כביש 1 עובר ממזרח למושב, ואחד מיובליו של נחל איילון עובר במושב. 
נקרא על שם הרב סטיבן שמואל וייז. בית העם במושב קרוי על שם מוריס לוי, שתרם להקמתו. 3  
במושב קיים מועדון נוער, סניף "מכבי צעיר", בית עם, צרכניה, מגרש כדורסל, מגרש טניס, שני גני מועצה , גן פרטי  וגן משחקים. 
בית העם הניצב בליבו של היישוב עד כה היה נטוש אך שופץ בשנת 2015 וחזר לפעילות. הוא תוכנן על ידי האדריכל אבא אלחנני ומשלב עבודות אמנות של האמן מרדכי גומפל.
ענפי חקלאות מרכזיים: רפתות, מטעים וגידולי שדה למיניהם.
כפר שמואל הוקם על ידי גרעין מייסד של העובד הציוני, שמנה כ-70 חברים, ובהם 22 משפחות עם 11 פעוטות, מארגון "החושל" של יוצאי הונגריה ורומניה 4  5  ששהו במחנות בקפריסין 6 , עלו לישראל לאחר הקמת המדינה וקבלו הכשרה בשבי ציון. המושב הוקם כמושב עובדים, אולם חלק נכבד מהקרקעות החקלאיות יועדו לעיבוד משותף 7 . טקס העלייה על הקרקע התקיים ב-29 בינואר 1950 8 .
עטיפת הספר אנשי הכפר שיצא במלואות 60 שנה להקמת כפר שמואל
מגדל השמירה שמוצב במרכז המושב אשר שימש במלחמת 6 הימים
שלט הכניסה של כפר שמואל
