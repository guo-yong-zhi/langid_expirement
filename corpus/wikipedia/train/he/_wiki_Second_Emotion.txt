Second Emotion  הוא שיר שהוקלט על ידי הזמר־יוצר הקנדי ג'סטין ביבר בהשתתפות הראפר האמריקאי טראוויס סקוט. השיר נכתב על ידי ביבר, סקוט, פו בר , מייקי דין, דומיניק ג'ורדן וג'ימי ג'אנוס, והופק בידי ג'וש גודווין. הוא יצא לאור ב-14 בפברואר 2020 כרצועה העשירית מתוך אלבום האולפן החמישי של ביבר, Changes.
ב-1 במרץ 2020 פורסם כי מתוכנן שיתוף פעולה בין הזמר־יוצר הקנדי ג'סטין ביבר לבין הראפר האמריקאי טראוויס סקוט 1 . השיר נכתב על ידי ביבר, סקוט, פו בר , מייקי דין, דומיניק ג'ורדן וג'ימי ג'אנוס, והופק בידי ג'וש גודווין. הוא יצא לאור ב-14 בפברואר 2020 כרצועה העשירית מתוך אלבום האולפן החמישי של ביבר, Changes 2 .
בוידאו קליפ של השיר, אשר בוים בידי ניק דהמורה, נראים הרקדנים ג'וני ארסמה, מיקל ווילסון, סי. ג'יי. סלבדור, קודי וויגינס, ג'וש פרייס, דריל קית', נטלי בבקו, שרה איזבל קפיטול, שאק ריד, ג'ושוע טייוואן וויליאמס, טוני צר וחליל מקניל כשהם רוקדים בחניון ולבושים בבגדים שחורים. הקליפ הופק בידי אנדרו סנדלר ויצא לאור ב-11 במרץ 2020 3 .
השיר הוא באורך של 3:22 ומשלב סגנונות מוזיקה כמו אר אנד בי, פופ ראפ וטראפ 2 . מבקר הבילבורד טיילור וות'רבי כתב כי הפזמון המתגבר הוא אחד הייחודיים ביותר ב-Changes, וציין כי הוא מזכיר את Headlines של הראפר האמריקאי דרייק 4 . אלכסיס פטרידיס מהגרדיאן כתב כי הרצועה "מעוררת כראוי", עמוסת אפקטים ובעלת גוון פסיכדלי 5 .
מבקר הבילבורד טיילור וות'רבי דירג את השיר במקום העשירי מתוך 17 רצועות האלבום 4 . קרל ווילסון מהמגזין האינטרנטי סלייט כתב כי הנוכחות של טראוויס הייתה מינורית 6 .קורטני לרוקה, מ-Insider Inc.  לא אהבה את קצב השיר וקלי אהלגרים אמרה כי זוהי הרצועה האהובה עליה ביותר אך ציינה כי ההקשבה לשיר גרמה לה לרצות לשמוע Astroworld של סקוט, במקום Changes 7 .
