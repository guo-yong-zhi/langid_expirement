מספר אנשים דיווחו כי ראו את אלביס פרסלי גם לאחר מותו בשנת 1977. בשל כך, תאוריית הקשר לפיה אלביס לא מת, ובמקום זאת הסתתר, זכתה לפופולריות בקרב מחברים ואנשים רבים.
התצפית המוקדמת ביותר לכאורה של אלביס היה בנמל התעופה הבינלאומי של ממפיס, אדם הדומה לאלביס לו ניתן השם "ג'ון בורוז", שהיה אותו השם שבו השתמש אלביס כשהזמין חדרים במלונות, נראה בנמל. 2  מספר אנשים דיווחו כי ראו אותו גם בקלמזו, מישיגן בסוף שנות ה-80. דיווחים אלו ספגו לעג פומבי והפכו בסופו של דבר לתוכן צהוב בעיתונים כמו השבועון העולמי החדש. 3  בקליפורניה, אנשים רבים האמינו שראו את אלביס בפארק השעשועים לגולנד בקליפורניה זמן קצר לאחר פתיחתו בשנת 1999. מאוחר יותר התברר כי חקייני אלביס נשכרו כאטרקציה בפארק להנצחת הזמר המפורסם. 4 
על פי שמועות, אלביס הופיע ברקע של סצנה בשדה התעופה בסרט "שכחו אותי בבית" משנת 1990. נטען כי הגבר המזוקן לבוש צווארון גולף וז'קט ספורט שניתן היה לראות מעבר לכתף השמאלית של דמותה של קתרין אוהרה בזמן שהיא מתווכחת עם עובד חברת תעופה היה אלביס. החוקר בן רדפורד הגיב לאנשים שטענו שראו את אלביס: "למה לזייף את המוות שלך ואז להופיע כניצב בסרט פופולרי? איך ייתכן שהצוות לא הבחין בנוכחותה של אחת הדמויות המפורסמות ביותר בעולם? אפילו אם הוא נראה שונה מאוד, האם יכול היה להסוות את קולו ואת הגינונים שלו?" רדפורד עבד קשה מאוד על מנת למצוא את השחקן ששיחק את התפקיד הזה כדי להוכיח שהוא לא אלביס. הוא הסביר שנטל ההוכחה מוטל על הטוען. 5  בראיון ל-USA Today, הבמאי כריס קולומבוס הגיב "אם אלביס היה על הסט, הייתי יודע". 6 
לאחר שאותגר על ידי רדפורד לאתר את זהותו האמיתית של הניצב הזה, קני בידל מצא שהאיש הוא גארי ריצ'רד גרוט, שמת מהתקף לב בפברואר 2016. בידל איתר את בנו של גרוט, רומן, שהסביר שאביו היה אכן הניצב בסצנת שדה התעופה של שכחו אותי בבית, ושהוא הכיר אישית את הבמאי כריס קולומבוס. בשל כך הוא הופיע במספר מסרטיו כניצב, כולל בשכחו אותי בבית. 7 
ביל ביקסבי, שכיכב יחד עם אלביס ב-Clambake ו-Speedway, אירח שתי תוכניות טלוויזיה מיוחדות שחקרו את תאוריית הקשר: המסמכים של אלביס  8  והתאוריה על אלביס . 9  הקונספירציה הוצגה גם במשחק הווידאו מ-1990, Les Manley in: Search for the King, שבו הגיבור מנסה למצוא את אלביס  כדי לזכות בתחרות של מיליון דולר. 10 
יש המאמינים שאלביס השתתף ביום הולדתו ה-82. אך היה זה איש זקן בשם בוב ג'ויס עם מאבטחים סביבו, כולו שיער אפור, זקן אפור, משקפי שמש וכובע כדור, וזאת הסיבה שרבים האמינו שמדובר באלביס. 11 
אדם הדומה לאלביס נראה עובד כשומר שטח עבור גרייסלנד, והאמינו שהוא גם אלביס. 12 
קבוצת אנשים מאמינה שאלביס היה מעורב איכשהו במאפיה בתקופתו ככוכב רוק, בתחילה שימש כסוכן סמוי והתגלה. לפיכך, אנשים המאמינים בתאוריה חושבים שהוא זייף את מותו כדי לנסות לרמות את המאפיה. 13 
