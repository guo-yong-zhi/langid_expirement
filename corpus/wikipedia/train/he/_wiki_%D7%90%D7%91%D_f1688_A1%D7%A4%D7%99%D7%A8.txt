אֶבֶן סַפִּיר  3  הוא מושב בפרוזדור ירושלים, המשתייך לתנועת המושבים. 
נקרא על שם ספרו של השד"ר רבי יעקב הלוי ספיר, מחבר "אבן ספיר" שנכתב בשנת 1864, המתאר את דרך חייהם ומנהגיהם של יהודי תימן במאה ה-19. על שמו של ספיר נקרא גם נחל ספיר.
את המושב הקימו יהודים מתימן ב-1950. במשך השנים עזבו התימנים ובמקומם הגיעו עולים מכורדיסטן, בהמשך הצטרפו אליהם עולים ממרוקו ואחר כך קבוצה קטנה מהונגריה.  
בקצהו הצפוני עומד מנזר יוחנן במדבר. בתוך המנזר מערת התבודדות המיוחסת ליוחנן המטביל, וכן מעיין. קרוב למושב נמצאים שני מעיינות נוספים: עין ספיר, בתחום המושב ועין חנדק בעמק שבין המושב להדסה עין כרם. בוואדי היורד מעין חנדק סכר בנוי אבני גזית. הדרך מסומנת בסימון שבילים ירוק בסימון של שביל ישראל. 
תושבי המושב נהנים ממגוון שירותים קהילתיים כמו צרכניה, סניף דואר, מגרש משחקים ומרכז תרבות. אין הרחבה למושב אך ניתן לרכוש בו נכסים בצורה פרטית, בכפוף למעבר ועדת קבלה. 
במושב נמצא "בית הגלגלים", בית חברתי לצעירים עם מוגבלות פיזית. בכל קבוצה 15-18 חניכים המלווים מגיל 8 ועד גיל 21 ובבית יש 5-7 קבוצות. תקופת הפעילות הארוכה והרציפה מאפשרת מעבר תהליך משותף וארוך טווח. הקבוצות נפגשות בסופי שבוע, כל כמה שבועות, בהם החניכים נהנים מפעילויות חברתיות ומעטפת משפחתית.  
אבן ספיר, מראה מכיוון עמינדב
בתי המושב מכיוון הכניסה ליישוב
צרכניה וסוכנות דואר
עין ספיר
מגרש משחקים
מנזר יוחנן במדבר
שלט הכניסה למושב
הכניסה למושב
בית המייסדים
עין ספיר, מבט פנימה
