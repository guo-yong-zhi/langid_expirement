אלפא דיאלו  הוא כדורסלן אמריקאי המשחק בעמדת הסמול פורוורד במונקו מה-LNB Pro A הצרפתית והיורוליג.
דיאלו נולד 1  וגדל בניו יורק, אך עבר לדנוור, קולורדו עם אמו. 2  הוא שיחק בבית הספר התיכון דנוור וסט כסופומור והוביל את הקבוצה לשמינית גמר דרג 4A במדינה. הוא הושעה על ידי איגוד התיכונים של קולורדו לאחר שניסה לעבור לבית הספר התיכון אברהם לינקולן. 3  דיאלו שיחק שתי עונות באקדמיית פרדריק דאגלס בהארלם, 4  והמשיך לשנת לימודים נוספת באקדמיית ברוסטר, והעמיד ממוצעים של 16.5 נקודות ו-6.5 ריבאונדים למשחק. הוא רשם 35 נקודות, שמונה ריבאונדים ושמונה אסיסטים מול אלופת המדינה בסיום העונה, האקדמיה הצבאית הארגרייב. 2  דיאלו ייצג את נבחרת אפריקה ב-Adidas Nations circuit, והעמיד ממוצעים של 20.5 נקודות ו-10.7 ריבאונדים למשחק. הוא דורג כשחקן ה-95 הטוב במחזור שלו, וחתם במכללת פרובידנס 5  למרות הצעות מאוקלהומה סטייט ו-VCU. 2 
כפרשמן העמיד דיאלו ממוצעים של 5.7 נקודות ו-3.2 ריבאונדים למשחק. 6  כסופומור רשם דיאלו ממוצעים של 13.2 נקודות, 6.6 ריבאונדים ו-2.3 אסיסטים, ולעיתים קרובות שמר על השחקן הטוב ביותר של הקבוצה היריבה. עם זאת, הוא קלע רק 21% לשלוש, ועבד על הקליעה שלו בקיץ. 7  כג'וניור נבחר דיאלו לחמישיית העונה השנייה של הביג איסט. 8  הוא העמיד ממוצעים של 16 נקודות, 8.1 ריבאונדים, 3.1 אסיסטים ו-1.6 חטיפות למשחק, והוביל את הקבוצה בכל ארבע הקטגוריות. דיאלו הכריז על מועמדותו לדראפט ה-NBA  2019 אך החליט לחזור לפרובידנס. 9  בעונת הסיניור הוא נבחר לחמישיית קדם העונה באזור. 10  ב-16 בפברואר 2020 קלע דיאלו שיא קריירה של 35 נקודות בניצחון 74–71 על סיטון הול המדורגת עשירית, כשקלע 11 מ-15 מהשדה, 8  ולמחרת נבחר לשחקן השבוע בביג איסט. 11  כסיניור העמיד דיאלו ממוצעים של 14.1 נקודות ו-7.8 ריבאונדים למשחק, ונבחר שוב לחמישייה השנייה באזור. 12 
ב-9 בספטמבר 2020 חתם דיאלו על החוזה המקצועי הראשון שלו בלאווריו מליגת העל היוונית. 13  במהלך עונת 2020/21 המוצלחת של המועדון, בו הגיע לראשונה לגמר הליגה, העמיד דיאלו ממוצעים של 12.9 נקודות, 5.4 ריבאונדים, 2 אסיסטים ו-1.5 חטיפות למשחק.
ב-24 ביולי 2021 חתם דיאלו על חוזה לשלוש שנים באלופת יוון וקבוצת היורוליג פנאתיניאקוס. 14  עם זאת, ב-30 באוגוסט 2021 הוא חתם במונקו מליגת העל הצרפתית והיורוליג. 15 
ב-18 במאי 2022 הוא נבחר לחמישיית העונה בליגה הצרפתית. 16  דיאלו עזר למונקו להגיע לגמר הליגה, בו הפסידה לאסוול ליון-וילרבאן. 17 
בעונת 2022/23 זכה דיאלו עם מונקו לראשונה באליפות צרפת בכדורסל, 18  והעפיל עימה לפיינל פור היורוליג 2023. 19 
בקיץ 2019 היה דיאלו חלק מנבחרת ארצות הברית בכדורסל שהתחרתה במשחקים הפאן-אמריקאיים בפרו. הנבחרת זכתה במדליית ארד, וניצחה במשחק על המקום השלישי את הרפובליקה הדומיניקנית 92–83 עם 23 נקודות וחמישה ריבאונדים של דיאלו. 20  הוא הוביל את הנבחרת בנקודות , ריבאונדים  וחטיפות  למשחק. 10 
