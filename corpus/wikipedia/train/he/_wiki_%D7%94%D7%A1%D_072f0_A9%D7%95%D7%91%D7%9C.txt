הסכם פישר-שובל  הוא הסכם דיפלומטי, שהושג בשנת 1948, בין צרפת לישראל, המאשר את עצמאותם של מוסדות צרפתים בישראל.
ההסכם הושג בחילופי מכתבים בין מוריס פישר, נציג הממשלה הזמנית של ישראל בצרפת, לבין מזכ"ל משרד החוץ הצרפתי ז'אן שובל. הוא מבוסס על הסכמי מיטילנה  והסכמי קונסטנטינופול , אשר הסדירו את הקפיטולציה הצרפתית בארץ-ישראל. אלו אושררו בשנת 1920 על ידי המנדט הבריטי.
ההסכם מעניק פטור מתשלום מיסים, ומעניק חופש פעולה לארבעה מוסדות קתוליים - כנסיית אבינו שבשמים, המנזר הבנדיקטיני באבו גוש, קברי המלכים וכנסיית סנטה אנה.
