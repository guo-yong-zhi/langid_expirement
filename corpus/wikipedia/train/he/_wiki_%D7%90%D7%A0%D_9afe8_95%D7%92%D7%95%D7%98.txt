אנדרו מייקל בוגוט  הוא כדורסלן עבר אוסטרלי אשר שיחק בעמדת הסנטר.
בוגוט נולד למהגרים קרואטים במלבורן, אוסטרליה. בעונתו הראשונה במכללות, כיכב בוגוט במדי אוניברסיטת יוטה. בעונת 2003-2004 קלע 12.5 נקודות למשחק והוסיף 9.9 ריבאונדים. אחרי עונה טובה במכללות בוגוט זומן לנבחרת אוסטרליה לאולימפיאדת אתונה, וקלע בממוצע למשחק 14.8 נקודות, לקח 8.8 ריבאונדים וחסם 1.2 חסימות. בעונת 2004-2005 קלע בוגוט 20.4 נקודות, קטף 12.2 ריבאונדים, מסר 2.3 אסיסטים וחסם - 1.8 חסימות למשחק. בעקבות זאת זכה בתואר שחקן השנה במכללות. בקיץ 2005 העמיד את עצמו לבחירה בדראפט ה-NBA.
בדראפט 2005, נבחר בבחירה הראשונה בדראפט על ידי מילווקי באקס. הוא הפך לשחקן האוסטרלי הראשון, והשני מאוניברסיטת יוטה, שנבחר במקום ראשון בדראפט.
בוגוט סיים את עונת הרוקי שלו בהצלחה מרובה, כשהעמיד ממוצעים של 9.4 נקודות ו-7 ריבאונדים בממוצע למשחק. הוא נבחר לחמישיית הרוקיז של העונה וסיים שלישי בבחירות לתואר רוקי השנה. בנוסף על כך הוא היה היחיד מעשר הבחירות הראשונות בדראפט 2005 שפתח בחמישייה של קבוצתו בפלייאוף 2006.
בעונתו הבאה ב-NBA, פציעה ברגלו השמאלית של בוגוט, גרמה לו לפספס 16 משחקים, אך ב-66 בהם שותף שיפר את ממוצעיו מהעונה הקודמת ל-12.3 נקודות ו-8.8 ריבאונדים למשחק. בנוסף על כך מסר ממוצע שיא בקריירה של 3 אסיסטים למשחק והיה לאחד מהמוסרים הטובים ביותר מבין שחקני הציר בליגה. בעונה שלאחר מכן פתח בחמישייה בכל 78 המשחקים בהם שותף והעמיד ממוצעים של 14.3 נקודות ו-9.8 ריבאונדים למשחק. בעונת 2008/2009 שותף רק ב-36 משחקים, אך למרות זאת העמיד ממוצעי דאבל-דאבל של 11.7 נקודות ו-10.3 ריבאונדים למשחק.
בעונות 2009-2010 ו2010-2011 קבע בוגוט ממוצעי דאבל-דאבל ושיאי קריירה בממוצעים עם 15.9 נקודות ו-10.2 ריבאונדים, ובעונה הבאה 12.8 נקודות ו-11.1 ריבאונדים. בעקבות זאת נבחר לחמישייה השלישית של העונה ב-2010.
ב-2011 בוגוט עזב את ארצות הברית בשל שביתת ה-NBA. אחרי שקיבל הרבה אופציות מאירופה ואוסטרליה, בחר בוגוט לשחק עבור סידני קינגס מליגת העל האוסטרלית עד סיום העונה. באמצע עונת 2012-2011 שבר את רגלו ולא שיחק עד סוף העונה.
במרץ 2012 עבר בטרייד יחד עם סטיבן ג'קסון לגולדן סטייט ווריורס תמורת מונטה אליס, קוואמי בראון ואפיי יודו. בכל העונות שלו במילווקי לא הצליח להגיע לפלייאוף, למעט העונה הראשונה. בעונת 2012/2013 סבל מפציעות בברך שאיפשרו לו לשחק 32 משחקים בלבד. בסוף העונה הפסיד בוגוט בסיבוב השני של הפלייאוף.
בעונת 2013/2014, האריך בוגוט את חוזהו בווריורס בשלוש שנים נוספות.
בעונת 2014/2015 זכה באליפות ה-NBA והפך לסנטר דומיננטי בסגל גולדן סטייט ווריורס, כשקלע 6.3 נקודות למשחק, הוריד 8.1 ריבאונדים למשחק ומסר 2.7 אסיסטים - והפך לסנטר שמוסר הכי הרבה אסיסטים למשחק בעונה. בעונה העוקבת, ירד ביכולתו, כשבממוצע למשחק קלע 5.5 נקודות, והוריד 7.0 ריבאונדים בלבד - שניהם הממוצעים הנמוכים ביותר שלו. למרות זאת, שברה גולדן סטייט את שיאה של שיקגו בולס והשיגה הכי הרבה ניצחונות בעונה, 73.
לקראת עונת 2016/2017 עבר בוגוט בטרייד לדאלאס מאבריקס. בחודש דצמבר הפסיד בוגוט 11 משחקים בשל פציעה בברכו הימנית, 1  ובחודש ינואר החמיץ שישה נוספים בשל מתיחה בשרירי מיתר הברך. 2 
במרץ 2017 הועבר בוגוט בטרייד נוסף לפילדלפיה 76', אשר ניפתה אותו מסגל הקבוצה. מיד לאחר הטרייד ובוגוט חתם בקליבלנד קאבלירס. 58 שניות לאחר שנכנס לשחק בהופעת הבכורה שלו בקליבלנד, שבר בוגוט את רגלו, ונופה מסגל הקבוצה. 3 
לקראת עונת 2017/2018 חתם בוגוט על חוזה בלוס אנג'לס לייקרס. בינואר 2018, לאחר 24 משחקים בלוס אנג'לס, שוחרר מסגל הקבוצה. 4 
באפריל 2018 חתם על חוזה בקבוצת סידני קינגס מליגת העל האוסטרלית. 5  בסיום אותה עונה זכה בתוארי השחקן המצטיין של העונה ושחקן ההגנה של העונה, לאחר שרשם ממוצעים של 11.4 נקודות, 11.6 ריבאונדים ו-2.7 חסימות למשחק. 6 
במרץ 2019 חתם על חוזה בגולדן סטייט ווריורס עד לסיום עונת 2018/2019. 7 
ביולי 2019 חזר בוגוט לשחק בסידני קינגס מליגת העל האוסטרלית. 8  ב-30 בנובמבר 2020 הודיע בוגוט על פרישה מכדורסל. 9 
בוגוט משחק גם בנבחרת אוסטרליה בכדורסל, עימה השתתף באולימפיאדת אתונה , אולימפיאדת בייג'ינג , אולימפיאדת ריו דה ז'ניירו  ואליפות העולם 2006.
נכון לסוף עונת 2018/2019. 10   11 
