לינדזי די לוהן  היא שחקנית וזמרת אמריקאית.
לוהן נולדה בברונקס, ניו יורק שבארצות הברית, למשפחה קתולית ממוצא אירי ואיטלקי. לה אח קטן ושתי אחיות קטנות. ב-2007 הוריה התגרשו לאחר מספר פרידות.
לוהן נכנסה לתחום הדוגמנות בגיל 9, כאשר דגמנה לחברת פורד, והשתתפה בפרסומות רבות.
בגיל עשר שיחקה בתפקיד קטן באופרת הסבון "עולם אחר", עד שנת 1997. שנה לאחר מכן שיחקה בקולנוע בתפקיד ראשי כפול, בסרט "אבא מתארס". בהמשך שיחקה במספר סרטים וביניהם "שישי הפוך", "וידוייה של נערה מתבגרת". ב-2004 פרסמה ספר ביוגרפי פרי עטה, בשם "כוכבת במירוץ". כמו כן שיחקה בתפקיד ראשי בסרט "ילדות רעות" שזכה להצלחה עולמית.
במקביל לקריירת הדוגמנות והמשחק, החלה לעבוד בשנת 2004 על אלבום בכורה כזמרת. בהמשך אותה שנה האלבום יצא ונקרא "Speak". מספר סינגלים יצאו ממנו, כשהבולטים מביניהם הם "Rumors" ו"Over". אלבומה השני, שיצא בסוף שנת 2005 "A Little More Personal" זכה לחשיפה תקשורתית רבה, בעקבות הסינגל הראשון שיצא ממנו, שעסק ביחסיה של לינדזי עם אביה. במקביל שיחקה בסרט של דיסני "החיפושית בהילוך גבוה". ב-2006 היא כיכבה בסרט הקומדיה הרומנטי "אני והמזל שלי" לצד כריס פיין ובהשתתפות להקת מקפליי.
בספטמבר 2009 מונתה ליועצת האמנותית של בית האופנה הצרפתי "עמנואל אונגארו". 1 
ב-2014 השתתפה בסדרת הדוקו "Lindsay" אודות תהליך הגמילה שלה. 
ב-2019 כיכבה בתוכנית דוקו-ריאליטי העוקבת אחר חייה "Lindsay Lohan's Beach Club", בערוץ MTV האמריקאי. 2  התוכנית בוטלה לאחר עונתה הראשונה.
בנוסף, מאז 2019 היא משתתפת כשופטת בתוכנית המציאות "הזמר במסיכה אוסטרליה".
במאי 2021, הודיעה נטפליקס שלוהן לוהקה לתפקיד בקומדיה רומנטית לחג המולד, חג מולד בלתי נשכח וחשפה את תקציר העלילה.  3 
הייתה במערכת יחסים עם התקליטנית סמנתה רונסון והיו שמועות על מערכת יחסים עם הידוענית פריס הילטון. בראיון כשנשאלה לוהן לגבי מיניותה הזדהתה כביסקסואלית, אמנם לאחר מכן חזרה בה ואמרה: "אני יודעת שאני הטרוסקסואלית, התנסתי עם בנות בעבר והייתי במערכת יחסים עם בת, אבל אני חושבת שהייתי צריכה לחקור את זה יותר לעומק ואני חושבת שאני מחפשת משהו שונה".
במהלך שנת 2007 לוהן הייתה מעורבת בתאונת דרכים. במהלך החקירה התברר כי נהגה תחת השפעת סמים ואלכוהול. כתוצאה מכך, נשלחה למוסד גמילה. אירועים מסוג זה חזרו על עצמם במהלך אותה שנה, ועל כן במהלך 2008 עברה לוהן טיפול שלישי במוסד לגמילה.
בת זוגה הייתה למשך תקופה התקליטנית סמנתה רונסון. ב-6 באפריל 2009 הודיעה לוהן כי בכוונתה "לקחת פסק זמן" ממערכת היחסים. ביולי 2010, בשימוע על הפרת תנאי המבחן שנקבעו לה בגין עבירות של שימוש בחומרים אסורים שביצעה כשלוש שנים לפני כן, גזר בית המשפט על השחקנית עונש מאסר של 90 יום בפועל. בפברואר 2011 לוהן הואשמה בגנבת שרשרת מחנות תכשיטים חודש לפני כן. היא נשפטה על כך ועל הפרת תנאי המבחן, ונגזר עליה לרצות עבודות שירות ו-120 ימים בכלא. 4  באפריל 2011 גזר עליה בית משפט ארבעה חודשי מאסר בפועל, לאחר שהפרה את תנאי המבחן שלה בעקבות מעצרה בגין נהיגה בשכרות. 5  ב-19 במרץ 2013 הסגירה עצמה לוהן לידי משטרת קליפורניה, אך שוחררה. לוהן נידונה בהסדר טיעון, בין היתר, ל-5 ימי מאסר, אך היא תרצה אותם במכון גמילה.
ב-2016 אישרה את השמועות כי היא לומדת אסלאם, לאחר שצולמו תמונות שלה נושאת קוראן. ב-2017 מחקה לוהן את כל התמונות באינסטגרם שלה והשאירה פוסט אחד בו כתבה בטורקית: "Alaikum salam", ונמסר בשמה כי היא בתהליכי התאסלמות. 6  לאחר מכן, לוהן טענה שחיפשו אותה על בסיס גזעני בשדה תעופה בלונדון, מפני שלבשה רעלה לאחר שחזרה מביקור אצל נשיא טורקיה, ארדואן.
ב-28 בנובמבר 2021, לוהן הודיעה על אירוסיה למממן באדר שאמס, לאחר שלוש שנים של זוגיות. 7  ב-2 ביולי 2022, אושר שלוהן ושמס נשואים. 8  הזוג מתגורר בדובאי שבאיחוד האמירויות הערביות, כשדווח שלוהן התגוררה בדובאי מאז 2014. 9  לפני כן, לוהן הייתה מאורסת לאוליגרך הרוסי איגור טרבסוב, עד פרידתם ב-2017. 10 
במרץ 2023 הודיעה לוהן בחשבון האינסטגרם שלה שהיא בהריון ראשון. ביולי 2023 פורסם כי היא הביאה לעולם את בנה הראשון. 11 
8 פרקים; גם מפיקה בפועל
12 פרקים; גם מפיקה בפועל
8 פרקים
