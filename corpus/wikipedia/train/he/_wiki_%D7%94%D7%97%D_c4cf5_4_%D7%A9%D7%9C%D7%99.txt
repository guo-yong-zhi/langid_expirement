החתונה האיטלקית הגאה שלי  הוא סרט קולנוע איטלקי משנת 2018 בבימויו של אלסנדרו ג'נובי ובכיכובם של דייגו אבטנטונו, מוניקה גואריטורה, סלבטורה אספוזיטו וכריסטיאנו קאקאמו. 1 
אנטוניו  ופאולו  הם זוג גברים איטלקים צעירים המתגוררים בברלין בדירתה של בנדטה , נערה עשירה וחסרת אב. לאחר מספר שנים שהשניים ביחד במערכת יחסים, אנטוניו מציע לפאולו להתחתן איתו, אבל האחרון, לפני הצעד הגדול, רוצה לפגוש את הוריו של אנטוניו ולקבל את ברכתם. פאולו מסכים להינשא לאנטוניו, אך עושה זאת בחוסר רצון שכן אנטוניו עדיין לא יצא מהארון בפני הוריו, וכמו כן - אנטוניו מעולם לא הביע פומבית את אהבתו אליו. בינתיים, בנדטה מחליטה להשכיר את אחד מהחדרים בדירתה לדונאטו, איטלקי מפוליה בגיל העמידה שנזרק מביתו על ידי אשתו ובתו, לאחר שגילו שהוא קרוס-דרסר. בינתיים קאמילה , חברתו לשעבר של אנטוניו שעדיין מאוהבת בו, מנסה להוציא לפועל תוכנית להפריד בין שני הגברים, כדי שהיא ואנטוניו יחזרו להיות יחד.
אנטוניו, פאולו, בנדטה ודונאטו מגיעים אל סיביטה, עיר הולדתו של אנטוניו, בה אביו של אנטוניו רוברטו  מכהן כראש העיר. אנטוניו מודיע להוריו שהוא ופאולו מתחתנים. האם, אנה, שתמיד חשה שבנה הומוסקסואל, מקבלת בשמחה את הודעת הנישואים, אבל קובעת שלושה תנאים: הראשון היא שאמה של פאולו תהיה נוכחת גם היא בטקס החתונה; השני הוא כי אנזו מיצ'ו, מארגן חתונות איטלקי מפורסם, יתכנן את החתונה; השלישי הוא שרוברטו יהיה נוכח בטקס, כמו גם אביו של פאולו. רוברטו מסרב לקבל את בנו כהומוסקסואל, ומסרב לקחת חלק בחתונה, ומסיבה זו אנה זורקת אותו מהבית. הנזיר פרנצ'סקו, אביו הרוחני של רוברטו, מסכים ברצון לחגוג את חתונתם של אנטוניו ופאולו בכנסייה המקומית.
פאולו, אנטוניו, בנדטה ודונאטו מגיעים אל נאפולי כדי למסור הזמנה לחתונה לאמו של פאולו, ובכך לכבד את ההבטחה שלהם לאנה. עם זאת, היא מסרבת, ודונאטו מציע לבנים כי הוא יתלבש כאישה ויעמיד פנים שהוא אמא של פאולו. בינתיים, בעוד נמשכות ההכנות לחתונה, קמילה מגיעה לסיביטה, מאלצת את אנטוניו לאפשר לה לשמש כעדה בטקס הנישואין ודורשת ממנו שינשק אותה נשיקת פרידה. אנטוניו, מתוך ייאוש, מסכים לנשק אותה, ובמקרה פאולו עד לנשיקה.
יום לפני החתונה, אש פורצת בכנסייה. אמא של פאולו מופיעה, במפתיע, בטקס וגורמת לדונאטו לחוש במבוכה, לאחר שזה תפס את מקומה. במהלך החגיגה, קמילה חושפת שקיימה יחסי מין עם אנטוניו, לפני זמן רב, כאשר היה כבר מאורס לפאולו. פאולו עוזב את הטקס, אך אנטוניו מתחיל לשיר את השיר Don't Leave Me This Way ובכך מצהיר סוף סוף באופן פומבי על אהבתו אליו. פאולו מתרצה, הזוג מתחתן ויחד עם כל אורחי החתונה הם רוקדים ושרים במחזמר חגיגי.
הצילומים נערכו בעיקר ברובע סיביטה של העיר בניורג'יו שבמחוז ויטרבו, באזור לאציו. בניגוד לנאמר בסרט, לסיביטה אין עירייה משלה. מקומות נוספים בהם צולם הסרט הם ברלין וקנלה מונטרנו.
הסרט יצא לבתי הקולנוע באיטליה ב-1 במרץ 2018.
באיטליה, הסרט הרוויח 2,222,809 אירו. 2 
