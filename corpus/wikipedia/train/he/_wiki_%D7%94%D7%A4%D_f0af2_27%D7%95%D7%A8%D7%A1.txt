הפארק הלאומי וויאז'ורס  הוא פארק לאומי המשתרע על שטח בן 883 קילומטרים רבועים, שכ-40% מהם מכוסים במים, בצפון מדינת מינסוטה בארצות הברית ושגבולו הצפוני הוא קו הגבול בין ארצות הברית לקנדה.
ההתיישבות האנושית בשטח הפארק היא בת לפחות 10,000 שנים, כאשר המתיישבים הראשונים, פלאו-אינדיאנים, ציידים-לקטים התקיימו על ציד בעלי חיים וליקוט צמחים ופירות בר. שבטי אינדיאנים שונים חיו באזור בתקופות שונות, כשהאחרונים היו בני האוג'יבווה. במאה ה-17 הגיעו לאזור סוחרי הפרוות הצרפתים, המכונים בצרפתית וויאז'ור  בשיט בסירות קאנו ורכשו מהשבטים המקומיים פרוות בונים. סוחרים אלו הם שנתנו לפארק את שמו. 3  מתיישבים ממוצא אירופי הגיעו לאזור במאה ה-19 ועסקו בתעשיית העץ ולתקופה קצרה גם בכריית זהב.
הפארק הוכרז ב-8 באפריל 1975, בתקופת נשיאותו של ג'רלד פורד. הפארק מנוהל על ידי שירות הפארקים הלאומיים של ארצות הברית, סוכנות ממשלתית שמטרתה להגן על משאבי הטבע והמשאבים התרבותיים. הפארק הוא משכן ליותר מ-900 מינים של צמחים, 4  ולמעלה מ-300 מינים של בעלי חוליות. 5  הפארק נודע בשל שפע המים בו והוא פופולרי בקרב שייטי סירות קאנו, קיאקים, ספינות אחרות ודייגים.
הפארק הלאומי וויאז'ורס משתרע לאורך כ-90 קילומטרים בצפון מדינת מינסוטה על הגבול עם קנדה, שהוא גם הגבול הצפוני של הפארק. שטח הפארק 883 קילומטרים רבועים, מתוכם 40% מכוסים במים של יותר מ-30 אגמים המקושרים ביניהם בנתיבי מים הזורמים מערבה, ולבסוף צפונה, כחלק מאגן הניקוז הארקטי של מפרץ הדסון. 6  השטח היבשתי של הפארק מיוער בצפיפות או שהוא ביצתי והוא מתחלק בין מעל ל-900 איים, לבין רצועת חוף לבין כל חצי האי קבטוגמה , גוש יבשתי ארוך מפורץ המהווה את רוב השטח היבשתי של הפארק והגישה אליו אפשרית רק בשיט. 7  ממזרח לפארק משתרע האזור הבראשיתי באונדרי ווטרס קאנו .
הנוף עוצב על ידי רעידות אדמה והתפרצויות געשיות קדומות, ומאוחר יותר על ידי קרחונים לפני למעלה מ-10,000 שנים, שחשפו את סלעי הפרקמבריון העתיקים. היערות המכסים את השטחים הגבוהים יותר בפארק גדלים על שכבת קרקע דקה שנוצרה בזמן הקצר יחסית מאז שהקרחונים האחרונים נסוגו מהאזור. 6 
היישוב הקרוב ביותר הוא העיירה אינטרנשיונל פולס , כ-18 קילומטרים מערבית לפארק. העיר הגדולה הקרובה ביותר היא דולות השוכנת כ-200 קילומטרים דרומית לפארק.
כאמור, כ-40% משטח הפארק מכוסים במים, כשרוב שטח זה משתייך לארבעה אגמים גדולים:
גבול ארצות הברית-קנדה עובר בשלושה מאגמים אלו: רייני, נמאקן וסנד פוינט. הגישה אל האגמים נמאקן וסנד פוינט היא בסירה בלבד . הגבול הדרומי של הפארק הוא החוף הצפוני של אגם קריין . בנוסף לארבעת האגמים הגדולים יש בפארק אגמים קטנים רבים נוספים, בייחוד בחצי האי קבטוגמה. הפופולריים ביותר נגישים באמצעות "שביל איתור האגמים" .
האקלים בפארק הוא אקלים יבשתי המאופיין על ידי קיצים קצרים וחמימים וחורפים ארוכים וקרים. הטמפרטורות נוחות בחודשים יוני, יולי ואוגוסט, כשמזג האוויר הוא בדרך כלל נעים והטמפרטורות נעות בין 21°C ל-27°C. בחורף הטמפרטורה הגבוהה הממוצעת נעה בין 9°C- ל-4°C-, בעוד שהטמפרטורות הנמוכות הממוצעות נעות בין 20°C- ל-15°C-. בממוצע לא שורר כפור במשך 120 ימים בשנה מיוני עד אמצע ספטמבר. האגמים קפואים מאמצע נובמבר עד אמצע אפריל, כשהקרח על האגמים נשבר בממוצע ב-3 במאי, אבל התאריך משתנה משנה לשנה. כמות המשקעים השנתית הממוצעת נעה בין 630 ל-700 מילימטרים, כשעיקר הגשמים בקיץ. כמות השלג הממוצעת היורדת נעה בין 140 ל-180 סנטימטרים, אבל היא משתנה מאוד משנה לשנה. השלג הראשון יורד בשלהי אוקטובר והאחרון בשלהי אפריל או תחילת מאי. 8  4 
הפארק הלאומי וויאז'ורס שוכן על השילד הקנדי , כשהסלעים בו בני מיליארד עד 3 מיליארד שנים. סלעי הפארק שנוצרו בשלבים הראשונים של היווצרות כדור הארץ נדחסו ועברו התקמטות תחת לחץ עצום. ואז זרמים של לבה מותכת חדרו בין השכבות תוך יצירת פסיפס מגוון של גנייס וגרניט. עם השנים התפתחו מעל לסלעים שכבות נוספות של סלעי משקע שהוסרו בפעילות הקרחונים של עידן הקרח ויסקונסין  ובתקופות קדומות עוד יותר. 9 
מרבית הסלעים בפארק מתוארכים לעידן הארכאיקון בחבל הגאולוגי קוטיקו  של הפרובינציה הפיזיוגרפית סופריור , המעורבת באורוגנזה האלגומנית . הם בנויים מצפחה וגנייס במערב וסלעי גרניט מהמכלול הגרניטי ורמיליון  במזרח ובדרום-מזרח שהם בני 2.69 עד 2.64 מיליארד שנים. נחיל הדייקים קבטוגמה-קנורה , שהם בני 2.2 עד 2.1 מיליארד שנים עוקב אחר מערכת ההעתקים מהפרקמבריון שכיוונה לצפון-מזרח. הפינה הצפון-מערבית של הפארק כוללת סלעים מותמרים מהחבל הגאולוגי ואביגון , היוצר חגורת אבן ירוקה שכיוונה צפון-מזרח. העתק הסטה אופקי מפריד בין שני החבלים הגאולוגיים ומכונה "אזור ההעתקים של אגם-רייני-נהר סיין" .
באזור זה של צפון-מערב הפארק על חצי האי קבטוגמה פרצה בהלה לזהב בין השנים 1893 ל-1898. מכרה ליטל אמריקן , על האי ליטל אמריקן, הוא אחד מ-13 מכרות נטושים בתחומי הפארק.
סימנים לפעילות הקרחונים בעבר כוללים מורנות קצה הנמצאות בחלק הדרומי של הפארק, בעוד שהחלק הצפוני מכיל אגני אגמים שלוטשו על ידי קרחונים, אם כי הצטברות של נהרי קרחון א  ומשקעי טיל בגובה של פחות מ-30 מטרים הם תופעות נפוצות. עדויות נוספת מהווים משקעים מימת אגאסי  הקדומה בתחומי הפארק, סימני חריצה קרחונית ב  וסלעים תועים הנפוצים בתחומי הפארק. 10 
הפארק הלאומי וויאז'ורס משתרע על 883 קילומטרים רבועים, מתוכם 40% מכוסים במים. הפארק הוא פסיפס מגוון של נתיבי מים נרחבים, אגמים המקושרים ביניהם, מחשופי סלעים, ביצות נרחבות, איים, ושטחי יבשה המכוסים ביערות טייגה. הצמחייה בפארק היא יער מעורב. הפארק שוכן ברְצוּעַת מִנְשָׁק ג , אזור מעבר בין שתי חברות אקולוגיות הכולל מינים משתיהן. בפארק הלאומי וויאז'ורס המעבר הוא בין יער נשירים צפוני ליער מחטניים דרומי. הפארק כולל מגוון של מערכות אקולוגיות, כולל יערות מחטניים, יערות עצים רחבי עלים, ביצות, מחשופי סלע וחופי אגמים. בעלי החיים האופייניים לפארק הם בעלי חיים שהסתגלו לסביבה מימית זו וכוללים 53 מינים של דגים, 10 מינים של דו-חיים וזוחלים, 240 מינים של עופות ו-42 מינים של יונקים. 4 
בעבר היו אש ורוח הגורמים העיקריים שהשפיעו על המערכות האקולוגיות בפארק. הגורמים המשפעים כיום על מערכות אלו הם כריתת עצים היסטורית, בונים, צמחים פולשים ושינוי האקלים. וויאז'ורס הוא אחד הפארקים הלאומיים שהצמחייה בו תושפע במידה הרבה ביותר משינוי האקלים. 4  במטרה להגביר את המודעות לחלק מנושאים אלו ולפרסם את היתרונות של הצמחייה המקומית יצר הפארק גן אתנו-בוטני בשטח מרכז המבקרים של אגם רייני. הפארק גם מטפח משתלה על מנת לסייע בשתילת צמחים מקומיים מחדש באזורים שנפגעו. 11 
הפארק הוא משכן למעל ל-50 מינים של עצים ושיחים, מעל ל-40 מיני שרכים וטחבי עלים, מעל ל-200 מיני עשבים ומעל ל-400 מינים של פרחי בר. 11 
Lycopodiella inundata
הסחלב Cypripedium reginae בפארק הלאומי וויאז'ורס
ערער מצוי
תויה מערבית
בעלי החיים בפארק הלאומי וויאז'ורס כוללים 53 מינים של דגים, 10 מינים של דו-חיים וזוחלים, 240 מינים של עופות ו-42 מינים של יונקים. 4 
Ambloplites rupestris
Pomoxis nigromaculatus
קרפדה אמריקאית
צב נשכן מצוי
שקנאים אמריקניים בפארק הלאומי וויאז'ורס
עבראש ירוק
נקר כרבולתי
עורבני אפור מקנן בפארק הלאומי וויאז'ורס
זאב מצוי בפארק הלאומי וויאז'ורס
Tamias striatus
ארנבת השלג
דלק דייג
ההתיישבות האנושית בשטח הפארק היא בת לפחות 10,000 שנים, כאשר המתיישבים הראשונים, פלאו-אינדיאנים, שחדרו לאזור כאשר המים מימת אגאסי הקרחונית הקדומה נסוגו. ואז במהלך התקופה הארכאית באמריקה הצפונית  נעו ציידים-לקטים נוודים באזור כשהם צדים בעלי חיים ומלקטים דגנים שהבשילו. דיג הפך למקור עיקרי של מזון בתקופה זו. בתקופת וודלנד  חל גידול בשימוש באורז בר. החל בתקופה זו הם השתמשו בקדרות לייצר ראשי חץ קטנים משולשים. מעל ל-220 אתרים ארכאולוגיים מהתקופה לפני המפגש עם האירופאים תועדו בתחומי הפארק. 12 
מגלי ארצות אירופאים החלו להגיע לאזור בערך ב-1688. חוקר צרפתי ז'אק דה נויון  חרף לאורך הנהר רייני . אבל הייתה זו הדרישה לפרוות בונים שהביאה לאזור את סוחרי הפרוות. ככל שהביקוש לפרוות גרם לדלדול משמעותי של אוכלוסיית הבונים במזרח הוויאז'ורס הרחיבו את פעילותם לשטחים הצפון-מערביים של אמריקה הצפונית. כאן, לאורך הגבול המודרני של ארצות הברית וקנדה, היו שבטי הקרי, המונסוני , האסיניבוין  הראשונים איתם יצרו הסוחרים קשר. עד אמצע המאה ה-18 נטשו שבטים אלו את אזור אגם רייני לטובת שבטי האוג'יבווה. ב-1780 היו האוג'יבווה התושבים העיקריים בגבול. הם מילאו תפקידי מפתח כספקים של מזון, פרוות וסירות קאנו. 13 
חוטבי עצים הגיעו אל יערות הצפון לאחר שכל העצים בחורשות של אורן לבן במישיגן, ויסקונסין ומרכז מינסוטה נכרתו. פעילות חוטבי העצים הלכה והתגברה החל משנות ה-80 ושנות ה-90 של המאה ה-19 עד שקמו שתי חברות גדולות לכריתת עצים והובלתם. "חברת כורתי העצים הבינלאומית"  במחוז קוצ'יצ'ינג  הפעילה מנסרות באינטרנשיונל פולס  ובפורט פרנסס  עד 1937. זה היה הצורך המתמיד במים שגרמו לבניית הסכרים באינטרנשיונל פולס , קטל פולס  וסקווירל פולס  בתחילת המאה ה-20. "חברת העץ של וירג'יניה ואגם רייני"  חטבה עצים במחוז סנט לואיס שממזרח במינסוטה.הם השיטו את בולי העץ במורד הנהר עד מפרץ הויסט  עד 1929. מפרץ הויסט קרוי על שם המכונות ששימשו להנפת בולי העץ הצפים מתוך האגם. רכבות הובילו אותם אז למנסרות בווירג'יניה. כריתת העצים שינתה את הרכב היער. במקום שבו פעם שלטו על היער אורן לבן ואורן אדום הם רק חלק קטן. בפארק קיימות כמה חורשות של עצים גדולים ובוגרים. 14 
במסע מחקר שמומן על ידי צ'ארלס מור  גילה ג'ורג' דייוויס  בקיץ 1893 זהב על אגם רייני. בזמן שדייוויס חקר אי קטן ליד בלק ביי נרוז  הוא מצא עורק קוורץ הכולל זהב. תגלית "האמריקאי הקטן" הולידה את השם המודרני של האי "ליטל אמריקן איילנד" . עם אימות הגילוי, שכר צ'ארלס מור את ג'ף הילדרית , כורה מהגבעות השחורות כדי להשיג זכות קנין על האי. באביב 1894, החל פיתוח של המכרה ושל היישוב הסמוך רייני לייק סיטי . היישוב התאגד רשמית ב-17 במרץ 1894. 15  בקיץ של אותה שנה כבר התגוררה בעיירה קהילה של כמה מאות אנשים. היה בה בית ספר, בנק, חנות כללית, בתי מלון, מסעדות, עיתון, חנות לחומרי בניין, אטליז וכמה ברים. עם התפתחותו של "מכרה האמריקני הקטן" , הגיעו לאזור מחפשי זהב אחרים. שרידי מכרות שעדיין ניתן לראות כוללים את "מכרה לייל" , צפונית לאי דרייוויד , "מכרה האמריקני הגדול"  על אי ביג אמריקן, "מכרה בושיהד"  באי בושיהד, ו"מכרה סולג'ר"  על האי דרייוויד. עד 1898 גרמה התפוקה הנמוכה מהמכרות לסיום הבהלה לזהב בפשיטת רגל. העיירה רייני לייק סיטי הפכה לעיירת רפאים ב-1901. 16 
כאשר הפארק הוקם בשנת 1975, היו מעל ל-60 אתרי נופש סביב הפארק. בתוך הפארק היו 12 אתרי נופש, 97 אתרי בקתות להשכרה, ויותר מ-120 בתי נופש בבעלות פרטית. רבים מכרו את אדמתם ואת המבנים לפארק. יש אנשים שבחרו למכור את רכושם ולצאת מיד, בעוד שאחרים בחרו למכור את רכושם, אך שמרו על השימוש בו כשכירות לכל החיים או ל-25 שנה. כאשר נכסים אלה פונו, הפארק הסיר מבנים רבים כדי לשחזר את התנאים הטבעיים. עשרים נכסים, המכילים מעל 50 מבנים, יישמרו וינוהלו על ידי שירות הפארקים הלאומיים בגלל חשיבותם ההיסטורית. 17 
דיג בקנה מידה גדול החל בנהר רייני ב-1892. בעשור האחרון של המאה ה-19 ובתחילת המאה ה-20 פעלו באזור שבע או שמונה חברות דיג. מרביתן פעלו באגם קריין . תוצר העיקרי היה קוויאר שיוצר מביצי חדקן האגם . מרביתן פשטו רגל מכיוון שהמרחק הגדול לשווקים וחוסר היכולת לשמור את התוצר בקירור פעלו לרעה על התעשייה. בהגיע שנות ה-30 של המאה ה-20 נעלמו כל חברות הדיג הגדולות.
דיג כעסק משפחתי החליף את חברות הדיג הגדלות. ב-1910 פעלו כ-48 עסקים משפחתיים. השלל נמכר במכירה פומבית שהתקיימה בקטל פולס. ב-1923 נאסר הדיג המסחרי באגם קבטוגמה. ב-1942 פעלו רק עשרה עסקים משפחתיים ברישיון. מחנות הדיג הישנים ואתרי זיפות הרשתות עדיין קיימים בפארק. האתר שנשמר בצורה הטובה ביותר הוא מחנה הדיג אובסון  משנות ה-50 של המאה ה-20. 18 
ההצעה להקים פארק לאומי במקום החלה כהחלטה של בית הנבחרים של מינסוטה באפריל 1891 שדרשה מנשיא ארצות הברית להקים פארק לאומי במדינה. חלפו שמונים שנים עד שהחקיקה הפדרלית המאשרת הקמת פארק נחתמה כחוק על ידי הנשיא ריצ'רד ניקסון ב-8 בינואר 1971. הפארק אושר רשמית ב-8 באפריל 1975 תחת נשיאותו של ג'רלד פורד.
בין 1891 ל-1971 היו כמה פעמים ניסיונות לקבל תמיכה להקמת פארק לאומי בצפון מינסוטה, אבל התנועה שהביאה להקמת הפארק הלאומי וויאז'ורס כפי שהוא היום החלה ב-1962 וצברה תאוצה עם הקמת אגודת הפארק הלאומי וויאז'ורס  במאי 1965. 19 
קרוב לרבע מיליון תיירים מבקרים בממוצע בפארק מדי שנה. הפעילות המוצעת בפארק כוללת מחנאות, דיג, סיורים רגליים וספורט החורף.
בפארק פועלים שלושה מרכזי מבקרים שבהם אפשר לקבל מידע, לצפות בסרטים על המקום, ולראות תצוגות המספרות על ההיסטוריה, הגאולוגיה, הצמחייה ובעלי החיים שבפארק:
לנוהגים ברכב מדולות יש לנסוע צפונה כ-180 קילומטרים על כביש 53 של ארצות הברית. על מנת להגיע לאגם קריין  יש לפנות מזרחה באור  ולהמשיך בכבישים מחוזיים מספר 23 ו-24. על מנת להגיע למרכז המבקרים אש ריוור יש להמשיך בכביש 53 כ-40 קילומטרים ולפנות ימינה על פי השילוט. למרכז המבקרים קבטוגמה לייק יש להמשיך עוד 5 קילומטרים על כביש 53 ולפנות ימינה לכביש מחוזי 122. למרכז המבקרים רייני לייק יש להמשיך בכביש 53 עד סופו בעיירה אינטרנשיונל פולס ואז לפנות מזרחה בכביש 11 עד לשער הכניסה לפארק. שדות התעופה הקרובים ביותר נמצאים באינטרנשיונל פולס ובפורט פרנסס באונטריו בקנדה.
בניגוד לפארקים לאומיים אחרים שבהם הגישה לאתרים בפארק היא ברכב, באופניים או ברגל, התנועה בפארק עצמו חייבת להתנהל דרך המים או בחורף באופנועי שלג. מבקרים רבים שטים בסירות קאנו או קיאקים. אחרים שוכרים בתי סירות או שמצטרפים לסיורים מאורגנים בספינות.
אש ריוור 
קבטוגמה לייק
רייני לייק
מחלקת הפנים של ארצות הברית • שירות הפארקים • משטרת הפארקים
