גידולי ריאה הם גידולים בריאה הנובעים מחלוקה לא תקינה של רקמת תאים. קיימים גידולים שפירים, אך רוב גידולי הריאה המוכרים לרפואה הם ממאירים ומכונים "סרטן הריאה", והם בין גורמי התמותה הראשיים בעולם המערבי, הן אצל גברים והן אצל נשים.
גידולים שפירים בריאה נדירים, ורק מעטים מהם מגיעים לגודל המאפשר גילוי קליני. אחד הגידולים השפירים השכיחים בריאה הוא tumorlet: מורכב מתאי אפיתל כישוריים. גידול שפיר נוסף הוא פפילומה, וישנם גם גידולים ממקור מזנכימאלי , למשל המרטומה כונדרואידית, גוש של המרטומה המורכב מסחוס, שומן וחלקים המצופים באפיתל ברונכיאלי.
הגידול הריאתי המרכזי בריאה הוא קרצינומה, בעל קשר מובהק לעישון אשר הוכח חד משמעית. גורמי סיכון נוספים הם זיהום תעשייתי כגון קרינה מייננת, חשיפה לאזבסט, או חשיפה לרדון. קרצינומה מתפתחת במרבית המקרים מהאפיתל המצפה את חלל סמפּונות או הברונכיאולות , אולם לרוב לא מן האלבאולי . זיהוי מוקדם של קרצינומה: ניתן לבצע בדיקת כיח, אולם אצל מעשנים מעל ל-10 שנות חפיסה, בדיקה ציטולוגית של הכיח אינה יעילה, מאחר שהסרטן נמצא בשלב מאוחר מדי. לכן מבצעים באותם חולים בדיקת spiral CT: 1  נסרקים חתכים דקים ומרובים מכיוונים שונים של הריאה . אם זוהה נגע ריאתי, ניתן לבחון אותו באמצעות ביופסיה , או בטכניקת BAL    – החדרה של נוזלים לברונכוס תחת טשטוש, שאיבת הנוזל, ריכוזו ובדיקה ציטולוגית שלו.
גידולים בריאה גורמים למספר תסמינים קליניים, כגון:
נהוג לסווג את הקרצינומות של הריאה ל-4 קבוצות:
קרצינומה קשקשית  מהווה 25%–40% מכלל הקרצינומות בריאה. מבחינה היסטולוגית, ניתן להבחין בפניני קרטין ודסמוזומים . הקרצינומה הקשקשית מתחילה לרוב ברירית של ברונכוס גדול בקרבת שער הריאה – על רקע של מטפלזיה קשקשית של אפיתל הברונכוס כתוצאה, לרוב, מעישון, והיא צומחת באופן איטי יחסית. הגידול נוטה להתמקם באזורים מרכזיים של הריאה וקיים נמק . קיימות מספר רמות של התמיינות הגידול: ברמת התמיינות נמוכה  נהוג לסווג את הקרצינומה כקרצינומה של small cells  או קרצינומה של non small cells . מבחינה קלינית, לרוב מגלים את הגידול בשלבים מתקדמים: החולה סובל משיעול, פליטת כיח, גניחת דם וקוצר נשימה. הסמנים האונקוגניים המזוהים עם קרצינומה של הריאה הם חלבוני P53.
אגדנוקרצינומה  היא השכיחה ביותר אצל נשים ואצל אנשים שאינם מעשנים. היא מהווה כ-25%–40% מכלל הקרצינומות בריאה . ההתמיינות של תאי הגידול גבוהה יותר, הגידול הוא חודרני, אך לא חודר סחוס. מונוציטים מפרישים הרבה ריר. מאחר שהגידול נוטה להיות פריפרי וגורם למעט סימפטומים, הוא מתגלה מאוחר יחסית והפרוגנוזה שלו אינה טובה. הגידול מאופיין במוטציות בגן – k-ras. 2 
Broncho-alveolar carcinoma: סוג של אדנו קרצינומה. לרוב הגידול פריפרי, עם פרוגנוזה מעט יותר טובה מאשר אדנוקרצינומה. ההתפשטות של הגידול היא לאורך חללים מבלי להרוס מבנים, lepidic growth .
זהו גידול ממאיר מאוד, אשר קיים בכ-25% מהמקרים, ומקורו בתאים נוירואנדוקריניים של הריאה. גידול זה צומח במהירות רבה ושולח גרורות בשלב מוקדם מאוד, בעיקר למוח, מוך העצם, כבד ולבלוטת יתרת הכיליה . רקמת הגידול היא לבנה ורכה עם אזורים של נמק. התאים דומים ללימפוציטים, אך גדולים פי 2, ודומים לזרעי שיבולת שועל  כישוריים. התאים לא מייצרים קרטין אלא ממלאים משטחים דיפוזיים בתאי גידול. במקרים רבים קיים נמק מרכזי. קיים קשר הדוק לעישון סיגריות; רק אחוז קטן מאוד מהגידולים האלה מופיע באנשים שאינם מעשנים. הגידול גורם באופן שכיח יחסית לסינדרום הפרה-נאופלסטי: הוא מאופיין בהפרשה אקטופית  של הורמונים שונים. הוא מאופיין במוטציות בגנים c-myc 3  ו-bcl2. 4 
הסינדרום הפרה-נאופלאסטי: זהו מצב שבו תאי גידול מפרישים חומר הורמונלי או חומר דמוי הורמונים. סינדרום זה לרוב מרמז על כך שקיים גידול, כאשר הגידול השכיח ביותר הוא small cell carcinoma. גידול זה יכול להפריש הורמונים כגון ADH,  ACTH,  PTH ועוד, ולגרום למספר רב של תופעות קליניות .
זוהי הקרצינומה הפחות שכיחה מתוך כלל הקרצינומות של הריאה. ההתמיינות התאים נמוכה ולכן המקור לא תמיד ידוע; מניחים שהגידול מייצג צורה אנאפלסטית  של קרצינומה קשקשית או של אדנוקרצינומה. מדובר בתאים גדולים  עם ריבוי של מיטוזות. מקור הגידול בברונכים הגדולים או הסגמנטליים.
זוהי קבוצה של גידולים שאינם קרצינומה אלא גידולים אחרים ממקור נוירואנדוקריני. העיקרי בהם הוא ה-carcinoid tumor שמקורו בתאי אפיתל נוירואנדוקריניים . גידול זה אופייני באנשים מתחת לגיל 40 שרובם אינם מעשנים – מתבטא כפוליפ אשר בולט לתוך הברונכוס וגורם לשיעול. מורפולוגיית הגידול ייחודית – הכרומטין הוא בצורה של "salt & pepper" ללא גרעינונים, הארכיטקטורה של הגידול היא בצורה של רוזטות. אין מאפיינים משמעותיים של ממאירות .
גידול ריאתי נוסף. חושדים בו כאשר יש תהליך דלקתי או אינטרסטיציאלי המאופיין בתסנין לימפואידי כבד.
זהו גידול שפיר, מוגבל היטב, אשר מורכב מרקמות שונות הנמצאות באופן רגיל בריאה, אך לא בצורתן הנורמלית. הנגע הוא דמוי מטבע.
גרורות לריאה שכיחות יחסית ויכולות להופיע במוקדים מרובים כתוצאה מאספקת הדם העשירה שמגיעה אל הריאה. ישנם גידולים אשר חודרים ישירות לרקמת הריאה  כגון תימומה , גידולי בלוטת התריס ועוד.
האפיתל  בדופן של הברונכוס הוא רב שכבתי מדומה  עם cilia . במצבי נזק לאפיתל, כגון עישון של סיגריות, ישנם מספר דרגות לשינויים באפיתל עצמו:
פתולוגיה של מערכת הנשימה
הבהרה: המידע בוויקיפדיה נועד להעשרה בלבד ואינו מהווה ייעוץ רפואי.
