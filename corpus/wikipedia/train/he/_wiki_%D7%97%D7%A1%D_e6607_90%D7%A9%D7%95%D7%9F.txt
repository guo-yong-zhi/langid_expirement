חסדאי הראשון היה ראש הגולה בסוף המאה ה-7. הוא ירש את אביו בוסתנאי בן חנינאי  וכיהן כנראה סביב 680–720.
מקורות מסוימים טוענים שלא הותיר אחריו יורשים זכרים, והירושה עברה לצאצאיו של אחיו, בראדוי. אך יש אומרים שראש הגולה שלמה הראשון  הוא בנו ויורשו. בנו השני, דוד, היה אביו של ענן בן דוד, מייסד הקראים. חתנו של חסדאי, כנראה, היה נטרונאי בן נחמיה מפומבדיתא.
מעט ידוע על כהונתו כראש גולה מעבר לסכסוך המשפטי שהיה לו עם אחיו למחצה הפרסים ואימם. בני איזדדואר טענו שהם יורשים שווים לאחיהם, ואילו בני היהודיות טענו שבניה של איזדדואר הם עבדים בני שפחה – חלק מהרכוש שבני היהודיות יורשים מאביהם בוסתנאי. בסופו של דבר קיבלו האחרונים שוויון זכויות גמור.
חסדאי הראשון הוא ראש הגולה המצוטט ב"את'ר אל-בילאד" ) של זכריא אל-קזוויני שהראה את המלאכים הארות ומארות למוג'אהיד  שבניגוד לציוויו של חסדאי ביטא את שם השם כשראה אותם.
