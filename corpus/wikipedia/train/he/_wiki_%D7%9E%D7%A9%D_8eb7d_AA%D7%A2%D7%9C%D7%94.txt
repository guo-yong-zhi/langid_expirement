משפטי המכשפות של איי התעלה  היו סדרה של משפטי מכשפות באיי התעלה ג'רזי וגרנזי בין השנים 1562-1661. 1 
הרפורמציה הפרוטסטנטית הביאה להתנתקותה של כנסיית אנגליה  מרומא במהלך מלכותו של הנרי השמיני, החל בשנת 1529 וכלה בשנת 1537. בעקבות פרסומו של ז'אן קלווין את הגותו בצרפת ב-1536 הוא נאלץ לנוס לז'נבה ואז לשטרסבורג, שם הקלוויניזם הפך לזרם דת משמעותי, אותו אימצו שווייץ, הולנד, שוודיה, וכן בעלי כוח בגרנזי, על פני הכנסייה הרומית-קתולית שממנו התנתקו. ניתוק זה הוביל לרדיפת כופרים מצד הקתולים, כולל חברי הכנסייה הרפורמית של צרפת, ההוגנוטים, אשר נמלטו מצרפת וחלקם מצאו מקלט באיי התעלה.
בתורם, הקלוויניסטים בז'נבה, בראשותו של קלווין בעצמו, פתחו ברדיפות משלהם, ועצרו, עינו והוציאו להורג את מתנגדיהם. בכלל זה, פתחו בצידי מכשפות, כאשר המואשמות הוגלו, ולעיתים גם נהרגו.
כשעלתה לכס המלכות באנגליה המלכה הקתולית מרי הראשונה, היא פתחה ברדיפות נרחבות נגד פרוטסטנטים. במסגרת מאורעות אלו, בשנת 1556, נשפטו בגרנזי בעוון גנבה שלוש נשים: גיימין גילברט, אחותה פרוטין מאסי, ואמן, קתרין קושה. בעוד הן זוכו מאשמת הגנבה, מכיוון שפרוטין מאסי הייתה אשתו של איש כמורה קלוויניסטי, בית המשפט הרשיע את שלושתן בגין השקפות דתיות המנוגדות לדרישות הכנסייה הקתולית, ושלושתן נשרפו על המוקד. פרוטין, שהייתה בהריון מתקדם, ילדה את תינוקה בעודה עולה בלהבות. הנשים נהיו מוכרות בכינוי "המרטיריות מגרנזי".
בתקופת מותה של מרי ועלייתה של אליזבת הראשונה הפרוטסטנטית למלכות ב-1558, הגיעו ההוגונוטים לאיים, ועמם אנשי כמורה דוברי צרפתית. אירועים אלו הובילו לסיום השפעת הכנסייה הקתולית באיים.
שינוי זה הוביל בין היתר לפתיחת חקירה לנסיבות מותן של המרטיריות, ובעלי תפקידים אחראיים הואשמו גם במעילת כספים. בין הנאשמים היה פקיד בית המשפט הלייה גוסלן, וכן הדיקן, ג'יימס איימי, אשר נכלא ונושל מכל רכושו. גוסלן פוטר ממשרתו, אך זכה ב-1562 בחנינה מאת המלכה יחד עם מספר נאשמים נוספים. 2 
הצרפתית מלחמות של דת שהתרחשו בין 1562 ל-1598 הגדילו את מספר הפליטים הפרוטסטנטים שהגיעו לאיים. 3 
מכיוון שהקלוויניזם היא דת קפדנית ומחמירה, העלייה של זרם פרוטסטנטי זה באיים הביא לשינויים סוחפים גם בתרבות הדתית - הכנסיות הופשטו מציורים וסמלים דתיים כגון פסלים, עיטורי מזבחות, מזרקות מים, וכן צלבים. בתי משפט כנסייתיים אכפו חובת נוכחות בכנסייה פעמיים בכל יום ראשון, וכן איסורים על הימורים וריקודים ועוד הגבלות רבות, במיוחד בימי ראשון, בעזרת איומים במלקות, ארכוף במרחב הציבורי, ומאסר. 3 
ההחמרה באכיפת הסדר הציבורי והתנהלות התושבים כללה עלייה חדה ברדיפת מכשפות. בין השנים 1550 ו-1650 הואשמו בכישוף לפחות 100 בגרנזי. הודאות אולצו בעינויים, ולאחר מכן הוטלו על המורשעים מגוון עונשים, וביניהם הלקאה, גירוש, תלייה, חניקה, או שרפה על המוקד. 3 
על פי הווידויים מהמשפטים בגרנזי, השטן היה מופיע כדמויות רבות, ביניהם חתול, כלב, ארנבת, עכבר, חולדה, עז, או אפילו בתור אדם רעול פנים לאור יום.
ההיסטוריון ג'ורג' רג'ינלד בליין כתב רבות על רדיפת המכשפות בג'רזי, בעיקר בספרו משנת 1939, ואף נתן את השם לסלע המכשפות בסנט-קלמנט, צוק באי שעל פי המסורת היה מקום מפגש של מכשפות ועובדי השטן. עם זאת, העבודה שלו נחשבת לעיתים כנאיבית לגבי עינויים ההודאות שהן תוצאתם, בעיקר מכיוון שהוא התבסס רבות על עבודתה של מרגרט מארי, ואף הסיק שקיום משפטי המכשפות העידו על קיום חברה מכשפתית סודית ענפה ברחבי אירופה, בה נאלצו הכנסיות והרשויות להיאבק. 4 
בין משפטי המכשפות שתיעד בליין נכללים:
רדיפת המכשפות חדלה בעיקרה כשעבר חוק האחידות של שנת 1662 של צ'ארלס השני, אשר כפה על כל תושבי הממלכה את השימוש בספר התפילות העממי ואיחד בין הדת האנגליקנית לבין הדתות הלא-קונפורמיסטיות. נדרש זמן רב יותר לשינויים להשתרש באיי התעלה, מכיוון שרוב תושביהם היו דוברי צרפתית. 3  כתוצאה, היו עוד מספר מקרים של האשמות בכישוף גם לאחר מכן, ביניהם המקרה של אליזבת גאווי נהרגה במרץ 1765 בג'רזי, ללא משפט, על ידי "אומללים המאמינים באמונות תפלות שהאשימו אותה בכישוף, התעללו בה באכזריות וגרמו למותה, ואז זרקו את גופתה האומללה בקרבת מקום. היא הייתה מסכנה חפה מפשע, כך נולדה וכך חייתה כל חייה, מסכנה ותמימה."
בשנות ה-1670, היגר פיליפ ד'אנגלואה, יליד ג'רזי ממוצא הוגנוטי, למסצ'וסטס, שם נעצר במסגרת משפטי המכשפות בסיילם.
משפט המכשפות האחרון שהתקיים בג'רזי היה המשפט של ג'ון ג'רוויס ב-1736, אשר לפניו הואשמו בכישוף לפחות 66 אנשים נוספים. 6 
Parker, T.H.L. . John Calvin: A Biography. Oxford: Lion Hudson plc. מסת"ב 978-0-7459-5228-4.
