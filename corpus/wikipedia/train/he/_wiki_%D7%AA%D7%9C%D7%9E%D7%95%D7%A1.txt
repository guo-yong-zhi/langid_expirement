התלמוס  או הרמה הוא צביר נוירונים גדול, שלוחה של המוח הקדמי .
התלמוס מתפקד כתחנת ממסר של אינפורמציה המגיעה מהחושים , כמו כן הוא מעורב בעיבוד ראשוני של המידע. בנוסף לכך התלמוס גם מקבל קלט מהאזורים הגבוהים במוח והוא מעורב בבסיס המוחי לקשב 1 .
את התלמוס ניתן לחלק למספר גרעינים, בהם גרעין הברך הצדי  המעורב בתפיסה חזותית 2 .
התלמוס מקושר לקליפת המוח 3  ומחבר בינה לבין אזורים תת-קורטיקליים 4 . הוא מקושר לגרעין הזנבי הנמצא בסטריאטום אשר שייך לגרעיני הבסיס 5 .
התצורה הרשתית שולחת מידע חושי לתלמוס 6 .
התלמוס קולט ומעבד את מרבית המידע התחושתי והתנועתי שמגיע אל קליפת המוח 7  3 , כמו למשל העברת קלט הראייה אל קליפת הראייה באונה העורפית, לשם עיבוד ופענוח.
התלמוס מעורב גם בתפקודים רגשיים 3  ויש לו חשיבות בהיבטים הרגשיים של התחושות 7 . מידע אודות גירוי מסוים מעובד על ידי התלמוס ומועבר לאמיגדלה, שם הוא מעורר מוטיבציה ראשונית להיחשף לגירוי או להימנע ממנו. במקביל, אותו המידע מועבר מהתלמוס לעיבוד נוסף אצל פיתול החגורה הקדמי  והקורטקס האורביטופרונטלי  8 .
באמצעות האמיגדלה וה-OFC, המידע שמספק התלמוס מגיע אל ההיפותלמוס, המעורב ביצירת תגובות פיזיולוגיות 8 .
התלמוס מעורב בתהליכי העוררות 3  והוא אחראי על הקשב.
בנוסף, אחראי התלמוס על דחף השינה, וייתכן שלתלמוס יש תפקיד גם בזיכרון לטווח ארוך.
בעיות רפואיות בתלמוס גורמות לבעיות קשב, מצב רוח ושינה:
אינסולה
כפיס המוח • היפוקמפוס • פורניקס • אמיגדלה
תצורה רשתית
