Mirrors  הוא סינגל של הזמר וכותב השירים האמריקאי ג'סטין טימברלייק. זהו הסינגל השני מתוך שלושה באלבומו השלישי של טימברלייק, The 20/20 Experience. 1  השיר הושמע רבות וכבש את המקומות הראשונים במצעדים מכל רחבי העולם. ביוטיוב, הוא קיבל מעל חצי מיליארד צפיות. השיר הוא השני הפופולרי ביותר של טימברלייק לפי מדד זה אחרי "Can't Stop The Feeling!".
השיר Mirrors נכתב והופק בשנת 2009 על ידי טימברלייק עצמו, טימבלנד, ג'יימס פונטלרוי וג'רום הרמון. 2 
לפי ראיון שנערך לג'רום הרמון השיר הופק במהלך הקלטת אלבומו השלישי של טימבלנד. טימברלייק ביקש לשמור את השיר לאלבומו שלו ושמר עליו בקנאות למשך כ-4 שנים עד שהחליט להוציאו לאור, אף אחד לא ידע בדיוק מתי הוא יעשה זאת  אך בסופו של דבר הוא יצא לאור ב-11 בפברואר 2013 כסינגל באלבומו כפי שהבטיח. 3 
השיר הוא פופ פרוגרסיבי, מיד-טמפו , אר אנד בי ובלדה בת שמונה דקות. הוא חובר בסולם מי במול מז'ור וקצבו הוא 77 פעימות לדקה. השיר מדבר על יחסיו האוהבים של טימברלייק עם ג'סיקה בייל ועל הנישואים האוהבים וארוכי השנים של סבתו וסבו.
הווידאו קליפ המצליח של השיר בוים על ידי פלוריה סיגיסמונדי.
