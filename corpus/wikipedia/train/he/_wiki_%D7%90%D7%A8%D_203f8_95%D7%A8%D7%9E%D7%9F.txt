קיטי פורמן רד פורמן לורי פורמן ביאטריס סיגרדסון ברט סיגרדסון  
אריק אלברט פורמן  הוא דמות בדיונית בקומדיית המצבים האמריקאית, מופע שנות ה-70 , המגולמת על ידי טופר גרייס.
אריק היה הדמות הראשית של בסדרה מהעונה הראשונה עד לשביעית, בה עזב לאפריקה בסופה. עם זאת, למרות היעדרותו, הוזכר אריק בכל פרק של העונה השמינית, ואף השתתף בהופעת אורח קצרה בפרק האחרון, "הסוף".
אריק פורמן הוא בנם של קיטי ורד, אשר גר יחד איתם בבית בוויסקונסין בעיירת "פוינט פלייס". אריק הוא תיכוניסט בן 16 בתחילת הסדרה, הוא נער רזה, נאה, חכם, רגיש, ציני, נחמד, מצחיק, וחנון.  אריק הוא מעריץ של מלחמת הכוכבים ולרוב משתמש בהמחשות מהסרט בסצנות בסדרה.  אוהב קומיקס ומשחק בבובות ג'י.איי. ג'ו. הוא מעריץ של הלהקות KISS, פינק פלויד, לד זפלין, אירוסמית' וסטיקס. 
לאריק היה מספר עבודות טיפוסית בהיותו בן נוער למשך הסדרה. בעונה הראשונה מתחיל אריק לעבוד ב"Fatso-borger" לאחר שהוא וכל חבריו ניגשו לראיון עבודה והוא היחיד מביניהם שהתקבל, אך בסוף התפטר. בעונה השנייה אביו רד, ניסה להתקבל בתפקיד המנהל של פרייט מארט  כשקיבל טלפון שהיה אמור להיות התשובה אם התקבל, נודע כי לאריק יש עבודה באותו מקום. לאחר שרד מונה להיות המנהל, השאיר את אריק בעבודה בתנאי וזה לא יפגע בציוניו בבית הספר ולא יקשה עליו. אריק עבד בעבודה עד לעונה החמישית, כשהודיע להוריו שהוא ודונה מאורסים, רד פיטר אותו כדי שלא יהיה לו כסף להתחתן. אחרי זה הוא עבד במפעל מזון לכלבים, עבודה שסידרה לו ג'ואן, חברה של בוב. אחר כך מתחיל לעבוד לצד קלסו והייד בתור מלצר במסעדת מלון "HOLIDAY HOTEL". בעונה השמינית עבד כל השנה בתור מורה באפריקה.
מערכת היחסים של אריק עם הוריו היא במטרה להוכיח להם שהוא בוגר ועצמאי. אביו של אריק, רד, הוא ידוע כאיש סמכותי ולעיתים קרובות קורא לאריק כ"מטומטם"  ו-"ילד" . לרוב רד מאיים "לשים את הרגל שלו בתחת של אריק". למרות העובדה כי ההורות הקפדנית של רד לעיתים קרובות מונעת רגעי אב ובן אינטימיים, רד באמת דואג לבן שלו. במקרים נדירים, רד מציג אהבה אבהית אמיתית, כמו שהוא לומד כי אריק הוא צייד טוב ובחר שלא לירות צבי כי הוא לא רוצה. באופן מוזר, אריק במובנים רבים הוא גרסה צעירה של אביו.
אמו של אריק, קיטי, בדרך כלל תומכת באריק בניגוד לרצונו של בעלה והיא לעיתים קרובות נוזפת ברד בשביל להיות קצת יותר רך איתו. עם זאת, היא גם אינה רואה את אריק כגבר, ולעיתים קרובות מתייחסת אליו כאל "התינוק הקטן" שלה. אריק מעריך את תמיכתה של אימו, אבל יחס חיבתה המוגזם לעיתים קרובות מרגיש לו מביך. אמו היא לעיתים קרובות חסרת ביטחון בכך שדונה מחליף אותה בתור האישה בחיים שלו. בתאוריה, היא בסדר עם מערכת יחסים המינית בין דונה ואריק, אך עם זאת, היא נכנסה לדיכאון לאחר שנודע כי אריק ודונה קיימו יחסי מין ורואה  את דונה כמופקרת שגנבה את התינוק שלה ממנה. כאשר אריק מודיע להוריו על תוכניתו לצרת לשנת הוראה באפריקה, אמו הייתה מדוכאת. כמה ימים לפני נסיעתו, קיטי הסתירה את הודעות הדואר שאריק חייב לקבל לגבי חיסונים מסוימים לפני שהוא יכול לעזוב.
מערכת היחסים של אריק עם אחותו הגדולה לורי, מבוסס על לעג ובוז הדדיים. אריק לועג שוב ושוב ללורי  על היותה זונה בזמן שהיא נוזפת בו על היותו חלש ושהיא הבת המועדפת על ידי אביהם. בכמה הזדמנויות, אריק ולורי היו סובלים אחד את השני ואפילו הראו קשר אח-אחות. כאשר אריק ראה את הוריו מקיימים יחסי מין, לורי ניסתה לנחם אותו, בכך שחיבקה אותו ליטפה אותו. אריק אפילו פעם אחת הגן על לורי מרד, לאחר שגילה כי לורי חי עם גבר בדירתה החדשה, רד, שנאלץ להתמודד עם מציאות על התנהגותה של בתו, ניסה להתרחק ממנה. ובזה אריק ניסה להגן על לורי, ואמר לרד שהיה קשה מדי איתה.
סטיבן הייד הוא חברו הטוב של אריק. כאשר אמו של הייד עזבה את העיר בסוף העונה הראשונה, אריק ניסה לשכנע את הוריו לעשות משהו בקשר לתנאים של החבר הכי טוב שלו ובכך הייד הוזמן לחיות עם משפחתו של אריק, וגר שם בערך כל הסדרה, בחדר במרתף. כשרד מיהר לזרוק את הייד, לאחר מעצר על החזקת סמים, אריק מנסה להציל אותו על ידי להוכיח לו את הצביעות של רד. לרוב הייד אוהב להאשים את אריק במעשים שהוא עושה, כדי שאריק יואשם וזה יהיה מצחיק כמו לשתות את הבירה של רד וכו'. החברות בין הייד לאריק היא החברות הכי קרובה בחבורה.
דונה ואריק מכירים כבר מגיל צעיר, אשר נהפכו שכנים כאשר משפחת פינסיוטי עברה לגור ליד משפחת פורמן. הנשיקה הראשונה שלהם קרתה לאחר שאריק קיבל את המכונית ונסע עם דונה מחוץ לעיר, כשחזרו דונה נישקה אותו על המכונית. בפרק יום הולדת של אריק בעונה הראשונה, חיפשה דונה מה לתת לאריק כשמתנה ואז גילו כולם שהם התנשקו, לבסוף הביאה לו נר ריחני. רוב הריבים של אריק ודונה הם שטותיים, ולרוב הם סולחים אחד לשני בכך שאומרים שפשוט "נשכח את מה שהיה". בפרק החתונה המחודשת של בוב ומידג' בעונה השנייה, שוכבים אריק ודונה בפעם הראשונה לאחר הקראת הנדרים, לאחר שניסו כבר כל העונה הראשונה לאבד את הבתולים.
חברתו דונה יפה, חזקה פיזית,  חכמה וגדולה יותר ממנו, ולכן זוהי הסיבה לבדיחות רבות על ידי כל מי שמכיר אותם. 
בעונה השלישית הזוג כבר מתחזק ומתחילים לחשוב על העתיד שלהם ועל חייהם כזוג, בסוף העונה השלישית אריק מחליט לתת לדונה טבעת התחייבות, אך דונה דוחה את ההצעה ולא מסכימה לשים את הטבעת, אריק מחליט שאם היא לא רואה את העתיד שלה איתו הם צריכים להיפרד, וכן נפרדו בסוף העונה. בפרק הפותח את העונה הרביעית, אריק רואה את חיו אילו לא היה פוגש את דונה. בסוף העונה הרביעית עזבה דונה עם קלסו לקליפורניה להתחיל שם חיים חדשים.
בעונה החמישית, טס אריק לקליפורניה לחפש את דונה כדי שהם יחזרו, ופוגש אותה על חוף הים והם חוזרים. באותה עונה עולות לאריק מחשבות האם להציע לדונה נישואים, ובכך מתייעץ עם חבריו. בהמשך העונה הם מתארסים למרות התנגדותם של רד, קיטי ובוב על כך שהם "צעירים מדי", אך מסרבים לבטל את הנישואים, ובמשך כל העונה השישית מתכננים השניים את החתונה ושלבסוף שניהם נורא לחוצים מהחתונה שמתקרבת ואריק מחליט לברוח ביום החתונה. פרק לאחר מכן, דונה מוצאת את אריק בחדרה והם מבטלים את הנישואים, היא סולחת לו והם נשארים ביחד.
במשך כל העונה השביעית, אריק מחליט לקחת שנת חופש ומנסה הרבה דרכים להתעסק בהם. בסוף העונה עוזב לאפריקה לשנה להיות מורה כדי לממן את לימודיו לקולג' ושומר על זוגיות עם דונה. באמצע העונה השמינית דונה ואריק נפרדים ודונה מתחילה לצאת עם רנדי. אריק חוזר בסוף העונה השמינית ומתפייס עם דונה.
