
גֶ'נְגְג'וֹאוּ ") היא נציבות עירונית, עיר הבירה והעיר המאוכלסת ביותר במחוז חנאן שבמזרח הרפובליקה העממית של סין. על פי מפקד האוכלוסין משנת 2020 אוכלוסיית הנציבות העירונית מנתה כ-12.6 מיליון תושבים, מתוכם כ-6.65 מיליון בשטח האורבני. ג'נגג'ואו היא כיום אחת הערים המרכזיות בסין, משמשת כמרכז הפוליטי, הכלכלי, הטכנולוגי והתרבותי של מחוז חנאן והיא אחת משמונה הבירות העתיקות של סין.
הנציבות העירונית ג'נגג'ואו מנהלת 6 מועצות, נפה אחת וחמש נפות עירוניות.
ג'נגג'ואו משתרעת על פני 7,565 קמ"ר במרכז מחוז חנאן על הגדה הדרומית של הנהר הצהוב, כ-620 ק"מ דרום-מערבית לבייג'ינג בירת סין.
הטמפרטורה השנתית הממוצעת בג'נגג'ואו היא 14.73 מעלות צלזיוס, בעוד שהטמפרטורה היומית הממוצעת נעה בין 0.5 מעלות צלזיוס בחודשי ינואר ל-27.1 מעלות צלזיוס בחודשי יולי. כמות המשקעים השנתית בעיר היא כ-630 מ"מ.
