אנגוס טרנר ג'ונס  הוא שחקן עבר אמריקאי. ידוע בשל תפקידו כג'ייק הרפר בקומדיית המצבים "שני גברים וחצי"  מבית רשת CBS, אשר זכתה להצלחה רבה ברחבי העולם.
ג'ונס נולד באוסטין, טקסס. יש לו אח צעיר ממנו, אוטו. 
לאחר סיום הסדרה "שני גברים וחצי", ג'ונס החל ללמוד לתואר ראשון בחוג ללימודי הסביבה באוניברסיטת קולורדו, ובהמשך עבר לחוג ללימודי יהדות, שם סיים את לימודיו בשנת 2018. 
בשנת 1999 קיבל את תפקידו הראשון כילד בן חמש בסרט "סימפתיקו" בכיכובם של שרון סטון וג'ף ברידג'ס. בשנים שלאחר מכן, היו לו תפקידים משניים בסרטים הכוללים את "ספוט" , "סיבוב חוזר" , "מפרקים את הבית"  ו-"הג'ונגל מת מצחוק 2" . כמו גם, שיחק בסרטי הטלוויזיה "אהבה בין חברים" , ו-"הנס שבלב" .
בשנת 2003 ג'ונס לוהק לסיטקום של CBS "שני גברים וחצי" בדמותו של ג'ייק הרפר, "האיש החצי" של כותרת הסדרה, ילד בן 10 שחי עם אביו הגרוש  ודודו הנהנתן . הסדרה הפכה במהירות לסיטקום הפופולרי ביותר בארצות הברית במשך רוב זמן השידור שלו, עם קהל ממוצע של כ-15 מיליון איש.
בשנת 2010 ג'ונס הפך לילד-שחקן בעל השכר הגבוה ביותר בטלוויזיה בגיל 16, כאשר החוזה החדש שלו עם שני גברים וחצי הקנה לו 7.8 מיליון דולר בשתי העונות הבאות, והסתכם בכ-300,000 דולר לכל אחד מ-26 הפרקים.
באוקטובר 2012, במהלך ראיון לתוכנית הרדיו הדתית "קול הנבואה", הוא הודיע שהוא הצטרף לכנסייה האדוונטיסטית של היום השביעי. בנובמבר 2012, ג'ונס אמר שהוא הוטבל ולא מעוניין יותר להופיע ב"שני גברים וחצי", כינה את התוכנית "זוהמה" ואמר שהיא מתנגשת עם השקפותיו הדתיות. הוא גם עודד אנשים להפסיק לצפות בתוכנית. דעותיו זכו לתשומת לב תקשורתית לאחר שג'ונס הופיע בסרטון שפורסם בערוץ היוטיוב של ForeRunner Chronicles, משרד עצמאי בניהולו של כריסטופר הדסון. ג'ונס פרסם הצהרה למחרת המבהירה את עמדתו. זמן קצר לאחר מכן, הכנסייה האדוונטיסטית של היום השביעי.בצפון אמריקה הודיעה כי כריסטופר שהדסון אינו כומר אדוונטיסט מוסמך מטעמם.
רשת CBS הודיעה באפריל 2013 שהוא יורד לתפקיד חוזר בעונה 11, אך בסופו של דבר הוא לא הופיע כלל במהלך עונה זו. הוא הוחלף בתוכנית על ידי השחקנית אמבר טמבלין. ב-18 במרץ 2014, ג'ונס הודיע רשמית על עזיבתו את התוכנית, והצהיר שהוא היה "צבוע בתשלום". עם זאת, הוא חזר כאורח לפרק הסיום של הסדרה, ששודרה ב-19 בפברואר 2015.
בשנת 2016 שיחק בתפקיד אורח בסדרת הרשת של לואי סי. קיי. "הוראס ופיט".
ב-7 ביוני 2008, ג'ונס הצטרף לכוכבים אחרים, בהם דקוטה פנינג, קובה גודינג ג'וניור וואל קילמר, בתמיכתם בארגון "First Star", שמטרתו לעזור לילדים העוברים התעללות והזנחה.
ב-4 באוקטובר 2008, ג'ונס השתתף בפעילות תרומה של בני נוער עבור בית החולים לחקר הילדים של סנט ג'וד  בממפיס, טנסי.
ג'ונס תמך בברית נגד בריונות "Be A Star" שנוסדה על ידי The Creative Coalition וארגון WWE.
בשנת 2016, ג'ונס הצטרף לצוות הניהול של Tonite, חברת מולטימדיה והפקת אירועים שהוקמה על ידי ג'סטין קומבס  וקין אורג'יוקי.
2015
תפקיד אורח ; 226 פרקים
