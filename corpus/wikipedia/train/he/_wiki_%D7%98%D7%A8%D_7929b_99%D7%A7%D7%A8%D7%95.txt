טרנד מיקרו  היא חברת אבטחת מידע אמריקאית-יפנית העוסקת פיתוח תוכנת אנטי-וירוס ומערכות הגנה מפני נוזקות, רוגלות, דואר זבל ואיומים אפליקטיבים.
מטה החברה ממוקם באירווינג, טקסס, ארצות הברית, מלבדו נציגויות נוספת בעיר טוקיו, יפן ובטורונטו, קנדה 1  2 .
טרנד מיקרו מחזיקה מספר חברות בנות ברחבי העולם ומעסיקה כ-7000 עובדים ב-50 מדינות שונות 3  4  5 .
חברת טרנד מיקרו הוקמה בשנת 1988, על ידי אווה צ'אן , סטיב צ'אנג  וג'ני צ'אנג  במטרה לפתח פתרון להגנה על מחשבים מפני וירוסים.
בשנת 1993, החלה חברת נובל לשלב את מערכות ההגנה של טרנד מיקרו במערכת ההפעלה שלה 6 .
בשנת 1998, החלה להיסחר בבורסה לניירות ערך בטוקיו והחל מחודש יולי 1999, בבורסת הנאסד"ק שבארצות הברית.
בחודש מאי 2005, רכשה את חברת Braintree האמריקאית תמורת 15 מיליון דולר 7 .
בחודש יוני 2005, רכשה את חברת Kelkea, שפתחה פתרונות הגנה נגד איומים והונאות בדואר האלקטרוני 8 .
בחודש מרץ 2007, רכשה זכויות על תוכנת HijackThis, שהייתה פתרון הגנה מפני רוגלות.
בחודש אוקטובר 2007, רכשה את חברת Mountain View האמריקאית, שספקה פתרונות למניעת אובדן נתונים.
בחודש פברואר 2008, רכשה את חברת Identum, שעסקה בהצפנות הודעות דואר אלקטרוני.
בחודש יוני 2012, רכשה את חברת AffirmTrust, ששמשה כספק תעודות SSL תמורת סכום שלא פורסם 9 .
בחודש אוקטובר 2012, רכשה את חברת BroadWeb Digital האוסטרלית 10 .
בחודש אוקטובר 2015, רכשה מחברת HP את חברת TippingPoint, תמורת 300 מיליון דולר 11  12 .
בחודש נובמבר 2017, רכשה את חברת IMMUNIO, שספקה פתרונות להגנה על שירותי ענן 13 .
לטרנד מיקרו כ-18 חברות בת ברחבי העולם: טאייוואן, ארצות הברית, דרום קוריאה, איטליה, גרמניה, אוסטרליה, ברזיל, צרפת, סין, מקסיקו, בריטניה, אירלנד, סינגפור, ניו זילנד, מלזיה ותאילנד 20 .
בשנת 2014, הקימה בפיליפינים את TrendLabs במטרה שתשמש מערך המודיעין שלה ולצורך פיתוח ומחקר של איומי סייבר 21 . בחברה מועסקים כ-1200 מומחי סייבר ומהנדסים האחראים על הנושאים הבאים 22 :
מוצרים למגזר הפרטי ומשרדים ביתיים
מוצרים המיועדים למגזר העסקי
