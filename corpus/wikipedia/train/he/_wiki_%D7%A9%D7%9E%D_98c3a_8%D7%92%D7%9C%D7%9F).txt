שמעון ביטון  הוא כדורגלן עבר ומאמן ישראלי, ששיחק בעמדת המגן השמאלי. ביטון, שיחק ברוב הקריירה בהפועל באר שבע, ואף שימש כעוזר מאמן בקבוצה הבוגרת וכמאמן קבוצת הנוער. כיום מאמן את עירוני כסייפה מליגה א'. בנו, הוא הבלם עמית ביטון המשחק בבני יהודה.
ביטון התחיל את הקריירה שלו במחלקת הנוער של הפועל באר שבע ובגיל 19 הצטרף לקבוצה הבוגרת. ביטון שיחק בהפועל באר שבע עד עונת 1993/1994. בקיץ 1994 חתם במכבי הרצליה בה שיחק חצי עונה, ולאחר מכן עבר לבית"ר ירושלים. בסיום העונה, חזר לבאר שבע אחרי עונה אחת. בתום עונת 1997/1998, בה ירדה באר שבע לליגה הארצית וביטון עזב וחתם בבית"ר באר שבע, בה שיחק שתי עונות ולאחר מכן פרש ממשחק פעיל.
לזכותו של ביטון, 4 הופעות בנבחרת ישראל, את כולם שיחק בשנת 1994.
לאחר הפרישה, ביטון אימן את הפועל מרחבים והפועל ערד. לקראת עונת 2010/2011, ביטון חזר לבאר שבע כאשר מונה לעוזרו של ניר קלינגר 1 .
למרות מינויים ועזיבתם של מאמנים שונים בבאר שבע, ביטון נשאר כעוזר מאמן בקבוצה עד שמונה בקיץ 2014 למאמן קבוצת הנוער של המועדון.
ב-28 במאי 2016, ביטון מונה למאמן הנוער של הפועל תל אביב 2 .
בקיץ 2019 מונה למאמן מ.ס. דימונה 3 .
לקראת עונת 2020/2021, מונה למאמן עירוני כסייפה.
