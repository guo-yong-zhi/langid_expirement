קארי  הוא רומן מכתבים בז'אנר האימה מאת הסופר האמריקאי סטיבן קינג. זהו ספרו הראשון של קינג שפורסם ב-5 באפריל 1974. הסיפור, שממוקם בתקופה עתידית  ב-1979, עוסק בדמותה של קארי ווייט, נערה מתבגרת נטולת חברים ודחויה חברתית שסובלת מהתעללות של חבריה לכיתה ושל הוריה הדתיים. קארי משתמשת בכוחות טלקינטיים שהיא גילתה לאחרונה שיש לה כדי לנקום באלו שפגעו בה. במהלך נקמה זו, קארי גורמת לאסון הנוראי ביותר שקרה בעיר צ'מברלין, שבמיין. הסיפור מוצג דרך קטעי עיתונות, כתבות מגזין, מכתבים וקטעים מספרים פיקטיביים העוקבים אחר ההרס של צ'מברלין. הספר "קארי" הפך לאחד מהספרים האסורים לקריאה בקרב בתי ספר בארצות הברית בשנות ה-90. זאת הודות לאלימות, קללות, תיאורי המין שבו והצגת הדת באופן שלילי 1 .
הספר זכה למספר רב של עיבודים לקולנוע ולבמה. ב-1976 יצא הראשון, קארי שביים בריאן דה פלמה, ב-1988 הוצג כמחזה בברודוויי, ב-1999 יצא ההמשכון "הזעם: קארי 2"  שביימה קאת'לין שיאה . ב-2002 יצא גרסה של סרט טלוויזיה  בבימויו של דייוויד קארסון , וב-2013, יצא החידוש קארי בבימויה של קימברלי פירס. 
הספר מתחיל בתיאור המחזור החודשי הראשון של קארי. קארי מקבלת מחזור באמצע מקלחת משותפת עם כל הבנות. קארי, שלא ידעה על קיומו של דבר כמחזור חודשי, נלחצת ובטוחה שהיא מדממת למוות. היא קוראת לשאר הבנות לעזור לה אך הן צוחקות עליה ואף זורקות עליה טמפונים ותחבושות היגייניות. המורה להתעמלות, מיס דסז'ארדן, עוזרת לה ולוקחת אותה לחדר המנהל. קארי מתגלה כבעלת כוחות טלקינזיס - הזזת חפצים באמצעות כוח המחשבה בלבד. 
כריס הארגנסן, האשמה במקרה מקבלת עונש - אסור לה להגיע לנשף הסיום, היא זועמת ומתחילה לתכנן נקמה. סו  סנל, אחת המשתתפות באירוע, מרגישה רע על מה שעשתה לקארי ומנסה לפצות על כך. 
קארי חוזרת לביתה ואימה, מרגרט, נוצרית אדוקה, מקבלת אותה בבית. סו משכנעת את טומי, בן זוגה, להזמין את קארי לנשף. שאר הספר עוסק בתכנון של כריס להתנקם בקארי באמצעותו של בילי ובנשף, שלוקח חלק משמעותי מאוד מהעלילה. בילי, בהוראת כריס, ממלא שני דליים בדם של חזירים וממקם אותם מעל במת הנשף כדי שהדם יפול על קארי. קארי מסכימה לבוא לנשף עם טומי.
טומי אוסף את קארי שבאה לנשף על אף התנגדות מובהקת מצד אימה, והשניים נוסעים לבית הספר. בבית הספר, קארי וטומי זוכים בתואר מלך ומלכת הנשף, ושני דליים של דם נשפכים עליהם, אחד הדליים נופל על ראשו של טומי שמאבד את הכרתו. קארי בורחת מבית הספר, מכוסה בדם. באמצעות כוח המחשבה היא נועלת את דלתות בית ספר ומשאירה את הילדים בפנים עם כבלי חשמל רופפים וגלאי עשן מצפצפים מלאכת ידה. טומי שוכב מעולף על הבמה בתוך שלולית מים שיצרו גלאי העשן, כאשר אחד מכבלי החשמל נופל לתוך השלולית ומחשמל את טומי למוות. בית הספר עולה באש בזמן שכל העיירה נאבקת בשרפה אחת גדולה, כל חוטי החשמל בעיר משוחררים, מה שמוביל לאנשים רבים שמתחשמלים בדרכים. כל מי שנכח בבית ספר אחרי שקארי נעלה את הדלתות נהרג בשרפה. קארי חוזרת הביתה והורגת את אימה. בכוחותיה האחרונים היא מפוצצת את שאר העיר. בסופו של דבר היא מוצאת את מותה עקב דימום לאחר שנדקרה בכתפה על ידי אמה.
