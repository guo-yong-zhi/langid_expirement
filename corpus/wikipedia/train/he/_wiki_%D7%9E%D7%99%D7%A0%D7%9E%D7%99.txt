מינמי  הוא סוג של דינוזאור צמחוני מקבוצת האנקילואורים המשוריינים. הוא חי באוסטרליה של הקרטיקון התחתון לפני 113–119 מיליון שנה. מאובנים נוספים שנמצאו באזור ונחשבו לשייכים לסוג הועברו לסוג חדש - קנברזאורוס.
המינמי נמצא ב-1980 לצידם של דינוזאורים אוסטרלים כמו המוטבורזאורוס והיונק הקדום סטרופודון. משמשעות השם קשורה למעבר מינמי האוסטרלי ואולי ל-"min min", סוג של אור על-טבעי הנפוץ בפולקלור ומזכיר את אש השועל.
המינמי היה אנקילוזאור פרימיטיבי באורך משוער של 3 מטר ומשקל 600 קילוגרם. היה לו מבנה יותר מוגבה יחסית ואולי הוא הסתתר מתחת לסבכים כדי למנוע מטורפים לגלגל אותו על גבו ולחשוף את הבטן הרגישה. הוא היה בעל צלחות גדולות מתחת החוליות שכנראה נתמכו בגידים מסביב. עם זאת מכיוון שגידים לא משתמרים במאובנים אין לכך הוכחות והיו על כך מחלוקות בין כמה מדענים.
האנקילוזאור היה שונה משאר האנקילוזאורים והוא קרוב מעט לנודוזאוריים. בניגוד למרבית האנקילוזאורים הוא היה חי ביבשת גונדוונה והיה האנקילוזאור הדרומי ביותר שנמצא עד לגילוי האנטארקטופלטה.
דינוזאור זה הופיע במשחק פארק היורה 3: בניית פארק.
