איתי מטק  הוא קצין בצה"ל בדרגת אלוף-משנה, המשמש מפקד חטיבת עציון. קודם לכן שימש מפקד בא"ח עוז ומפקד גדוד 12.
מטק הוא בנם של דורית ודוד מטק. אביו, דוד מטק, שירת כמפקד סיירת גולני ודודו גלעד ליטן בעל עיטור העוז, נהרג במהלך מלחמת יום הכיפורים בקרב על החרמון 1 . עם גיוסו לצה"ל התנדב לסיירת מטכ"ל, לאחר שנשר ממסלול הכשרת הלוחם ביחידה עבר לפלס"ר גולני. לאחר סיום מסלול הלוחם בסיירת וקורס מ"כים חי"ר, השלים מטק קורס קציני חי"ר ובסיומו שב לסיירת ומונה למפקד צוות. בהמשך שירת כמפקד פלוגה בחטיבת גולני, ובשנים 2010–2011 פיקד על פלס"ר גולני 2 . לאחר מכן שירת כמפקד פלגה ביחידת שלדג.
בשנת 2018 הועלה לדרגת סא"ל ומונה למפקד גדוד 12 3 , והוביל אותו בפעילות מבצעית. באחת מן הפעילויות הרגו הוא וחייליו חמישה מחבלים בגבול רצועת עזה 4 . בשנת 2020 מונה למפקד בא"ח עוז, תפקיד בו שירת עד שנת 2022. ב-14 בספטמבר 2022 הועלה לדרגת אל"ם ומונה למפקד חטיבת עציון 5 .
מטק נשוי להדס ואב לארבעה. מתגורר בנהלל. הוא בעל תואר ראשון במשפטים מהקריה האקדמית אונו.
