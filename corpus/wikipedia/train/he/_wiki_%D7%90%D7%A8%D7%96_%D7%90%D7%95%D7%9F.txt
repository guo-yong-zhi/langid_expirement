ארז און  הוא רופא ישראלי, שמכהן כמנהל בית החולים ע"ש ברוך פדה בפוריה מאז 2013.
און סיים את לימודי הרפואה בפקולטה לרפואה בטכניון והתמחה באורתופדיה. כמו כן סיים לימודי תואר שני במינהל מערכות בריאות ובמדע המדינה. 
און שירת בחיל הרפואה עד לתפקיד סגן קצין רפואה ראשי, בדרגת אלוף-משנה. בשנת 2002 יצא למומבסה שבקניה בראש משלחת חיל הרפואה, שיצאה לטפל בישראלים שנפגעו בפיגוע מכונית תופת שהתרחש במדינה. 1 
בשנים 2007–2013 כיהן כסגן מנהל המרכז הרפואי רבין.
באוקטובר 2013 החל און בכהונתו כמנהל בית החולים ע"ש ברוך פדה במקומו של ד"ר יעקב פרבשטיין, אשר פרש לגמלאות. 
ב-1 במרץ 2020 החל בתפקידו במשרד הבריאות כמנהל חטיבת המרכזים הרפואיים הממשלתיים. הד"ר הגר מזרחי מונתה למנהלת בפועל של בית החולים פוריה. לאחר כמה חודשים התפטר מתפקיד זה, ושב לתפקידו כמנהל המרכז הרפואי פדה פוריה. 2 
אחיו הוא הד"ר אבי און, מנהל יחידת הגסטרו ילדים בבית החולים פוריה.
