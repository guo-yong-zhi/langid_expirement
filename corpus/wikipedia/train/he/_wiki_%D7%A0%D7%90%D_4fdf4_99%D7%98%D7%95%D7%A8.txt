נאנה ויזיטור  היא שחקנית אמריקאית המוכרת בעיקרת בזכות גילום תפקידה של מייג'ור קירה נריס בסדרת הטלוויזיה "מסע בין כוכבים: חלל עמוק 9", וכן ז'אן ריטר בסדרה "Wildfire".
נאנה טאקר נולדה ב-26 ביולי 1957 בעיר ניו יורק 1 , בת של ננט אריס, מורה לבלט, ורוברט טאקר, כוריאוגרף. היא אחיינית של השחקנית והרקדנית סיד צ'ריס 2 .
ויזיטור החלה את קריירת המשחק שלה בשנת 1970 על בימת ברודוויי בהפקות כמו "My One and Only". הופעת הבכורה הקולנועית שלה  הייתה בשנת 1977, בסרט האימה "The Sentinel". בשנת 1976 השתתפה בסיטקום "Ivan the Terrible", ובשנים 1978–1982 השתתפה באופרות-הסבון "Ryan's Hope", "The Doctors" ו-"One Life to Live".
בשנת 1984 היא הופיעה בתפקיד אורח בסדרה "האנטר". בשנת 1985 הופיעה בסדרה "מקגייוור" . בשנת 1986 היא הופיעה בפרק של הסדרה "אביר על גלגלים".
בשנת 1987 הופיעה בתפקיד אלן דולאן, בפיילוט טלוויזיה כושל, המבוסס על חוברת הקומיקס "The Spirit" מאת וויל אייזנר, בכיכובם של סאם ג'יי ג'ונס  וגארי ולברג כאביה, ניצב המשטרה דולאן.
בשנת 1988 ויזיטור הופיעה בתפקיד אורח בסיטקום "Night Court", כחולת נפש בעלת אובססיה לסרטים. באותה השנה היא הופיעה בתפקיד אורח בסדרת הטלוויזיה "In the Heat of the Night" כבעלים של העיתון "Sparta". בשנת 1989 היא הופיעה כאורחת בעונה החמישית של סדרת הטלוויזיה "דוגי האוזר", כשרמיין, כוכבת רוק המנותחת על ידי ד"ר האוזר, וכן בתור חברתו הזוהרת של מיילס דרנטל בפרק "Success" מהעונה השנייה של "Thirtysomething".
בשנת 1990 ויזיטור השתתפה, ביחד עם סנדרה בולוק, בסיטקום "Working Girl", המבוסס על סרט באותו השם.
בשנים 1993–1999 ויזיטור הופיעה בסדרת הטלוויזיה "מסע בין כוכבים: חלל עמוק 9" כמייג'ור  קירה נריס, בעבר - לוחמת חופש לשעבר המשתייכת לגזע הבאג'ורנים, שפעלה על מנת להביס את הקרדאסי - הכובשים הזרים של עולם הבית שלה; כיום - כפופה בניגוד לרצונה לקצין של צי הכוכבים, אשר הוזמן על ידי ממשלתה על מנת לנהל את תחנת החלל אשר נבנתה במהלך הכיבוש, ונותרה במסלול היקפי סביב כוכב הלכת באג'ור.
לאחר ירידתה של הסדרה חלל עמוק 9, ויזיטור השתתפה בתפקיד אורח קבוע בסדרת הטלוויזיה "מלאך שחור", בדמות הנבל ד"ר אליזבת רנפרו, וכן כרוקסי הארט בהפקה הבימתית של המחזמר "שיקגו". לאחר מכן, ויזיטור לוהקה לתפקיד ז'אן ריטר בסדרה "Wildfire" שעלתה בערוץ "ABC Family" ב-20 ביוני 2005.
בשנת 2008 היא הופיעה כאמילי קובלסקי, חולת סרטן גוססת ב-"Faith", בפרק העונה הרביעית של "בטלסטאר גלקטיקה". לויזיטור היה תפקיד קטן כפמלה וורהיס, ברימייק משנת 2009 של סרט האימה "יום שישי ה-13". כמו כן, היא העניקה את קולה למספר הופעות בסיטקום "איש משפחה". בשנת 2011 היא לוהקה לתפקיד קטן בסרט האימה "The Resident", וכן בסדרה "Torchwood: Miracle Day", בשני פרקים. בשנת 2012 היא הופיעה כד"ר פאטי בארקר, פסיכותרפיסטית לכלבים, ב-"An Embarrassment of Bitches" - פרק מהעונה הרביעית של הסדרה "Castle" של רשת "ABC" האמריקאית 3 . בשנת 2015 שיחקה בדרמה הרומנטית "גאות של הלב" לצד האנטר פאריש.
בשנת 1996 ויזיטור הרתה מיחסיה עם אלכסנדר סידיק - חברה לצוות שחקני הסדרה "מסע בין כוכבים: חלל עמוק 9". היריון זה שולב בעלילת הסדרה. שמו של בנם: דג'נגו אל טהיר אל סידיק. ויזיטור וסידיק התחתנו בסופו של דבר, אבל התגרשו בשנת 2001 4 .
