Should've Said No  הוא סינגל שהוקלט על ידי הזמרת-יוצרת האמריקאית טיילור סוויפט, מתוך אלבום הבכורה שלה, Taylor Swift. השיר יצא לאור ב-18 במאי 2008, על ידי חברת התקליטים ביג משין רקורדס, כסינגל החמישי והאחרון מתוך האלבום. 1 
השיר הגיע למקום הראשון במצעד שירי הקאנטרי, 2  וה-33 במצעד הבילבורד הוט 100. 2 
השיר נכתב על ידי טיילור סוויפט והופק על ידי נייתן צ'פמן. 3  השיר הוא שיר בסגנון הקאנטרי-פופ, המשלב בתוכו גם את סגנון הפופ רוק. 4  איגוד תעשיית ההקלטות האמריקאי העניק לשיר את מעמד הפלטינה, על סך מכירות של כ-1.5 מיליון עותקים בארצות הברית. 5 
כמו כן, זכה השיר בשני פרסי BMI, בטקס שהתקיים בשנת 2009. 6 
כלפי השיר הופנו ביקורות חיוביות, תוך שברולינג סטון הוא דורג במקום ה-72 ברשימת "כל 206 השירים של טיילור סוויפט, לפי דירוג". 7 
