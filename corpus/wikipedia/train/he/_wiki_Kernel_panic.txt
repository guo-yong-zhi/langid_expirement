Kernel panic  היא פעולה הננקטת על ידי מערכת הפעלה בעת גילוי שגיאה קריטית פנימית, אשר ממנה היא אינה מצליחה להתאושש באופן בטוח. המונח נמצא בשימוש בעיקר במערכות הפעלה של יוניקס, ודמויות יוניקס; השגיאה המקבילה במערכות הפעלה חלונות של מיקרוסופט, ידועה בשם מסך המוות הכחול.
השגרה בליבה המטפלת במצבי פאניקה, ידועה כ-panic בקוד המקור של AT&T ו-BSD יוניקס, ומיועדת לנפק הודעות שגיאה לקונסול, להעתיק את תמונת זיכרון הליבה לדיסק, לשם ביצוע ניתוח מאוחר יותר, ולאחר מכן להמתין עד שהמערכת תופעל מחדש באופן ידני 1 .
המידע המסופק בהודעת השגיאה הנראית הוא ברמה טכנית גבוהה, ומיועד לסייע למנהל המערכת או למפתח התוכנה, לאבחן את מקור התקלה. 
Kernel panic יכול לנבוע גם מתקלות אשר מקורן מחוץ למרחב הליבה, לדוגמה בהרבה מערכות הפעלה של יוניקס, המערכת נכנסת ל"פאניקה" אם התהליך init הרץ במרחב המשתמש, מחוסל 2  3 
