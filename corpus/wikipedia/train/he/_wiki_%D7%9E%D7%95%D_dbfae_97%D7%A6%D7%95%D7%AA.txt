מועדון חצות  היא סדרת טלוויזיה אמריקאית מסוגת מותחן-אימה, שנוצרה על ידי מייק פלנגאן וליה פונג עבור נטפליקס, ומהווה עיבוד לרומן האימה למתבגרים של הסופר כריסטופר פייק, "מועדון חצות" , אם כי עלילתה משלבת גם קווי עלילה מרומנים אחרים של פייק. 1 
הסדרה עלתה לשירות "נטפליקס" ב-7 באוקטובר 2022.
קבוצה של שבעה צעירים החולים באופן סופני ומתגוררים בהוספיס "רוטרדם" המנוהל על ידי רופאה אניגמטית, נפגשים בחצות כל לילה במטרה לספר זה לזה סיפורים מפחידים. לילה אחד, הקבוצה מחליטה לכרות ברית לפיה הראשון שנכנע למחלתם ומת, ישוב וייצור איתם קשר לאחר המוות. לאחר שאחד מהם אכן מת, שאר חברי הקבוצה מתחילים לחוות על בשרם התרחשויות מוזרות. 2 
במאי 2020, החלו לצוץ שמועות על פיתוח עיבוד טלוויזיוני עבור רומן האימה למתבגרים של הסופר כריסטופר פייק, "מועדון חצות" , אך השמועות לא אושרו עד לפברואר 2021. 4 
בפברואר 2021, פלנגאן אישר את צוות השחקנים באמצעות סדרת ציוצים בטוויטר: אדיה, איגבי ריגני, רות קוד, איה פורוקאווה, אנארה שפרד, ויליאם כריס סאמפטר, סאוריאן סאפקוטה בתפקידים ראשיים, 5  לצדה של הת'ר לנגנקאמפ שעתידה לגלם את הרופאה שמנהלת את ההוספיס בו מאושפזים קבוצת החברים החולים. 6  בנוסף, אושר שזאק גילפורד, מאט ביידל וסמנתה סלויאן יופיעו בתפקידים משניים. 7  8  9 
