טרודוניים  היא משפחה של דינוזאורים מקבוצת התרופודה שחיו בסוף היורה ובקרטיקון מלפני 66–160 מיליון שנה.
דינוזאורים אלה היו קטנים ונראו כמו עופות בזכות נוצות שהמדענים מעריכים שהיו להם. היה להם גוף קל, לסתות בעלות שיניים וזנב מוגבה עטור נוצות. הם חיו ברחבי אמריקה הצפונית ואירואסיה ביערות וחלקם חיו באזורים הקרובים לקטבים והיו צריכים לשמור על חום גוף קבוע.
הגדולים מביניהם היו הלטניבנטריקס שהגיע לאורך 3.5 מטר והטרודון שהגיע לאורך 2.5 מטרים ושקל 50 קילוגרם. הקטן ביותר היה מהקטנים שבדינוזאורים, האנכיאורניס שהגיע לאורך 34 סנטימטרים ושקל 110 גרם .
ייתכן מאוד שמשפחה זו הייתה מאבותיהם של העופות המודרניים.
