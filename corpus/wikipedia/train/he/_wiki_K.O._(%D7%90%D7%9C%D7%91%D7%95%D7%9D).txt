K.O.  הוא אלבום האולפן השישי של הזמרת-יוצרת הלטינית דנה פאולה. 1  האלבום יצא לאור ב-14 בינואר 2020, על ידי חברת התקליטים יוניברסל מיוזיק מקסיקו. 2  מתוך האלבום יצאו שמונה סינגלים.
על האלבום הכריזה דנה פאולה בהפתעה, ברשתות החברתיות שלה. 3  עד הוצאת האלבום, הוציאה פאולה מיני-אלבום, סינגלים ואף השתתפה בספיישל טלוויזיוני של חג המולד, עד שלבסוף, בתחילת 2021 הודיעה כי אלבום האולפן השישי שלה ייצא לאור ב-15 בינואר. 3 
את הסינגל הראשון מתוכו "Contigo", הוציאה ב-1 במאי 2020, על ידי חברת התקליטים יוניברסל מיוזיק מקסיקו. האודיו הרשמי של השיר הועלה לערוץ היוטיוב של דנה פאולה ב-1 במאי 2020, ביום צאתו כסינגל. 4  5  האודיו זכה להצלחה וצבר למעלה מ-1.2 מיליון צפיות. קליפ המילים של השיר פורסם כמה ימים לאחר מכן, תוך שזכה להצלחה רבה כאשר צבר למעלה מ-12 מיליון צפיות. הווידאו קליפ הרשמי של השיר פורסם ב-21 במאי 2020, תוך שצבר למעלה מ-35 מיליון צפיות. 6 
הסינגל השני "Sola" יצא לאור ב-29 במאי 2020, על ידי חברת התקליטים יוניברסל מיוזיק מקסיקו. את השיר כתבה פאולה ביחד עם סאק, אלה אלברטי, דני בלאו ומקגרגור ליאו והוא הופק על ידי מקגרגור ליאו. 7  האודיו הרשמי של השיר הועלה לערוץ היוטיוב של דנה פאולה ב-29 במאי 2020, ביום צאתו כסינגל. 8  בהמשך, הוציאה את "TQ Y YA", תוך שהוא זכה להצלחה רבה לה זכו קודמיו. את הסינגל הרביעי "Me, Myself" היא הוציאה ב-10 בספטמבר 2020.
ב-30 באוקטובר 2020, הוציאה את הסינגל השישי "Friend de Semana". 9  ב-15 בינואר 2021, הוציאה את הסינגל השביעי "Calla tú".
