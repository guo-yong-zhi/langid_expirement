מאיר מרום גחטן  שירת כתת-אלוף בצה"ל, בין היתר כקצין שריון ראשי, כמפקד המרכז הלאומי לאימונים ביבשה וכמפקד עוצבת סיני.
גחטן גדל ולמד ברמת השרון. עם גיוסו לצבא בשנת 1975 שובץ בחיל השריון. בשריון עבר גחטן הכשרה כלוחם וקורס מפקדי טנקים, והשתתף במבצע ליטני. בהמשך השלים קורס קצינים ושימש כמפקד מחלקת טנקים וכמ"פ. לאחר מכן שימש כסגן מפקד גדוד 71 ולחם במלחמת לבנון. בשנים 1987–1985 שימש גחטן כמפקד גדוד 71 והוביל אותו בלחימה ברצועת הביטחון. בתפקידו הבא שימש כסמח"ט חטיבה 188, ולאחר מכן כראש ענף שריון במרכז הלאומי לאימונים ביבשה. לאחר מכן הועלה לדרגת אל"ם ושימש כמפקד חטיבת מרכבות הפלדה. בשנים 1994–1992 שימש גחטן כמפקד חטיבה 188. עם סיום תפקיד זה הועלה גחטן לדרגת תא"ל ומונה למפקד עוצבת סיני. בשנים 2000–1997 שימש גחטן כקצין שריון ראשי ולאחר מכן כמפקד המרכז הלאומי לאימונים ביבשה 1 . בשנת 2002 מונה לנספח צה"ל בסינגפור. לאחר תפקיד זה השתחרר מצה"ל.
לאחר מלחמת לבנון השנייה ביצע גחטן, בשירות מילואים, את התחקירים המבצעיים אודות מהלכי אוגדה 366 במלחמה 2 , ומתח על מפקדה תא"ל ארז צוקרמן ביקורת קשה 2 .
לאחר שחרורו מצה"ל עסק גחטן במתן ייעוץ ביטחוני 3  ואימונים צבאיים לכוחות ביטחון בגיאורגיה 4  5 
