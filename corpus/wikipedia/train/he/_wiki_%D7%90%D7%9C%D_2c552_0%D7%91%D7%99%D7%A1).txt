האלמנה הלבנה  היא שילוב גנטי שווה בין קנאביס מסוג אינדיקה  וקנאביס מסוג סאטיבה .
האלמנה הלבנה מתוארת כאחד הזנים של הקנאביס המפורסמים והנפוצים ביותר.
זן הקנאביס "האלמנה הלבנה" זכה במקום הראשון בתחרות ה-Cannabis Cup 1  ב-1995. ותואר כאחד מזני הקנאביס הכי פופולריים בעולם במגזין Popular science 2  האמריקאי.
טעמו מתואר כפירותי, מתקתק ומרענן. בעל טעם וריח אורנים חזק, צבעה של האלמנה הלבנה הוא ירוק אפרפר. צמח האלמנה הלבנה בעל פרחים מצופים בשרף לבן ונוצץ. אלה שהשתמשו בו תיארו את שימושו כתחושה חזקה של אופוריה. זמן הפריחה של הצמח הוא בין 8 ל-10 שבועות.
יכולת הגידול שלו הוא עד 400 גרם למטר רבוע.
האלמנה הלבנה משמשת לטיפול בפוסט טראומה, נדודי שינה, מתח נפשי, דיכאון, חרדות, כאבים כרוניים וכאבי שרירים. האלמנה הלבנה גורמת לתחושת נמנום, התרוממות רוח, היא מעוררת תיאבון ויצירתיות 3 .
קיים ויכוח בקרב מגדלי הקנאביס לגבי פיתוח הזן. חלק קטן מן המגדלים טוען כי אדם בשם ״אינגמר״ המציא את הזן, אך לעומת זאת, הרוב תומך בדעה כי מפתח זנים בשם ״שאנטי- באבא״ הוא האבא המקורי של האלמנה הלבנה. על פי הסיפור המקובל, באחד הטיולים של שאנטי- באבא למזרח, הוא הגיע למדינת קראלה שבדרום הודו. במהלך הטיול שאנטי-באבא מצא זן חדש של קנאביס. הוא הגיע אל הכפר שבו פיתחו את הזן הזה והביא אותו אל אירופה. אותו הזן הנקרא "אינדיקה", הונדס גנטית עם הזן "Manga Rusa" מסוג סאטיבה ברזילאית ששימש מקומיים למטרת טקסים מקומיים.
אלמנה לבנה באתר הישראלי ""קנאביס"
