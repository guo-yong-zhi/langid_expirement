נטול נשמה  הוא דרמה פסיכולוגית בבימויו של רומן פריגונוב על פי ספרו של סרגיי מינאייב באותו השם. 
תחילה תוכנן שהסרט ישוחרר בסתיו 2011, אבל הבכורה התקיימה לבסוף ב-21 ביוני 2012 בפסטיבל הסרטים הבינלאומי ה-34 במוסקבה, כשהסרט נבחר לסרט הפתיחה 1 . הסרט יצא להקרנה מסחרית ב-4 באוקטובר 2012 2 . ב-5 במרס 2015 יצא סרט ההמשך "נטול נשמה 2", שבכתיבת התסריט שלו השתתף סרגיי מינאייב 3 .
הסרט מבוסס על ספרו של סרגיי מינאייב: "נטול נשמה. סיפורו של איש מזויף"  שיצא לאור בשנת 2006. 
הספר מסופר מנקודת מבטו של המספר, מנהל מסחרי של הנציגות המוסקבאית של חברה צרפתית למכירת קופסאות שימורים. הגיבור הוא איש ציני, צורך אלכוהול וסמים ומנהל חיי מותרות עד שחייו עוברים תפנית והוא מתחיל לפקפק במשמעות חייו.
גיבור הסרט הוא בן 29, מנהל בכיר בבנק בינלאומי גדול, בשם מקס. הוא מחזיק ברשותו רכב יקר, גר בפנטהאוז ומשתתף פעיל במסיבות שונות. 
מקס מבלה את חייו בלהרוויח כסף, את הכסף שהוא מרוויח, להוציא על המותגים היקרים ביותר אך עד מהרה הוא מוצא את עצמו חושב על עצמו ועל תכלית חייו ומוצא את עצמו מעריך את חייו, תוך התגברות על המשבר הפנימי שלו 4  5 
צילומי הסרט החלו בספטמבר 2009 בסנקט פטרבורג ובמוסקבה 6  7  8  9 , ברם הם לא הצליחו להשלים את הצילומים עד סוף השנה בשל פרישת חלק מהמשקיעים בפרויקט. בשנת 2010 החומרים שצולמו הוצגו בפני פיודור בונדרצ'וק שהסכים ליטול חלק בפרויקט ובתוך 39 ימים הושלמו צילומי הסרט.
בהפסקה שבין הצילומים דנילה קוזלובסקי שבר את ידו במהלך הצגה בסנקט פטרבורג, אך השחקן המשיך להגיע לאתרי הצילומים עם גבס בידו.
