מקפליי  היא להקת פופ-רוק בריטית שנוסדה בלונדון בשנת 2003.
חברי הלהקה הם: טום פלטצ'ר , דני ג'ונס , דאגי פוינטר  והארי ג'אד .
הלהקה נוהלה על ידי חברת פרסטיג ניהול , והיו חתומים מ-2004 עד דצמבר 2007 בחברת התקליטים Island Records מבית Universal Music Group עד הקמת חברת התקליטים החדשה שלהם, סופר רקורדס . 1 .
הצלחת הלהקה התחילה במרץ 2004, כאשר להקת הפופ רוק הבריטית באסטד עזרו להם על ידי צירופם בסיבוב ההופעות שלהם.
אלבום הבכורה של הלהקה, "Room On The 3rd Floor", הושק במקום הראשון במצעד האלבומים הבריטי כאלבום פלטינום כפול. 2 . הדבר הוביל לקבלת תואר הלהקה הצעירה ביותר בעלת אלבום שהושק למקום הראשון - התואר נלקח מלהקת הביטלס. 3  כחודש לאחר השקת אלבומם, יצאה הלהקה לסיבוב ההופעות העצמאי הראשון שלה. 4 
אלבומה השני של הלהקה, "Wonderland, הושק גם הוא הישר אל המקום הראשון בבריטניה, והופץ ב-2005. 5 .
אלבומם השלישי, "Motion In The Ocean", הופץ ב-6 בנובמבר 2006. והושק אל המקום השישי בבריטניה. 6 
מקפליי הופיעו בקומדיית הנעורים "אני והמזל שלי" , בכיכובם של לינדזי לוהן וכריס פיין ב-2006. הם שיחקו בסרט בתפקיד עצמם, והוציאו אלבום, ששמו, בהתאם לסרט, הוא Just My Luck. אלבום זה שימש גם כפסקול הסרט.
הלהקה הופיעה במגוון מיזמים התנדבותיים, כגון Sport Relief, Comic Relief ו-Live 8.
מקפליי הוקמה על ידי הזמר והגיטריסט טום פלטצ'ר, אשר גם נתן לה את שמה כמחווה לסרט המדע הבדיוני בחזרה לעתיד משנת 1985 אותו פלטצ'ר אוהב מאוד, בה לדמות המרכזית קוראים מרטי מקפליי. לאחר שביצע מבחן במה כדי להתקבל לבאסטד, הפסיד פלטצ'ר את מקומו לצ'ארלי סימפסון , וכך נולד הרעיון להקים להקה משל עצמו. במקור, טום פלטצ'ר אכן התקבל להיות חלק מהרכב להקת באסטד; למרות זאת, חברת התקליטים איסלנד העריכה מחדש את המצב, והחליטה כי הלהקה תהיה מורכבת משלישייה, במקום רביעייה. פלטצ'ר אומר, כי הוא היה בלהקה "למשך 24 שעות פחות או יותר". אף-על-פי שחברת התקליטים החליטה שלא להציע לפלטצ'ר מקום בלהקה, היא הביעה עניין בכישוריו ככותב שירים. מאוחר יותר, החברה הציעה לו להיות חלק בקבוצת כותבי השירים עבור באסטד, לצידו של חבר הלהקה ג'יימס בורן ;
פלטצ'ר מצהיר, כי בורן היה זה שלימד אותו כיצד לכתוב שירים "כהלכה".
במהלך כתיבת האלבום השני לבאסטד, פלטצ'ר נתבקש לצלם, מטעם חברת התקליטים, את מבחני הבמה עבור להקה חדשה, V.
אז, נפגשו פלטצ'ר ודני ג'ונס לראשונה; ג'ונס הגיע כדי להבחן, מתוך מחשבה שזו להקה בה החברים מנגנים בכלים מוזיקליים משלהם, ולא רק שרים ורוקדים, כיאה ללהקת-בנים רגילה.
פלטצ'ר התרשם מסגנונו המיוחד של ג'ונס, ועל-כן הזמין אותו לכתוב שירים ביחד איתו ועם בורן. כאשר כתיבת השירים עבור באסטד הגיעה לסיומה, השלושה החלו לשתף פעולה בשביל להקה משלהם . בסופו של דבר, ג'ונס ופלטצ'ר עברו להתגורר במלון InterContinental שבלונדון למשך חודשיים, כדי שיוכלו להתרכז בכתיבת שירים יחדיו.
הבסיסט דאגי פוינטר והמתופף הארי ג'אד הגיעו למבחני הבמה כתוצאה מפרסום מודעת דרושים במגזין NME. היותם שני ילידי אסקס, הגיעו השניים, במקרה, לאותו אודישן, והחלו לפתח שיחה בנוגע להערכתם המשותפת ללהקה דה סטרטינג ליין , לאחר שפוינטר הבחין שהשם והלוגו שלהם היו מודפסים על חולצתו של ג'אד. השניים גם נבחרו להיות חברים בלהקה באותו היום.
לבסוף, הוחלט כי שם הלהקה יהיה מקפליי. פלטצ'ר העלה רעיון זה, בהתבסס על אהבתו לטרילוגיית סרטי המדע הבדיוני האמריקאית "בחזרה לעתיד"  ולדמות הראשית מרטי מקפליי , שמגלם השחקן מייקל ג'יי פוקס.
כך, מקפליי נולדה.
מקפליי שיתפו פעולה עם באסטד, והוציאו גרסת כיסוי לשירם של הקינק'ס, "Lola"; נוסף על כך, הם הוציאו גרסת כיסוי לשיר "Build Me Up Buttercup".
גרסת הכיסוי שלהם לשיר "!Help", אשר בוצע במקור על ידי הביטלס, הופיע בסינגל של "Obviously", וגרסת הכיסוי ל"She Loves You", שגם אותו ביצעו במקור הביטלס, יצא עם הסינגל של "That Girl".
שירי חג המולד, "Deck the Halls" ו-"Crazy Little Thing Called Love" שבוצעו במקור על ידי קווין, זכו גם הם לגרסאות כיסוי על ידי הלהקה, והופיעו בסינגל "Room on the 3rd Floor". בדצמבר 2004 הופיעו מקפליי עם גרסת הכיסוי לשיר "Little Saint Nick" של הביץ' בויז.
מקפליי הוציאו את גרסת הכיסוי ל-"You've Got a Friend", במקור על ידי קרול קינג, והקליטו את השיר כחלק משירם הרשמי של Comic Relief לשנת 2005, יחד עם הסינגל "All About You". הקליפ שצולם ל-"You've Got a Friend" נערך באוגנדה, לשם הלהקה הגיעה כדי לבקר ילדים חולי איידס.
מקפליי גם הוציאו גרסת כיסוי לשירם של הקילרס, "Mr. Brightside", יחד עם הסינגל "I Wanna Hold You".
בנוסף, הם הופיעו עם השיר "I Predict a Riot" ברדיו של ה-BBC; הגרסה לשיר זה מופיעה גם בסינגל "Ultraviolet".
בספטמבר 2005, נפגשה הלהקה עם רוג'ר דלטרי מלהקת המי כדי להקליט מחדש את להיטם משנת 1965, "My Generation". הם צוותו יחדיו על-מנת לעזור בגיוס הכספים לארגון Teenage Cancer Trust  וגם כדי לחנוך את שירות ההורדה הדיגיטלית החדש של HMV.
מקפליי גם הוציאו גרסת כיסוי לשירם של המי, "Pinball Wizard".
ב-20 במאי 2006 מקפליי הופיעו עם גרסה לשיר של ט'ין ליזי'ס, "The boys Are Back in Town". הם הקליטו גרסת כיסוי לשיר של קווין, "Don't Stop Me Now", ששימשה כשיר הרשמי של Sport Relief ב-2006, יחד עם הסינגל "Please Please". גרסה זו נועדה לעזור בגיוס הכספים למען הארגון. במהלך סיבוב ההופעות שלהם ב-2007, הצטרף אליהם הגיטריסט של קווין, בריאן מיי, בהופעתם באצטדיון ומבלי כדי לנגן עימם את "Don't Stop Me Now".
באותו סיבוב הופעות, הם ביצעו גם את "(Fight For Your Right (To Party" של הביסטי בויז, וכמו כן את שיר הנושא של "Ghostbusters".
כמה שבועות לאחר-מכן, הם פתחו את המופע של "Children in Need" עם גרסת הכיסוי לשיר "I Wanna Hold Your Hand", במקור על ידי הביטלס.
מקפליי ביצעו גם את "(Happy Christmas (War Is Over" של ג'ון לנון. הם הופיעו עם גרסת כיסוי לשיר "Rockin' Robin" בספיישל חג המולד של Top of the Pops; שיר זה נכנס גם לסינגל של "Sorry's Not Good Enough/Friday Night".
מקפליי ביצעו גרסת כיסוי לשיר של הג'ליפיש, "Baby's Coming Back", שיצא יחד עם "Transylvania". כמו כן, הם הקליטו את השיר "You're the One That I Want" מהסרט גריז, בשביל אלבום שנמכר למטרות צדקה. מקפליי היו להקה אחת מבין ארבעים אמנים נוספים, שהקליטו גרסאות כיסוי לכבוד חגיגות יום ההולדת של Radio 1; הם החליטו לבצע את שירם הקלאסי של דה ג'אם, "Town Called Malice". להיטה של ריהאנה, "Umbrella", זכה גם הוא לגרסת כיסוי על ידי ארבעת הבנים, ויצא יחד עם הסינגל "The Heart Never Lies". בנוסף, הם ביצעו את שירו של ברוס ספרינגסטין, "Born to Run", למען רדיו BBC.
השיר "The Winner Takes It All", במקור בוצע על ידי אבבא, בוצע על ידי מקפליי ב-24 באוגוסט 2008 במסיבה לכבוד האולימפיאדה, שעתידה להתקיים בלונדון בשנת 2012. גרסה אקוסטית של השיר הופיעה בסינגל שלהם, "Lies".
הלהקה הופיעה עם גרסת כיסוי לשיר "I Kissed a Girl" של קייטי פרי ברדיו של ה-BBC, ב-10 בספטמבר 2008.
יחד עם "Do Ya", שהיה השיר הרשמי של Children in Need, הקליטו מקפליי גם גרסת כיסוי ל-"Stay With Me".
במהלך מסע ההופעות של Radio:ACTIVE, ביצעה הלהקה את "Black or White", במקור על ידי מייקל ג'קסון, אותו שר דני ג'ונס בלבד.
בסיבוב ההופעות שלהם "Up Close... and This Time It's Personal" הופיעו מקפליי עם גרסת הכיסוי לשיר "The Promise" של "גירלז אלאוד". במהלך סיבוב ההופעות באירופה הם שרו חלק מהשיר "I Gotta Feeling" של להקת בלאק אייד פיז
בשנת 2010 ראה אור האלבום "Above the Noise". מ-2013 עד 2015 הם שיתפו פעולה עם להקת באסטד בהרכב משותף בשם McBusted. ההרכב הוציא לאור אלבום בשנת 2014 וערך מספר סיבובי הופעות גדולים. בשנת 2015 שבו מקפליי להופיע בשמם, אך לא הקליטו חומר חדש, ובשנת 2016 לקחו פסק זמן, וחברי הלהקה עבדו על פרויקטים אחרים. לדוגמה, הסולן טום פלטצ'ר פרסם מספר ספרי ילדים.
בשנת 2019 התאחדה הלהקה, והוציאה לאור את האלבום "The Lost Songs" ובו שירים שהוקלטו בשנת 2011 אך לא פורסמו מאז. בספטמבר נערכה הופעה גדולה בO2 ארנה בלונדון. הם תכננו להופיע ברחבי העולם בשנת 2020, אך סיבוב הופעות זה נדחה עקב מגפת הקורונה.
בספטמבר 2020 ראה אור אלבום חדש של הלהקה בשם "Young Dumb Thrills".
בינואר 2005, מקפליי שיחקו בהופעת אורח בדרמה הבריטית "Casualty".
ב-2006 הם השתתפו בסרט הקומדיה הרומנטית "אני והמזל שלי" בכיכובם של לינדזי לוהן וכריס פיין. בסרט זה הם מגלמים את עצמם כלהקה מתחילה שמנסה לפרוץ, ופסקול הסרט כולל מגוון שירים מתוך שני אלבומיהם הראשונים.
כמו כן, הלהקה הקליטה שיר נוסף בשם "Just My Luck", אשר נושא את שם הסרט; השיר נכלל באלבומם "Just My Luck" שיצא בארצות הברית.
ב-22 באוקטובר 2007 מקפליי אירחו את הטקס של "Nickolodeon UK Kids' Choice Awards" שנערך בבריטניה בפעם הראשונה. הם לקחו חלק בתוכנית "...Ghosthunting With" ב-2007, וכן השתתפו בתוכניתו של גורדון רמזי, "The F Word" במאי 2008. ב-20 ביולי 2008 מקפליי הופיעו בתוכנית "T4 on the Beach". באוגוסט של אותה השנה, הם הופיעו בפארק האולימפי בלונדון, שנבנה לקראת אולימפיאדת 2012. בהמשך, ב-14 בדצמבר 2008 מקפליי היו המופע האמנותי המוזיקלי המרכזי בתחרות מיס עולם שבדרום אפריקה, תוכנית שזכתה לקהל של כשני ביליארד צופים מכל רחבי העולם. ב-8 במאי 2009 הם הופיעו בסדרת הנעורים "Hollyoaks" הבריטית, שם הם שיחקו בתפקיד עצמם. בנוסף, ב-31 במאי 2009 הופיעו הארבעה בתוכנית הטלוויזיה הגדולה בברזיל, "Domingão do Faustão", כחלק מסיבוב ההופעות שערכו שם במהלך השנה; קהל התוכנית היה מעל 30 מיליון צופים.
ביוני וביולי 2009, מקפליי יצאו לסיבוב הופעות והופיעו בכל העיירות בבריטניה. בחודש ינואר 2010, התחרה דני ג'ונס בערוץ ITV בתוכנית הנקראת "Popstar To Operastar". לפני המופע דני אמר "אני כל כך נרגש להשתתף בכוכבי פופ הופכים לכוכבי אופרה. אני חושב שזה יכול להציג את האופרה בפני קהל חדש לחלוטין. אני מקווה לעשות אופרה מגניבה!". התוכנית החלה ב-15 בינואר, אך מזלו של ג'ונאר נגמר ב-5 בפברואר, ולפני היציאה שלו, המילים האחרונות שהוא אמר לשופטים היו: "היה לי כל כך כיף. למדתי הרבה ואני מתכוון לצאת לחופשה".
סופר רקורדס בע"מ  היא חברת תקליטים/לייבל עצמאית, בבעלותה וניהולה של מקפליי. בתחילה, מקפליי היו חתומים בחברת התקליטים הידועה יוניברסל איסלנד רקורדס , אך לאחר זמן-מה, חשו צורך בשליטה יצירתית מלאה, ולכן, לקראת סוף 2007 הקימו את סופר רקורדס. למרות עזיבתם את איסלנד, הסינגלים של הלהקה מסופקים על ידי חברה בשם "אבסולוט", שמהווה חלק מקבוצת יוניברסל.
אתר מקפלי הרשמי הפך לסופר סיטי שבו כל מעריצי מקפליי מכל רחבי העולם יוכלו להיות ביחד. האתר נותן למעריצים גישה בלעדית ללהקה, כל עדכון חדש מופיע באתר. החבר'יה עורכים גם שיחת וידאו ורק למשתשמים אשר נקראים "pioneers" ישנה האפשרות לראות זאת. כמו כן ה- "pioneers" הם הראשונים לדעת על חומר חדש שפורסם בסופר סיטי על ידי הלהקה. אתר זה של הלהקה הוא מקור של מידע שמגיע ישירות מתוך חברי הלהקה עצמם.
2004
2005
2006
2007
2008
