מרים מוח'תיאר (בסינדהי: مريم مختيار; 18 במאי 1992 – 24 בנובמבר 2015) הייתה טייסת קרב פקיסטנית. 1  היא נהרגה ב-24 בנובמבר 2015 לאחר שהתרסק מטוס חיל האוויר הפקיסטני PAF) FT-7PG) סמוך לקונדיאן שבמחוז מיאנוואלי, בצפון מערב פנג'אב, פקיסטן. 2  היא האישה-טייסת הראשונה שנהרגה בהתרסקות במהלך מילוי תפקידה. 3  4 
מרים מוח'תיאר שייח' הייתה בת למשפחה צבאית, ונצר למשפחת אצולה שייח'ית ידועה מפאנו אקיל, שבסינד. היא השלימה את לימודיה בבתי ספר צבאיים ממלכתיים, בקראצ'י, ושיחקה כדורגל במועדון בלוצ'יסטן יונייטד, עמה השתתפה באליפות פקיסטן בכדורגל נשים. 5  מוח'תיאר סיימה את הכשרתה כטייסת קרב בפקיסטן חיל האוויר בשנת 2014, יחד עם עוד שש נשים. היא הייתה בפעילה בעבודת צדקה, ותמכה בבית ספר לילדים עניים.
ביום שלישי ה-24 בנובמבר 2015, מוח'תיאר ומפקד הטייסת סאקיב עבאסי היו במבצע אימונים שגרתי, כאשר כשל טכני במטוס FT-7PG שלהם גרם להתרסקות סמוך לקונדיאן שבמחוז פנג'אב. 6  7  8  9  10  11  שני הטייסים נפלטו לפני שהמטוס התרסק. עבאסי, שנפלט כשמונה שניות לפני מוח'תיאר, נפצע באורח קל. אך מוח'תיאר נפטרה מפצעיה בבית החולים הצבאי אליו פונתה. על פי דובר חיל האוויר, היא נפלטה בגובה נמוך מידי. על פי הקונצנזוס בבדיקות המקרה, מוח'תיאר יכלה לשרוד אם הייתה מפעילה מוקדם יותר את מושב המפלט, אך רצתה קודם להתפנות מן האזור המיושב מעליו טסו. מותה של מוח'תיאר הוכרז כ"שהדאת"  על ידי חיל האוויר, אשר דיווח ששני הטייסים "טיפלו במקרה החירום החמור באופן מקצועי ובאומץ, וניסו להציל את המטוס עד לרגע האחרון. קצינת הטייס מוח'תיאר יכלה להציל את חייה... אך שני הטייסים החליטו לקחת את הסיכון ולהמשיך להטיס את המטוס הנופל עד שייצא מאזור האוכלוסייה הצפוף, ובמיוחד כדי להציל את בית הספר שם". 12 
ועדת הביטחון של הסנאט של פקיסטן  המליצה על הענקת פרס למוח'תיאר מטעם המדינה. 13  14  15  הוענק לה הפרס הצבאי טמגהא-א-בסלט, פרס מבצעי אשר ניתן על ידי נשיא פקיסטן לאנשי צבא עבור מעשי גבורה ומסירות תוך כדי ביצוע חובתם. 16 
