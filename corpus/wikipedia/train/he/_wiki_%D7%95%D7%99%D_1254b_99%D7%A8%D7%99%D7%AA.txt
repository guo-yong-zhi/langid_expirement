 לא ניתן להציג את הגרף באופן זמני – ההרחבה Graph להצגת תרשימים מושבתת כרגע.ויקיפדיה האירית  היא הגרסה של ויקיפדיה בשפה האירית, המנוהלת על ידי קרן ויקימדיה והוקמה באוקטובר 2003, כאשר הערך הראשון בה נכתב בינואר 2004. מייסד ויקיפדיה זו היה גבריאל ביצ'ם. 1 
נכון ל-18 באוגוסט 2023 ישנם בוויקיפדיה האירית 58,901 ערכים ו-85 משתמשים פעילים 2 .
בנובמבר 2013, נוצר הערך ה־28,000 בוויקיפדיה, והפך אותה לוויקיפדיה ה־85 בגודלה לפי כמות ערכים.
הוויקיפדיה מקיפה כיום מגוון רחב של נושאים, כולל נושאים מגוונים כמו פילוסופיה, 3  גנטיקה, 4  ומונחים ימיים. 5  הוויקיפדיה לוקחת מידע  ישירות מ־Fréamh an Eolais, אנציקלופדיה של מדע וטכנולוגיה בשפה האירית. 6 
ויקיפדיה זו התקבלה לטובה על ידי אמצעי תקשורת בשפה האירית. 1  7  8  במאמרו בנושא החזרת הלמידה לטכנולוגיית הלמידה, הציע בארי מקמלין מאוניברסיטת דבלין סיטי, כי אף על פי שוויקיפדיה האירית לעולם לא תכיל מאמרים רבים כמו הוויקיפדיה בשפות הנפוצות בעולם, היא עדיין משאב שימושי. 9  הוא הרגיש שחיפוש ידע על תחומי נושא מסוימים זה עשוי להיות מועיל יותר מאשר חיפוש בוויקיפדיות באנגלית ובשפות אחרות, מכיוון שאופי ההתפתחות שלה יביא אותו להכיל את המאמרים היחידים, הראשוניים או המוחלטים בוויקיפדיה בשפה כלשהי על האזורים האלה.
מקורות אקדמיים אחרים הדגישו את ערכו החינוכי של האתר. 10  תפקידה של הוויקיפדיה האירית ככלי חינוכי ברמה השלישית הוכר בהקשר של שימוש בוויקימדיה, הכוללת פרויקטים הנתמכים על ידי NUI Galway, האוניברסיטה הלאומית של אירלנד. 11 
גילוי נאות: ערך זה מזכיר את קרן ויקימדיה או את אחד המיזמים שלה. ויקיפדיה היא מיזם של קרן ויקימדיה.
