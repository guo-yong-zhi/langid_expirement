איגואנה קוצנית שחורה או איגואנה שחורה  היא מין של איגואנה החיה במקסיקו ובמרכז אמריקה אך הופצה גם למדינות אחרות. זוהי הלטאה הגדולה בסוגה והיא נחשבת גם למין הלטאות המהיר ביותר.
לאיגואנה קשקשים גדולים וקוצניים בצבע שחור עם פסים אפורים כהים ואזור העיניים כתום. לאוכלוסיות שונות יש צבעים שונים עד לצבע חום וכתום כצבעי העצים, שעוזר בהסוואתם. בנוסף לקוציהם זנבם שרירי ועבה. אורך מינים אלה מגיע ל-1.3 מטר והנקבות מגיעות ל-0.8 מטר. הם בעלי ציצה בקצה הראש ולסתותיהם מוארכות ובעלי צבעים כחולים-סגולים המושכים את הנקבות. הצעירים בהירים וללא קוצים וחיים רוב הזמן בין הענפים.
האיגואנות מסוג זה מסתגלות לתנאי מחיה רבים ומעדיפות לשכון בין סלעים גבוהים עליהם הן יכולות לטפס במהירות כדי לברוח מטורפים. הן אוהבות גם אזורים עם עצים, אותן הן מעדיפות בעיקר הצעירים. עם זאת הם נמנעים מיערות סבוכים. הם חיים בטבע ממדינת אואחאקה שבמקסיקו דרך מרכז אמריקה עד למערב פנמה ואולי גם בצפונה של קולומביה לאורך חופי האוקיינוסים. הם נפוצים מאוד בקוסטה ריקה ובהונדורס. הם גם הופצו לאזורים נוספים כמו פלורידה או האיים הקריביים שם הם עלולים לגרום לנזקים לסביבה הטבעית.
האיגואנות הם אוכלי צמחים וניזונות מעלים, פירות, פרחים וזרעים אך יאכלו גם חיות קטנות כמו חרקים וגם ביצים. הצעירים אוכלים חרקים בין הענפים ובהדרגה הופכים לצמחוניים. הם עצמם עלולים להיטרף על ידי חתולים גדולים, תנינים, נחשים ועופות דורסים. האיגואנות בורחות במהירות לעבר הסלעים והם המין המהיר ביותר של לטאה ומגיעות למהירות של 34.7 קמ"ש. אם הם לא מצליחים לברוח מהטורף לעבר המחסה הסלעי הם עלולים לנשוך או להצליף בזנבם הקוצני לצורך הגנה.
יש המגדלים איגואנות אלה כחיות מחמד בשל אופיין הרגוע. במספר מדינות גם צדים אותם בשביל בשרם המשובח. אך נראה שהציד אינו משפיע על תפוצתן.
לאיגואנה זו שני תת-מינים:
