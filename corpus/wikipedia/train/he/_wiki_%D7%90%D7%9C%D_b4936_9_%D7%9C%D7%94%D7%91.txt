אלה לי להב , 3  הידועה בשמה הפרטי אלה לי, 4  היא זמרת ושחקנית ישראלית. בשנת 2019 התפרסמה בעקבות השתתפותה בעונה השביעית של תוכנית המציאות "הכוכב הבא לאירוויזיון". 5  בשנת 2020 הוציאה את סינגל הבכורה שלה, "זוט עני", שגרר ביקורות מעורבות, 6  7  הפך תוך ימים ספורים ללהיט 8  9  והגיע למקום הראשון במצעד השבועי של מדיה פורסט, 10  ואף למקום החמישי במצעד הפזמונים העברי השנתי של גלגלצ ו-ynet, בו זכתה גם בתואר "פריצת השנה", 11  ולמקום ה-13 במצעד הפזמונים העברי השנתי של תחנת הרדיו כאן גימל.
נולדה בשם אלה להב בשוהם, לינאי ולחגית שהכירו ברימון בית ספר למוסיקה. נכדתה של עדה ירדני, חוקרת פליאוגרפיה ומעצבת פונטים, ונינתו של מנחם זולאי. בת אמצעית מבין שלוש אחיות. 12  למדה בבית הספר היסודי הדמוקרטי שחף, 13  ולאחר מכן בחטיבת הביניים יהלו"ם שבשוהם. 5  לקראת השתתפותה בתוכנית "הכוכב הבא לאירוויזיון" ולאחר התייעצות עם נומרולוגית, שינתה את שמה לאלה לי להב. 12  14  בשנת 2020 עזבה את בית ספר התיכון בו למדה ועברה ללימודים אקסטרניים, על מנת להתרכז בקריירה המוזיקלית שלה. 15  16 
ב-15 בפברואר 2022 התגייסה לצה"ל. היא משרתת בלהקה צבאית. 17 
בשנת 2019 השתתפה בעונה השביעית של תוכנית המציאות "הכוכב הבא לאירוויזיון". 5  באודישן, ביצעה את השיר "You Don't Own Me", וקיבלה 96% על ביצועה, שנחשב לשיא של התוכנית בכל העונה, עד שנשבר על ידי אור עמרמי ברוקמן באותה העונה. 18  כמו כן, זכתה להב לשבחים רבים משופטי התוכנית ומבקריה 19  20  21  והושוותה פעמים רבות למשתתף העונה החמישית של התוכנית, הזמר יהונתן מרגי. 22  23  בין הביצועים האחרים שלה ניתן למנות את הדואט עם אור עמרמי ברוקמן לשיר "Señorita", שזכה לאהדה רבה משופטי התוכנית, צופיה ומבקריה. 24  בסופו של דבר, העפילה לגמר והגיעה למקום השני עם 182 נקודות מול עדן אלנה – עם 260 נקודות, שזכתה. 25  בעקבות הצלחתה הרבה בתוכנית, הוחתמה להב בחברת טדי הפקות, שמפיקה את התוכנית. 16 
במרץ 2020 הצטלמה יחד עם יוצא העונה השביעית של התוכנית "הכוכב הבא לאירוויזיון", אור עמרמי ברוקמן לפרסומת של חברת בזק. 26  באפריל הופיעה יחד עם עמרמי ברוקמן בטקס הדלקת המשואות שנערך בהר הרצל. 27  28 
ב-2 ביוני, ביום הולדתה ה-17, הוציאה את סינגל הבכורה שלה, "זוט עני". 29  השיר הופק על ידי יונתן גולדשטיין והווידאו קליפ הנלווה לו בוים על ידי רומן בוצ'אצקי. 30  31  השיר זכה לביקורות מעורבות, תוך שצבר מאות אלפי צפיות תוך יממה, ואף לאחר מכן מיליון צפיות תוך כשבוע. 7  6  32  כמו כן, התעוררה ביקורת רבה בגופי התקשורת על דמיון בין השיר לשיר של להקת הבנות הקוריאנית מאמאמו,  "Hip". 8  33  9  ימים ספורים לאחר צאתו, הפך ללהיט תוך שנכנס אל המקום הראשון במצעד השבועי של מדיה פורסט, 10  ובמצעד שירי הספוטיפיי הישראליים. 34 
ב-25 ביוני 2020 זכתה בקטגוריית "הפריצה הגדולה בתוכנית טלוויזיה" בטקס פרסי הנוער הגאה "איגי LOVE" של ארגון הנוער איגי - ארגון נוער גאה. 35  בספטמבר 2020 זכתה גם בתואר "פריצת השנה" במצעד הפזמונים העברי השנתי של גלגלצ ו-ynet. 36  באותו המצעד, הגיע שירה, "זוט עני" למקום החמישי. 36  במצעד הפזמונים העברי השנתי של כאן גימל הגיע השיר למקום ה-13. בנובמבר, הוציאה את הסינגל השני שלה, "מה אתה רוצה?". 37  השיר הגיע היישר אל המקום הראשון במצעד השבועי של מדיה פורסט. 38 
במאי 2021 עלה לאקרנים בישראל הסרט "נשמה", בו היא דיבבה בדיבוב העברי את קוני. בחודש העוקב, הוציאה עם עדן חסון את שיר הגאווה "שימי פס", בליווי וידאו קליפ. 39 
בינואר 2022 הוציאה לאור יחד עם אביב גפן את הסינגל "ורוד מבריק". 40 
ביוני 2022 הוציאה לאור את הסינגל "מסיבת פיג'מות". 41  באוקטובר, עלתה בערוץ TeenNick הסדרה שומקום בכיכובה, וכן שרה את שיר הנושא של הסדרה ושירים נוספים שמושמעים במהלכה. במקביל, יצא אלבום הפסקול של הסדרה. 42 
בשנת 2023 השתתפה בתוכנית הריאליטי רוקדים עם כוכבים והודחה בהדחה הארבע עשרה. 43  ביוני של אותה השנה הוציאה את השיר "לחגוג ומגוג" יחד עם שחר סאול והפשוטע. 44  השיר הגיע למקום ה-18 במצעד השבועי של מדיה פורסט ולמקום ה-89 במצעד היטליסט. 45  46  ב-1 באוגוסט הוציאה את הסינגל "לקום" יחד עם קווין רובין. 47 
להב מתגוררת בבית הוריה בשוהם. 3  48 
באוקטובר 2020 נשאלה בראיון למגזין סוף השבוע של מאקו על נטיותיה המיניות, ואמרה: "אני לא מגדירה את עצמי, אני יכולה להתאהב באישה, אני יכולה להתאהב בגבר. אני מתאהבת בנשמה של בן אדם, לא במגדר שלו. אני לא מחפשת מגדר, אני מחפשת נשמה, ואני יכולה להתאהב בהכול". 13 
בשנת 2021 הייתה בזוגיות עם מאיה ג'ריס, אושיית רשת ערבייה 49 -ישראלית-הולנדית. 50  משנת 2022 נמצאת בזוגיות עם השחקן פיליפ שאולוב. 51 
