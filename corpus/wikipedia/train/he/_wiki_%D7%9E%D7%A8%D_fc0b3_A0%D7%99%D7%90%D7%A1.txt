מרכז החתירה האולימפי שיניאס הוא מתקן שנבנה על מנת לארח את תחרויות החתירה והקאנו/קיאק באולימפיאדת אתונה שנערכה ביוון בשנת 2004. 
המתקן, הממוקם בסמוך לעיירה מרתון, היה הצפוני ביותר מבין מתקני האולימפיאדה.
שטחו של האתר כ-1.24 קמ"ר ובו מושבים ל-14,000 צופים.
התחרויות הראשונות שנערכו במתקן היו באוגוסט 2003, עת נערכו בו אליפות העולם בחתירה לצעירים, וזאת אף שהמתקן הושלם ב-31 בינואר 2004. במהלך התחרויות, בשל הרוחות העזות, נאלצו מארגני התחרויות לקצר את המסלול. 
כמו כן, הקמת המבנה לוותה במחאה ציבורית על ההרס הסביבתי שנגרם.
