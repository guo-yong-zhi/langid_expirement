פרידה קובלר-אימפקובן , הייתה חסידת אומות העולם משווייץ שפעלה בגרמניה.
פרידה קובלר-אימפקובן, ילידת שווייץ, הכירה את השחקן והסופר הגרמני טוני אימפקובן  ונישאה לו. השניים התגוררו בפרנקפורט. אימפקובן הייתה גיסתה של סבין אימפקובן , כוכבת ראינוע גרמניה. בתה הייתה הרקדנית והזמרת נידי אימפקובן . פרידה אימפקובן עבדה בתור במאית בתיאטרון בפרנקפורט. היא ובני משפחתה היו מבקרים חריפים של הנאציונל-סוציאליזם ושל רדיפת היהודים.
בשנת 1943 סייעה אימפקובן למספר יהודים. באחד המקרים הגיעה לבקר אלמנה יהודייה מספר פעמים לאחר שזו גורשה לבית יהודים. עקב ביקוריה נחקרה על ידי הגסטפו, אך למזלה זיהה אותה אחד החוקרים בתור אמה של נידי אימפקובן, והיא שוחררה. במקרה אחר עמדה אימפקובן לצאת לסיבוב הופעות של בעלה בשטרסבורג וכשפנתה אליה צעירה יהודיה למחצה וביקשה סיוע מכיוון שאמה היהודיה עמדה להיות מגורשת למזרח. אימפקובן הציעה להסתיר את האם בדירתה עד שישובו מסיבוב ההופעות, וכן סיפקה מזון למסתתרת. עד שובה של אימפקובן לפרנקפורט כבר מצאה היהודיה מסתור בשטוטגרט.
לאחר מות בעלה בשנת 1947 שבה פרידה אימפקובן לשווייץ.
בשנת 1966 הכיר יד ושם בפרידה אימפקובן בתור חסידת אומות העולם.
