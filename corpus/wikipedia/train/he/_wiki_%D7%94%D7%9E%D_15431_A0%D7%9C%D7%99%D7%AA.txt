בקריסטלוגרפיה, המערכת הגבישית הטטרגונלית 1  היא אחת משבע המערכות הגבישיות.
מערכת גבישית מוגדרת על ידי שלושה וקטורים או צירים  והזוויות ביניהם , כאשר כל זווית נמדדת במישור הניצב לציר והיא הזווית בין שני הצירים הנגדיים לאות, למשל α היא הזווית בין b ל-c. במערכת הטטרגונלית שני צירים הם באורך שווה ולכן מסמנים את שניהם באותה אות  או שאחד מסומן כ-a, והשני מסומן כ-a', והציר השלישי שונה מהם באורכו . הזווית בין כל הווקטורים היא זווית ישרה . הפאון הבסיסי של מערכת זו הוא לכן התיבה הריבועית, כאשר הכיוון הכללי של הגביש נקבע על ידי הציר השלישי  ולכן מתייחסים אליו כאל הציר הראשי.
בטבע המערכת הטטרגונלית היא המערכת הנדירה ביותר מבין שבע המערכות הגבישיות, כלומר מספר המינרלים השייכים למערכת זו הוא הקטן ביותר. לעיתים יש לגבישים של מינרלים המשתייכים למערכת הטטרגונלית צורה של פסאודו קובייה או של פסאודו תמניון, צורות השייכות למערכת הגבישית האיזומטרית. דבר זה נובע מכך שהגביש לא צמח מספיק מהר או מספיק לאט לאורך הציר הראשי.
בסריג הטטרגונלי ייתכנו צירי סימטריה בזווית של 90°  או בזווית של 180° , מישורי סימטריה  המקבילים לצירים, ומרכז סימטריה. במערכת הגבישית הטטרגונלית כלולים 68 חבורות סימטריות מרחביות , שני סריגי בראבה ושבע חבורות סימטריות נקודתיות.
שני סריגי בראבה הכלולים במערכת הגבישית הטטרגונלית הם: טטרגונלי פשוט, וטטרגונלי ממורכז גוף, כפי שמופיע בשרטוט להלן:
שבע החבורות הסימטריות הנקודתיות הכלולות במערכת הגבישית הטטרגונלית הן:
הטבלה הבאה מפרטת את שבע החבורות על פי הסימונים המקובלים בקריסטלוגרפיה: סימון הרמן-מוגן וסימון שנפליס.
