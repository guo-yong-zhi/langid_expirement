ינה  לנדלר  היה עורך דין, פוליטיקאי, קומוניסטי, הונגרי-יהודי, מפקד הצבא האדום ההונגרי בתקופת הרפובליקה הסובייטית ההונגרית. אחיו של ארנה לנדלר שהוצא להורג בברית המועצות  בשנת 1938 במסגרת הטיהורים הגדולים של סטלין.
ינה  נולד במשפחה יהודית כבנם של אדולף לנדלר וגיזלה שפיצר נולדו למשפחה יהודית אמידה חוכרת אדמות. לאחר סיום לימודיו המשפטיים באוניברסיטת אטווש לוראנד בבודפשט התמנה ליועץ המשפטי של איגוד הרכבות ההונגרי. מאוחר יותר עבד כעורך דין של עובדי הרכבת הסוציאליסטיים, ובאותו תפקיד הוא הגן פוליטית ומשפטית על השובתים בתביעה נגד מנהיגי שביתת הרכבת הלאומית בשנת 1904. בשנת 1906 ארגן את שביתת עובדי החשמלית בבירה. ב־27 במאי 1901 נשא לאישה בעיר זאלאגרסג  את סידוניה ביכלר, בתם של הסוחר יאקאב ביכלר וברטה ברגר. 1  אשתו נפטרה כשנה אחרי נישואיהם ב־14 ביוני 1905.
בשנת 1908 הצטרף לנדלר למפלגה הסוציאל-דמוקרטית ההונגרית. בשנת 1912 התחתן עם אילונה הורבאט, בתם של שאנדור הורבאט ויוליאנה ורגה. 2  כפוליטיקאי סוציאל-דמוקרטי הוא התמנה בתקופת הרפובליקה הסובייטית ההונגרית תחילה כקומיסר העם  לענייני פנים ומסחר, ואחר כך למפקד הארמייה השלישית של הצבא האדום ההונגרי. לאחר מכן, למנכ"ל הרכבות של הונגריה ומיולי המפקד העליון של הצבא האדום ההונגרי ואחד המובילים של הקרבות המוצלחים בצפון הונגריה. לאחר נפילת הרפובליקה היגר לאוסטריה.
הוא מילא תפקיד בארגון מחדש של המפלגה הסוציאל-דמוקרטית הונגרית  כמפלגה חוקית, ובארגון המפלגה הקומוניסטית שפעלה כחוק . עם זאת, מפלגה זו פורקה שלוש שנים לאחר הקמתה. הוא מת מאי ספיקת לב בשנת 1928 ואפרו הונח בית הקברות של חומת הקרמלין.
