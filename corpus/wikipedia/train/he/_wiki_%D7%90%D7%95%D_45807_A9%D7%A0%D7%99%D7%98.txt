אוסיאס אאושניט  היה תעשיין יהודי, שפעל ברומניה. הוא היה אביו של מקס אאושניט.
אאושניט נולד בברודי, באימפריה האוסטרו-הונגרית, כבנם של מוזס וגולדה אאושניט 1 . הוא הגיע בגיל צעיר, ב-1870, לגאלאץ וכעבור חמש שנים, ב-1875, פתח במקום חנות מוצרי מתכת. אושניט התקדם וב-1890 היה לו מחסן של מכונות חקלאיות וב-1903 פתח שלוחה בלונדון. אושניט נשא לאישה את קלרה ולזוג נולדו שלוש בנות ובן.
אושניט יצר חברה, O. Ausschnit & Co, שהשתתפה בתערוכה הכללית של רומניה לרגל 40 שנות המלוכה של קרול הראשון, מלך רומניה. החברה של אושניט זכתה בדיפלומת כבוד ומדליית זהב והייתה לספקית של בית המלוכה 2 .
