הקונסיירז'רי  הוא אחד 1  השרידים המרכזים מארמון הסיטה , שהיה מקום מושבו של הכס המלכותי הצרפתי מהמאה העשירית ועד המאה ה-14. כיום, במקום הארמון שוכן היכל הצדק של פריז במבנה שנמשך לאורך רציף האורלוז'  באיל דה לה סיטה שברובע הראשון של פריז.
חלק מהארמון הוסב לבית סוהר בשנת 1370, לאחר שננטש על ידי שארל החמישי ויורשיו. בית הסוהר שכן בקומת הקרקע של המבנה בצמוד לרציף האורלוז' ושני המגדלים שבו; הקומה שמעליהם נשמרה עבור הפרלמנט. בית הסוהר של הקונסיירז'רי נחשב בזמן שלטון הטרור כמקום ההמתנה להוצאה להורג. מעטים יצאו ממנו לחופשי. המלכה מארי אנטואנט נאסרה בו בשנת 1793 לפני שהוצאה להורג.
האתר ההיסטורי נשמר כיום על ידי המרכז הלאומי למונומנטים, שהופקד עליו בצו מ-2 באפריל 2008. 
ניתן להגיע לקונסיירז'רי דרך תחנות המטרו: סיטה, סן-מישל ושאטלה.
המילה קונסיירזרי מציינת ראשית את מקום מגורי השוער , ובמובן רחב יותר, את בית הסוהר שבו מוחזקים האסורים. השוער היה הממונה על הארמון המלכותי וכן על הנרות  שבעזרתם הוא הואר. גם כיום, בבתי דירות רבים הקונסיירז' הוא השוער והאחראי על האחזקה.
הארמון העירוני היה מקום מושבם של רוזני פריז. בארמון זה התגורר המלך אודו הראשון. איג קאפה הקים בשטחו את היכל הקורייה רז'י  ושיכן בו מגוון מהשירותים האדמיניסטרטיביים שלו. רובר השני שיפץ את המבנה בתקופת שלטונו.
סן-לואי  בנה במקום את כנסיית סנט שאפל בין השנים 1242 ל-1248. בחלקו הצפוני ארמונו של סן-לואי השיק לנהר הסן במבנה יחיד, שנקרא "החדר על המים", שהיה אגף של מגדל "בומבק" , וקיבל את שמו משום שבו נמצא החדר שבו בוצעו ה"חקירות"  שהפיקו וידויים מהמעונים.
פיליפ הרביעי, "היפה", בנה מחדש את הארמון. העבודות הסתיימו בשנת 1313 בעזרתו של אנגרר דה מריני. פיליפ הרביעי הורה לבנות גם את האולמות הגותיים הגבוהים של הקונסיירז'רי, שהם השרידים היחידים של הארמון הישן שנותרו עד ימינו. פיליפ ביקש להפקיע ולהשתלט על מובלעות שהיו בשטח המלכותי.
חדר המשמר נבנה בסביבות שנת 1310 ושימש כחדר ההמתנה בקומת הקרקע של החדר הגדול.
החדר הגדול היה החדר שבו נהג המלך לישון את שנת הצדק  שלו ובו נכלל גם חדר אירוח. הסעודות הוגשו על שולחן שיש שחור . היה זה חדר גדול מידות שנתמך על ידי שורת עמודים.
אולם נושאי הנשק  היה חדר האוכל של המשרתים החמושים.
סביב שנת 1350 הקים ז'אן השני בפינת ארמון הסיטה את הפוויליון המרובע של המטבחים שייעד עבור "פשוטי" ארמון המלך. ארבע הגזוזטראות המערביות של חדר השורים בודדו משאר החדר בעזרת קירות ומוטות. במטבח זה הוכנו ארוחות למסיבות מלכותיות שבהן השתתפו מאלפיים ועד לשלושת אלפים אורחים.
ז'אן השני הקים מגדל בפינה הצפון-מזרחית של הארמון, שנקרא "מגדל השעון" , ובו הותקן השעון הציבורי הראשון בצרפת בסביבות שנת 1371. השעון הוחלף בשנת 1585, בתקופת כהונתו של אנרי השלישי, בשעונו של ז'רמן פילון, שנותר מאז על כנו.
ב-22 בפברואר 1358 אסף אטיין מרסל, מנהיג הסוחרים של פריז שמילא תפקיד המקביל לראש עיריית פריז, כ-3,000 איש ועלה אל ארמון המלך, פרץ בכוח אל לשכת המלך ורצח שני מרשלים לעיני יורש העצר, שארל מנורמנדי, לימים שארל החמישי.
שארל החמישי החליט לנטוש את ארמון הסיטה לטובת אוטל סן-פול.
