עונת 1993/1994 בסרייה א' הייתה העונה ה-92 של התחרות שאורגנה על ידי התאחדות הכדורגל האיטלקית ונוהלה על ידי "ליגת הכדורגל" . המשחקים החלו ב-29 באוגוסט 1993 והסתיימו ב-1 במאי 1994. 
בליגה השתתפו 18 קבוצות. התחרות התקיימה בשיטת ליגה עם משחקי בית ומשחקי חוץ. עבור הניצחון הוענקו שתי נקודות ונקודה עבור תוצאת תיקו.
רג'אנה, קרמונזה, פיאצ'נצה ולצ'ה היו הקבוצות שעלו מהליגה השנייה.
מילאן זכתה באליפות בפעם ה-14 בתולדות המועדון ובפעם השלישית ברציפות.  
בסיום העונה, ב-21 באוגוסט 1994 נערך משחק של הסופר קאפ האיטלקי בו מילאן ניצחה את סמפדוריה 1:1 בסיום המשחק, 4:3 בבעיטות עונשין וזכתה בגביע.
בסיום העונה לסרייה ב' ירדו פיאצ'נצה, אודינזה, אטאלנטה ולצ'ה. במקום הקבוצות שירדו לסרייה א' העפילו פיורנטינה, בארי, ברשה ופדובה. 
ג'וזפה סיניורי שחקנה של לאציו, כבש 23 שערים וזכה בתואר מלך השערים. זאת בפעם השנייה בקריירה.
