ציקלון הוא המונח המטאורולוגי לציון אזור מעגלי מוגדר של תנועה סיבובית סגורה, הנעה באותו כיוון עם סיבוב כדור הארץ. הרוח הציקלונית סובבת סביב המרכז. הסיבוב הוא נגד כיוון השעון בחצי הכדור הצפוני, ועם כיוון השעון בחצי הכדור הדרומי.
מערכות הלחץ הנמוך הגדולות ביותר הן ציקלונים פולאריים או ציקלון אקסטרה-טרופי. ציקלונים אלו נמצאים בסקאלה הסינופטית 1 . מרבית הציקלונים הגדולים סובבים סביב אזור לחץ נמוך. על פי "מרכז ההוריקנים הלאומי"  ציקלונים חמי מרכז כמו סופות טרופיות וסובטרופיות שייכים גם הם לסקאלה הסינופטית.
סוג נפוץ של ציקלון הוא הציקלון הטרופי. הסופות מסוגו קרויות הוריקן, טייפון או סופה טרופית בהתאם למקום היווצרן ולעוצמתן. ציקלון טרופי באוקיינוס האטלנטי לרוב ייקרא הוריקן, באוקיינוס ההודי ובחלקים מהאטלנטי יקרא ציקלון, ובצפון מזרח הפסיפי, טייפון. באמריקה הצפונית גם הטורנדו קרוי לעיתים ציקלון, אך שימוש זה פחות מקובל.
ציקלונים נצפו גם בכוכבי לכת אחרים כגון מאדים ונפטון 2 .
ישנן כמה תכונות מבניות המשותפות לכל הציקלונים. ציקלון הוא אזור לחץ נמוך.
מרכזו של הציקלון, הוא האזור בעל הלחץ הנמוך ביותר בסביבה. מרכז זה, שבציקלון מפותח נקרא "העין", היה המקור לשמה של תופעת הטבע משום דמיונה לקיקלופ.
ליד המרכז, גרדיאנט הכח כתוצאה מהפרשי הלחצים  צריך להיות פחות או יותר באיזון עם כח קוריוליס  3 .
עקב כח קוריוליס, כיוון הסיבוב יהיה נגד כיוון השעון בחצי הכדור הצפוני, ועם כיוון השעון בחצי הכדור הדרומי.
לפיכך בחצי הכדור הצפוני הרוחות המהירות ביותר ביחס לקרקע נוצרות בצד המזרחי של ציקלונים הנעים צפונה ובצד הצפוני של אלו הנעים מערבה; ולהפך בחצי הכדור הדרומי.
ציקלונים אינם ייחודיים לכדור הארץ. ציקלונים כגון "נקודה כהה קטנה"  נפוצים בענקי גזים כמו צדק, שבתאי, אורנוס ונפטון, ידועה גם בשם "עין המכשף" , היא בגודל כשליש מ"נקודה כהה גדולה" . השם "עין המכשף" ניתן לה עקב הדמיון לעין. תצורה זו נגרמת על ידי עננות לבנה באמצע "עין המכשף". מאדים גם הוא הציג ציקלונים. סופות גדולות כמו "הכתם האדום הגדול"
 , מיוחסות בטעות לציקלונים אך למעשה הם התופעה ההפוכה - אנטי ציקלון.
