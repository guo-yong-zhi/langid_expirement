ניתוח ליצירת חזה גברי  הוא הליך כירורגי הנועד להפוך את החזה לגברי על ידי הסרת רקמת השד או שינוי הפטמות והעטרות. ניתן לעבור ניתוח ליצירת חזה גברי במקרים של גינקומסטיה  ודיספוריה מגדרית. כחלק מהמעבר המגדרי  גברים טרנסים יכולים לבחור בניתוח זה, המוכר בהקשר זה גם כ"ניתוח עליון" , משום שהוא נועד להתאים את פלג הגוף העליון.
הסרת רקמת השד בניתוח חזה גברי היא סוג של כריתת שד  הנקראת "כריתת שד תת-עורית" . סוג זה של כריתת שד מסיר רקמות מתוך השד , וכן עודפי עור. לאחר מכן, המנתח משרטט קווי מתאר של החזה בצורה גברית, ומשנה את הגודל והמיקום של העטרות והפטמות לפי הצורך.
המועמדים לניתוח מעוניינים בחזה שטוח בעל מראה גברי. בין המועמדים האפשריים נמנים גברים סיסג'נדרים עם גינקומסטיה; גברים טרנסג'נדרים שעוברים שינויים רפואיים וסובלים מדיספוריה ביחס לחזה; וא-בינארים עם שדיים, 1  אשר בדומה לגברים טרנסג'נדרים יכולים לחוות דיספוריה בגלל החזה. 2  3 
גינקומסטיה היא עיוות שד מצוי שיכול להופיע אצל גברים, ועשוי לדרוש התערבות כירורגית. הגורמים לגינקומסטיה משתנים אך הם עשויים לכלול בין היתר תופעות לוואי של תרופות או גנטיקה. 2 
אנשים שזוהו בלידתם כנקבה ועוברים שינוי מגדרי לזכר, גבר או א-בינארי צפויים לחוות דיספוריה מגדרית הנגרמת בשל מראה החזה שלהם, ובהתאם גם אופוריה מגדרית בעקבות הניתוח. 3  לדוגמה, השחקן הקנדי אליוט פייג' עבר את הניתוח בשנת 2021; הוא סיפר כי "זה שינה לחלוטין את חיי...  לא רק משנה-חיים אלא מציל חיים." 4 
אחת השיטות לניתוח היא יצירת חתך רוחבי מתחת לשד והשתלת עטרות פטמה חופשיות. אם העור רופף יותר מדי, האלטרנטיבות הן להאריך את החתך לרוחב  או לבצע חיתוך אנכי בקו האמצע .
העטרה נחתכת לקוטר מוסכם-מראש ולאחר מכן הפטמה מחולקת בחיתוך בצורת פאי ומורכבת מחדש. ייתכן אובדן תחושה כלשהו בעקבות שיבוש עצבי.
אחת השיטות הנפוצות ביותר לניתוח היא יצירת חתך כפול, מעל ומתחת למסת השד, הסרת רקמת השומן ורקמת הבלוטה, וסגירת העור. שיטה זו משאירה צלקות מתחת לשרירי החזה, הנמתחות מבתי השחי ועד לאמצע החזה.
חתך כפול מלווה בדרך כלל בהשתלת פטמות חופשיות על מנת ליצור פטמות במראה גברי. העטרה והפטמה מוסרים מרקמת השד, מתבצע חיתוך לאורך ההיקף ולאחריו מוסרת שכבת הבשר העליונה משאר הרקמה. לאחר השטחת החזה, הפטמות מושתלות במיקום הזכרי המתאים. לרוב גודל העטרה מוקטן, כמו גם גודל הפטמות עצמן, כאשר בדרך כלל העטרה הנקבית גדולה יותר בהיקפה והפטמות מתבלטות יותר.
השתלת פטמות מקושרת בדרך כלל לניתוח חזה בסגנון חתך כפול, אך ניתן להשתמש בה בכל שיטת ניתוח אחרת במידת הצורך. השתלת פטמות מביאה איתה אפשרות של דחייה. במקרים כאלה, הפטמה מקועקעת בחזרה באופן קוסמטי, או שעשויים להתבצע הליכים כירורגיים נוספים.
בדרך כלל, תחושה מסוימת תחזור לפטמות המושתלות עם הזמן. עם זאת, ההליך מנתק את העצבים הנכנסים לפטמות ולעטרות, וקיימת סבירות ניכרת לאובדן תחושה. 5 
על מנת להסיר את רקמת הבלוטה ורקמת השומן המרכיבות את מסת השד, וכן את העור הנוסף שמכסה את המסה, ישנן שלוש גישות בסיסיות.
עבור שדיים קטנים, כגון מידה A או מידה B נמוכה, ניתן לבצע חתך סביב-עטרתי, כלומר חתך מעגלי מסביב לעטרה, בשילוב עם חתך מעגלי פנימי כדי להסיר חלק מעודפי העטרה. משיכת העור למרכז תגרום להתכווצויות מסוימות, אך לרוב הדבר מתרכך עם הזמן. ההליך יגרום ללחץ משמעותי בקו הצלקת, וכדי למנוע התפשטות של הצלקת יש צורך בתפר קיבוע תמידי. השארת שכבת הדרמיס החיצונית  מתחת לעטרה שבשוליים מסייעת להישרדותה.
חתך חור המנעול מרחיב את החתך הסביב-עטרתי עוד יותר על ידי סגירה אנכית מתחתיו, שכתוצאה ממנה העור הבלתי-רצוי נמשך מצד לצד והעודפים מוסרים. 6 
חתך עוגן המתווסף לכך הוא חתך רוחבי, בדרך כלל בקפל מתחת לשד, שמטרתו להסיר עוד יותר עור עודף, כאשר עור רפוי אינו רצוי. הוא מיועד לשדיים גדולים בהרבה או בעלי שטח פנים גדול יותר, כפי שניתן לראות בנשים עם ניוון שד שלאחר הלידה.
ניתן לפתור את המורכבות באשר לעטרת הפטמה על ידי שימוש ברגלית , שיש לה יתרון בכך שהיא משאירה תחושה מסוימת ושומרת על אספקת הדם ללא פגע, אך היא יכולה להוות חסרון כאשר יש לה די נפח אשר לא מספק את המראה השטוח שרוב הטרנסג'נדרים מנקבה-לזכר  מעוניינים בו.
לפעמים הגפיים הצדדיות עשויות להיות ארוכות למדי, והביטוי שהרופאים משתמשים בו הוא "לרדוף אחרי אוזן של כלב" לכיוון בית השחי. 'אוזן כלב' היא קפל לא נעים של עור בפינת החתך, אשר מתאסף בדרך כלל בזווית גדולה מ-30 מעלות. 7  שימוש בחתך מעוקל יכול להפחית את הסיכוי להתפתחות של אוזני כלב, מכיוון שהוא מצריך פחות התאספות של עור, אך חלק מהמטופלים לא אוהבים את המראה של הצלקת המעוקלת, מכיוון שהיא עשויה להידמות למראה השדיים.
לא נדיר שהמנתח ישנה את קווי החתך לאחר שלושה חודשים או יותר כאשר מופיעים כמה אזורי שרידים בעייתיים מהניתוח.
מחקר משנת 2023 על 139 מטופלים שעברו כריתת שדיים מאשררת-מגדר מצא שיעורים נמוכים מאוד של חרטה ושיעורים גבוהים מאוד של סיפור מהתוצאות. שיעור הסיפור החציוני היה 5 מתוך 5, ושיעור החרטה החציוני היה 0 מתוך 100. 8 
הבהרה: המידע בוויקיפדיה נועד להעשרה בלבד ואינו מהווה ייעוץ רפואי.
