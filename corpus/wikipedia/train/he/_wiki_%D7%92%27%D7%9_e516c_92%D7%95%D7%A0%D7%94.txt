ג'וזפה קאבו דראגונה  הוא אדמירל איטלקי המשמש כראש מטה ההגנה  של הכוחות המזוינים של איטליה.
דראגונה נולד ב-28 בפברואר 1957 וב-1976 נרשם ללימודים באקדמיית הצי האיטלקי. ב-1980 הוא סיים את לימודיו באקדמיה והחל ללמוד בבית ספר לטיסה בארצות הברית. הוא הוסמך כטייס מסוקים, וב-1981 חזר לאיטליה ושימש כטייס בצי האיטלקי. באותה שנה הוא נשלח ללבנון כחלק מכוח יוניפי"ל. ב-1991 הוא מונה למפקד קבוצת מטוסים על נושאת המטוסים "גריבלדי". ב-27 בספטמבר 2002 הוא מונה למפקד נושאת המטוסים גריבלדי. ב-27 באוקטובר 2005 הוא מונה למפקד כוח המטוסים והמסוקים של הצי. ב-13 באוקטובר 2011 מונה למפקד אקדמיית הצי. ב-26 ביוני 2016 מונה למפקד פיקוד המבצעים המיוחדים של הצי. ב-21 ביוני 2019 מונה למפקד הצי. ב-19 באוקטובר 2021 הועלה לדרגת אדמירל, וב-6 בנובמבר של אותה שנה מונה לראש מטה ההגנה .
