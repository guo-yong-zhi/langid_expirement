מרי מילר  היא פוליטיקאית אמריקאית, המכהנת כחברת בית הנבחרים של ארצות הברית מטעם מחוז הקונגרס ה-15 של מדינת אילינוי. זהו מחוז הקונגרס הגדול ביותר באילינוי מבחינה גאוגרפית.
מילר נולדה בעיר נייפרוויל שבטנסי, וסיימה את לימודיה התיכוניים בתיכון המרכזי של נייפרוויל. היא בעלת תואר ראשון בחינוך יסודי ותואר ראשון נוסף במנהל עסקים מאוניברסיטת מזרח אילינוי 1 .
לקראת בחירות 2020 הודיעה מילר כי תתמודד לבית הנבחרים של ארצות הברית במחוז הקונגרס ה-15 של אילינוי, לאחר פרישתו של נציג המחוז המכהן ג'ון שימקוס. לאחר שזכתה במועמדות המפלגה הרפובליקנית בבחירות מקדימות, גברה על יריבתה אריקה ויוור, מועמדת המפלגה הדמוקרטית, עם 73.4% מקולות הבוחרים 2 . מילר היא האישה הרפובליקנית הראשונה שמייצגת מחוז קונגרס באילינוי מאז עזיבתה של ג'ודי ביגרט בראשית 2013. 
מילר מיקדה את מסע הבחירות שלה עם מצע של תמיכה בחקלאות ובהשבת כושר הייצור למדינת אילינוי. עמדותיה הפוליטיות הן שמרניות. לראיה, היא מתנגדת להפלות, תומכת בהקמת חומת טראמפ בגבול ארצות הברית–מקסיקו, ומתנגדת לחקיקות שמגבילות את הזכות לשאת נשק 3 .
מילר הושבעה לתפקידה בינואר 2021, עם התכנסות הקונגרס ה-117 של ארצות הברית.
בזמן ההסתערות על הקפיטול ציטטה את מנהיג גרמניה הנאצית, אדולף היטלר מחוץ לבניין הקפיטול ואמרה כי מנהיג המפלגה הנאצית "צדק בדבר אחד" 4 .
