תושבים להט"בים בבולגריה מתמודדים עם אתגרים משפטיים שלא חווים תושבים שאינם להט"בים. פעילויות מיניות חד-מיניות הן חוקיות בבולגריה מאז 1968, אבל זוגות מאותו המין ומשקי בית שבראשם זוגות חד-מיניים אינם זכאים לאותן הגנות משפטיות העומדות לרשות הזוגות שאינם חד-מיניים. אפליה על רקע נטייה מינית נאסרה מאז 2004, כאשר האפליה על בסיס "שינוי מגדרי" הוצאה מחוץ לחוק מאז 2015. ביולי 2019, הכיר בית משפט בבולגריה בנישואים חד מיניים שנערכו בצרפת בפסק דין שמביא לציון דרך במאבק להכרה בנישואים חד-מיניים בבולגריה. 1 
בולגריה, כמו רוב המדינות במרכז ומזרח אירופה, מחזיקה בעמדות שמרניות מבחינה חברתית בכל הנוגע לנושאים כמו הומוסקסואליות.
ב-2019 דירג הארגון ILGA-Europe את בולגריה במקום ה-36 מתוך 49 ממדינות אירופה מבחינת חקיקת זכויות להט"ב. 2 
ההומוסקסואליות הייתה חוקית ב-1858 בכל חלקי האימפריה העות'מאנית, אולם לאחר עצמאותה של בולגריה, אומצה חוקה חדשה ב-1879 שביטלה את חוקיות ההומוסקסואליות בבולגריה.
לאחר עצמאות בולגריה ב-1878, חוק העונשין של המדינה נכנס לתוקף ב-1 במאי 1896, ומעשים הומוסקסואלים בין גברים מעל גיל 16 הפכו לעונש של לפחות שישה חודשי מאסר. 3  תיקון חוק העונשין שבוצע ב-13 במרץ 1951, הגדיל את העונש לעד שלוש שנות מאסר. 4  חוק העונשין המתוקן של 1 במאי 1968 הסיר את הסעיפים המתייחסים למעשים הומוסקסואליים.
ביולי 1964, נעצרו 26 גברים והואשמו כי הם ”קיימו יחסים הומוסקסואליים”. כמה מהנעצרים היו השחקן הנודע גאורגי פרצלב  ואחד מהזמרים הבולגרים האהובים ביותר, אמיל דימיטרוב  . 5  מומחים טוענים כי ”המעצרים היו מסווגים לציבור כך שאנשים יבינו עד כמה התרבות המערבית היא דקדנטית”. בשנות ה-60 של המאה ה-20, היו עוד כמה מקרים דומים, בהם שוב חלק מהאליטה של בולגריה נעצרו.
מאוחר יותר, ב-1966, בעת עיון בחוק העונשין, קבוצת מומחים החליטה כי מעשים הומוסקסואליים לא יחשבו עוד כפשע משום שלסביות והומואים ”הם אנשים חולים, שאסור להעניש אותם בגלל הסבל שהם כבר עוברים ”. 5  ב-1 במאי 1968, תוקן חוק העונשין והומוסקסואליות הפכה לחוקית.
מאז 2002, גיל ההסכמה הוא 14 ללא קשר לנטייה המינית.
מאז 1991, סעיף 46 בחוקת בולגריה  הגדיר את הנישואים כאיחוד בין גבר לאישה, ולכן הוא אוסר על נישואים חד-מיניים. 6 
ב-2012, בשאלה אם לזוגות חד מיניים יהיו בקרוב זכויות נוספות כמו הזכות להינשא או לאמץ ילדים, אמר ראש ממשלת בולגריה, בויקו בוריסוב: ”כדי שמשהו  יקרה, החברה צריכה להיות מוכנה לזה.” 7  התקיימו מספר ויכוחים בשאלה האם להכיר באיגודים אזרחיים או בשותפויות רשומות, אשר יעניקו לזוגות מאותו המין חלק מהזכויות והיתרונות של הנישואים, כולל הזכות לרשת, לקבל החלטות רפואיות, להחזיק ברכוש יחד; שכולם מוכרחים כרגע לזוגות מאותו המין.
ב-2017, זוג בולגרי מאותו המין, שהתחתן בבריטניה, הגיש תביעה על מנת להכיר בנישואיהם. 8  בית המשפט המינהלי בסופיה דחה את עניינם בינואר 2018. 9  עם זאת, עורכי דין מארגון הלהט"בי הבולגרי Deystvie  ערערו על ההחלטה הזו. הארגון החל לאסוף פומבית חתימות לטובת ערעורם. 10 
בתביעת קומן ואחרים נגד המפקח הכללי להגירה ומשרד הפנים , מקרה שמקורו ברומניה בו קבע בית הדין האירופי לצדק כי יש לזכות בזוגות חד-מיניים יש זכויות תושבות מלאות בכל מדינות האיחוד, בית המשפט בסופיה העניק אותו דבר לזוג חד-מיני הזכות להתגורר בבולגריה ב-29 ביוני 2018. הזוג, אישה אוסטרלית ובת זוגה הצרפתייה, התחתנו בצרפת ב-2016, אך נשללו מהתושבות בבולגריה שנה לאחר מכן כשניסו לעבור לשם. 11 
אסור לזוגות מאותו המין לאמץ ילדים בבולגריה. עם זאת, אנשים רווקים ללא קשר לנטייה מינית מורשים לאמץ, אם כי לעיתים רחוקות מתקבלות בקשות מצד רווקים. לזוגות לסביות אין גישה להפריה חוץ-גופית והזרעה מלאכותית, מאחר שהיא זמינה רק לזוגות הטרוסקסואלים נשואים. אף על פי כן, מאז 2004, לנשים לסביות חד-הוריות קיבלו גישה ל-הפריה חוץ-גופית. 2 
מאז ה-1 בינואר 2004, חוק ההגנה מפני אפליה מ-2003  אסר אפליה ושנאת דיבור על בסיס נטייה מינית בכל התחומים . 12  על פי החוק, נטייה מינית מוגדרת ”נטייה הטרוסקסואלית, הומוסקסואלית או ביסקסואלית”.
ב-2015, תיקנה האספה הלאומית הבולגרית את ההגדרה ”מין” בחוק כך שתכלול מקרים של שינוי מגדרי. 13  טרנסג'נדרים שלא עברו שינוי מגדרי חוקי, יוכלו להשתמש ”מגדר” מרשימת העילות המוגנות. ביטוי מגדרי וזהות מגדרית אינם מוזכרים במפורש בחוק המתוקן. 14 
פשעי שנאה נגד הקהילה הגאה אינם נדירים בבולגריה, ולעיתים קרובות הרשויות מתעלמת ולא בודקת את המקרים. ב-2008, סטודנט בן 25 נהרג באכזריות בפארק בסופיה מאחר שהוא נתפס כהומו. במהלך החקירה, איש העיד כי שני החשודים היו חלק מקבוצה שהתכוונה ”לנקות” את הפארק מהומואים. 15 
בינואר 2014, התחייבה הממשלה להוציא אל מחוץ לחוק פשעי שנאה נגד הקהילה הגאה. 16  עם זאת, בעקבות הבחירות לאספה הלאומית הבולגרית באוקטובר 2014 , הממשלה שהוקמה שתקה בנושא. 15  נכון להיום, חוק העונשין של בולגריה עדיין לא מגן על הלהט"בים מפני פשעי שנאה. 17  18 
חוק המסמכים האישיים הבולגריים , שנכנס לתוקף ב-1 באפריל 1999, היה החוק הראשון בבולגריה שהסדיר שינויי מין. 2  אין נתונים רשמיים על מספר הבולגרים ששינו חוקית את מגדרם. כאשר אדם עובר ניתוח לשינוי מין, הוא יכול לשנות את הדרכון, רישיון הנהיגה, תעודת הזהות האישית, תעודת הלידה ומספר תועודות אזרחיות אחידות נוספות כדי להתאים למגדר החדש שלהם. אי אפשר לעבור ניתוח לשינוי מין, אלא אם כן ללכת לבית המשפט ולקבל החלטה חיובית בבית המשפט. דרישות אחרות כוללות גיל 18 לפחות ועיקור. 19  יתר על כן, נהלים כאלו אינם מכוסים על ידי המדינה, ולכן הם יכולים להיות יקרים מאוד. 20  מבלי לעבור ניתוח לשינוי מין, אדם לא יכול לשנות את מינו החוקי באף מסמך רשמי. עם זאת, ב-2016 הורשו 3 נשים טרנסג'נדריות לשנות את מגדרן מבלי לעבור ניתוח. 21 
סקר של יורוברומטר  ב-2015 מצא כי רק כ-29% מהבולגרים הסכימו עם ההצהרה כי אנשים טרנסג'נדרים צריכים להיות מסוגלים לשנות את המסמכים האזרחיים שלהם כדי שיתאימו לזהותם המגדרית הפנימית. 22 
לאחר הכרעת הדין של בית המשפט החוקתי  על אמנת איסטנבול, בה גינה בית המשפט את הניסיונות להכניס לחקיקה את ההכרה המגדרית לאחר שבקשתה של אישה טרנסג'נדרית לשינוי מגדר נדחתה על ידי בית משפט אזורי. 23 
אינטרסקסים בבולגריה הם אפילו יותר שוליים ובלתי נראים בחברה מאשר הקהילה הטרנסג'נדרית. אין נתונים על מספר התינוקות האינטרקסיים שנולדו במדינה. 24  הנוהל הסטנדרטי במקרה של לידת ילדים אינטרסקסים הוא הסרת איברי המין הזכריים בשל העובדה שמדובר בפעולה קלה יותר מזו שמסלקת את איברי המין הנשיים. לעיתים רחוקות, מתבשרים ההורים על הנזקים שעלולים לגרום בהמשך לזהותו המגדרית של הילד. 24  אין חוקים הנוגעים לאינטרסקסים.
חוק ההגנה נגד אפליה הבולגרי מ-2003 מגן על אנשים מפני אפליה על רקע נטייה מינית ביחס לגיוס לצבא. 25 
גברים הומואים וביסקסואלים לא נאסרים במפורש לתרום דם בבולגריה, אך אנשי מקצוע רבים בתחום הרפואה, במיוחד מחוץ לסופיה, לא יאפשרו להם אם יידעו על נטייתם המינית. עם זאת, טופס בקשת תורם הדם, הנדרש לפני תרומת דם כלשהי, אינו מבקש מהמבקש לחשוף מידע זה, אלא מחייב אותם לאשר כי לא השתתפו בפרקטיקות  המגבירות את הסיכון ל-HIV או מחלות מין אחרות. טופס ההסכמה נמצא בתקנה שהוציא משרד הבריאות הבולגרי ב-19 ביולי 2004. 26 
סקר של Pew Global Attitudes Project מ-2002 רשם כי כ-63% מהבולגרים היו ”הומופוביים באופן גלוי ”. סקר של Pew Global Attitudes Project מ-2007 רשם כי ההסכמה לקיום הקהילה הגאה בבולגריה עלתה לכ-39%. 27 
סקר של האיחוד האירופי מ-2006 הראה כי כ-15% מהבולגרים תמכו בנישואים חד-מיניים, כאשר כ-65% מהבולגרים התנגדו לכך. 28  29  בסקר אחר של האיחוד האירופי מ-2015, המספרים הללו נותרו כמעט זהים, כאשר כ-17% מהבולגרים תומכים בנישואים חד-מיניים וכ-68% מהבולגרים התנגדו. 30 
על פי סקר שנערך ב-2007 על ידי Skala, סוכנות סוציולוגית, כ-42.4% מהבולגרים לא היו רוצים שיהיה להם חבר או קולגה להט"בי. כ-46% מהם ענו שלא יקבלו אם ילדם שלהם יהיה להט"בי. 31  סקר של יורוברומטר  ב-2015 מצא כי רק כ-9% מההורים הבולגרים יקבלו את ילדיהם אם ימצא במערכת יחסים חד-מינית. 32 
על פי סקר שנערך ב-2008, שנערך ב-15 בתי ספר ברחבי סופיה, וארנה ופלובדיב, כ-10.5% מהתלמידים הגדירו את עצמם כביסקסואלים, ואילו כ-1.8% מהתלמידים הגדירו את עצמם כהומואים וכ-87.7% מהתלמידים הגדירו את עצמם כסטרייטים. מבין התלמידים הללו, כ-15% אמרו שהם לא ירצו חבר להט"בי וכ-29% אמרו שהם יסרבו מכל וכל לשבת ליד חבר לכיתה להט"בי. רק כ-5% מהתלמידים השיבו כי הם יהו בריונים לבני כיתתם הלהט"בים, ואילו כ-39% מהתלמידים אמרו שהם יגנו עליהם מפני בריונות. 33 
סקר מ-2012 הראה כי מספר האנשים שלא היו רוצים שיהיה להם קולגה להט"בי ירד לכ-38%. בנוסף, הסקר הראה גם כי הבולגרים היו סובלניים יותר כלפי לסביות מאשר גברים הומואים, וכ-26% מהנשאלים לא היו שוכרים את דירתם לזוגות לסביות. 34 
מחקר של מרכז המחקר פיו שפורסם במאי 2017 הראה כי כ-18% מהבולגרים היו בעד נישואים חד מיניים, בעוד כ-79% התנגדו לכך. התמיכה הייתה גבוהה יותר בקרב נוצרים אורתודוקסים  ובני 18–34 , בניגוד למוסלמים  ואנשים מגיל 35 ומעלה . 35 
רוב חיי הגייז בבולגריה נקבעים בעיקר בסופיה. ישנם מוסדות להט"ביות בפלובדיב, וארנה ובלגואבגרד. מחוץ לערים הגדולות, הנושא הוא טאבו ולעיתים רחוקות מתקבל בברכה או מרגישים שהוא רלוונטי או אמיתי. מאחר שזהו עדיין נושא שנוי במחלוקת מאוד בבולגריה, לא ניתן להשיג נתונים מדויקים בגלל אי-נכונותם של חלק או מרבית האנשים המזהים כלהט"בים לאשר את עצמם באופן חופשי מחשש לרדיפה, ביקורת או הטרדה ציבורית.
בדצמבר 2018, הושחתו שלטי חוצות שקידמו סובלנות כלפי זוגות מאותו המין, שהוצבו בערים שונות בבולגריה כמו וארנה ובורגס. 36  37 
מצעד הגאווה היחיד שהתרחש עד כה בבולגריה הוא מצעד הגאווה בסופיה . המצעד הראשון התקיים ב-2008 ומשך אליו כ-150 משתתפים שהותקפו בבקבוקי תבערה, סלעים ובקבוקי זכוכית. יותר מ-60 חוליגנים נעצרו. 38  מצעדי הגאווה בשנים שלאחר מכן נמשכו בשלווה והחלו למשוך יותר משתתפים כמו גם את התמיכה של מפלגות פוליטיות, עסקים מקומיים ושגרירויות. במצעד של 2017, נכחו למעלה מ-3,000 משתתפים ונתמכו על ידי 18 משימות דיפלומטיות. שבוע הגאווה כלל גם תוכנית קולנוע ופסטיבל אמנות. 39  במצעד של 2019, צעדו בסביבות 6,000 משתתפים. המצעד נתמך על ידי 25 דיפלומטים ונציגי ארגונים וקרנות בינלאומיים. 40  41 
הכנסייה האורתודוקסית הבולגרית מתנגדת בתוקף לחופש האספה לקהילה הגאה ובכל צורה של ביטוי כמו מצעדי גאווה, מכנה אותם ”הפגנת חטא” וגם ”חטא מעשה סדום”. 42  לפני קיום מצעד הגאווה בסופיה ב-2012, כומר מסליבן, אמר בריאיון לעיתון מקומי כי ”צריך להכות הומואים באבנים”. 43  ההתנגדות הלאומית, קבוצת הימין הקיצוני, דגלה בשימוש במטאטאים ובאתים כדי לתקוף אנשים במצעדי גאווה. 44 
מפלגות כמו המפלגה הסוציאליסטית הבולגרית, הירוקים , השמאל הבולגרי  ו-DSB  תמכו בזכותם של מארגני המצעד לקיים את מצעד הגאווה. עם זאת, ב-2014 רק הירוקים והשמאל הבולגרי שלחו הצהרות תמיכה במצעד הגאווה. 45  46  ג'ורג'י קדיייב, המועמד לשעבר לראשות העיר מטעם המפלגה הסוציאליסטית הבולגרית לסופיה, השתתף בתמיכה במצעד הגאווה ב-2011. 47  מספר מפלגות, כמו מפלגת התקפה הלאומנית של הימין הקיצוני, מתנגדות בתוקף למצעדי הגאווה, במחאה נגדן, כמו כן בחוקיות ההומוסקסואליות באופן רחב יותר. 46  48 
ישנם מספר ארגונים להט"בים בבולגריה:
בנובמבר 2009, המועצה המחוזית של פאזארדז'יק הצביעה בעד תיקון, האוסרת על ”הפגנה ציבורית של נטייה מינית או כל נטייה אחרת”." 49  הארגונים הלהט"בים תקפו את החלטת המועצה וטענו שהיא מפלה. 50  באוקטובר 2010, בית המשפט המינהלי של המחוז ביטל את ההחלטה, תוך ציטוטם של השגיאות הפרוצדורליות בעברו. 51  החלטת בית המשפט אושרה גם בערעור לבית המשפט המינהלי העליון ביולי 2011. 52 
