מחקר מיליון הנשים מנתח את המידע הבריאותי של יותר ממיליון נשים בנות 50 ויותר. המחקר נעשה בידי קבוצת חוקרים באוניברסיטת אוקספורד ובראשם דיים ולרי ברה. המחקר נערך בשיתוף שירותי הבריאות בבריטניה והאגודה לחקר הסרטן בבריטניה בסיוע מימון מהמועצה למחקר רפואי בבריטניה. המחקר נועד להאיר שאלות מהותיות הנוגעות לבריאותן של נשים בקבוצת הגיל הזו והוא אכן עמד ביעד זה, ולא זו בלבד, אלא שהחוקרים ממשיכים לתרום ממצאי המחקר לירחוני רפואה נחשבים.
אחת השאלות שנבדקו במחקר זה מתייחס להשפעות של הטיפול בהורמונים על בריאותן של נשים. המחקר מאשש את הממצאים שבקרב נשים אשר נוטלות הורמונים תהא שכיחות גבוהה יותר לפתח סרטן שד.
ממצאי מחקר מיליון הנשים, ביחד עם ממצאי הניסוי מארצות הברית  השפיעו על מדיניות הבריאות בבריטניה בכל הנוגע לטיפול הורמונאלי לנשים.
בין השנים 1996 - 2001 הוזמנו יותר ממיליון נשים לבצע בדיקת שד רוטינית ב-66 מרכזים לבדיקת השד ברחבי בריטניה. ביחד עם ההזמנה לבדיקה, קיבלו הנשים שאלונים, שאותם התבקשו למלא עד למועד הבדיקה. בסביבות 70% מהנשים מילאו והשיבו את השאלונים והסכימו לקחת חלק במחקר. מחקר מיליון הנשים הוא המחקר הגדול ביותר מסוגו בעולם.
מטרת המחקר לענות על השאלות:
מעקב אחר הנשים מצביע על כך שנשים המקבלות טיפול הורמונלי נמצאות בסיכון גדול יותר לחלות בסרטן שד מנשים שאינן מקבלות טיפול זה. לעומת זאת, נשים שקיבלו טיפול הורמונלי בעבר אינן נמצאות בסיכון גבוה יותר לחלות. המחקר גם הראה שהסיכון גבוה למי שמקבלות טיפול הורמונלי משולב של אסטרוגן ופרוגסטוגן מאשר בקרב מי שמקבלות טיפול באסטרוגן בלבד. נשים המקבלות טיפול משולב נמצאות בסיכון של פי שניים מאשר נשים ללא טיפול הורמונלי בעוד שנשים המקבלות טיפול באסטרוגן בלבד נמצאות בסיכון של פי 1.3. השימוש בטיפול הורמונלי גרם בעשור שבין 1993 - 2003 לתוספת תחלואה של כ-20,000 מקרים של סרטן השד בבריטניה.
ידוע שנשים בתקופת הבלות שלא עברו כריתת רחם נמצאות בסיכון גדול יותר לחלות בסרטן האנדומטריום  אם הן נוטלות טיפול באסטרוגן בלבד. מעקב אחר 700,000 נשים מהמחקר אישש זאת, ואף הראה שנשים הנוטלות טיבולון גם הן נמצאות בסיכון מוגבר לחלות בסרטן אנדו מטריאלי. לעומת זאת, בקרב נשים הנוטלות טיפול משולב  עשויה להיות אף ירידה בסיכון לחלות. השפעות אלו תלויות גם ב-BMI של הנשים: ההשפעות השליליות של טיבולון ואסטרוגן בלבד קשות יותר אצל נשים רזות ואילו ההשפעות החיוביות של אסטרטגן ופרוגסטוגן גדולות יותר אצל נשים שמנות.
תוצאות המחקר מראות על גידול קטן בסיכון לחלות בסרטן השחלות בקרב נשים הנוטלות הורמונים. ההוכחה לסיכון מוגבר זה מתבססת על ממצאים מ-948,576 נשים בגיל הבלות לאורך כ-5 שנים.
סיכון מוגבר זה לא נמצא בקרב נשים שנטלו הורמונים בעבר. לגבי נשים הנוטלות הורמונים בהווה נמצא כי בקרב כל 1,000 נשים המקבלות טיפול הורמונלי – 2.6 פיתחו סרטן בשחלות במהלך 5 שנים, לעומת 2.2  – אשר אינן נוטלות הורמונים. לא נמצא הבדל בין טיפול הורמונלי משולב או אסטרוגן בלבד וכן לא היה שוני בין הנוטלות את ההורמונים באופן אוראלי או באמצעות מדבקות.
תוצאות אלו הן שוות ערך למקרה אחד נוסף של סרטן השחלות על כל 2,500 נשים המקבלות הורמונים ומקרה מוות אחד נוסף על כל 3,300 נשים, הנוטלות הורמונים, במהלך 5 שנים.
מפרסמי המחקר טוענים כי יש לבדוק תוצאות אלו בהקשר של סיכונים ותועלות אחרות של הטיפול ההורמונאלי. בפרט בהתייחס להשפעה הכוללת של הטיפול ההורמונאלי על 3 סוגי הסרטן הנפוצים בקרב נשים: שד, רחם ושחלות. יחדיו שלושת סוגי הסרטן הלל מהווים 4 מתוך 10 מקרי סרטן בקרב נשים בבריטניה. על פי הממצאים, אצל נשים בגילאים 50–69, כ-19 מקרים של אחד מסוגי הסרטן הללו יתפתחו במהלך 5 שנים אצל כל 1,000 נשים שאינן מקבלות הורמונים, לעומת 31 מתוך 1,000 בקרב נשים אשר כן נוטלות הורמונים. הסיכון המוגבר מופיע בקרב נשים הנוטלות טיפול הורמונלי משולב.
המודעות הציבורית לממצאי המחקר הובילו לשינויים התנהגותיים – בעיקר לירידה מהירה במרשמים לטיפול הורמונלי ברחבי אירופה וארצות הברית החל משנת 2003. בין השנים 2002–2005 הייתה ירידה של 50% במכירת הורמונים.
מחקרים עדכניים מורים כי מחקר מיליון הנשים מוסיף להשפיע על בריאותן והתנהגותן של נשים באירופה: ניכרת ירידה תלולה בסרטן שד, המיוחסת לירידה בשימוש בהורמונים.
הבהרה: המידע בוויקיפדיה נועד להעשרה בלבד ואינו מהווה ייעוץ רפואי.
