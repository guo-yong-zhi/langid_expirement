גשר ארבעת הראשים  המכונה גם גשר פבריקיוס  הוא הגשר העתיק ביותר ברומא הנמצא עדיין בשימוש.
הגשר נבנה בשנת 62 לפנה"ס ומקשר בין שדה מרס מצפון  לבין אי הטיבר שבמרכז הנהר. גשר קסטיוס מקשר את האי לגדתו השנייה של נהר הטיבר .
מקור שמו של הגשר - "ארבעת הראשים" מתייחס לפסלי האל יאנוס לו שני הראשים, אשר מצוי משני צידי הגשר. הפסלים הובאו אל הגשר במאה ה-14 מכנסיית גרגוריוס הקדוש במונטה סבלו.
על פי דיו קסיוס הגשר נבנה שנה לאחר שקיקרו נבחר לקונסול והחליף גשר עץ קדום יותר שעמד במקום. הגשר הוזמן ביוזמת לוקיוס פבריקיוס ונקרא על שמו. הגשר שוקם בשנת 21 לפנה"ס ביוזמתם של הקונסולים מרקוס לוליוס וקווינטוס אמיליוס לפידוס.
אורך הגשר 62 מטרים, רוחבו 5.5 מטרים והוא מורכב משתי קשתות, כאשר במרכז הנהר עמוד מרכזי תומך בשתי הקשתות.
הגשר בנוי אבן טופה געשית, ומצופה אבן טרוורטין וכתובת הקדשה מנציחה את בונה הגשר:
L . FABRICIVS . C . F . CVR . VIAR  FACIVNDVM . COERAVIT  IDEMQVE  PROBAVIT
בימי הביניים נקרא הגשר בשם "גשר היהודים"  בשל סמיכותו לגטו רומא.
הגשר שופץ על ידי האפיפיור אינוקנטיוס ה-11 בשנת 1679.
