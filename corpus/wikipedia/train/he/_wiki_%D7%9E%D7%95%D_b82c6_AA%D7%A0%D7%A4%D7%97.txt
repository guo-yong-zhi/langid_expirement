מותק, הילד התנפח  הוא סרט קולנוע מסוגת הקומדיה של חברת וולט דיסני, בבימויו של רנדל קלאיסר משנת 1992, המשלב אלמנטים של מדע פופולרי.
כשנתיים לאחר מאורעות הסרט הקודם, "מותק, הילדים התכווצו", ויין סלינסקי  עובד כממציא ומשתתף בצוות הבונה מכונה שמכווצת ומגדילה עצמים באופן משמעותי ביותר .
ד"ר צ'ארלס הנדריקסון, ראש צוות פיתוח המכונה, מתחרה בוויין סלינסקי ושואף להדיחו ממעבדות סטרלינג בתמיכת חבר המנהלים של החברה, אך היו"ר סטרלינג תומך בסלינסקי ומסרב לפטרו.
המשפחה עוברת דירה למקום חדש בנבאדה, שם נתקל ניק הבן הצעיר בבעיות חברתיות, עקב המצאותיו הבולטות של אביו. הבת הבכורה איימי טסה לאוניברסיטה והאם דיאן מצטרפת אליה, ומשאירה לוויין הוראות כיצד להסתדר בהיעדרותה. ויין לא מצליח יותר מידי בתפקידו זה, ועושה נזקים במטבח כאשר התינוק אדם בן השנתיים חופשי לטייל ברחבי הבית ולעשות נזקים.
לאחר מכן מחליט ויין לקחת את ניק ואדם למעבדת סטרלינג ולנסות לשפר את הניסוי, הוא מגלה שתחתית בירה יכולה להיות פתרון לבעיות בהם נכשל עד כה הצוות, הוא נוטל את השפן האהוב של התינוק ומכוון אליו את הכוונת, אדם התינוק לא מרוצה מכך וניגש לקחת את השפן ממקום הניסוי כשוויין וניק אינם שמים לב, אדם סופג את אנרגיית הניסוי שמשתבש בעקבות קצר חשמלי ועד שהם עוצרים את קצר החשמל התינוק חוזר למקומו, והם חוזרים לביתם שם מזמין ויין את השמרטפית להגיע למספר שעות.
ויין מניח את אדם על כיסא האוכל עם השפן, מדליק את המיקרוגל והולך לומר לניק שהם יוצאים לבדם לסרט. בינתיים נוצר קשר אלקטרומגנטי בין אדם התינוק למיקרוגל – קשר שמגדיל את אדם לגודל של 2.5 מטר וגורם לכלבלב המבוהל לקרוא לוויין וניק. אלה נבהלים ונמלטים מהמטבח עד שהם מעזים לחזור ומגלים את אדם עושה נזקים ברחבי הבית. ויין מחליט לקחת את אדם למעבדה ושם לכווץ אותו חזרה, הוא מחפש את אדם והם נוסעים למעבדה שם נתקל ויין בד"ר הנדריקסון האומר לו שכל הניסוי נמחק בגללו, ואומר לוויין שאין זה ענינו מתי ישוחזר הפרויקט משום שהוא מפוטר ממנו.
ויין ניק ואדם חוזרים לביתם ומגלים את אימם שוויתרה על הטיסה, ויין נמלט מהחנייה עם המכונית אך מחליט לחזור ביודעו שהדבר הטוב הוא לספר, כאשר דיאן האמא רואה את אדם היא מתעלפת וויין נזעק לטפל בה בעוד ניק מנסה למנוע מאדם להזיק לבית, ניסיון שנכשל מתחילתו. השכנים מתחילים להתאסף סביב הבית עקב הצעקות וקולות הניפוץ הנשמעים מתוכו ודיאן מרגיעה אותם, לבסוף מצליח ויין להרדים את אדם בתוך לולו הגדול באמצעות השפן האהוב עליו.
ויין ודיאן יוצאים למחסני המעבדה להביא את הארגז של ויין שם נמצאת המכונה ולהקטין בה את אדם, באותו זמן מגיעה השמרטפית המתגלה כמנדי חברת כיתתו של ניק, ניק מונע ממנה להיכנס אך בעקבות השכר המובטח לה היא מתעקשת להיכנס, אדם מגיע לדלת וכאשר מנדי רואה אותו היא נופלת לידיו של ניק המכניס אותה לביתו וקושר אותה על מנת שלא תצעק ותגלה לשכנים מה אירע לאדם, ניק מדליק את הטלוויזיה ואדם צופה בה, ניק הולך לדבר עם מנדי ולהרגיעה ובאותו זמן נוצר קשר אלקטרומגנטי בין אדם לטלוויזיה ומגדיל אותו לגודל של 4 מטרים לעומת ה-2.5 הקודמים, ניק ומנדי מגיעים למקום בעקבות הרעשים ומגלים שאדם גדל ושבר את הקיר ויצא.
אדם הולך לשכנים והורס את המסיבה המתקיימת אצלם ויוצא לסיבוב הרסני בעיר, ד"ר הנדריקסון מגיע למקום על מנת לחקור את ויין אודות התינוק והארנב שנראו במצלמות המעבדה בשעת הקצר, ורואה את אדם ולידו ניק ומנדי, המשטרה מגיעה ומעלה את אדם למשאית ואת ניק ומנדי למכונית המשטרה.
ויין ודיאן מגיעים למקום ומגלים את מה שארע, היו"ר סטרלינג מגיע למקום לאחר שנקרא על ידי ד"ר הנדריקסון שם הוא מחליט לפטר את הנדריקסון ולעבוד עם ויין סלינסקי, הנדריקסון הזועם מגייס את תמיכתם של חבר ההנהלה של המעבדות ויוצא לטפל באדם בעצמו באמצעות ירי חץ הרדמה ממסוק, ויין ודיאן יוצאים בעקבות המשאית שבה אדם ושומעים ממפקד המשטרה שאדם גדל לגובה מעל 20 מטרים והניח את ניק ומנדי בכיסו, ושאדם גודל כתוצאה מאלקטרומגנטיות ונגיעה באורות המושכים אותו אליהם. הם מצליחים לעצור אותו בדרך ללאס וגאס אך הניסיונות להעמידו במקום על מנת להקטינו נכשלים והוא ממשיך ללאס וגאס בליווי המשטרה.
הילד מגיע ללאס וגאס כאשר מועלה רעיון לקחת מכונית למכירת גלידה ולמשוך באמצעותה את התינוק אל מחוץ לעיר, אדם נופל על הכביש עקב הסתבכות שרוך הנעל שלו וניק ומנדי קופצים אל תוך מכונית אך אדם שהתרומם לוקח אותה ומתחיל לשחק בה להנאתו, עד שלבסוף הוא מניח אותה על דמות הקאובוי שבמרכז הקזינו, המכונית נופלת וברגע האחרון תופס אותה אדם ומניחה בכיסו, מכונית הגלידה מגיעה ועל פי הוראות המשטרה מכבים מרכזי הקזינו את החשמל על מנת לפתות את הילד ללכת בעקבות הגלידה, הם מגיעים אל קצה העיר שם התינוק רואה קזינו שלא התעדכן על המתרחש ואורותיו דלוקים, לצד הקזינו עומדת גיטרה גבוהה המוארת בחזקה, ואדם מנתק אותה ממקומה ומנסה לנגן בה, המסוק ובו ד"ר הנדריקסון מגיע והנדריקסון יורה שני חצי הרדמה על אדם, אחד מפספס אותו והשני פוגע בגיטרה והיא צונחת למטה. הוא מכוון את הרובה בשלישית ואז נתפס המסוק בידי דיאן שהוגדלה בידי ויין על מנת לתפוס את אדם, מאחר שהבינו שאדם מצפה לראות את אמו גדולה ממנו.
דיאן מניחה את המסוק על הקרקע ואדם מחבק אותה ומסתובב לכיוון אביו, ויין מקטין את שניהם לגודלם הרגיל, ולאחר תום ההתרגשות הם נזכרים בניק ומנדי שבלי לשים לב הוקטנו לגודל מזערי כאשר דיאן ואדם הוקטנו, סצנת הסיום מראה את מנדי וניק המוקטנים מתחברים, וויין מכין את המכונה להגדלתם.
דניאל שליקר
הסרט קיבל ציון של 41% באתר Rotten Tomatoes.
