עוגת הנסיכה  היא עוגת שכבות שוודית מסורתית, המורכבת משכבות של עוגת ספוג אוורירית, ריבת פטל או תות-שדה, חביצה ומעליהן שכבה עבה של קצפת. את העוגה מכסים במעטפת ממרציפן, המעניק לעוגה מראה חלק ואסתטי. ציפוי המרציפן הוא לרוב בצבע ירוק, ומעליו בוזקים אבקת סוכר וכן מקשטים את העוגה בתוספת של מרציפן ורוד בצורת עלה.
מתכון העוגה המקורי הופיע בספר בישול משנות השלושים, ופורסם על ידי ג'ני אקרסטורם, מורתן של בנות מלך שוודיה. שמה המקורי של העוגה היה "גרון טארטה" , אך הוא שונה ל"פרינססטארטה" עקב כך שהנסיכות בנותיו של המלך קארל, הנסיכה מרגרטה , הנסיכה מרטה  והנסיכה אסטריד , אמרו שהן מאוד אוהבות את העוגה.
עוגות דומות המצופות במרציפן בצבעים אחרים, כגון צהוב, נחשבות גם הן לעוגות נסיכה. עוגת נסיכה המצופה במרציפן אדום נקראת "אופרהטארטה" .
