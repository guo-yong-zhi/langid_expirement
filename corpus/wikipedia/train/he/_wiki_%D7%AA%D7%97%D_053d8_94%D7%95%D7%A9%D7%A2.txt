תחנת הרכבת בית יהושע היא תחנת נוסעים של רכבת ישראל על מסילת החוף, בצדו המערבי של בית יהושע, בסמוך לכביש 553. התחנה משרתת את תושבי המועצה האזורית חוף השרון, אבן יהודה, קדימה צורן, תל מונד והשכונות הדרומיות של נתניה.
תחנת הרכבת בית יהושע נפתחה במאי 1953.  
בעבר יצאה מצפון מערב לתחנה שלוחה לעבר בית אריזה סמוך למפעל תנפורט הנמצא מדרום מערב לתחנה. לאחר סגירתו של בית האריזה נסלל מגרש החנייה באזורה והשלוחה קוצצה. כיום משמשת השלוחה לצרכים תפעוליים, למשל לחניית ציוד הנדסי, ואורכה הוא כ-25 מטרים. 
בתחילת שנות ה-90 שופצה התחנה, ונוספו לה מעבר תת-קרקעי ורציף נוסף.
בקיץ 2002, נערך שיפוץ נוסף בתחנה אשר כלל התקנת מעליות ושילוט מעודכן. 
ב-2021 החלו להתבצע בתחנה עבודות להתקנת מערכת הזנה חשמלית עילית על ידי חברת SEMI הספרדית וב-3 בספטמבר 2022 התבצעה נסיעה ראשונה של רכבת חשמלית בתחנה 1 . המערכת מספקת מתח חילופין של 25 אלף וולט בתדירות של 50 הרץ ומאפשרת לציוד נייד רכבתי בעל פנטוגרף לפעול בתחנה. כיום יש לרכבת ישראל קטרי בומברדייה טראקס הגוררים קרונות דאבל דק מאותו יצרן וקרונועים חשמליים מדגם Desiro HC תוצרת סימנס.
בתחנה שני רציפים: רציף צד אשר ממוקם בכניסה לתחנה  במבנה הראשי ורציף צד נוסף. 
לתחנה יש שתי כניסות: בצד המזרחי מבית יהושע ובצד המערבי מאזור התעשייה פולג של העיר נתניה. 
משני צדי החניה קיימים חניונים לרכבים פרטיים, הגדול שבהם נמצא בצדו של פולג. ישנה תחנת מוניות. 
מרבית קווי האוטובוס היוצאים מהתחנה מופעלים על ידי חברת קווים, למעט קו 30 ו31 המופעלים על ידי חברת אקסטרה.
מקרא סימנים:
