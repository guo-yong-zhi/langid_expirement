דניאל אינגס  1  הוא שחקן אנגלי. הוא ידוע בעיקר מהופעתו בתפקיד לוק קארן בסדרה הקומית "חולה אהבה" של ערוץ 4 ונטפליקס. 2 
אינגס למד בבית ספר דאונטסי בווילטשייר ואחר למד באוניברסיטת לנקסטר בתחום לימודי תיאטרון וסיים את התואר ב-2008. 3  את הכשרתו המקצועית רכש אינגס בבית הספר למשחק של תיאטרון בריסטול אולד ויק ובתיאטרון הלאומי לנוער. הוא הופיע במחזות, סרטים קצרים ותוכניות טלוויזיה. תפקידיו הבולטים ביותר הם בדמות ג'ייק בקומדיה "Pete versus Life" של ערוץ 4, וקלווין בדרמה הקומית "Psychoville" של ה-BBC. ב-2011 שיחק אינגס בעונה הראשונה של הסדרה הקומית של ערוץ Sky 1 "בית הקפה". 4 
בשנים 2014 ו-2015 הופיע אינגס בתפקיד "מנהל מחלקת הפלט", מאט טאוורנר בסדרה המוקומנטרית "W1A" של ערוץ BBC2. ב-2016 ו-2017 גילם את דמותו של קומנדר מייק פרקר בסדרת הדרמה של נטפליקס "הכתר". ב-2018 החל להופיע בתפקיד הבעל של הדמות הראשית בגילומו של אלן קאמינג בסדרת הדרמה המשטרתית "אינסטינקט".
