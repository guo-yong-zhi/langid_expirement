FN P90 הוא תת מקלע מתוצרת בלגיה שתוכנן ומיוצר על ידי חברת FN herstal החל משנת 1990.
ה-P90 נוצר כמענה לדרישה של נאט"ו למציאת תחליף לכלי-נשק  שיורים תחמושת 9 מ"מ פרבלום; הוא תוכנן להיות קומפקטי וקל משקל אך עם זאת רב עוצמה בשביל חיילים ויחידות שנמצאות בכלי רכב  מאבטחים ויחידות כוחות מיוחדים ולוחמה בטרור. ה-P90 ידוע בארגונומיה ובנוחות הירי שלו שכן הרתע החלש שיוצא מהנשק הוא קטן ביותר וביחד עם צורת האחיזה הנוחה והייחודית והקומפקטיות שלו הופכים אותו לנוח מאוד לשימוש במגוון רחב של סיטואציות כמו ירי בזמן נהיגה למשל  או במקרים בהם רוצים להסתובב עם נשק אוטומטי מוסתר מבלי שיראו. תת-המקלע משמש את היחידות המיוחדות של צה"ל מאז שנות ה-90 של המאה ה-20. מאחר שהוא משתמש בתחמושת מסוג שונה מ-9 מ"מ הוא נחשב גם לנשק הגנה אישי .
ה-P90 יורה תחמושת בקוטר 5.7 מ"מ: ה-FN 5.7 , שיוצרה במיוחד בשביל ה-P90. ה-FN 5.7 הוא כדור קטן קל ומהיר להבדיל מכדורים אחרים שמשמשים תתי-מקלעים בדרך כלל שהם 9 מ"מ וגדולים יותר. כאשר הוא נורה מה-P90 ה-FN 5.7 יכול לחדור אפודי מגן שבדרך כלל יכולים לעצור כדורים רגילים שנורים מרוב תתי המקלעים. 2 
מחסנית ה-P90 היא ייחודית מאוד בהשוואה למחסניות של כלי-נשק אחרים; המחסנית יושבת על החלק העליון של הנשק לאורכו בזמן שהכדורים עצמם יושבים במאונך לקנה ויוצאים מהמחסנית כשהם ישרים לכיוון הקנה ובכך הופכת להרבה יותר קומפקטית מאשר מחסנית רגילה שמתחברת בקצה אחד לחלק התחתון של הנשק, כל זה יחד עם המשקל הנמוך של התחמושת המחסנית והנשק עצמו בכלל מאפשרת למחסנית להיות בעלת קיבולת של 50 כדורים; קיבולת גבוהה במיוחד יחסית למחסניות אחרות ולכלי-יריה בגודל הזה בכלל ובכל זאת להישאר קומפקטי מאוד נוח וקל משקל.
PS90 הוא גרסת קרבין לרובה P90 שיוצר על ידי החברה FN herstal והוצג לראשונה בשנת 2005. לרובה יש תוספות חדשות כגון קנה ארוך יותר ב-407 מ"מ.
הרובה נמצא בשימוש בדומה ל-P90, רק יותר אצל יחידות ללוחמה בטרור ולא אצל הכוחות המיוחדים ומאבטחים.
