אלן מייקל ריצ'סון  הוא שחקן, דוגמן וזמר אמריקאי, אשר מוכר בשל תפקידו כקווין דוולין "ת'אד" קאסל בסדרה "בלו מאונטיין סטייט" של רשת סרטי פרמאונט, בשל תפקידו כהאנק הול/הנץ בסדרת גיבורי העל "טיטאנים" כחלק מהיקום הקולנועי של DC ובתור ג'ק ריצ'ר בסדרה "ריצ'ר" מבית פריים וידאו.
ריצ'סון נולד בגרנד פורקס, דקוטה הצפונית כאמצעי מבין שלושה בנים לויקי, מורה בתיכון ודייוויד ריצ'סון, שהיה סמל ראשי בחיל האוויר האמריקאי. במהלך ילדותו, משפחתו עברה להתגורר במחוז שמפיין, אילינוי. בגיל 10 משפחתו של ריצ'סון התיישבה לבסוף בעיר ניסוויל, פלורידה.
הוא למד בבית הספר התיכון בניסוויל וסיים את לימודיו בשנת 2003. מ-1999 עד 2003, הוא למד במכללה הקהילתית "Northwest Florida State College" עם תואר באמנויות כחלק מלימודי תעודה.
הוא החל לדגמן לקטלוג של אברקרומבי אנד פיץ' ובנוסף הוא דגמן הלבשה תחתונה לחנות לבגדי גברים אלקטרונית.
הופעתו הראשונה בטלוויזיה הייתה ב-2004 כשנבחן לעונה השלישית של תוכנית המציאות "אמריקן איידול" כמועמד מוביל לנבחרת. הוא ביצע מופע חשפנות באחד הפרקים והודח בשלב המעבר להוליווד.
בשנת 2004 שיחק את הדמות החוזרת אקוומן בסדרה סמולוויל, והפך לשחקן הראשון שמשחק את הדמות בלייב אקשן. שותפו לסט, ג׳סטין הארטלי, גם שיחק את הדמות בפיילוט לסדרת סולו שמעולם לא שודרה.
ב-2006 שיחק תפקיד קטן של קצין בצבא בסרט טלוויזיה של ערוץ הולמרק "Though None Go with Me" לצד שריל לאד. באותה שנה שיחק בסרט האימה "הקצב" העוסק בחמישה סטודנטים המגיעים בטעות לעיירה נידחת בדרך ללאס וגאס.
ב-2009 שיחק בסרט הטלוויזיה "Midnight Bayou" לצד ג'רי אוקונל המבוסס על רומן מאת נורה רוברטס. באותה שנה שיחק בסרט הקומדיה "מעודדים צמודים".
מ-2010 ועד 2011 שיחק בתפקיד ראשי את ת'אד קאסל, קפטן קבוצת הפוטבול בסדרת הנעורים "בלו מאונטיין סטייט". ב-2016 שיחק בסרט "עירוני בלו מאונטיין: עלייתו של תאדלנד", המבוסס על הסדרה.
ב-2018 גילם את בוב בקומדיה "מרד במשרד" לצד ברנטון ת'ווייטס, ובאותה שנה החל לככב בסדרת הטלוויזיה "טיטאנים". ב-2019 שיחק בסרט הפנטזיה "Above the Shadows". ב-2020 שיחק בסרט "רוחות מלחמה" גם הוא לצד ת'ווייטס.
בשנת 2022 החל לגלם את ג'ק ריצ'ר בסדרת הטלוויזיה מבית פריים וידאו "ריצ'ר"  1  המבוססת על רב המכר הבינלאומי, "כסף קטלני" מאת לי צ'יילד.
ב-13 במאי 2006 נישא לתסריטאית והמפיקה קת'רין קמפבל. לבני הזוג יש שלושה בנים, קאלם , עידן  ובנם השלישי, אמורי טריסטן נולד ב-6 בדצמבר 2015.
לריצ'סון ואשתו יש בבעלותם חברת הפקות "AllyCat Entertainment".
תפקיד ראשי ; 18 פרקים
