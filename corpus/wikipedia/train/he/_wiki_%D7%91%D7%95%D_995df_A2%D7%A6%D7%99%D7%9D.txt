בואה עצים  הוא סוג של נחשים גדולים החיים ביערות גשם באמריקה הדרומית ואמריקה המרכזית. הם מזכירים במראם פיתוניים אך שייכים למשפחת החנקיים.
אורכו של המין הגדול בסוג, רב חנק אזמרגדי, הוא עד 1.8 מטרים. נחשים אלה בעלי גוף ירוק ומנומר בעדינות וחלקם חומים. כשמם, הם מצויים בין ענפי העצים ביער ומסתווים במארב לטרף לא זהיר. הם יכולים ללכוד מכרסמים, זוחלים אחרים ועופות שונים על ידי תפיסה בעזרת לסתותיהם הגדולות והתלפפות עליהם עד למותם. הם יכולים לצום זמן רב לאחר שאכלו ארוחה טובה.
חלק ממינים אלה הם חיות מחמד מבוקשות, אך אחרים נמצאים בסכנה בטבע.
