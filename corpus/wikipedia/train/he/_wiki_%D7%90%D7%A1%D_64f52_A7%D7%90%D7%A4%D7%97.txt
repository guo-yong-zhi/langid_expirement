אסתר קאפח  היא סופרת, משוררת וחוקרת ישראלית רב-תחומית בתחום החינוך, בתחום טכנולוגיה ותקשורת בחינוך, ספרות יהודית והמורשת התרבותית של יהודי תימן.
קאפח נולדה במושב עמקה שבגליל המערבי בשם אסתר אברהם. היא למדה בבית הספר ממ"ד האר"י ובאולפנה "סגולה" קריית מוצקין.
סיימה תואר ראשון בספרות, לשון עברית וערבית באוניברסיטת בר-אילן. את התואר השני עשתה בבית הספר לחינוך של אוניברסיטת בר-אילן. בתקופה זו החלה לפרסם מאמרים 1  ולהציגם בכנסים. 2  3  4  5  6  7  8  בשנת 1993 סיימה את התואר השני שלה, כשנושא התזה שכתבה היה "לוגו כאמצעי לפיתוח מטה-קוגניציה, חשיבה מתמטית ותפיסה מרחבית". 9  בשנת 2000 קיבלה תואר דוקטור על עבודתה "השפעת משוב מטה-קוגניטיבי בתהליכי פתרון בעיות מילוליות מתמטיות בעזרת מחשב", 10  בהנחייתה של פרופ' זמירה מברך.
במשך שלושים שנה עבדה במערכת החינוך בישראל. בתקופת היותה מורה, מפקחת ומרצה במערכת החינוך ניהלה סדרת מחקרים , כגון מחקר מדידה והערכה של פרויקט קליטת עולים חדשים מאתיופיה, מחקר שנערך בחסות פרופ' זמירה מברך ב־1996 מאוניברסיטת בר-אילן ביוזמת הג'וינט ומשרד החינוך. כמו כן, ערכה מחקר במכון מופ"ת על תרבות ארגונית במכללה אקדמית מנקודות מבט שונות ביחד עם ישראל בן ישי. קאפח יצגה את ישראל גם בכנסים בינלאומיים מחוץ לישראל במסגרת החינוך המתמטי-טכנולוגי. 11  12  13 
בין השנים 1993 ל-2003 פיתחה תוכניות לימודים, העבירה סדנאות למורים ולמורי מורים במכללות וניהלה אגף מחשבים במכללת תלפיות. הגתה את שיטת "מיפוי הבעיה" לפתרון בעיות מילוליות במתמטיקה. 14 
קאפח פרסמה חמישה ספרים. סיפורה "עולים לתל אביב" נבחר לפרסום במסגרת הפרויקט: "110 זיכרונות ילדות תל אביבים" באתר ספריית בית אריאלה ובשיתוף עיריית תל אביב.
שירה "בְּצֵל נַזֶּרֶת" זכה בתחרות השירה "בין גלי קורונה" בעילום שם של האתר "יקום תרבות". היא ערכה את הספר: "מתימן לישראל – תרבות, לשון, סִפרות וחינוך", תשע"א, 2011. הספר מכיל שבעה עשר מאמרים על יהדות תימן ובו שני מאמרי מחקר פרי עטה. 15  16 
שירים, סיפורים ומסות שכתבה פורסמו בכתבי עת ספרותיים שונים כגון סלונט, דעת, בכיוון הרוח, קול ההמון ועוד. כמה משיריה הולחנו על ידי המוזיקאים רחלי וולשטיין ועודד ברק ומבוצעים בערבי תרבות בספריות. 17  18  הספר "צוּר מִשְׁכָּנִי" זכה אף לתעודת הוקרה בתחרות פרס ז'בוטינסקי לספרות ומחקר.
ספרה "ילדת ביכורים" זכה למלגה של האגודה לטיפוח חברה ותרבות, תיעוד ומחקר מיסודו של עובדיה בן שלום - נתניה.
אסתר קאפח מתגוררת בקריית אונו. היא נשואה לאריה, בנם של הרב יוסף קאפח והרבנית ברכה קאפח, והיא אם לחמישה ילדים.
מכתביה:
