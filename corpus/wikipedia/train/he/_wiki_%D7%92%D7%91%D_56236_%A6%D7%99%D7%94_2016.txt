גביע הפדרציה 2016 הייתה התחרות ה-54 לנבחרות טניס נשים. היא אורגנה על ידי פדרציית הטניס הבינלאומית.
תחרויות אזוריות החלו בפברואר 2016 ומשחק הגמר הסתיים ב-13 בנובמבר 2016.
נבחרת צ'כיה ניצחה במשחק הגמר את נבחרת צרפת וזכתה בגביע בפעם העשירית בתולדות הנבחרת. זו היה הניצחון החמישי בשש שנים.
מתכונת התחרות הייתה זהה למתכונת של העונה הקודמת.
כל המפגשים כללו 5 משחקים.
בית עולמי א' כלל 8 קבוצות ועוד 8 קבוצות היו בבית עולמי ב'.
יתר הקבוצות התחרו בבתים אזוריים .
לקראת סיום העונה 4 קבוצות מהבית העולמי א' נפגשו עם 4 קבוצות מבית עולמי ב' על הזכות להתמודד בבית עולמי א' בעונת 2017.
בעקבות המשחקים בין 4 נבחרות שהפסידו בשלב הראשון של הבית העולמי א' לבין הקבוצות שניצחו בבית עולמי ב':
בנבחרת ישראל השתתפו שחר פאר, אלונה פושקרבסקי, שלי קרוליצקי ויוליה גלושקו. הנבחרת החלה את השתתפותה בבית ג' של אזור אירופה/אפריקה א'. כל המשחקים של אזור אירופה/אפריקה א' נערכו באילת. הנבחרת סיימה את הבית במקום הראשון. במשחק עליה לבית עולמי ב' היא נפגשה עם אוקראינה והפסידה 3:0.
