אורית מיטל  היא משוררת, דוקטור לספרות עברית, מרצה לספרות באוניברסיטת תל אביב ומנהלת עמותת בית עגנון בירושלים. 1 
אורית מיטל נולדה בירושלים, כבת בכורה לרותי , גננת ילידת ישראל, אחותו של יוסף רום, דיפלומט שהיה מראשוני חיל הים הישראלי; וזאב מיטל, יליד גרמניה, שבתקופת השואה עם פרוץ מלחמת העולם השנייה היגר עם משפחתו לצרפת והמשפחה התיישבה בפריז.
ב-1943 הוברח עם אחיו, אחותו וילדים נוספים ל-L'Hermitage , כפר ללא חשמל ומים זורמים. הם ניצלו על ידי אלבר ומרי-לואיז בוסון, שאספו אותם לביתם וגידלו אותם. השניים הוכרו ב-2012 כחסידי אומות העולם. זאב מיטל עלה לארץ עם הוריו ב-1947.
אורית גרה עם הוריה בבריסל, שבבלגיה מגיל שנה עד גיל שש, לאחר שהאב השלים את לימודי הרפואה שבה המשפחה לישראל, והתגוררה בפתח תקווה, אחר כך ברמת גן ובגבעתיים. אביה התמחה ברפואה פנימית ואורית למדה בתיכון בליך. לה אח ושתי אחיות.
מיטל בוגרת כיתת השירה של הליקון לשנת 1999.
מיטל פרסמה שירים בכתבי העת "הליקון", "שבו", "אלפיים", "כרמל" וננופואטיקה. פרסמה מאמרים, בין היתר בכתבי העת "מטעם", "מכאן" ו"אות".
מרצה לספרות ומנחת סדנאות שירה. לימדה ספרות באוניברסיטת בן-גוריון, במכללת "אחווה", בבית הספר "מנשר" . ובמכללת "בית ברל". כיום מלמדת באוניברסיטת תל אביב ובבית הספר לאמנויות המילה מטעם מקום לשירה. 2  הייתה מרצה לספרות עברית באוניברסיטת בן-גוריון.
עמדה בראש התוכנית לכתיבה יוצרת באוניברסיטת תל אביב.
בין השנים 2005–2008 פרסמה ביקורות שירה בעיתון "הארץ".
"הארץ היא אם, הארץ היא גוף, על המטפורה המשפחתית בספר 'אימה גדולה וירח' לאצ"ג". עתיד להתפרסם בספר 'אימה גדולה וירח' ו'הגברות העולה' לאורי צבי גרינברג, מחקרים ותעודות. עורכים: ד"ר תמר וולף-מונזון ופרופ' אבידב ליפסקר. הוצאת אוניברסיטת בר-אילן.
מיטל בזוגיות ואם לשני בנים. התגוררה בתל אביב ובהוד השרון, וכיום  גרה בנטף.
ביקורות שירה של אורית מיטל:
ביקורות על ספריה של אורית מיטל:
