ג'ונד אל-אורדון  היה אחד מחמשת המחוזות הצבאיים ) של "בילאד א-שאם"  בתקופה המוסלמית המוקדמת. הג'ונד נוסד תחת שלטונם של הראשידון  ובירתו הייתה טבריה במשך כל תקופת הח'ליפות האומיית והעבאסית. הוא כללה את דרום הר הלבנון, הגליל, דרום החורן, רמת הגולן, ורוב הצד המזרחי של עמק הירדן.
החלוקה של ארץ ישראל לנפות ולמחוזות בתקופת השלטון המוסלמי, הייתה בדרך כלל זהה לזו שבתקופה הרומית והביזנטית. האזור שנקרא "פלשתינה סקונדה", וכלל את הגליל ואת האזור שממזרח לעמק הירדן ולכנרת, נקרא מעתה "ג'ונד אורדון", ובירתו נשארה טבריה. המונח "ג'ונד"  משמעותו כאן חטיבה צבאית גדולה, ולכן השימוש במונח הזה מצביע על כך שלחלוקה המנהלית היה תחילה אופי צבאי, וכי הייתה זהות בין הפיקוד הצבאי והמנהל. 1 
גבולותיו של ג'ונד אל-אורדון משקפים תודעה של הקשר ההיסטורי-כלכלי והביטחוני בין הגליל ובין הגולן. 2 
בתקופה המוקדמת של השלטון המוסלמי, כל ג'ונד היה מחולק לאזורים, "אִקלימים" . ה"אִקלים" היה מחולק למחוזות, "כּוּרוֹת" . 1  בין המחוזות  של ג'ונד אורדון היו: טבריה, סַאמִרַה , ביסאן , פחל , ג'רש, בית ראס, ג'דר, אַבִּל, סוסיה, צפוריה , עכא , קדס   וצור. 3  צור הייתה הנמל של ג'ונד אל-אורדון. 4 
הגאוגרף בן המאה ה-10 אבן אל-פקיה  טען שמלבד בירתו בטבריה, המחוזות הראשיים  של האורדון היו שומרון , בית שאן, קדס, פלה, ג'רש, עכו וצור . 5  הגאוגרף אל-מוקדסי  מציין שהערים העיקריות של המחוז היו בירתו טבריה, קדס, צור, עכו, פראד'יה , כאבול, בית שאן, לג'ון  ואד'ריעת . 6  הגאוגרף בן המאה ה-13 יאקות אל-חמאווי מנה את ה"כּוּרות" של אורדון כטבריה, בית שאן, עכו, בית ראס, ג'דר , צור וציפורי . 7 
מדרום לג'ונד אל-אורדון היה ג'ונד פלסטין, שירש את מקומה של פלשתינה פרימה. אולם הגבול הדרומי של ג'ונד אל-אורדון בבקעת הירדן אינו ברור, שכן לפי אחת המסורות השתרע ג'ונד פלסטין עד בית שאן בצפון, ואילו לפי דברי אחרים, כל בקעת הירדן, כולל ים המלח וסביבותיו, ואף אילת, הייתה כלולה בג'ונד אל-אורדון. 1 
הגאוגרפים בני המאה ה-10 אבן חווקל  ואלאצטח'רי  ציינו שאזור הע'ור לאורך נהר הירדן בין "אגם טבריה" לבית שאן בדרום , היה שייך לג'ונד אורדון, בעוד שמשם דרומה לים המלח היה שייך לג'ונד פלסטין. 8  הגאוגרף אחמד אל-יעקובי  טען כי הע'ור, שבירתו הייתה יריחו, היה כפוף לג'ונד דמשק . 5 
בשנת 740 לערך התיישבו חיילים בני שבטים מארץ ישראל בספרד, והקימו ברייה  בסביבת מאלגה, מחוז משלהם, שקראו לו "ג'ונד אורדון". 9 
