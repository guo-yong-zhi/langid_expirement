צ'ארלס רוברט נייט  היה אמן פלאונטולוגי הידוע באיורי דינוזאורים ובעלי חיים פרהיסטוריים.
הוא נולד בברוקלין, ניו יורק ב-1874. בצעירותו החל להתעניין בטבע ובבעלי חיים ולעיתים קרובות אייר מתוך ספרי הטבע של אביו, זאת אף על פי שהיה בעל אסטיגמציה מפגיעה בעינו הימנית. לשם כך הותאמו לו משקפיים מיוחדים.
הוא למד רישום במוזיאון המטרופוליטן לאמנות וב-1890 הצטרף לחברת אמני כנסיות בסגנון ויטראז'. כעבור שנתיים פרש והחל לאייר ספרים וחוברות כעצמאי.
עיסוקו העיקרי כאומן פלאונטולגי, החלה עם ביקורו במוזיאון האמריקאי לתולדות הטבע, בו התבקש בידי ד"ר ג'ייקוב וורטמן לאייר את החזיר הפרהיסטורי אנטלודון מתוך מאובנים ונייט עשה זאת באמצעות לימוד האנטומיה של החזיר ואיור של האנטלודון ע"פ הממצאים . את העבודה הוא הגיש מאוירת בצבעי מים. האיור הפך לפופולרי מאוד ולאורך הזמן נייט התמקד בעבודה של יצורים פרהיסטוריים בצבעי מים, אותם נתן למוזיאון הטבע.
עבודה ידועה במיוחד שלו היא איור של שני פרטי דריפטוזאורוסים  בעודם מזנקים זה מעל זה, אותו אייר עבור המוזיאון האמריקאי לתולדות הטבע. איור זה הציג את הדינוזאורים לראשונה כיצורים פעלתניים ולא כזוחלים איטיים וכבדים כמו שתוארו במאה שלפני כן. עבודה ידועה מאוד שלו היא הדיורמה של טירנוזאורוס רקס נלחם בטריצרטופס אותה צייר ב-1942 עבור מוזיאון פילד להיסטוריה של הטבע בשיקגו. עבודות אלה השאירו רושם על הדימוי הציבורי של מינים נכחדים רבים.
לאורך השנים הוא עבד בעוד איורים מרשימים רבים, אשר הציגו לראשונה מינים פרהיסטוריים משוחזרים כמו שהם חיו וגם מינים קיימים כמו עופות. בין השאר אייר את האגתאומס, האלוזאורוס, הברונטוזאורוס, ממותה צמרית וסמילודון. חלק מהיצירות קיבלו ביקורת שהם נעשו להצגה אמנותית וכללו פגמים בעייתיים רבים. בנוסף טענו שלנייט חסרה הכשרה בפלאונטולוגיה, מה שתרם לכך.
את עבודתו האחרונה הוא ערך ב-1951 למוזיאון בסקרנטון, פנסילבניה ולאחר מכן פרש והפנה זמן למשפחתו, אשר התעסקה גם היא ביצורים נכחדים. לאחר שנתיים נפטר בביתו שבמנהטן.
אנטלודון - האיור הראשון של נייט
דריפטוזאורוסים נלחמים
טריצרטופס
אאובסילאוס
מגצרופס
ממותה קולומביאנית
סטגוזאורוס
פינקודוס
