הזהב של נורמן  הוא סרט דרמת הרפתקאות מלחמה אמריקאי משנת 2020, בבימויו ובהפקתו של ספייק לי. בהפקה השתתפו גם ג'ון קיליק, ביאטריז לוין ולויד לוין בזמן שאת התסריט כתב לי ביחד עם דני בליסון ,פול דה-מיאו וקווין ווילמוט לפי סיפור מקורי של לי. בסרט מככבים דלרוי לינדו, ג'ונתן מג'ורס, קלארק פיטרס, נורם לואיס, איסיה וויטלוק ג'וניור, מלאני תיירי, פול וולטר האוזר, יספר פאקונן, ז'אן רנו וצ'דוויק בוזמן. העלילה עוקבת אחר קבוצה של בוגרי מלחמת וייטנאם שחורים שחוזרים לווייטנאם כדי לחפש אוצר של מטילי זהב שהחביאו בעת ששירתו שם.
במקור נכתב התסריט על ידי דני בילסון ופול דה מאו בשנת 2013, אך הוא עובד מחדש על ידי לי וקווין וילמוט לאחר שעבדו על סרטו הקודם של לי, "שחור על לבן" . צוות השחקנים לוהק בפברואר 2019 והצילומים החלו כחודש לאחר מכן, נמשכו עד יוני והתקיימו בדרום מזרח אסיה. תקציב ההפקה היה 35–45 מיליון דולר, מהסרטים היקרים ביותר של לי.
נטפליקס שחררה את הסרט לצפייה ישירה ב-12 ביוני 2020. 1  באתר Rotten Tomatoes תיארו את הסרט כאפוף "אנרגיה ושאפתנות עזה" וכאחד הסרטים "הדחופים והמשפיעים ביותר של ספייק לי", זאת על רקע מחאות ג'ורג' פלויד. 2  הסרט דן בגזענות נגד שחורים וכולל אזכורים לאישים ואירועים מההיסטוריה של ארצות הברית, שהייתה להם השפעה שלילית על השחורים, אך גם על אישים ואירועים מתקופת מלחמת וייטנאם.
הסרט היה סרטו האחרון של צ'דוויק בוזמן לשנת 2020 ובכלל ,בעקבות מותו כחודשיים לאחר מכן. 
במהלך מלחמת וייטנאם כיתת חיילים שכללה חמישה גברים אפרו-אמריקנים, פול, אוטיס, אדי, מלווין ומנהיג החוליה שלהם נורמן, שקוראים לעצמם "הדמים", מאבטחים אתר של התרסקות מטוס של ה-CIA ובו תיבה עם מטילי זהב המיועדת לתשלום עבור התושבים הילידים על עזרתם במלחמה בוייטקונג. בהשראת נאומו של נורמן על הטיפול הגרוע באפרו-אמריקאים על ידי ממשלת ארצות הברית לאורך ההיסטוריה, הם מחליטים לקחת לעצמם את הזהב ולקבור אותו כדי שיוכלו לאסוף אותו אחר כך. עם זאת, בהתקפת נגד ווייטנאמית, נורמן נהרג והחיילים מגלים אחר כך שאתר הזהב הקבור אבד אחרי שנפילת נפאלם שיבשה את כל ציוני הדרך המזהים.
בהווה נפגשים פול, אוטיס, אדי ומלווין בהו צ'י מין סיטי. הם שוכרים את וין, מדריך שייקח אותם לאזור לאחר שמפולת בוץ חשפה את זנבו של המטוס שהתרסק ועם המידע החדש הזה הם מתכננים למצוא את הזהב ואת גופתו של נורמן. אוטיס מתאחד מחדש עם חברתו הווייטנאמית הוותיקה טיין שעוזרת לו ליצור קשר דה רוש, איש עסקים צרפתי שמעוניין לקנות מהם את הזהב. אוטיס גם מגלה שיש לו בת עם טיין שלא ידע עליה, שהציקו לה בילדותה בשל צבע עורה הכהה. פול מגלה גם שבנו דייוויד הלך אחריו לווייטנאם, מה שמעמיד את מערכת היחסים השברירית שלהם במבחן. הם מסכימים לתת לדייוויד להצטרף אליהם, אך אסור לו לקבל חלק מהזהב.
וין מוביל את הקבוצה אל וייטנאם הכפרית, שם מפגש עם סוחר מקומי מכריח את פול להודות שיש לו הפרעת דחק פוסט-טראומטית וכי הוא מאשים את עצמו באופן במותו של נורמן. בבר במלון דייוויד פוגש את הדי, מייסדת ארגון המוקדש לפינוי מוקשים בשם LAMB ומפלרטט איתה. למחרת, וין נוטש את הקבוצה ואומר להם שהוא יאסוף אותם בעוד כמה ימים. במהלך הלילה הראשון שלהם, פול מחרים את האקדח שאוטיס קיבל בחשאי מטיין והחברים חושדים במניעיו. הוא מנסה לתקן את מערכת היחסים שלו עם דייוויד. בסופו של דבר, החיילים מוצאים את מטילי הזהב הפזורים לצד גבעה. הם מוצאים גם את שרידיו של נורמן ומתפללים עליו.
בדרכם חזרה, הקבוצה מתחילה להתווכח על חלוקת הזהב, כשפול מתעקש שדייוויד יקבל נתח. באדי מנסה להרגיע אותם ועולה בטעות על מוקש, שהורג אותו. בתוהו ובוהו, דייוויד צועד על מוקש נעל בעצמו אך לא מפעיל אותו כאשר הדי ושני מתנדבים אחרים מ-LAMB, סיימון וספו, מופיעים. בהשראת חוויה דומה במהלך המלחמה, פול ממציא תוכנית להוציא את דייוויד מהמוקש בבטחה, אך כמעט מיד אחר כך מחזיק את שלושת הזרים כבני ערובה עם אקדחו של אוטיס, מתוך פרנויה שהם ידווחו לרשויות על תוכניתם לקחת את הזהב. פול מאלץ את דייוויד לקשור את הדי ומשאיר אותה מאוכזבת. במהלך הלילה ספו בורח בזמן שדייוויד והאחרים לוקחים בכוח את האקדח מידיו של פול.
לאחר שפוגש את וין במקום המפגש המוסכם, קבוצת חמושים מופיעה בדרישה לקבל את הזהב בתמורה לספו. קרב יריות שמתפתח גורם לכך שספו נהרג על ידי מוקש בעת שניסה להימלט ודייוויד נורה ברגלו. בהנחה שדה-רושה בגד בהם, וין מציע לחזור למקדש נטוש סמוך כדי להגן על עצמם מפני תגבורת שעלולה להגיע, ואילו אוטיס מציע להתקשר לטיין לעזרה, מה שמביא את פול להאשים אותה במצב. כשהוא מרגיש נבגד ולא מוכן לסמוך על אף אחד, פול לוקח את חלקו בזהב ופונה אל הג'ונגל לבדו. עד מהרה הוא מאבד את הזהב שלו לאחר שננשך על ידי נחש ונופל במורד הגבעה. שאר החבורה מציעה לווין, הדי וסיימון לקחת חלק מהזהב שנותר.
כשהוא כועס על עצמו, לפול יש חזיון של נורמן שמזכיר לו שהוא זה שהרג אותו, לאחר שירה בו במקרה במהלך מארב. נורמן אומר לו שעליו להרפות מאשמתו. אנשיו של דֶה-רוש מוצאים את פול ומאלצים אותו לחפור את קברו שלו. כשהוא לא מוכן לומר להם איפה הזהב, הוא נהרג על ידם. דה-רוש מגיע למקדש. הוא אומר לאוטיס כי לטיין לא היה שום קשר לבגידה שלו. אוטיס והדי הושיטו לו תיק כבד שמתגלה כמלא בסלעים. אוטיס, מלווין ו-ווין מתחילים לירות, כשהם הורגים את כל אנשיו של דה-רושה, שפוצע את אוטיס ומנסה לחסל אותו ברימון יד, אך מלווין מקריב את עצמו בכך שהוא מזנק עליו. דֶה-רושה מתכונן להוציא להורג את אוטיס, אך דייוויד יורה והורג אותו באקדחו של אוטיס.
וינה עוזר לאלה מהחבורה שנשארים בחיים לחלץ את הזהב. אלמנתו של מלווין מקבלת את חלקה, וחלקו של אדי ניתן לארגון "Black Lives Matter". הדי וסיימון תורמים את חלקם ל-LAMB על שמו של ספו. שרידיו של נורמן מובאים לביתו על ידי הצבא למשפחתו. אוטיס מבקר אצל טיין ומתחיל מערכת יחסים עם בתו. דייוויד קורא מכתב מפול, שאומר לו שהוא תמיד יאהב אותו.
הצילומים החלו ב-23 במרץ 2019. 3  שלב הצילומים נמשך שלושה חודשים, לרוב צילומים נערכו בהו צ'י מין סיטי, בנגקוק וצ'יאנג מאי. 4 
הסרט שוחרר ב-12 ביוני 2020 על ידי נטפליקס. 5  6  לפני מגפת COVID-19, הסרט אמור היה להיות מוקרן בבכורה מחוץ לתחרות בפסטיבל קאן 2020 ואז להיות מוקרן בבתי קולנוע נבחרים במאי או ביוני לפני שישוחררו לצפייה בנטפליקס. 4  אך הסגר העולמי שהוטל בעקבות התפרצות הנגיף אילצה לשחרר את הסרט ישירות לצפייה דיגיטלית.
עם שחרורו, זה היה הסרט הפופולרי ביותר בסוף השבוע הראשון שלו בנטפליקס. 7 
ביקורות
