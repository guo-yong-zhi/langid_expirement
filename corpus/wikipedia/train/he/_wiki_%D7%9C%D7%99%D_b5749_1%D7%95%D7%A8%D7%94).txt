שגיאות פרמטריות בתבנית:חברה מסחרית שימוש בפרמטרים מיושנים  ליים  היא חברה אמריקאית שעוסקת בהשכרת כלי תחבורה זעירים מסוגים שונים לרכיבה בעיר, ופועלת תחת אחזקות נייטרון בע"מ  שנקראה בעבר LimeBike. החברה פועלת להצבת כלי תחבורה זעירים לשימוש שיתופי למשתמשי הדרך. האופניים והקורקינטים של ליים מוצעים בלמעלה מ-250 ערים שונות ברחבי העולם. החברה מציעה כלים לשימוש שיתופי אשר ניתנים לשימוש ולאיתור באמצעות אפליקציה סלולרית ייעודית שמשתמשת ב-GPS ומערכת iot. החיוב על רכיבה כולל מחיר קבוע ומחיר לכל דקת שימוש.
LimeBike נוסדה בחודש ינואר 2017 וגייסה 12 מיליון דולר במרץ של אותה שנה בסבב גיוס בהובלת קרן ההשקעות אנדרסן הורוביץ. 1  המיקום הראשון בו פעלה החברה, היה באוניברסיטת גרינסבורו שבצפון קרוליינה, אשר הושק ביוני 2017 ובו הוצבו 125 אופניים מכניים. 2 
LimeBike התרחבה ביולי 2017 לערים נוספות בקליפורניה ובפלורידה. 3  4  5  ב-27 ביולי 2017 השיקה 500 זוגות אופניים בסיאטל, וושינגטון, והפכה למפעילת האופניים השיתופיים השנייה בגודלה בעיר. 6 
החברה סיימה סבב גיוסים שני באוקטובר 2017, והודיעה כי היא מוערכת ב-225 מיליון דולר. 7  סבב גיוס של 335 מיליון דולר בשנת 2018 הוביל את החברה לשווי של 1.1 מיליארד דולר עבור החברה, מה שהפך אותה לחברת חד קרן. 8 
בחודש מאי 2018, הודיעה החברה על מיתוג מחדש תחת השם "ליים" ועל שותפות עם סגווי לייצר קורקינטים חדשים. 9 
בחודש אוגוסט 2018, חתמה החברה על הסכם עם אובר לספק להם אופניים חשמליים להרחבת שירות האופניים שלהם. 10 
ליים גייסה בשנים 2019–2022 מעל ל-900 מיליון דולר ממשקיעים שונים כגון אובר, קרן ההשקעות של גוגל , ADGF ועוד.
ברבעון שלישי של שנת 2020 הודיעה החברה לראשונה על רבעון רווחי.
בסוף שנת 2021 הודיעה החברה כי גייסה 523 מיליון דולר ובכוונתה לצאת להנפקה בתקופה הקרובה.
נכון לשנת 2022 החברה הודיעה כי בוצעו בכלים שלה מעל 350 מיליון רכיבות על ידי יותר מ-50 מיליון משתמשים שונים שהורידו את האפליקציה שלה.
בתחילת שנת 2023 הודיעה החברה על שנה רווחית לפי EBITDA מתואם וזאת כחברה הראשונה בתעשייה התחבורה השיתופית.
ליים משתמשת בכלי תחבורה זעירים  הידועים בצבעם הירוק העז המצוידים ביחידות GPS וביחידות קישור סלולרי. 1  אפליקציה לנייד משמשת לאיתור כלים בקרבת מקום ולסריקה של קוד QR כדי לבטל את נעילת הכלי ותחילת רכיבה. 1  11 
בינואר 2018 הודיע ליים ב-CES 2018 שהם יתחילו בניסיון של אופניים חשמליים, בסן פרנסיסקו. 12  בחודש שלאחר מכן הוכרז גם על קורקינטים חשמליים. 13 
ליים הגישה בקשה להיתרי רכב שיתופי בסיאטל באוקטובר 2018 ולאחר מכן השיק שירות בדצמבר 2018 עם צי של מכוניות פיאט 500 ששמם "LimePod". 14  15  פרויקט זה לצד פרויקט הקטנועים של החברה הופסק.
בחודש אוקטובר 2018 הכריזה ליים על שחרור דגם חדש של קורקינט עם גלגלים גדולים יותר, מתלים ומערכת אלומיניום כדי להילחם בונדליזם ולהאריך את חיי הרכב. 16  כיום החברה מחדשת את המלאי ומפעילה כלים מדור חדש המתקדם ביותר בעולם המיקרו - מוביליטי.
בשנת 2021 השיקה החברה דגמים מתקדמים של קורקינטים ואופניים חשמליים מדור חדש הנחשבים לבטוחים ביותר בתעשייה.
השירות כולל ביטוח רוכבים ייחודי, קסדות צמודות בחלק מהערים, אמצעי בטיחות מתקדמים ועוד.
הקורקינטים של ליים הוטענו בעבר על ידי קבלנים פרטיים אשר כונו Juicers. 17 
התשלום לקבלנים העצמאיים לכל הטענה תלוי בזמן בו כלי מסוים מחכה להטענה.
כיום תפעול הצי מבוצע על ידי נותני שירות ייעודיים והסוללות מוחלפות בשטח על מנת למקסם את זמן השירות של הכלים ברחוב.
ליים זכתה לביקורת על הגישה שלה כלפי עיריות, בפרט התעלמות מחוקים מקומיים. בחודש פברואר 2019, משתמשת ליים נפגעה בתאונה ונכנסה לתרדמת לאחר הנחיה של האפליקציה לנסיעה במקום לא מותאם. 18  בספטמבר 2018, ליים תבעה את עיריית סן פרנסיסקו על כך שנמנעה ממנה הזכות לפעול בעיר. 19  20  ליים קיבלה מכתבים להפסקת-פעילות מערים רבות, כולל רינו, 21  סן פרנסיסקו, 22  אינדיאנפוליס 23  ועוד.
נכון לשנת 2022 פועלת ליים במעל 300 ערים ברחבי העולם, ובעשרות מוקדים מרכזיים בארצות הברית, אירופה, דרום אמריקה, אוסטרליה ואסיה כגון פריז, לוס אנג'לס, סן פרנסיסקו, לונדון, ניו-יורק, ליסבון, ברלין, מינכן, תל אביב, רמת גן, אשדוד ואילת.
חלק מהקורקינטים החשמליים של ליים הושבו ליצרן בשל כשלים מכניים. באוקטובר 2018 השיבה ליים מספר קורקינטים של Segway Ninebot, לאחר שסוללות עלו באש. 24 
בחודש נובמבר 2018, ליים הוציא קריאת recall קורקינטים מודל Okai בשל דיווחים כי בסיס הקורקינט יכול "להישבר באמצע". 25  קריאות ה-recall ניתנו בעקבות הערות פנימיות של עובדים, כי קורקינטים שלה לא היו בטוחים מספיק. 26 
בינואר 2019, הוציאה ליים את הקורקינטים משני מקומות בשווייץ  בעקבות תאונות שנגרמו לכאורה על ידי הבלמים שהופעלו באופן אוטומטי כאשר הכלים היו עדיין בתנועה. 27 
בחודש פברואר 2019, הוציאה ליים עדכון בטיחות, והודיע כי חלק מהקורקינטים שלה יכולים לסבול מתקלה והגלגלים שלהם יכולים "להינעל" במהירויות גבוהות, ועצרה חלקית את הפעילות בניו זילנד. 28 
נכון לשנת 2022 חזרה החברה לפעול בכלל הערים ואין תקלות מובנות בכלים שלה אשר הונדסו על ידי צוותים של החברה ומפוקחים על ידי צוות מכני מיומן.
מיקומים בהם פועלת ליים מפורטים באתר האינטרנט שלה, המתעדכן כל העת: 29  כיום הפעילות של ליים מתבצעת ב-300 ערים ברחבי העולם והיא חברת המיקרו מוביליטי הגדולה בעולם.
בתחילת שנת 2019, נכנסה חברת ליים לשוק הישראלי עם הצבתם של אלפי קורקינטים ממונעים ברחבי תל אביב-יפו. לאחר מכן, החלה החברה לפעול גם בערים רמת גן, גבעתיים, והרצליה. 30  הפעילות של ליים בישראל הובלה על ידי יניב גודר ששימש כמנכ״ל החברה בין השנים 2019–2021.
בשנת 2022 מונה איתי ראב״ד למנכ״ל החברה בישראל אחרי 3 וחצי שנים בתפקיד סמנכ״ל התפעול של החברה. 31 
כיום החברה פועלת ב-8 ערים בישראל: תל אביב, רמת גן, גבעתיים, חולון, פתח תקווה, אשדוד, בת ים, ואילת.
לפי פרסומים שונים בעיתונות, נכון לשנת 2022, לליים מעל חצי מיליון משתמשים אשר ביצעו יותר מ־16 מיליון רכיבות בקורקינטים של החברה מאז השקת הפעילות בישראל.
נכון לשנת 2023 הודיעה החברה כי בוצעו מעל 17 וחצי מיליון רכיבות בכלים שלה וכי השוק הישראלי הוא מן המובילים בעולם ואחד מהשווקים המוצלחים והרווחיים של החברה.
