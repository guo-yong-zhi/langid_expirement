השוטר מבוורלי הילס 2  הוא סרט פעולה-קומי אמריקאי משנת 1987 בבימויו של טוני סקוט ובכיכובו של אדי מרפי, אשר מגלם את דמותו של אקסל פולי, שוטר משטרת דטרויט, בעל חוכמת רחוב, המגיע לבוורלי הילס, קליפורניה, על מנת לפענח מקרי שוד וירי שונים. עוד משתתפים בסרט: ג'אדג' ריינהולד, ג'ורדן פרוקנאו, רוני קוקס, ג'ון אשטון, בריגיט ניסלן, דין סטוקוול, אלן גרפילד, גיל היל, גילברט גוטפריד ופול רייזר.
זהו הסרט השני בסדרת סרטי "השוטר מבוורלי הילס". אף על פי שהופק בתקציב נמוך יותר מאשר הסרט הקודם שלו, ולמרות הביקורות השליליות של מבקרי העיתונים, הסרט זכה להצלחה בקופות והכניס למעלה מ-153 מיליון דולר ממכירת כרטיסים בארצות הברית בלבד. בנוסף, הסרט היה מועמד לפרס אוסקר ולפרס גלובוס הזהב.
עלילת הסרט מתרחשת כשנתיים לאחר עלילת הסרט הראשון בסדרה. קפטן בוגומיל , בילי רוזווד  וג'ון טאגרט  מנסים להבין מי עומד מאחורי סדרת מקרי שוד.
במהלך החקירה בוגומיל נורה ונפצע באורח קשה על ידי אישה גבוהה. כאשר נודע לו על הירי במהדורת החדשות בטלוויזיה, אקסל פולי  השוהה בדטרויט טס באופן מיידי לבוורלי הילס על מנת לאתר את האדם שירה בבוגומיל.
בהמשך אקסל, בילי וטאגרט מגלים כי מקסוול דנט עומד מאחורי מעשי השוד וכי דנט שלח את ארוסתו קרלה להתנקש בבוגומיל. בעקבות כך אקסל, בילי, וטאגרט מחליטים לצאת בעקבות דנט וקרלה.
הסרט קיבל ביקורות שליליות וציון 46% באתר ריכוז הביקורות Rotten Tomatoes, מתוך 24 ביקורות 2 .
