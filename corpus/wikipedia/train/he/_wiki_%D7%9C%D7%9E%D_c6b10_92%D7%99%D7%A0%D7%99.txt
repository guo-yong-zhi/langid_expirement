למבורגיני ) היא יצרנית רכב איטלקית, שמתמחה במכוניות ספורט. בסיסה בכפר סנט'אגתה בולונייזה  באזור העיר בולוניה. נוסדה בשנת 1963 על ידי פרוציו למבורגיני , שהתחיל את דרכו בתור יצרן טרקטורים עבור הצבא . משנת 1998 נמצאת בבעלות קבוצת פולקסווגן הגרמנית .
במאי 2021 הכריזה החברה כי עד 2024 ישווקו כל דגמי החברה עם מערכת הנעה היברידית פלאג-אין ועד לסוף העשור תציג מכונית חשמלית ראשונה למותג 2 . ביולי 2021 חשפה למבורגיני כי דגם חדש בעל הנעה היברידית פלאג-אין יחליף את למבורגיני אוונטאדור 3 .
למבורגיני היה אספן נלהב של מכוניות ספורט ובין השאר היו תחת ידיו מספר דגמים של חברת פרארי. בעקבות תקלה במצמד של מכונית הפרארי שלו הוא פנה למפעל ורצה לדבר ולהציע שותפות עם אנצו פרארי, אך נענה בשלילה , ולאור זאת החליט שהוא יקים מפעל מתחרה וייצר מכוניות טובות מאלו של אנצו. לחברה הוא בחר בסמל של שור זועם, לאחר שביקר בחוות שוורים המשמשים למלחמת שוורים בספרד והוא אף היה בן מזל שור. במהלך השנים נקראו חלק מדגמי המכוניות של החברה בשמות של שוורים היסטוריים כמו דיאבלו, הורקאן, מורצ'יילאגו ועוד.
לפי המכירות, השווקים החשובים ביותר ללמבורגיני בשנת 2004 הם ארצות הברית , גרמניה , בריטניה  ויפן . לפני השקת הגאיארדו בשנת 2003, למבורגיני יצרה כ-400 כלי רכב בשנה; בשנת 2011 למבורגיני יצרה 1,711 כלי רכב.
