Celine Dion in Concert  הוא סיבוב ההופעות הרביעי של הזמרת סלין דיון. סיבוב ההופעות כלל 51 יעדים בצפון אמריקה אשר נפרשו בין התאריכים 13 ביולי 1992 ל-13 במאי 1993 והוא נועד על מנת לקדם את אלבומה השני בשפה האנגלית. Celine Dion. 1  סך הכל נמכרו חצי מיליון כרטיסים לכל ההופעות.
בפועל סיבוב ההופעות התחיל רק ב-24 באוגוסט אותה שנה אך בחודש וחצי שקדמו לו דיון הופיעה בסיבוב ההופעות של הזמר מייקל בולטון Time, Love and Tenderness Tour" בקליפורניה. הם הופיעו ביחד במשך חודש באצטדיונים של 20 אלף מושבים. דיון התוודה כי סיבוב ההופעות המשותף שלהם היה מתיש בגלל שהיו צריכים להופיע בעיר אחרת כל יום אך בסופו של דבר דיון הייתה מרוצה והיא אמרה כי היא השיגה את מטרתה. תחילה דיון הופיעה מול קהל חסר סבלנות ומנוחה אשר רצה לשמוע את בולטון ולא התעניינו בה כלל. "הייתה לי מערכת שמע פגומה מאוד וחלל קטן מאוד כי כל המשאבים והמכשור נלקחו עבור המופע הראשי" אמרה דיון. דבר נוסף אשר הקשה על דיון היה העובדה שהמופעים נערכו בחוץ והיא הופיעה לאור יום עד שבסוף רנה אנג'ל  הצליח לשכנע את המפיקים לתת לדיון לעלות לבמה אחרי חצי שעה. בסוף סיבוב ההופעות לסלין הייתה מערכת תאורה ומערכת קול טובים יותר.
לאחר מכן דיון המשיכה להופיע לבד באופן עצמאי כאשר הופיע בערים רבות בקנדה כמו מונטריאול, קוויבק, טורונטו, המילטון ועוד. באוגוסט אותה שנה היא אף נבחרה לקחת חלק בפסטיבל אשר יום השנה ה-350 של מונטריאול שם הופיעה מול 45 אלף איש. הופעה זו שודרה גם בטלוויזיה על ידי רשת CBC. בהמשך גם לקחה חלק בפסטיבלים נוספים. במרץ 1993 התחילה את החלק ה-3 והאחרון של המופע אשר היה למוצלח במיוחד כאשר כל הכרטיסים להופעותיה במונטריאול נמכרו. בנוסף כל הכרטיסים של שאר המופעים בחלק זה אשר כלל 28 יעדים נמכרו בתוך 5 שעות בלבד .
בנובמבר 1992 הופיעה דיון בתיאטרון Capitole Theatre, שם הופיעה מול 1,300 איש בממוצע פרק הופעה ובכך הפכה לאמן הרווחי ביותר שהופיע בתיאטרון זה.
דיון הופיעה עם 15 משיריה במהלך ההופעה אשר נערכה כשעה וחצי. רשימת השירים כללה בעיקר שירים מהאלבום הנתמך אך גם שירים מהאלבומים Unison ו-Dion chante Plamondon. בנוסף לכך גם ביצעה גרסאות כיסוי לשירים: "Sorry Seems to Be the Hardest Word" של אלטון ג'ון, "Can't Help Falling in Love" של אלביס פרסלי ו-" A Natural Woman" של אריתה פרנקלין.
לקראת סוף סיבוב ההופעות דיון ביטלה 7 מופעים בגלל מותה של האחיינית שלה. אך חלק ממופעים אלה הועלו מחדש לאחר מספר חודשים, שם כבר ביצעה גם שירים מאלבומה הבא "The Colour of My Love".
הזמר לני גלנט שימש כמופע הפותח של מרבית מהמופעים ואילו אנתוני קוואנאה שמש כאקט הפותח של המופעים בקוויבק.
