אסף ברנשטיין  הוא במאי ותסריטאי ישראלי.
אסף ברנשטיין נולד וגדל בהרצליה, ניו יורק ולונדון. אביו היה המשורר אורי ברנשטיין ואמו היא הסופרת הדרה לזר. אחותו הבכורה, גאיה ברנשטיין, היא מרצה למשפטים בארצות הברית.
בצה"ל שירת ביחידת ההסרטה. הוא בוגר תואר ראשון בהצטיינות בלימודי קולנוע מאוניברסיטת ניו יורק. בשנה השנייה ללימודים ביים את סרטו הקצר הראשון "יונה סידס" שזכה בפרס וולג'ין. בשנת 2000 זכה בפרס הטריילר הטוב ביותר בתחרות The Golden Trailer.
ב-2007 הוקרן בבתי הקולנוע סרטו הארוך הראשון "החוב", שהיה מועמד לארבעה פרסי אופיר. "החוב" היה בשנת 2011 לסרט הישראלי הראשון שזכה לרימייק הוליוודי.
ב-2012 ביים את דרמת הפשע "אלנבי", המבוססת על ספרו רב-המכר של גדי טאוב, ששודרה בערוץ 10.
ב- 2015 ביים את העונה הראשונה של הסדרה המצליחה "פאודה" ב-Yes.
הוא לימד בימוי כתיבה ומשחק בקאמרה אובסקורה, מנשר, בית הספר לתסריטאות של עידית שחורי, אימפרו, סדנאות משחק אצל גלית רוזנשטיין ועוד.
ברנשטיין היה נשוי לעמליה רוזנבלום ולהם בת אחת. בהמשך נישא בשנית לשחקנית הקאמרי מיכל ברנשטיין  ולהם שני ילדים.
