חדשות היום הזה הייתה תוכנית אקטואליה ישראלית ששודרה בערוץ 20 בין מאי 2017 לנובמבר 2018. מנחה התוכנית היה אמיר איבגי, כשפעם בשבוע החליפו אותו ליטל שמש או נועם אמיר.
התוכנית עלתה לשידור ב-28 במאי 2017, בהגשת אמיר איבגי, אשר עזב זמן קצר קודם לכן את תאגיד השידור הישראלי על רקע פיצול התאגיד. מאז מאי 2017 משודרת התוכנית בימים א'-ה' ב-23:00, ואורכה כ-40 דקות.
התוכנית כוללת טור דעה אישי של המנחה, ראיונות ושיחות עם כתבי הערוץ.
ב-11 ביוני 2018 פורסם כי התוכנית צפויה לזוז לשעה 18:00 בערב, ואת מקומה בשעה 23:00 תתפוס תוכנית סיכום היום בהגשת ליטל שמש. 1  ב-29 ביולי עברה התוכנית לשעה 18:15.
ב-8 בנובמבר ירדה התוכנית מהאוויר בשל נתוני רייטינג נמוכים ואת מקומה תפסה "כולם ב-20" המשודרת בשעה 18:00.
