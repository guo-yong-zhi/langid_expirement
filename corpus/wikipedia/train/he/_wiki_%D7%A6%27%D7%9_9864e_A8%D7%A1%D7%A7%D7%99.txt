סטיב מארי , 1  הידוע בשם העט צ'יפ זדארסקי, הוא קומיקסאי, עיתונאי, מאייר ומעצב קנדי. הוא השתמש בעבר גם בשם העט טוד דיאמונטה. הוא עבד ב"נשיונל פוסט" הקנדי במשך למעלה מעשור, עד שנת 2014, כמאייר והומוריסט וכתב ואייר טור בשם Extremely Bad Advice עבור העיתון והמהדורה המקוונת של מדור תרבות הפופ של העיתון העונה לשם The Ampersand.
הוא משתמש בשם העט זדארסקי ליצירות הקשורות לקומיקס. תחת שם זה יצר את Prison Funnies ו-Monster Cops וכאמן ויוצר שותף של Sex Criminals עם הסופר מאט פרקשן. הוא ידוע בעבודותיו על קומיקסים אצל מארוול קומיקס וחברת ארצ'י קומיקס: הווארד הברווז, ספיידרמן, דרדוויל, וג'וגהד.
סטיב מארי נולד באדמונטון, אלברטה וגדל בבארי, אונטריו.
מארי אייר עבור לקוחות כמו "הגלוב אנד מייל", המגזין ניו יורק, CBC ו-Canadian Business.
בשנת 2000, מאריי יצר את "צ'יפ זדרסקי" כשם בדוי ואלטר אגו לפרסונה שלו ככותב וכמאייר קומיקס, והחל בפיתחו פרויקטים עצמאיים משלו, כמו "Funnies Prison" 2  ו-"Monster Cops"  כמו גם שיתוף פעולה במגוון פרויקטים, כולל הכותר "Fierce" ו-"Rumble Royale" מאת "Dark Horse Comics". אודות האלטר-אגו שלו אמר מארי "רציתי שתהיה אישיות של קרטוניסט עצוב שגר במרתף של אמו, צובע פסלונים תמורת כסף, ויש נגדו צווי הרחקה. וזה הפך לדמות." הוא מתאר את הדמות כ"אידיוט שלא יודע מה אני עושה. בחיים לא הצלחתי. לא משנה מה, אני הולך לפשל." בתחילה ניסה מרארי לשמור על זהויות נפרדות וסודיות. 1 
בין השנים 2008 ל-2014, מארי כתב ואייר טור ייעוץ שבועי של ה-National Post בשם "עצה גרועה במיוחד". הוא כתב גם טור נוסף בעיתון ההוא, "Tear Jerk", ובו סקר סרטים כדי לבדוק אם הם באמת יכולים לגרום לו "לבכות כמו תינוק".
בשנת 2010 הוא פתח קמפיין מדומה לראשות עיריית טורונטו. הוא לא היה מועמד רשום רשמית, ופתח ב"קמפיין" הסאטירי שלו באמצעות פלטפורמות הרשתות החברתיות לאחר שהמועד האחרון עבר להירשם כמועמד לקמפיין האמיתי. 3 
ביוני 2013 הודיעה Image Comics כי צ'יפ זדארסקי והסופר מאט פרקשן, יוציאו סדרה מקורית בבעלות יוצרים שכותרתה "Sex Criminals". הגיליון הראשון פורסם ב-23 בספטמבר 2013. "Sex Criminals" הוכרז כמספר 1 ברשימת עשרת הקומיקס והרומנים הגרפיים הראשונים של מגזין טיים בשנת 2013. 4 
בשנת 2014 זכה מארי בפרס אייזנר לסדרה החדשה הטובה ביותר בעבור Sex Criminals. 5 
ב-2015 זדארסקי כתב את קשת הסדרה הראשונה של הקומיקס Jughead שהושק מחדש אצל חברת ארצ'י קומיקס.
ב-15 בפברואר 2017, הוכרז כי החל מאותו יוני, זדארסקי יכתוב סדרת ספיידרמן חדשה "חזרה ליסודות" בשם "Peter Parker: The Spectacular Spider-Man" שירוץ לצד ריצתו של הסופר דן סלוט.
ב-3 באפריל 2016 ביקר מארי בישראל לאירוע חתימות בחנות קומיקאזה בתל אביב. 6 
ב-2016 אייר מארי את דמותו של ראש ממשלת קנדה ג'סטין טרודו על שער של גיליון חוברת של מארוול קומיקס, ושילב את דמותו בחוברת עצמה. 7  8 
