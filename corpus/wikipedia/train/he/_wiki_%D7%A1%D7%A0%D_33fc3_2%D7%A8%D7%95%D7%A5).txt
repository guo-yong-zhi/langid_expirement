ערוץ הטלוויזיה "סנקט פטרבורג"  הוא ערוץ טלוויזיה בעיר סנקט פטרבורג, המשודר מסביב לשעון דרך רשתות הכבלים בסנקט פטרבורג ובמחוז לנינגרד והוא נמצא בבעלות העירייה.
הקמת הערוץ הוכרזה בסתיו 2009, אז הודיע בעל חברת הטלוויזיה "פטרבורג" על הרפורמה ב"ערוץ החמישי", כתוצאה ממנה פוטרו כ-15% מהעובדים ומספר הידיעות החדשותיות הצטמצם בחדות. 1  2  תחילה תוכנן שפרויקט זה ימומן על ידי חברת NMG. 3  עם זאת, בהמשך התברר כי הערוץ החדש ייווצר בתמיכה כספית של ממשלת העיר. למנכ"ל מונה יו"ר לשעבר של ועדת הדפוס של עיריית סנקט פטרבורג, יורי זינצ'וק. הבעלים הרשמי של הערוץ הוא חברת המניות המשולבת "הסוכנות העירונית לשידורי טלוויזיה ורדיו" .
התוכניות הראשונות של הערוץ שודרו ב-10 באוקטובר 2010. להכנת השקת הערוץ נדרשו 38 יום בלבד. 4 
אתר הערוץ https://topspb.tv/ הושק ב-27 במאי 2011 ודרכו מתאפשרים גם שידורים חיים.
בהחלטת ועדת המכרז הפדרלית לשידורי טלוויזיה ורדיו מיום 15 בפברואר 2017, ערוץ הטלוויזיה נבחר בתור הטלוויזיה האזורית המחייבת לציבור  של סנקט פטרבורג. 5  המשמעות היא שהערוץ נקלט בכל מקלט טלוויזיה בעיר ובפרבריה. מאז 1 בפברואר 2018, הערוץ עבר לתבנית שידור 16:9. 6 
ערוץ הטלוויזיה משדר ברשתות של מרבית מפעילי הכבלים בסנקט פטרבורג ובמחוז לנינגרד והוא נכלל גם בחבילה העיקרית של ערוצי הלוויין Tricolor ו-NTV Plus. בסוף 2015 קהל הערוץ היה 11 מיליון מנויים. 7  נכון למרץ 2017 - 14 מיליון.
לערוץ קהל צופים נרחב בעיר. בעונת 2014/2015 בליגת העל הרוסית בכדורגל הערוץ שידר את משחקי זניט סנקט פטרבורג . את זכויות השידור הערוץ רכש מידי חברת Liga TV , חברת הבת של הפרמייר ליג הרוסי בכדורגל. עלות ההשקעה עמדה על 80 מיליון רובל. 8  בעונת 2019/2020 משחקי מועדון הכדורגל זניט שודרו בערוץ באיחור מסוים, זכויות השידור נרכשו מידי ערוץ הטלוויזיה Match TV  . בנוסף, הערוץ משדר גם את משחקיה של דינמו סנקט פטרבורג.
מנכ"לים
