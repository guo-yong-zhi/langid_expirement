Power  הוא סינגל שהוקלט על ידי להקת הפופ הבריטית ליטל מיקס, בשיתוף עם הראפר סטורמזי. 3  השיר יצא לאור ב-26 במאי 2017, כסינגל מתוך אלבומה החמישי של הלהקה Glory Days, 3  על ידי חברת התקליטים סייקו מיוזיק. 3  השיר הוא הסינגל הרביעי והאחרון מתוך האלבום. 3 
השיר הגיע למקום השישי במצעד הסינגלים הבריטי. 4 
השיר נכתב על ידי רובופופ, קמיל פרסל, ג'יימס אברהארט וסטורמזי והופק על ידי אלקטריק, ג'ו קירנס, מאט ראד וסטיב ג'יימס. 5  איגוד תעשיית ההקלטות הבריטי העניק לשיר את תואר הפלטינה הכפולה, על מכירות של למעלה מ-1,200,000 עותקים במדינה, מה שהופך אותו לאחד מהשירים הנמכרים ביותר של הלהקה. 6 
בסמוך לצאתו, עלה השיר לרשת הזרמת המדיה ספוטיפיי, תוך שהצליח לצבור שם למעלה מ-65 מיליון השמעות. 7 
הווידאו קליפ של השיר הופץ ב-9 ביוני 2017 ובוים על ידי במאית הווידאו קליפים האנה לוקס דייוויס. הוא צולם בלוס אנג'לס, ארצות הברית באפריל 2017, ומציג את חברת הלהקה ג'ייד ת'ירוול רוקדת עם מלכות הדראג המפורסמות קורטני אקט, וילאם בלי ואלסקה ת'אנדרפאק. 8  בסוף הקליפ, מופיעות האמהות של כל אחת מחברות הלהקה. 9 
הקליפ הרשמי של השיר פורסם בתחילת יוני 2017, תוך שצבר למעלה מ-305 מיליון צפיות. 10 
