הפיגוע בקו 12 היה פיגוע טרור שהתרחש ב־2 ביוני 1978  בשכונת בית וגן בירושלים.
בצהרי יום שישי 2 ביוני 1978 עשה אוטובוס אגד בקו 12 את דרכו ברחובות ירושלים, לכיוון שכונת בית וגן. בהגיע האוטובוס לשכונת בית וגן התפוצץ מטען חבלה שהניח מחבל על מדף התיקים מעל ראשי הנוסעים. באירוע נרצחו שישה נוסעים ונפצעו 19.
הנרצחים בפיגוע היו אריה יוסף שיינפלד, אליהו למברגר, ראובן שלמה פישמן, תמר גוטל, רוחמה גרוסברג ואהרן מאיר אוירבך - בנו של הרב רפאל דוד אוירבך שהיה ראש ישיבת המקובלים שער השמים ואחיו של הרב שלמה זלמן אוירבך.
לזכר הרוגי הפיגוע הוקם ארגון חסד "חי"ל - חסד יד לשישה". 1 
בנוסף לפיגוע זה, אירעו בשנים הסמוכות לו עוד 2 פיגועי מטען חבלה בקו 12 בהם היו פצועים בלבד 2 , ואירוע נוסף בו זוהה ונוטרל מטען חבלה ללא פגע 3 . קו 12 עצמו בוטל בשנת 1980, ומספרו נשמר ולא ניתן לקו אחר עד סביב שנת 2000, אז ניתן מספר הקו לקו נסיעה בדרום העיר, בקו זה אירע פיגוע בשנת 2016.
