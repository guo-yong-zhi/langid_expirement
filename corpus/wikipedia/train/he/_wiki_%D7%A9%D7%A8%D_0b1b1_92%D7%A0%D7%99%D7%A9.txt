שרון גניש  היא דוגמנית ישראלית.
גניש נולדה בלוס אנג'לס להורים ישראלים, בגיל שלוש לאחר שהוריה התגרשו היא עברה לישראל עם אמה וגדלה בראשון לציון, בגיל שש עשרה הכירה את הסוכן רוברטו בן שושן והייתה לאחת הדוגמניות המובילות בסוכנות שלו, לאחר מכן עברה להיות מיוצגת בסוכנות "יולי".
היא הייתה הדוגמנית של חברת האיפור "איל מיקיאג'", הופיעה בפרסום למותג "ורסצ'ה" וצעדה בתצוגת אופנה שלו, היא גם הופיעה במספר תצוגות נוספות ודגמנה למספר מותגים בינלאומיים כגון גוצ'י.
ב-2001 הייתה מועמדת לפרס דוגמנית השנה בטקס פרסי האופנה הישראלי, ב-2003 נבחרה על ידי המגזין האיטלקי "Photo Italy" כדוגמנית הטובה ביותר של השנה.
ב-2007 הופיעה בקמפיין של חברת בגדי הים "בוניטה", אחרי כן דגמנה לגוטקס, ב-2015 נבחרה להוביל את הקמפיין של המעצב רונן חן.
ב-2010 נישאה גניש לאיש עסקים יהודי-צרפתי והם מגדלים בישראל את ששת ילדיהם.
