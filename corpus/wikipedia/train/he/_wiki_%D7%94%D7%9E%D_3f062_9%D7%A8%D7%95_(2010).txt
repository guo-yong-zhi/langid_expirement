ברזילברזיל
הכוחות המזוינים של ברזיל 
 הצבא 
 חיל האוויר 
 הצי 
 הנחתים 
המשטרה הפדרלית 
המשטרה הצבאית 
 BOPE 
המשטרה האזרחית 
 CORE
כנופיות: 
Comando Vermelho 
Amigos dos Amigos 
21,000 שוטרים וחיילים  12 רכבי משטרה משוריינים  300-500 נחתים ברזילאים.
400-600 אנשי כנופיות
3 חיילי המשטרה הצבאית נפצעו וצנחן אחד.
200 חברי כנופיות נעצרו, 39 נהרגו בחילופי ירי עם כוחות הביטחון.
המשבר הביטחוני שפרץ בריו דה ז'ניירו בסוף שנת 2010 היה מן החמורים בתולדות ברזיל, והוא התפרץ בפאבלות של מטרופולין ריו דה ז'ניירו שנשלטו על ידי כנופיות עוינות.
המשבר התחיל במתקפות מתוכננות על מטרות אזרחיות שאירעו בשבוע של ה-21 וה-28 בנובמבר 2010, תריסר רכבים הובערו על ידי הכנופיות ששלטו בשכונות העוני של ברזיל וניהלו כמעט בחופשיות את סחר הסמים בהן, כאשר הבערת הרכבים וההתפרעויות נבעו כתגובה למדיניות הממשלתית החדשה של השתלטות על שכונות העוני באמצעות יחידות משטרה ייעודיות , שניסו להפריד את שליטת הכנופיות והמיליציות הפרטיות ואת אחיזתן בשכונות העוני של ברזיל, כשאותן יחידות היוו כוח משמר ממשלתי.
בתגובה להתפרעויות הללו, כוחות משטרה מקומיים, בסיוע צבאי, יצאו למבצעים כנגד שתיים מכנופיות הסמים הגדולות בריו דה ז'ניירו, שהתמקמו בשכונת וילה קורזיירו ובקומפלקסו דה אלמאו . למרות שמרבית אנשי הכנופיות נמלטו לבסוף, המבצע הוכתר בהצלחה מאחר שהוחרמו כלי נשק רבים, כסף רב ותושבים רבים שוחררו מעול השליטה של הכנופיות ששלטו בשתי השכונות האמורות. מיד עם ההשתלטות על השכונות שככו הבערות כלי הרכב.
פעולות אלימות של סוחרי הסמים, שהתבטאו בהבערת כלי רכב, אוטובוסים ומשאיות באמצע הרחובות , התפתחו לסכסוכים אלימים בין הכנופיות לכוחות המשטרה בכמה אזורים. בשל התפתחות המשבר - המשטרה הצבאית בסיוע של ה-BOPE, צבא ברזיל, והצי הברזילאי יחד עם חיל הנחתים הברזילאי, ערכו מבצע משותף להשתלטות מהירה על השכונות וחיסול כנופיות הסמים השולטות בהן. המבצע הגדול שנערך בקומפלקסו דה אלמאו הסתיים בבוקר ה-28 בנובמבר 2010, כאשר כוחות הצבא השתלטו לבסוף על השכונה בשעה 10:00 בבוקר שעון מקומי.
עם סיום האלימות בפאבלות, נהרגו למעלה מ-40 איש , ולמעלה מ-200 חברי כנופיות נעצרו. ימים לאחר סיום המבצע כוחות הצבא והמשטרה המשיכו לשלוט בקומפלקסו דה אלמאו עד לשכוך הסערה.
בשעות אחר הצהריים, שישה פושעים חמושים בכבדות שרפו שתי מכוניות על "הקו האדום", אחד הכבישים החשובים ביותר של ריו דה ז'ניירו. מאז התקפות דומות החלו להתרחש ברחבי העיר וקבוצה של עבריינים פתחו באש על רכב של חיל האוויר הברזילאי.
ביתן משטרה נורה ברחוב דום הלדר קמארה. בנוסף להתקפות על המכוניות, מעשי שוד המוניים התרחשו ברחובות מסוימים. הממשל רמז על כך ש"סיעה פלילית קטנה" אחראית לפיגועים, והסיורים הוגדלו. שלושה בני אדם נהרגו.
פעולה בקנה מידה גדול של המשטרה הצבאית של ריו, שפלשה למספר שכונות העוני של העיר בחיפוש אחר האחראים על סדרת הפיגועים. מקורות אחדים הצביעו על כך שההתקפות ניזומו על ידי ברוני סמים הכלואים בכלא הפדרלי בעל האבטחה המרבית בקטנדווס שבפרנה. שלושה בני אדם נהרגו וחמישה נעצרו.
ההתקפות על מטרות אזרחיות ועל כוחות המשטרה התגברו. הממשלה גייסה את כל כוחות המשטרה העומדים לרשותה, כולל כאלה המוצבים בתפקידים משרדיים. שמונה עבריינים שנעצרו בעיר כאחראים על השתתפות במשבר הועברו לכלא בקטנדווס. עשרה חשודים נהרגו ולפחות 30 נעצרו. השלטון המקומי ביקש סיוע מחיל הנחתים הברזילאי על מנת לבצע מתקפה נגד גופי הפשע.
כוח המשימות המיוחדות של ריו  פלש לאחד האזורים המסוכנים ביותר של העיר בקרוזירו וילה בעזרת כלי רכב משוריינים וכוחות נחתים. עשרות פושעים נואשים ברחו למרכז הפשע הסמוך, קומפלקסו דו אלמאו. פרטי הפעולה, כולל הימלטות פושעים, שודרו על ידי תחנות הטלוויזיה המקומיות לכל העולם.
ממשלת ברזיל שלחה מאות חיילים מן הצבא ואנשי המשטרה הפדרלית כדי לחזק את הביטחון בעיר ולהקים מצור סביב קומפלקסו דה אלמאו. עד כה יותר ממאה כלי רכב נהרסו, וכ-40 בני אדם נהרגו מאז תחילת המשבר. הנשיא דה סילבה הצהיר כי הממשלה הפדרלית תומכת באופן מלא בממשלת ריו כדי לסיים את המצב בהקדם האפשרי. בני זוג ועורכי דין של כמה מנהיגי פשע כלואים נעצרו בחשד להעברת הוראות המנהיגים מן הכלא לקבוצותיהם להתחיל את ההתקפות.
כוח משימה משותף המורכב מאנשי המשטרה המקומית, הצבא וכוחות הנחתים נתן אולטימטום לפושעים המסתגרים בקומפלקסו דה אלמאו להיכנע, ובד בבד הורה לתושבי האזור לפנות את השטח הבנוי לקראת הפלישה הממשמשת ובאה. גל ההתקפות על מטרות אזרחיות התחיל לדעוך.
קומפלקסו דה אלמאו נכבש על ידי המשטרה עם התנגדות מועטה, אבל רק פושעים מעטים מאלו שהיו אמורים להסתתר במקום נעצרו. החקירה העלתה כי בשלב זה רוב הפושעים הצליחו לברוח דרך בסיסים יציבים בסביבות המתחם או באמצעות רשת של תעלות מים בלתי חוקיות שנבנו בפאבלות.
מיד עם ההשתלטות הצבאית על וילה קרוזיירו וקומפלקסו דה אלמאו, הופסקו הבערות כלי הרכב והמשבר הגיע לסופו, המשטרה חשפה 40 טונות של מריחואנה, 250 ק"ג של קוקאין, תריסר כלי נשק, מאות כלי רכב גנובים. על פי הסכם בין ממשלת מדינת ריו דה ז'ניירו לממשל הפדרלי - כוחות הצבא המשטרה ימשיכו לשלוט בעיר עד שיוקם כוח משטרה שתפקידו לאכוף את החוק והסדר בשכונות העוני.
על בסיס האירועים צולם סרט אלמאו.
