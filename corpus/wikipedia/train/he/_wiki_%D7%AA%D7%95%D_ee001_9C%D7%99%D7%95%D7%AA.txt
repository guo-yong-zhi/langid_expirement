תולעים טפיליות או הלמינת'ס  היא קבוצה לא-טקסונומית של יצורים איקריוטיים טפילים שבניגוד לטפילים חיצוניים כמו כינים או פרעושים חיים בתוך גופו של המארח שלהם. אלו יצורים דמויי תולעת שחיים וניזונים בתוך יצורים חיים אחרים, ולוקחים מהם מזון והגנה בעודם מפריעים למערכות הגוף של המארח ויוצרים חולשה ומחלות. אלו החיים בתוך מערכת העיכול של המארח נקראים טפילי מעיים . הם יכולים לחיות בתוך בעלי חיים שונים, כולל באדם.
ענף המחקר החוקר את מחלקת התולעים הטפיליות נקרא הלמינתולוגיה.
