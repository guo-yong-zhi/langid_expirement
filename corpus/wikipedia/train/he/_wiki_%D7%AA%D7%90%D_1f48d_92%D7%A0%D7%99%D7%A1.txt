תאוגניס , משורר יווני קלאסי בן המאה השישית לפנה"ס. נולד במגארה אשר ברצועת האיסתמוס הקורינתי. תאוגניס התפרסם בעיקר בשל יצירותיו האלגיות. עד התקופה ההלניסטית, זו המכונה בעגה הספרותית בשם "דור אלכסנדריה", לא התחרה בו ולו משורר אלגי אחד ביוון הארכאית.
היצירות האלגיות הידועות שלו היו אלה ששוגרו לקירנוס, ידיד צעיר עמו רקם תאוגניס קשרים והדריכו לא פעם בנתיבי חייו.
תאוגניס חווה את ההתפתחות הדמוקרטית החשובה במרכז יוון וזו השפיעה היטב על יצירותיו.
ביצירותיו לא נמצא עומק מחשבתי מזה וכתיבה מעודנת מזה. עם זאת היא רוויה בהיגיון בריא המוצא ביטויו בטורים מאוזנים, מקוצרים ופשוטים, בפשטות, ועד למידה כזו שהיו שאמרו כי לו חי מאה אחת מאוחר יותר היה בוודאי כותב את יצירותיו בפרוזה ולא בשירה.
יצירתו המפורסמת הייתה "תאוגנידאה". זו מכילה פתגמים ומימרות וכן קינות על ההידרדרויות שחלו בתקופתו, צער העוני, תוכחות אישיות, אתגרים, קריאה לעזרת האלים. ביצירתו נמצאים גם שירי אהבה לנערים.
