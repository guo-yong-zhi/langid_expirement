קרן פרידריך אברט  היא קרן גרמנית ללא כוונות רווח, המשלבת עבודה של צוותי חשיבה ברמה המקומית והבינלאומית. זו הקרן הפוליטית הוותיקה ביותר בגרמניה.
ערכי הקרן מבוססים על ערכי היסוד של הסוציאל-דמוקרטיה: חופש, צדק וסולידריות, קידום הדמוקרטיה וההשכלה הפוליטית ושאיפה לחברה חופשית שמאפשרת שוויון הזדמנויות פוליטי, כלכלי, חברתי ותרבותי ללא הבדלי מוצא, מגדר או דת, הקרן היא גוף פוליטי עצמאי ופרטי, בעלת קרבה רעיונית למפלגה הסוציאל-דמוקרטית הגרמנית– SPD.
נשיא הקרן, נכון ל-2021, הוא מרטין שולץ.
הקרן הוקמה בשנת 1925 על ידי קונרד לודוויג, היא קרויה על שמו של הנשיא הראשון של רפובליקת ויימאר - פרידריך אברט, שבזכות מורשתו הפוליטית נוסדה הקרן והוגדרו מטרותיה. פעילות הקרן הופסקה ב-1933 בגלל עליית המפלגה הנאצית לשלטון, וחודשה ב-1946.
מטה הקרן יושב בערים בון וברלין ומנהל משרדים ופרויקטים במעל ל-100 מדינות.
מאז שנת 1982, הקרן נותנת פרס של 10,000 יורו שנקרא "The Political Book" על מנת לקדם ספרות פוליטית איכותית ונועד להזכיר את שריפת הספרים בגרמניה הנאצית ב 1933.
לקרן יש נציגות רשמית בישראל, ברמת גן ואף אתר הנתמך בעברית 1 .
