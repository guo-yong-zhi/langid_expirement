וסיל רוסלנוביץ' קראבץ  הוא כדורגלן אוקראיני המשחק בעמדת המגן השמאלי בקבוצת וורסקלה פולטבה מליגת העל האוקראינית.
קראבץ נולד בלבוב שבאוקראינה, וגדל במחלקת הנוער של קרפטי לבוב המקומית. ב-10 במאי 2015 ערך את הופעת הבכורה שלו בקבוצה הבוגרת של המועדון, כשנכנס כמחליף במשחק נגד צ'רנומורץ אודסה במסגרת ליגת העל האוקראינית. 1 
ב-24 בינואר 2017 הושאל קראבץ למשך חצי עונה לדפורטיבו לוגו מהליגה הספרדית השנייה, עם סעיף רכישה. 2  ב-12 ביוני הודיעה דפורטיבו לוגו כי סעיף הרכישה הופעל. 3 
ב-13 בינואר 2019 חתם קראבץ על חוזה לארבע עונות וחצי בלגנס מהלה ליגה. 4  ב-24 בפברואר ערך את הופעת הבכורה שלו בליגה, כשפתח בהרכב בתיקו 1-1 נגד ולנסיה.
ב-15 בינואר 2020 הושאל קראבץ למשך חצי עונה לדפורטיבו לוגו. 5 
ב-11 בספטמבר 2020 הושאל קראבץ למשך עונה אחת ללך פוזנן מליגת העל הפולנית. 6  ב-13 ביולי 2021 הושאל למשך עונה אחת לספורטינג חיחון מהליגה הספרדית השנייה. 7 
