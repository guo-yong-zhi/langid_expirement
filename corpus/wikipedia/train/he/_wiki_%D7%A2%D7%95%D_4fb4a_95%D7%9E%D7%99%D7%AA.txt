עונת 1992/1993 בליגה הלאומית הייתה העונה ה-37 של הליגה הלאומית כליגת הכדורגל הבכירה בישראל. 
על ניצחון במשחק הוענקו שלוש נקודות ונקודה בודדת הוענקה על תיקו. לעונת 1992/1993 לליגה הלאומית עלו בית"ר ירושלים והפועל חיפה. הליגה כללה 12 קבוצות ששיחקו ביניהן במשך 3 סיבובים בני 11 משחקים כל אחד - 33 מחזורים בסה"כ. העונה הסדירה הסתיימה בזכייתה של בית"ר ירושלים באליפות, וזאת שנה בלבד לאחר שעלתה מן הליגה הארצית . בית"ר עשתה זאת בפעם השנייה בהיסטוריה אחרי שהפועל רמת גן עשתה זאת בעונת 1963/1964. המבקיע המצטיין של העונה היה אלון מזרחי מבני יהודה תל אביב שכבש 26 שערים. 
בסיום העונה בית"ר תל אביב ירדה ליגה. הפועל פתח תקווה שיחקה משחקי מבחן נגד מכבי יפו שסיימה במקום הרביעי בליגה הארצית וניצחה אותם. לעונת 1993/1994 לליגה הלאומית עלו מכבי הרצליה, מכבי עירוני אשדוד והפועל כפר סבא.
