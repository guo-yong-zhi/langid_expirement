מרי פופינס  הוא סרט מוזיקלי משנת 1964 של חברת וולט דיסני שנעשה על פי עלילת ספר בעל אותו שם. דמותה של פופינס הייתה תפקידה הקולנועי הראשון ואחד מתפקידיה הבולטים והזכורים של השחקנית והזמרת ג'ולי אנדרוז. הסרט זכה לפרסים רבים ולהערכה גדולה בקרב תעשיית הקולנוע. ב-2013 הסרט הוכרז בידי ספריית הקונגרס כסרט לשימור בארכיון הסרטים הלאומי של ארצות הברית.
עלילת הסרט מבוססת על הספר "מרי פופינס" שנכתב בידי הסופרת האנגלית פמלה לינדן טרוורס בשנת 1934.
ב-15 בדצמבר 2004 הועלה עיבוד תיאטראלי לסרט בלונדון בצורת מחזמר באותו השם ובשנת 2006 הועלה המחזמר גם על במות ברודוויי.
העלילה מגוללת את סיפורה של משפחת בנקס המתגוררת בלונדון, בשנת 1910. בני המשפחה הם ג'ורג' בנקס הבנקאי הרציני, ויניפרד בנקס לוחמת למען זכויות האישה ושני ילדיהם, ג'יין ומייקל.
ג'ורג' בנקס הרציני שקוע בעבודתו בבנק ובשירות הבוס שלו ואילו ויניפרד עסוקה בפעילותה ושניהם כמעט שלא מקדישים זמן לילדיהם אלא מפקידים את טיפולם בידי אומנות שונות, שלא מצליחות לשרוד בתפקיד. כאשר מתפטרת האומנת קטי, מתחיל מר בנקס לחפש אומנת חדשה. הילדים מציגים לפניו את דמות האומנת האידיאלית בעיניהם, אולם הוא קורע את ההודעה שהם כתבו והשליך אותה לאח ומפרסם הודעה משלו לאומנת "קלאסית", אישה רצינית, נוקשה ומסודרת.
אל הבית מגיעות הרבה אומנות אך רוח עזה מעיפה את כל שאר האומנות ומי שמגיעה לבית משפחת בנקס היא מרי פופינס, אומנת אשר עונה בדיוק לדמות האומנת שהילדים רצו. פופינס משלבת בתוכה קסם, רגישות ואהבה, ותחת טיפולה חווים הילדים שורה של הרפתקאות מופלאות. אופייה של פופינס מוביל להתנגשות עם מר בנקס, אולם בסוף הסרט היא מצליחה לגשר בינו לבין ילדיו, ולאחד את משפחת בנקס למשפחה מאושרת ומלוכדת.
בלונדון שנת 1910, ברט מופיע בפני קהל בהופעה של אדם אחד עד שלפתע הוא חש בשינוי ברוח. לאחר מכן, הוא פונה ישירות אל הצופים, ונותן להם סיור ברחוב עץ הדובדבן, עד שהוא עוצר מחוץ לבית משפחת בנקס. שם רואים את האומנת יוצאת בצעקות מהבית ומתפטרת. לאחר מכן ג'ורג' בנקס  חוזר הביתה כדי להבין מאשתו, ויניפרד, כי קייטי האומנת עזבה את העבודה לאחר שילדיהם ג'יין ומייקל ברחו שוב. הילדים מוחזרים זמן קצר לאחר מכן על ידי השוטר ג'ונס, אשר מספר להוריהם שהילדים רדפו אחרי העפיפון שלהם שנקרע. הילדים מבקשים מאביהם לעזור להם לבנות עפיפון טוב יותר, אבל הוא דוחה אותם. האבא  לוקח על עצמו לשכור מטפלת חדשה לילדים, הוא רוצה לפרסם מודעה עבור מטפלת קשוחה. במקום זאת, ג'יין ומייקל מציעים לו פרסומת משלהם שבה הם מבקשים אומנת נחמדה ומתוקה. מר בנקס קורע את המכתב שלהם, וזורק את החתיכות לאח, אבל בלי שהוא שם לב השרידים צפים מעלה בדרך קסם ויוצאים החוצה ועפים לשמים.
למחרת, כמה אומנות זקנות וחמוצות פנים מחכות מחוץ לבית משפחת בנקס, אבל משב רוח חזק מעיף את כולן רחוק מהבית, וג'יין ומייקל רואים אומנת צעירה היורדת מן השמים באמצעות המטרייה שלה. כאשר היא מציגה את עצמה למר בנקס, מרי פופינס מוציאה בשלווה את הפרסומת המשוחזרת של הילדים, ומסכימה לבקשותיה, אך מבטיחה למר בנקס המופתע שהיא תהיה איתנה עם ילדיו. כאשר מר בנקס תוהה על איך הגיע הפרסומת שהוא קרע לידיה, מרי פופינס שכרה את עצמה, ומשכנעת אותו כי היה זה הרעיון שלו. היא פוגשת את הילדים, ואז עוזרת להם לסדר את חדרם בעזרת שיר וקסם, ולאחר מכן הם יוצאים לטייל בפארק.
בחוץ, הם פוגשים את ברט, שעוסק בלצייר ציורי רצפה; מרי פופינס משתמשת בקסם שלה כדי להעביר את הקבוצה לתוך אחד הציורים שלו. בעוד הילדים רוכבים על קרוסלת סוסים, מרי פופינס וברט יוצאים לטייל. מרי פופינס מאוחר יותר משתמשת בקסם כדי לגרום לסוסים לצאת מהקרוסלה וכל הארבעה יוצאים לרכיבה על הסוסים בתוך הציור שם מרי פופינס משתתפת במירוץ סוסים, אשר היא מנצחת בו. וכאשר היא מתבקשת לתאר את הניצחון שלה, מרי פופינס עונה במילה שלטענתה עונה על הכל והיא "סופרקאליפרג'ליסטיקאקספיאלידושס". עם זאת, כל ההרפתקה נעצרת כאשר גשם מוחק את הציורים של ברט ושולח את כל הארבעה חזרה ללונדון.
בטיול אחר נפגשים הארבעה עם דוד אלברט, שמרחף באוויר בגלל צחוקו הבלתי נשלט; הם מצטרפים אליו למסיבת תה על התקרה, ומספרים בדיחות.
מר בנקס הופך להיות מוטרד על ידי האווירה העליזה שמרי פופינס הכניסה לבית, ומאיים לפטר את מרי פופינס. במקום זאת, מרי פופינס הופכת את ניסיונו, על ידי כך שהיא משכנעת אותו לקחת את הילדים לבנק שבו הוא עובד ליום אחד. מר בנקס לוקח את ג'יין ומייקל לבנק, שם הם פוגשים את מר דאוס ואת בנו מר דאוס ג'וניור מנהלי הבנק. מר דאוס מנסה באגרסיביות לשכנע את מייקל להשקיע את המטבע  שלו בבנק, וחוטף את המטבע ממייקל. מייקל דורש את זה בחזרה, וגורם לבהלה בבנק, ולכל הלקוחות לדרוש את הכסף שלהם בחזרה.
מייקל חוטף את המטבע שלו חזרה מידיו של מר דאוס והוא וג'יין נמלטים מהבנק, והולכים לאיבוד בלונדון עד שהם נתקלים בברט, שעובד עכשיו כמנקה ארובות, שמלווה אותם הביתה.
מר בנקס חוזר הביתה ומקבל שיחת טלפון מהבנק שדרש ממנו להגיע לבנק בערב. הוא מדבר עם ברט  שאומר לו שהוא צריך לבלות יותר זמן עם הילדים שלו לפני שהם גדלים. ג'יין ומייקל נותנים לאביהם את המטבע של מייקל בתקווה שזה יתקן את הבלגן שהם עשו בבנק.
מר בנקס מגיע לבנק שם הוא מושפל ומפוטר מהבנק. כאשר הוא מסתכל על המטבע שנתן לו מייקל בניסיון למצוא מה לאמר למעסיקיו לשעבר הוא פולט מפיו את המילה "סופרקאליפרג'ליסטיקאקספיאלידושס" דבר שגורם לו לחייך ולספר את אחת מבדיחותיו של הדוד אלברט שג'ון ומייקל סיפרו לו, מיד לאחר מכן הוא יוצא בדילוגים מהבנק. מר דאוס מהרהר בבדיחה שמר בנקס סיפר, וסוף סוף כשהוא הבין אותה הוא פורץ בצחוק ומתחיל לרחף באוויר.
למחרת מספרת מרי פופינס לילדים שהיא חייבת לעזוב. ומר בנקס מתקן את העפיפון של הילדים ולוקח את המשפחה החוצה כדי להעיף אותו בפארק. שם הם פוגשים את מר דאוס ג'וניור, שמספר למר בנקס שאביו מת מצחוק מהבדיחה, והוא מעסיק מחדש את מר בנקס כשותף זוטר. כעת, כשעבודתה של מרי פופינס בלהשכין שלום בבית הושלמה, היא מתעופפת משם . ברט נפרד ממנה, בעוד תושבי העיר שרים ומעיפים עפיפונים אל השמיים.
"מרי פופינס" הוא סרט מוזיקלי, רווי אווירת פנטזיה וקסם. במהלך הפקת הסרט, הסופרת, פמלה לינדן טרוורס, הטילה תחילה וטו כבד על הפקת מרי פופינס. בין היתר דרשה שבסרט לא יירמז רומן בין מרי פופינס לברט, מנקה הארובות. כמו כן, לא הסכימה לליהוק דיק ואן דייק בתור ברט, שינתה את שמה של האם ממשפחת בנקס מ"סינתיה" ל"ויניפרד", והתנגדה להופעת קטעי הנפשה בסרט. על ההפקה הנוקשה נעשה בשנת 2013 סרט בשם "להציל את מיסטר בנקס" שזכה להצלחה רבה.
גרסת הדיבוב לסרט זה בוימה על ידי שרון כהן והופקה באולפני אלרום. זו הייתה הפקת דיסני הראשונה בישראל שלא בוימה ותורגמה על ידי שפרירה זכאי.
בגרסה העברית של הסרט השתתפו בדיבוב הדמויות:
הסרט היה מועמד לעשרה פרסי אוסקר, ביניהם פרס האוסקר לסרט הטוב ביותר, מתוכם זכה בחמישה:
ב-14 בספטמבר 2015, הודיעה חברת וולט דיסני שתפיק סרט המשך למרי פופינס והסרט יתרחש 20 שנה לאחר הסרט המקורי. רוב מרשל יהיה במאי הסרט בעוד ג'ון דלוקה ומארק פלאט יהיו המפיקים. 5  ב-25 באפריל 2016, פרסמה חברת וולט דיסני את השחקנים אמילי בלאנט בתפקיד מרי פופינס ולין-מנואל מירנדה בתפקיד ג'ק, מדליק פנסי הרחוב, שיככבו בסרט ההמשך. 6 
ב-31 במאי הוכרז ששם הסרט יהיה "מרי פופינס חוזרת", והוא יתרחש 20 שנה לאחר הסרט המקורי. 7  סרט ההמשך יצא לאור ב-20 בדצמבר 2018. 8  9  במהלך הסרט, מרי פופינס חוזרת לבקר בבית משפחת בנקס, ומסייעת למייקל האלמן בגידול ילדיו.
