דג שמש ברדסי  הוא מין של דג גרם גדול ממשפחת דגי השמש וקרובו של המין דג שמש מגובשש, הגדול בעולם.
דג זה הוגדר כמין חדש רק בשנת 2017, לאחר מחקר גנטי שנערך על פרטים שנלכדו באזור חופי ניו זילנד, דרום-מזרח אוסטרליה, אפריקה ודרום צ'ילה 1 , והוא הראשון מהסוג דג שמש שתואר לאחר 130 שנה.
זהו דג זה גדול מאוד, באורך כ-3 מטרים ומשקל של כ-2 טונות. גופו אפרפר ובהיר יותר משאר המינים, למעט החלק העליון . לדג זה אין בליטות או גבשושיות על גופו, והוא שוחה במאונך רוב זמנו אך יכול גם לשכב במאוזן על פני המים במנוחה, כשגופו רפה.
הדג מצוי רק באוקיינוסים הדרומיים בדרום אוסטרליה, טסמניה, ניו זילנד ובקרבת דרום אפריקה, שם הוא צד את טרפו הכולל בעיקר מיני סלפיים.
