ריי קופר  הוא מוזיקאי, נגן כלי הקשה ושחקן בריטי.
תרומתו החשובה ביותר של קופר למוזיקה הפופולרית במחצית השנייה של המאה ה-20, היא הפיכת הנגינה בכלי הקשה שונים לחלק בלתי נפרד מצוות הנגנים שליווה את גדולי כוכבי הפופ.
החל משנות ה-60 ניגן קופר לצד ההרכבים אמריקה, המי ועוד. באמצע שנות ה-70 חבר לאלטון ג'ון, והפך לחלק בלתי ניפרד מההרכב שליווה את ג'ון בשנות השיא שלו. כמו כן עבד עם אריק קלפטון, קרלי סימון, בריאן פרי, סטינג, עם שני יוצאי להקת פינק פלויד רוג'ר ווטרס ודייוויד גילמור, וכן עם יוצאי להקת הביטלס ג'ורג' האריסון, פול מקרטני ורינגו סטאר. עם להקת הרולינג סטונז עבד על אלבומם "זהו רק רוק'נ'רול" משנת 1973.
בשנת 1980 הצטרף קופר לאלטון ג'ון לסיבוב הופעות, שבמהלכו הופיעו גם בהיכל התרבות בתל אביב ובבנייני האומה בירושלים. במהלך שנת 2012 יצאו השניים לסיבוב הופעות מצומצם במסגרתו הופיעו יחד ללא להקה.
קופר אף שיחק במספר סרטי קולנוע. שיתוף הפעולה בינו לבין במאי הקולנוע יוצא חבורת מונטי פייתון - טרי גיליאם, הוביל למספר פסקולים אותם הלחין וניגן וכן שיחק במספר מהסרטים.
