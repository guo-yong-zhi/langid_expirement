שעיר סוניה  הוא מין של שעיר ממשפחת הינשופיים החי במזרח אסיה ובדרום-מזרח אסיה בטווח שבין רוסיה לתאילנד.
אורכו של שעיר זה 179–210 מ"מ בקירוב, מוטת כנפיו 497–525 מ"מ ומשקלו עד 100 גרם. השעיר בעל נוצות אפורות-בהירות מסורטטות בחום לאורך הבטן, החזה והראש והכנפיים, הגב העורף חומים או כתומים עם שרטוטים אפורים עד לבנים בקצוות. הראש גדול עם עיניים צהובות קדמיות המותאמות לראיית לילה והמקור קצר וכהה. לשעיר זה ציצות קטנות יחסית ואינם זקופות. מסביב לראש צווארון גדול ואפור עם קצוות שחורים ליד פרצוף השמע.
השעיר מצוי ביערות רחבי עלים, יערות נשירים ויערות גשם בין רוסיה לתאילנד ולאורך תת-היבשת ההודית. הוא מצוי גם בכמה איים כמו באינדונזיה ומלזיה, הפיליפינים, יפן וסחלין. הוא מסתתר בין עלוות העצים ויוצא בלילה. השעיר מאזין מהענף לטרף בעזרת אוזניו הגדולות ועט עליו בחרישיות מהענף. טרפו כולל מכרסמים קטנים, עופות קטנים, עטלפים, זוחלים כמו שממיות, עכבישים וחרקים גדולים.
שעיר זה אינו מכין קן אלא מחפש נקרות עצים או קנים מוכנים, במקרים רבים של סיטיים. בקן הנקבה מטילה 3–6 ביצים ושומרת עליהם עד הבקיעה מטורפים כמו נחשים ונמיות התרים אחרי הביצים.
