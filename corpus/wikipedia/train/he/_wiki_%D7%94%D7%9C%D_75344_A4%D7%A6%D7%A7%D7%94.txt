הלינה קונופצקה  Halina Konopacka;  26 בפברואר 1900 – 28 בינואר 1989) הייתה אתלטית פולנייה, האלופה האולימפית הראשונה , פעמיים ברציפות אלופת העולם  ושיאנית העולם בזריקת דיסקוס. הייתה לאתלטית הפולנייה הראשונה שזכתה במדליית זהב אולימפית.
קונופצקה נולדה ברווה מזובייצקה וגדלה בוורשה למשפחה ממוצא טטרי. היא הייתה בעלת עוד כהה ועיניים חומות. בילדותה היא רכבה על סוסים, שחתה והחליקה על קרח. כל בני משפחתה הקרובים עסקו בטניס. בהמשך היא למדה פילולוגיה באוניברסיטת ורשה. היא תמיד לבשה כובע בארט אדום בתחרויות בהן השתתפה.
מספר חודשים לאחר שהתאמנה בזריקת דיסקוס, בתחרות שנערכה בורשה במאי 1926 קבעה קונופצקה בזריקת דיסקוס שיא עולם חדש של 34.15 מטר, שיפור לשיא העולם בן ה-8 חודשים של מריה וידלקובה מצ'כוסלובקיה . שיא זה החזיק מעמד שלושה חודשים ונשבר על ידי מילי רויטר מגרמניה . בתחרות שנערכה בוורשה בספטמבר 1927 היא החזירה לעצמה את שיא העולם והעמידה אותו על תוצאה של 39.18 מטר.
במשחקי העולם לנשים שנערכו בגטבורג, שוודיה בשנת 1926 זכתה קונופצקה בשתי מדליות, זהב וארד. מדליית זהב, בזריקת דיסקוס בתוצאה של 37.71 מטר, לפני קינואה היטומי מיפן  ואלסה סוונסון משוודיה . מדליית ארד, בהדיפת כדור ברזל בשתי ידיים 2  בתוצאה 19.25 מטר, אחרי מריה וידלקובה  ואלסה סוונסון .
תחרויות אתלטיקה לנשים נערכו לראשונה במשחקים האולימפיים, באולימפיאדת אמסטרדם . קונופצקה זכתה במדליית זהב בזריקת דיסקוס בשיא עולם חדש של 39.62 מטר, לפני ליליאן קופלנד מארצות הברית  ורות סוודברג משוודיה  ובכך הייתה לאתלטית הפולנייה הראשונה שזכהת במדליית זהב אולימפית. שיאה העולמי זה החזיק מעמד כ-4 שנים ונשבר על ידי יאדביגה וייס-מרצינקייביץ' מפולין .
במשחקים העולמיים לנשים שנערכו בפראג, צ'כוסלובקיה בשנת 1930 זכתה קונופצקה במדליית זהב בזריקת דיסקוס בתוצאה של 36.80 מטר, לפני טילי פליישר מגרמניה  וויטורינה ויוינצה מאיטליה  ובכך הגנה על תוארה.
בשנת 1928 נישאה קונופצקה לאיגנצי מטושבסקי שר האוצר הפולני. בשנת 1931 פרשה מספורט תחרותי. אך המשיכה לעסוק בפעילויות ספורטיביות כולל מרוצי מכוניות. עד שנת 1937 נחשבה לאחת הטניסאיות המובילות בפולין. עם פרוץ מלחמת העולם השנייה עזבה קונופצקה את פולין והיגרה לצרפת. היא עזרה לבעלה להוציא כ-75 טון זהב מהבנק הפולני ולהעביר אותו דרך רומניה טורקיה וסוריה לממשלה הפולנית הגולה בצרפת. לאחר כניעת צרפת ביוני 1940 היגרה לארצות הברית עם בעלה דרך ספרד, פורטוגל וברזיל. מסע זה הסתיים בספטמבר 1941. בשנת 1946 נפטר בעלה באופן פתאומי. בשנת 1949 היא נישאה לג'ורג' שרבינסקי שייסד בית ספר לסקי ליד ניו יורק, עיצב בגדים וניהל חנות בוטיק. לאחר פטירתו בשנת 1959 עברה מניו יורק לפלורידה.
: ליליאן קופלנד ארצות הברית • 
: גיזלה מאוורמאייר גרמניה • 
: מישלין אוסטרמייה צרפת • 
: נינה רומשקובה ברית המועצות • 
: אולגה פיקוטובה צ'כוסלובקיה • 
: נינה רומשקובה ברית המועצות • 
: טמרה פרס ברית המועצות • 
: ליה מנוליו רומניה • 
: פאינה מלניק ברית המועצות • 
: אוולין יאל מזרח גרמניה • 
: אוולין יאל מזרח גרמניה • 
: ריה סטלמן הולנד • 
: מרטינה הלמן מזרח גרמניה • 
: מריצה מרטן קובה • 
: אילקה וילודה גרמניה • 
: אלינה זברבה בלארוס • 
: נטליה סאדובה רוסיה • 
: סטפני בראון טרפטון ארצות הברית •
: סנדרה פרקוביץ' קרואטיה •
: סנדרה פרקוביץ' קרואטיה •
: ולארי אולמן ארצות הברית
