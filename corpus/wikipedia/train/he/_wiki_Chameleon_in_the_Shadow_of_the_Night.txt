זיקית בצללי הליל הוא אלבום מופת משנת 1973 של היוצר הבריטי פיטר האמיל.
האלבום שונה מאוד משאר יצירתו של האמיל בשנות ה-70. רוב השירים כוללים נגינה בפסנתר או גיטרה אקוסטית בלבד, ורק בשניים ישנו שימוש בתיזמור עשיר יותר.
האלבום עוסק בתחושות של בדידות, החמצה וניכור. האלבום נפתח בשורה מנהיים, שבת סגריר, בלי פרוטה, בלי חברים. המגמה מקצינה ב"בסוף" שם האמיל הוגה באפשרות להתאבד כמזור לבדידותו וכפרה לכשלונותיו, "אני מניח שאעלה על סיפון הטיטניק להפלגה".
השיר האחרון, "בחדר השחור", שונה משאר האלבום. זוהי יצירה מורכבת, מרובת פרקים בתזמור עשיר, כמיטב המסורת של ואן דר גראף ג'נרייטור.
