גורגופוטמוס  הוא נהר בחלק הדרומי של פתיוטיס, מרכז יוון. קרוב לגבול עם פוקיס. בנהר חי הדג Pungitius hellenicus. לדברי הפילוסוף הקדום הרודוטוס, בימי קדם הנהר נקרא הנהר "דיירה".
נתיב הנהר עובר 4 ק"מ מצפון ל-פאביליאני וממערב להרי קומאריסטי. הנהר זורם דרך עמק מיוער ותלול. הנהר עובר מתחת לקו הרכבת אתונה–סלוניקי ודרך הכפר גורגופוטמוס, משם הוא נכנס למישורים. מתחבר לנהר ספרכיוס ליד ידרומליס, כ-5 ק"מ דרום מערבית ללאמיה.
גשר הרכבת מעל הנהר התפרסם במלחמת העולם השנייה כמטרה לאחד ממבצעי החבלה הגדולים ביותר במלחמה  – "מבצע הרלינג". 1  ב-25 בנובמבר 1942, פוצץ הגשר על ידי כוח בריטי ופרטיזנים יוונים במטרה לנתק את קו האספקה שהועברה בין אתונה לסלוניקי . הפיצוץ השמיד שניים מתוך ששת מזחי הגשר. בעקבות החבלה תנועת הרכבות נעצרה ל-6 שבועות. גדוד מהנדסי הרכבת ה-IV, מחטיבת מהנדסי הרכבת של הצבא המלכותי האיטלקי, שיקמו את הגשר ב-19 יום, המזחים ההרוסים הוחלפו בקורות פלדה שעדיין קיימות. 2 
מאז המלחמה, האזור סביב הגשר משמש כאנדרטה.
המהנדס שתכנן ובנה את הגשר המקורי היה מהגר איטלקי בשם אגוסטינו טקוני, שהשתמש באותה תקופה בהנדסה חכמה תוך שימוש בחלקים ייחודיים שהקשו על שיקום הגשר. הכוחות הבריטיים בחרו לפוצץ את הגשר הזה מכיוון שכוח האבטחה היה קטן מהכוח התוקף. הגישה, הרתק והנסיגה היו טובים ביעד זה. 
