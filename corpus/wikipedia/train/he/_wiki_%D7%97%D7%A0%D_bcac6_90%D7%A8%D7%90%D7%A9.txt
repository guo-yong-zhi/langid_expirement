חנות הכלבו של האחים היהודים ארתור וגאורג באראש  בברסלאו  הייתה חנות הכלבו המרכזית והגדולה ביותר בעיר.
המבנה הוקם בין השנים 1902 ל-1904. הוא תוכנן על ידי האדריכל גאורג שניידר  בסגנון אר-נובו.
לאחר עליית המפלגה הנאצית לשלטון, בשנות ה-30, נאלצה המשפחה למכור את רשת בתי הכלבו שלה, לעיתים במחירי הפסד, ביניהם את בניין זה. 
ארתור באראש  מת באושוויץ ב-1942. גאורג באראש  נפטר בקיטו ב-1943.
בתקופת מלחמת העולם השנייה 
הייתה העיר ברסלאו  
עדיין בשטח גרמניה, והופצצה קשות על ידי בעלות הברית. כמו כל המרכז ההיסטורי של העיר, גם בניין הכלבו  ניזוק קשות מההפצצות בשלב הסופי של המלחמה.  
בעקבות המלחמה נקבע קו אודר-נייסה, שממזרח לעיר ברסלאו, כגבול המזרחי החדש של גרמניה והגבול המערבי החדש של פולין. 
כל השטח מזרחית לקו, שהיה שטח גרמני לפני המלחמה, טוהר אתנית מגרמנים אחרי המלחמה, כולל כל תושביה הגרמניים של העיר ברסלאו, עם גירוש גרמנים בתום מלחמת העולם השנייה. בתי התושבים הגרמנים שעזבו, וכן בתי היהודים שרובם נרצחו או נאלצו לברוח, הולאמו, כולל בניין הכלבו של האחים באראש. 
לאחר הקמת הממשל הפולני ב-1945, החל הבנייה מחדש והבניין הוקצה מחדש לייעודו המקורי ב-7 באוגוסט 1946, בהפעלת חברה פרטית שחכרה את הבניין מהממשלה. בתחילה שוחזרה רק קומת הקרקע ושימשה לעסקים.  משנת 1961 שופץ הבניין המשך הבניין, והקומה השנייה והשלישית נוספו לשטח המסחר.  בשנת 1965, העסק נפתח מחדש תחת השם Spółdzielczy Dom Handlowy "Feniks" , המשמשת עד היום. הבניין עצמו נשאר רכוש עירוני עד 1995, אז רכשה אותו החברה לבסוף מהממשל המרכזי. 
חנות הכלבו של האחים  באראש בסגנון אר-נובו בוורוצלב
אדריכלות פנים של המבנה
