מוֹרִיטֶרוּ אוּאֶשִיבָּה  הוא אמן לחימה יפני. הוא נכדו של מוריהי אואשיבה מייסד אמנות הלחימה אייקידו ובנו של קיסשומארו אואשיבה הדושו  והמפתח השני של השיטה. כיום הוא הדושו העומד בראש שיטת האייקידו.
אואשיבה נולד ב-2 באפריל 1951 בטוקיו שביפן, לאביו קיסשומארו 1  2 . במהלך ראיון בשנת 2004, הוא סיפר על תקופת ילדותו: "בפעם הראשונה שלבשתי מדי אייקידו הייתי בכיתה א' בבית הספר היסודי. אף אחד מבני המשפחה לא הכריח אותי להתאמן באייקידו, אז פשוט עשיתי את זה כשהתחשק לי. בשנות לימודי בתיכון התחלתי להתאמן ברצינות, ואז החלטתי שאני מעוניין להיות היורש של אבי, ולשמור על מורשתו של סבי  למען העתיד".
אואשיבה למד באוניברסיטת מייג'י גקואין, ובשנת 1976 הוא קיבל תואר בכלכלה מהאוניברסיטה. 1  2 
בשנת 1985, הוא מונה למנהל בפועל של ארגון אייקיקאי - הזרם המרכזי באייקידו. 1  2 
בשנת 1996, הוא התחיל לשמש בפועל כיושב ראש ההומבו דוג'ו - מרכז האימונים העולמי של הזרם המרכזי באייקידו הנמצא בטוקיו. 1  2 
בשנת 1997 הוא ביקר באירלנד והעביר שם אימוני אייקידו. 3  
ב-4 בינואר 1999, לאחר מותו של אביו קיסשומארו, הוא קיבל את התואר " דושו" - ראש שיטת האייקידו, והוא עדיין ממשיך בתפקידו.
בינואר 2006, לרגל מלאת ארבעים שנה לארגון אייקיקאי, אואשיבה ביקר באוסטריה והעביר שם אימונים.
בשנת 2006, הוא קיבל את מדליית אנשטה של סאו פאולו 1  2 , והמשך השנה, הוא מונה לפרופסור של כבוד באוניברסיטת בודו שביפן 2 .
בשנת 2009, הוא קיבל את מדליית הידידות של נשיא רוסיה. 1  2 
בשנת 2010 הוא מונה בהזמנה מיוחדת, לפרופסור באוניברסיטת קוגאקן שביפן. 1  2 
בשנת 2012 הוא מונה ליושב ראש ארגון אייקיקאי העולמי שהחליף את הארגון הקודם. בהמשך השנה, הוא קיבל מדליית זהב מהאוניברסיטה הטכנית בוולנסיה שבספרד. 1  2 
בשנת 2013, קיבל אואשיבה את מדליית עם תג כחול של כבוד מקיסר יפן. 1  2 
מי שצפוי לרשת אותו בתפקיד ראש שיטת האייקידו, הוא בנו מיצוטרו אואשיבה.
אואשיבה כתב את הספרים הבאים:
