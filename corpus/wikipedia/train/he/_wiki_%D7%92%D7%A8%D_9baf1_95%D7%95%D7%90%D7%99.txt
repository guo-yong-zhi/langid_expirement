גרנט הולוואי  הוא אתלט אמריקאי, סגן האלוף האולימפי  ו-3 פעמים ברציפות אלוף העולם  בריצת 110 מטר משוכות. אלוף העולם באולם  ושיאן העולם באולם בריצת 60 מטר משוכות.
הולוואי נולד וגדל בצ'ספיק, וירג'יניה.
באליפות המכללות שנערכה באולם בברמינגהאם, אלבמה במרץ 2019 זכה הולוואי ב-4 מדליות, 2 זהב ו-2 ארד. מדליות זהב בריצת 60 מטר בשיא אישי חדש של 6.50 שניות ובריצת 60 מטר משוכות בשיא ארצות הברית ובתוצאת השנה בעולם של 7.35 שניות. מדליות ארד בקפיצה לרוחק בתוצאה של 7.95 מטר ובריצת שליחים 4x400 מטר .
באליפות המכללות שנערכה באוסטין, טקסס בתחילת יוני אותה שנה הוא זכה ב-3 מדליות, 2 זהב ו-1 כסף. מדליות זהב בריצת 110 מטר משוכות בשיא אישי, בשיא אליפות ובתוצאת השנה בעולם של 12.98 שניות ובריצת שליחים 4x100 מטר . מדליית כסף בריצת שליחים 4x400 מטר בתוצאה של 2:59.60 דקות תוך כדי שהוא קובע שיא אישי בספליט של 43.75 שניות. נוסף לכך, הוא סיים במקום 12 בקפיצה לרוחק בתוצאה של 7.72 מטר.
באליפות ארצות הברית שנערכה בדה מוין, איווה בסוף יוני אותה שנה, שגם שימשה את המבחנים האמריקאים לאליפות העולם הוא זכה במדליית כסף בריצת 110 מטר משוכות בתוצאה של 13.36 שניות אחרי דניאל רוברטס .
באליפות העולם שנערכה בדוחה ב-2 באוקטובר אותה שנה הוא זכה במדליית זהב בריצת 110 מטר משוכות בתוצאה של 13.10 שניות, לפני סרגיי שובנקוב, אתלט נייטרלי מורשה  ופסקל מרטינו-לגרד מצרפת .
בתחרות שנערכה באולם בפאייטוויל, ארקנסו ב-24 בינואר ניצח הולוואי בריצת 60 מטר משוכות בהשוואת שיאו האמריקאי, 7.35 שניות. שבועיים לאחר מכן, ב-9 בפברואר בתחרות שנערכה בליוואן, צרפת בריצה זו הוא ניצח בשיא אמריקה חדש של 7.32 שניות.
בתחרות שנערכה באולם במדריד, ספרד ב-24 בפברואר 2021 ניצח הולוואי בריצת 60 מטר משוכות בשיא עולם חדש של 7.29 שניות, שיפור לשיא הוותיק בן 27 השנים של קולין ג'קסון מבריטניה .
במבחנים האמריקאים לאולימפיאדת טוקיו שנערכו ביוג'ין, אורגון ביוני אותה שנה הוא ניצח בריצת 110 מטר משוכות בתוצאה של 12.96 שניות. בשלב חצי הגמר הוא קבע שיא אישי חדש של 12.81 שניות, מאית השנייה משיא העולם והתוצאה השנייה בטיבה בכל הזמנים. במשחקים עצמם הוא זכה במדליית כסף בריצת 110 מטר משוכות בתוצאה של 13.09 שניות, אחרי האנסל פרצ'מנט  ורונלד לוי , שניהם מג'מייקה.
באליפות העולם באולם שנערכה בבלגרד, סרביה במרץ 2022 הוא זכה במדליית זהב בריצת 60 מטר בתוצאה של 7.39 שניות, לפני פסקל מרטינו-לגארד מצרפת  ובן ארצו ג'ארט איטון . בשלב חצי הגמר הוא השווה שת שיאו העולמי .
באליפות העולם שנערכה ביוג'ין, אורגון ביולי הוא זכה בפעם השנייה ברציפות במדליית זהב
בריצת 110 מטר משוכות בתוצאה של 13.04 שניות, לפני טריי קנינגהם מארצות הברית  ואסייר מרטינס מספרד .
באליפות העולם שנערכה בבודפשט, הונגריה באוגוסט 2023 הוא זכה בפעם השלישית ברציפות במדליית זהב
בריצת 110 מטר משוכות בתוצאה של 12.96 שניות, לפני האנסל פרצ'מנט מג'מייקה  ודניאל רוברטס .
