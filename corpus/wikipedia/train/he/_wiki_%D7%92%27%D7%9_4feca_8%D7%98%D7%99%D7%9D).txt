ג'ייסון בורן היא סדרת סרטי פעולה וריגול המבוססים על דמותו של ג'ייסון בורן, גיבור ספריו של רוברט לדלום - "זהות כפולה" ושני הספרים הבאים בטרילוגיה . בורן הוא מתנקש בשירות סוכנות הביון המרכזית הסובל מאובדן זיכרון ומוכרח לגלות את זהותו.
כל שלושת ספריו של לדלום עובדו לקולנוע בכיכובו של מאט דיימון: דאג לימן ביים את זהות כפולה , פול גרינגראס ביים את זהות במלכודת  ואת זהות אבודה  וטוני גילרוי  ביים את זהות גנובה .
זהות כפולה  הוא סרט פעולה מצליח משנת 2002 המבוסס בחלקו על ספר בעל אותו שם מאת רוברט לדלום. את הסרט ביים דאג ליימן ומככבים בו מאט דיימון, קלייב אוון, אדוואלה אקינואויה-אגבאג'ה, פרנקה פוטנטה, כריס קופר, בריאן קוקס, ג'וליה סטיילס, גבריאל מאן.
סוכן ה-CIA לשעבר ג'ייסון בורן  השתתף בפרויקט סודי ואינו זוכר את זהותו. במהלך הסרט זיכרונו מתחיל לשוב אליו אחרי שהוא מחבר שברירי זכרונות ומגלה שהוא סוכן ביון מיומן, שנרדף על ידי מפעיליו לשעבר. במהלך מסעו לאיתור זהותו הוא חובר למארי קרויץ , שמוצאת עצמה נרדפת גם היא. עיקר עלילת הסרט מתרחש בפריז. במהלך הסרט נחשפת יחידה סודית ביותר ב-CIA בשם "טרדסטון" אשר בורן השתייך אליה.
הסרט בבימויו של פול גרינגראס ובכיכובם של מאט דיימון, בריאן קוקס, ג'וליה סטיילס, ג'ואן אלן, קארל אורבן. יצא בקיץ 2004.
ג'ייסון בורן עדיין סובל מאמנזיה. הוא חי עם חברתו מארי בעילום שם בגואה שבהודו. ואמנם נדמה שחייו מתנהלים על מי מנוחות אך מתברר כי מתנקש נשלח לחסלו וכי ה-CIA סבורים כי הוא רצח שניים מסוכניהם בברלין לאחר שטביעות אצבעותיו נמצאו בזירת הרצח. בעקבות כך, בורן מחליט לצאת ולנסות ולטהר את שמו.
הסרט בבימויו של פול גרינגראס יצא בקיץ 2007 ומככבים בו מאט דיימון, ג'וליה סטיילס, דייוויד סטראתיירן, סקוט גלן, פאדי קונסידיין, אדגר רמירס, אלברט פיני, ג'ואן אלן.
ג'ייסון בורן, שעדיין סובל מאמנזיה, נחוש לרדת לשורש זהותו האמיתית על מנת למצוא שלווה פנימית. עיתונאי לונדוני בשם סיימון רוס עולה על מידע לגבי תיק בורן ופרויקט טרדסטון. בורן נרדף על ידי המשטרה וסוכני ביון אשר בעקבותיו משום שאינם מעוניינים שהמידע ייחשף.
הסרט יצא בקיץ 2012 והוא הראשון ללא מאט דיימון ומהווה סרט ספין אוף. הסרט בוים על ידי טוני גילרוי ומככבים בו ג'רמי רנר, אדוארד נורטון, רייצ'ל וייס ואחרים.
בעקבות הבריחה של ג'ייסון בורן וחשיפת המידע אודותיו ועל טרדסטון על ידי העיתונאי סיימון רוס, הוחלט ב-CIA להשבית את הפרויקטים שהוקמו בעקבות טרדסטון, מהלך שכלל חיסול של הסוכנים שהשתתפו באותם פרויקטים. אהרון קרוס הוא סוכן CIA לשעבר, פליט של אחד מאותם פרויקטים - "אאוטקאם", הנרדף על ידי סוכנות הביון המרכזית.
הסרט החמישי בסדרה, ג'ייסון בורן שמו, יצא לאקרנים ב-29 ביולי 2016. מאט דיימון שב לככב כג'ייסון בורן, לצדם של ג'וליה סטיילס, אלישיה ויקנדר, טומי לי ג'ונס וונסן קאסל. במאי: פול גרינגראס. הפקת הסרט יצאה לדרך בספטמבר 2015 והושלמה בפברואר 2016. העלילה התמקדה בעידן שאחרי סנואודן.
