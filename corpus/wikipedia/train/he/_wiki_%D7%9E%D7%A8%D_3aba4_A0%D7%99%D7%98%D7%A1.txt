מריו אבדו בניטס  הוא פוליטיקאי ואיש עסקים המכהן כנשיא פרגוואי החל מאוגוסט 2018. תפקיד שבו זכה בבחירות שנערכו באפריל של אותה שנה.
מריו  אבדו בניטס הבן נולד ב-1971 באסונסיון, והוא בנו של מריו אבדו בניטס האב ,מי שכיהן כמזכירו האישי של הדיקטטור ונשיא פרגוואי אלפרדו סטרסנר ונכד למהגר ערבי מלבנון. אמו היא רות  בניטס פרייר. הסב מצד האב, רדואן עבדו, מאוחר יותר חואן אבדו, הגיע לפרגוואי בשנת 1910 ועסק במסחר.  1 .
לאחר הדחתו של סטרוסנר, יצאה משפחתו לגלות בארצות הברית שם השלים את לימודי התיכון. בשובו לפרגוואי התגייס לצבא והוכשר כצנחן וכקצין מילואים. ב-1995 סיים תואר ראשון בשיווק באוניברסיטת טייקו פוסט שבארצות הברית. בשנים 1997–2012 שימש מנהל בחברת לוגיסטיקה ובשנים 1998–2012 שימש שותף מנהל בחברת בנייה וייצור חומרי בנייה.
אבדו בניטס הוא חבר במפלגת קולורדו השמרנית וכיהן כסגן נשיא המפלגה. ב-2013 נבחר לסנאט של פרגוואי וכיהן כנשיא הסנאט מיולי 2015 עד יוני 2016. באפריל 2018 נבחר לנשיא המדינה. הוא נכנס לתפקידו באוגוסט 2018.
פחות מחודש לאחר כניסתו לתפקיד הורה אבדו בניטס על ביטול החלטת קודמו ובן מפלגתו הוראסיו קארטס על העברת שגרירות פרגוואי בישראל מתל אביב לירושלים, ובעקבות כך החל משבר דיפלומטי בין פרגוואי לישראל. 2 
אבדו התחתן פעמיים. מנישואיו הראשונים לפטימה מריה דיאס בנסה,  נולדו שניים מבניו - מריו וסנטיאגו.. אשתו השנייה החל מ-2007 היא סילבנה לופס מוריירה בו, אחיינית של הקבלן הבניין האמיד  ניקולס בו פארודי. לזוג בן אחד משותף, מאוריסיו.
