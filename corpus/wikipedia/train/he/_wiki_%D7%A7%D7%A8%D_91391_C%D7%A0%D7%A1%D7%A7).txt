קְרַסְנִי  היא עיירה ) במחוז סמולנסק ברוסיה. העיר שוכנת על מפגש נהרות סווינאיה ומֵרֵיַה , כ-50 קילומטרים דרום מערבית לעיר סמולנסק, בירת המחוז, ובקרבת הגבול עם בלארוס. בעיירה מתגוררים כ-4,100 תושבים . 1 
האזכור הראשון של היישוב, תחת השם "קרסן" , הוא מ-1165 ונמצא בכרוניקה ההיפאטית , שם נזכר שנסיך סמולנסק דוד רוסטיסלביץ'  העביר את שטח היישוב לשליטת האחיין שלו, רומן מוויטבסק. מן המאה ה-14 ועד המאה ה-17 האזור החליף ידיים פעמים רבות בין רוסיה ובין האיחוד הפולני-ליטאי והמדינות שקדמו לאיחוד, עד שב-1654 הוא התקבע בשליטה של רוסיה הצארית. עם בתחילת המאה ה-18 האימפריה הרוסית חולקה לפלכים והאזור נכלל בפלך סמולנסק.
במהלך הפלישה הנפולאונית לרוסיה ב-1812 התקיימו באזור קרסני שני קרבות גדולים: הראשון היה באוגוסט והיה הסתעפות של קרב סמולנסק ובמהלכו הצרפתים בפיקוד ז'ואקים מירא הסיגו את כוחות רוסיה שלא נכנעו בקלות והשני היה קרב קרסני בנובמבר, שבו גרמו הרוסים אבדות גדולות לצרפתים בעת נסיגתם.
ב-13 ביולי 1941, במהלך מלחמת העולם השנייה, קרסני נכבשה על ידי יחידות של קבוצת ארמיות מרכז של הוורמאכט. 2  היא שוחררה על ידי הצבא האדום ב-1943.
ערב מלחמת העולם השנייה ישבו בקרסני כמאה יהודים, שהיו כ-3% מהאוכלוסייה הכללית. 3 
זמן קצר לאחר הכיבוש הגרמני ביולי 1941, החלה מסכת התעללות ביהודי העיירה, ובין היתר הם גורשו מבתיהם ואחד היהודים אף הוצא להורג בפומבי. 2  3  ב-27 באוגוסט היהודים רוכזו בגטו וחויבו לשאת טלאי צהוב. 2  כמה יהודים, בעיקר צעירים, הצליחו לברוח מן הגטו אל היערות ולהצטרף לשורות הפרטיזנים. הגטו חוסל ב-8 באפריל 1942, עת הגרמנים ומשתפי הפעולה המקומיים ריכזו את היהודים שנותרו בגטו וירו בהם אל בור הריגה. בסופו של דבר לפחות 63 איש איבדו את חייהם במהלך קיום הגטו או בחיסולו. 4 
