ישראל ישראל
הרשות הפלסטינית קבוצות מחבלים פלסטינים:
בסך הכל כ-80 לוחמים ולביא"ה
עשרות מחבלים חמושים,מאות מפרי סדר
אין
העימות במחנה הפליטים ג'נין היה קרב שהתרחש ב-26 בינואר 2023, בין הימ"מ, צה"ל ומג"ב ולבין מחבלים פלסטינים במחנה הפליטים ג'נין ברשות הפלסטינית. הקרב פרץ בעקבות מבצע צבאי של כוחות הביטחון של ישראל לסיכול פיגוע טרור שתכנן הג'יהאד האסלאמי הפלסטיני והיה בשלבי הכנה. בעימות נהרגו 11 פלסטינים . 1  2  3  בנוסף נפצעו 20 אחרים ומספר מחבלים נעצרו. לכוחות הביטחון הישראליים לא היו נפגעים.
ב-26 בינואר 2023 כוחות משולבים של ימ"מ וצה"ל , יחידת מגלן וסיירת חרוב נכנסו למחנה הפליטים ג'נין לאור יום  בעקבות מודיעין של השב"כ על מנת לסכל פיגוע של הג'יהאד האסלאמי הפלסטיני שהוגדר כ"פצצה מתקתקת". 4 
כוח הימ"מ ביצע נוהל סיר לחץ והטיל מצור על מעבדת נפץ של הג'יהאד אך המחבלים התנגדו למעצר ופתחו באש. לוחמי הימ"מ השיבו באש ובירי רקטת מטאדור והרגו שני מחבלים. מחבל נוסף הסגיר את עצמו לכוחות. בטיהור המבנה נהרג מחבל נוסף מהגא"פ. כוח של חיל ההנדסה הקרבית פוצץ שני מטעני חבלה שהכינו המחבלים במבנה. 5 
בעקבות המעצר התפתחו חילופי אש כבדים עם עשרות חמושים בהם נהרגו שבעה מחבלים נוספים – ארבעה של החמאס, שניים של הגא"פ ואחד של הפת"ח – ונפצעו עוד כ-20 חמושים. בחילופי האש נהרגה גם אישה בת 60 וייתכן שנפגעה מאש פלסטינית. 6  בסך הכל נהרגו 11 פלסטינים בעימות, מתוכם 10 מחבלים. 7  כוחות הביטחון עזבו ללא נפגעים בסביבות 10:00.
הרשות הפלסטינית גינתה את האירוע, שאותו כינתה כ"טבח". היא קראה להתערבות בינלאומית דחופה, 8  היו"ר אבו מאזן אמר: "ישראל מבצעת טבח במחנה ג'נין, והעולם שותק", 9  ודוברו נביל אבו רדינה מסר בשמו שהתיאום הביטחוני עם ישראל מוקפא עד להודעה חדשה. 10  מצרים גינתה את האירוע וקראה לישראל "להפסיק להסתער על ערים פלסטיניות". 11 
התנועה האסלאמית והזרוע הפוליטית שלה בכנסת – מפלגת רע"מ הודיעו: "התנועה האסלאמית ורע"ם גינו בחריפות את התוקפנות הישראלית ואת הטבח המתועב שביצעו כוחות הכיבוש הבוקר בעמנו בג'נין... תוקפנות עקובה מדם זו היא הפנים האמיתיות של הכיבוש". 12  מפלגת חד"ש-תע"ל כינתה זאת "טבח רצחני" ו"תוקפנות של הכיבוש". 13 
באום אל-פחם נערך מפגן תמיכה במחבלים. 12 
החל משעה 23:58, ארגוני הטרור הפלסטיניים ברצועת עזה שיגרו מספר רקטות לעבר ישראל כתגובה לאירועי העימות בג'נין. 14 
