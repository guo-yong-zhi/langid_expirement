רבי משה שמואל צוקרמנדל  היה רב, תאולוג וחוקר תלמוד צ'כי-גרמני, שעסק בחקר התוספתא, והראשון שהוציא מהדורה מדעית שלה.
צוקרמנדל נולד בעיר אונגריש-ברוד שבמוראביה  לשמשון צוקרמנדל. לאחר שזכה בתואר דוקטור לפילוסופיה, הוסמך לרב בפלשן . ב-1 באפריל 1898 נתמנה למרצה בבית המדרש ע"ש מארא-לייפציגר בוורוצלב.
צוקרמנדל, שהתמחה בחקר התוספתא, התוודע באמצעות מורו, הרב זכריה פרנקל, לכתב יד ארפורט מן המאה ה-13 על נוסח התוספתא. ובשנת 1876 הוא הוציא לאור לראשונה מהדורה מדעית שלה. אולם מהדורה זו מבוססת רק בחלקה על כתב היד, ובשאר היא מבוססת על כתב יד וינה או על העתקות לקויות מכתב יד ארפורט.
