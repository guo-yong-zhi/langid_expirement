סקארפ  הוא נהר הזורם בחבל נור-פה דה קאלה שבצפון צרפת. 1 
הנהר הוגדר כאתר מוגן   לפי אמנת רמסר בשנת 2020.
מוצאו כ-25 ק"מ ממערב לעיר אראס והוא זורם לאורך 102 ק"מ. הוא נופל אל העיר מגובה של 55 מטר ומכאן ואילך עובר בתעלה שיש בה 19 סכרים במפלס של כ-40 מטר. התעלה עוברת דרך הערים דואה וסן-אמאן ונשפכת אל הנהר סכלדה ליד העיירה מונטאן דו נור שעל גבול בלגיה. התעלה משמשת לשיוט ספינות נהר ולניקוז מי עמק הסקארפ. לנהר יש מספר יובלים ובהם קרינשון המתאחד איתו באראס.
הרומאים התיישבו בעמק הסקארפ . בימי הביניים השתייך לאזור השפעתו של בישוף מאסטריכט ונודע בשל מנזר ובית תפילה קטן שהוקמו על ידי המלך דאגובר הראשון ב-639. לפני המהפכה הצרפתית נודע בשל מימיו שיוחסו להם סגולות רפואיות. עמק הנהר סקארפ היה שדה קרב במלחמת העולם הראשונה. כיום הוא משמש לנופש כפרי, לצייד ולדייג. 2 
