אדלרדו רודריגס סאנצ'ס  הידוע כאדלרדו, הוא כדורגלן עבר ספרדי, ששיחק בעמדת הקשר. אדלרדו שיחק כמעט לכל אורך הקריירה באתלטיקו מדריד, איתה הופיע ב-511 הופעות בכל המסגרות , במהלכן הבקיע 113 שערים , והוא שני במספר ההופעות בקבוצה בכל הזמנים אחרי קוקה.
אדלרדו נולד בעיר בדחוס שנמצאת בקהילה האוטונומית אקסטרמדורה, שבספרד. אדלרדו שיחק במספר קבוצות נוער מקומיות, עד שהגיע לקבוצת אקסטרמדורה בה התקדם עד לקבוצת הבוגרים של המועדון, ששיחקה בליגת המשנה. לאחר שנה בקבוצה, הועבר אדלרדו לקבוצה מעיר הולדתו, בדחוס, ששיחקה גם היא בליגת המשנה. בשנת 1957 חתם אדלרדו באתלטיקו מדריד לאחר שהרשים את מאמן הקבוצה דאז, פרדיננד דוצ'יק, בעת משחק ידידות בין המועדונים.
הופעת הבכורה של אדלרדו בליגה הבכירה בספרד התקיימה ב-13 בספטמבר אותה שנה, במחזור הראשון של עונת 1959/1960, במשחק נגד לאס פאלמס. המשחק הסתיים בניצחון 0-3 לאתלטיקו, ואדלרדו כבש בדקה העשירית.
אדלרדו שיחק באתלטיקו במשך 17 עונות, ועד לאחרונה החזיק בשיא ההופעות של המועדון, עם 511 הופעות  ועם 113 שערים . אדלרדו נחשב לאחד הקשרים הטובים בדורו. עם אתלטיקו זכה אדלרדו ב-3 אליפויות ספרד ובחמישה גביעים, והיה שותף לזכייה בתואר הבינלאומי הראשון של המועדון, גביע אירופה למחזיקות גביע, בשנת 1962. בנוסף זכה גם בגביע הביניבשתי בשנת 1974.
בשנת 1976 פרש אדלרדו  ממשחק פעיל. ב-1 בספטמבר אותה שנה, נערך לכבודו משחק הוקרה באצטדיון ויסנטה קלדרון משחק הוקרה על תרומתו למועדון נגד נבחרת מקסיקו. לאחר פרישתו מכדורגל מצועני, שיחק אדלרדו בקבוצת הכדורגל החובבנית דאז "אינטר סאלה" הספרדית, והביא אותה לזכייה בטורניר רשמי שאורגן על ידי פדרציית הכדורגל הספרדית המלכותית. בנוסף, כיהן אדלרדו בתפקיד הנשיא בקבוצת הכדורגל מעיר הולדתו, בדחוס.
אדלרדו ערך את הופעת הבכורה שלו בנבחרת ספרד ב-6 ביוני 1962, נגד ברזיל במסגרת גביע העולם בצ'ילה. משחק זה הסתיים בהפסד 2-1 לברזיל, כאשר אדלרדו כבש לזכות נבחרתו.
אדלרדו נכלל בסגל הנבחרת הספרדית ביורו 1964, שנערך בספרד אשר גם זכתה בטורניר. אדלרדו לא זכה לדקות במהלך הטורניר. כך גם קרה במונדיאל 1966, שנערך באנגליה.
פרט לשער שכבש בהופעת הבכורה שלו בנבחרת, כבש אדלרדו שער נוסף במשחק ידידות שנערך במדריד בחודש יוני 1963, נגד נבחרת סקוטלנד.
לאדלרדו 14 הופעות ו-2 שערים ב-8 שנים במדי הנבחרת הלאומית.
1 ארקיסטאין • 
2 סדורני • 
3 כרמלו • 
4 קויאר • 
5 דל סול • 
6 די סטפנו • 
7 אצ'ברייה • 
8 גאראי • 
9 חנטו • 
10 גראסיה •  
11 ריבייה • 
12 פיירו •
13 פצ'ין • 
14 פושקש •
15 מרטינס •
16 רייחה •
17 רודרי •
18 אדלרדו •
19 סנטמריה •
20 סגרה •
21 לואיס סוארס •
22 ורז'ס •
מאמן: הררה
1 איריבר • 
2 סאנצ'יס • 
3 אלאדיו • 
4 דל סול • 
5 סוקו • 
6 גלריה • 
7 אופרטה • 
8 אמנסיו • 
9 מרסלינו • 
10 סוארס •  
11 חנטו • 
12 בטנקורט •
13 ריינה • 
14 ריבייה •
15 רייחה •
16 אוליביה •
17 גאייגו •
18 פירי •
19 פוסטה •
20 פיירו •
21 אדלרדו •
22 לפטרה •
מאמן: וייאלונגה
