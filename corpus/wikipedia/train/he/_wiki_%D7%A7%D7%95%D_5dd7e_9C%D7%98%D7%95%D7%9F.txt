קוסמו המילטון  היה סופר ומחזאי בריטי, אחיו של פיליפ גיבס וארטור גיבס.
הנרי צ'ארלס המילטון גיבס נולד בנורווד. הוא לקח שם משפחת אימו כאשר החל לכתוב. נישא פעמיים: אשתו הראשונה נפטרה בשנת 1912 ולאחר מספר שנים הוא התחתן עם ג'וליה שהייתה האישה הראשונה של גאי בולטון.
בשנים 1904–1906 הועלו מספר מחזות שלו על הבמה בלונדון ולאחר מלחמת העולם הראשונה גם בארצות הברית.
קוסמו המילטון גם כתב מספר רב של רומנים, בקצב של יצירה כל שנה בממוצע.
רומנים וסיפורים של קוסמו המילטון היו בסיס למספר רב של סרטים, חלק יצאו לאקרנים לאחר מותו.
המילטון שירת במהלך מלחמת העולם הראשונה בשירות האוויר של הצי המלכותי.
