נטלי קמיל אדמס  היא שחיינית אמריקאית, סגנית אלופת העולם , אלופת הפאן פסיפיק  ו-4 פעמים אלופת ארצות הברית  במשחה ל-200 מטר פרפר.
אדמס נולדה ביוסטון, טקסס לאדי, מורה לחינוך גופני ומאמן שחייה וליזה אדמס, סוכנת נדל"ן. יש לה אחות תאומה. היא גדלה בסייפרס , טקסס. היא החלה לשחות בגיל 4. היא בוגרת אוניברסיטת טקסס A&M. משנת 2014 היא מתאמנת בהדרכתו של דייוויד מארש במועדון שלו, SwimMAC Carolina.
במבחנים האמריקאים לאולימפיאדת לונדון  שנערכו באומהה, נברסקה ביוני 2012 סיימה אדמס במקום ראשון במשחה ל-200 מטר פרפר בתוצאה של 2:06.52 דקות ובמקום שלישי במשחה ל-400 מטר מעורב אישי בתוצאה של 4:38.62 דקות. במשחקים עצמם היא סיימה במקום חמישי במשחה ל-200 מטר פרפר בתוצאה של 2:06.78 דקות.
באליפות ארצות הברית שנערכה באינדיאנפוליס, אינדיאנה בסוף יוני 2013 זכתה אדמס במדליית זהב במשחה ל-200 מטר פרפר בתוצאה של 2:08.10 דקות. נוסף לכך, היא סיימה במקום חמישי במשחה ל-400 מטר מעורב אישי בתוצאה של 4:42.70 דקות.
באליפות העולם שנערכה בברצלונה, ספרד בשנת 2013 סיימה אדמס במקום שביעי במשחה ל-200 מטר פרפר בתוצאה של 2:07.73 דקות. בשלב חצי הגמר היא קבעה תוצאה של 2:06.75 דקות ועלתה שנייה לגמר.
באליפות ארצות הברית שנערכה בשנת 2014 הגנה אדמס על תוארה וזכתה במדליית זהב במשחה ל-200 מטר פרפר בתוצאה של 2:07.12 דקות ובמקום חמישי במשחה ל-400 מטר מעורב אישי בתוצאה של 4:42.00 דקות.
באליפות הפאן פסיפיק בשחייה שנערכה בגולד קוסט, קווינסלנד בשנת 2014 זכתה אדמס במדליית זהב במשחה ל-200 מטר בתוצאה של 2:06.61 דקות. נוסף לכך, היא סיימה בשלב המוקדמות במקום שישי כללי ורביעי מבין השחייניות האמריקאיות  במשחה ל-400 מטר מעורב אישי בתוצאה של 4:42.09 דקות ולכן היא שחתה בגמר ב' בתוצאה של 4:40.41 דקות  ובמקום 20 במשחה ל-200 מטר מעורב אישי בתוצאה של 2:17.51 דקות ובמקום 23 במשחה ל-100 מטר פרפר בתוצאה של 1:01.06 דקות.
באליפות העולם שנערכה בקאזאן, רוסיה בשנת 2015 זכתה אדמס במדליית כסף במשחה ל-200 מטר פרפר בתוצאה של 2:06.40 דקות, אחרי נצומי הושי מיפן  ולפני ג'אנג יופיי מסין .
במבחנים האמריקאים לאולימפיאדת ריו דה ז'ניירו  שנערכו באומהה בסוף יוני ובתחילת יולי 2016 סיימה אדמס במקום ראשון במשחה ל-200 מטר פרפר בתוצאה של 2:06.80 דקות, במקום 11 במשחה ל-400 מטר מעורב אישי בתוצאה של 4:42.61 דקות ובמקום 12 במשחה ל-100 מטר פרפר בתוצאה של 59.07 שניות. במשחקים עצמם היא סיימה במקום רביעי במשחה ל-200 מטר פרפר בשיא אישי חדש של 2:05.90 דקות.
אדמס נשואה לרד ברנן.
