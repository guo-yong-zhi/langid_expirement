מטרופולין ירושלים  היא מטרופולין בישראל עם אוכלוסייה של כ-1,403,600 תושבים. זוהי המטרופולין השנייה בגודל אוכלוסייתה בישראל, אחרי גוש דן, וגדולה ממטרופולין חיפה וממטרופולין באר שבע.
כמו כן, בגלל המצב הפוליטי המורכב של ישראל ושל ירושלים עדיין לא הוגדרו גבולותיה של מטרופולין ירושלים.
לפי הלשכה המרכזית לסטטיסטיקה: 1 
לפי אחת ההגדרות, מטרופולין ירושלים משתרעת מבית שמש במערב ועד היישוב מצפה יריחו במזרח, ומהיישובים עפרה וכוכב השחר בצפון, ועד לגוש עציון בדרום. בסך-הכל מונה המטרופולין 86 יישובים, ואוכלוסייתה עומדת על 1,403,600 תושבים . 2 
נתוני האוכלוסייה במטרופולין ירושלים לשנת 2016 :
האוכלוסייה הערבית מהווה כ-27.5% מכלל אוכלוסיית הגוש.
ניתן להגיע למרכז המטרופולין עם הרכבת המהירה לירושלים ואוטובוסים. בתוכה פועלת הרכבת הקלה בירושלים. בין צירי התנועה:
את אזור מטרופולין ירושלים משרת הפארק המטרופוליני, פארק ירושלים. ממזרח לעיר ירושלים, משתרע מדבר יהודה. ממערבה, מתנשאים הרי ירושלים. בקצוות המערביים של המטרופולין, ישנו מעבר לאזור השפלה.
פארק ירושלים כולל מרחבים גדולים ששמשו במאות הקודמות לחקלאות עתיקה ובהן טרסות, שרידי תעלות ובריכות ששימשו להשקיה, שקתות עדרים ושרידי מבנים. בפארק גם מספר מעיינות נקבה שנובעות לבריכות קטנות. הפארק הוא חלק מאזור הרי ירושלים הרחב יותר. 4  גובהם הממוצע של הרי ירושלים הוא כ-650 מטרים מעל פני הים. ההרים הם שלוחות מקבילות היורדות מבמת ההר הגבוהה  של ירושלים, כיוונן מזרח-מערב, וביניהן נחלי אכזב הזורמים מערבה. מדרונותיו תלולים, ואין בו כמעט במת הר ושטחים מישוריים. את האזור מנקז אחד הנחלים הגדולים במרכז, נחל שורק, שבתוך העמק שלו עוברת מסילת הרכבת הישנה מיפו לירושלים. יובליו הגדולים בתחום הרי ירושלים הם נחל רפאים ונחל כסלון.
מנגד, מדבר יהודה מאופיין באקלים מדברי ובטופוגרפיה של רמה המסתיימת במזרח במצוק , שאותו חורצים אפיקי נחלים הזורמים ממערב למזרח.
