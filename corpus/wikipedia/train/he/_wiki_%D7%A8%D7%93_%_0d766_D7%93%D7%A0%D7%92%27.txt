רד בויז דיפרדנג'  היה מועדון כדורגל לוקסמבורגי מהעיר דיפרדנג' שבדרום-מערב לוקסמבורג. צבעי הקבוצה היו אדום ולבן, ואצטדיון הבית של המועדון היה סטאד דו ת'ילנברג. הקבוצה נחשבה לאחת הקבוצות הוותיקות ביותר בכדורגל הלוקסמבורגי, כאשר היא זכתה בעברה ב-6 אליפויות הליגה, וב-15 גביעי מדינה לוקסמבורגים. בשנת 2003 הקבוצה התמזגה עם יריבתה העירונית AS דיפרדנג', וביחד הן יצרו מועדון חדש ששמו דיפרדנג' 03.
קבוצת רד בויז דיפרדנג' נוסדה בשם "SC Differdange" בשנת 1907, שנה לאחר הקמת מועדון הכדורגל הראשון בלוקסמבורג, פולה אש. למרות מוצא המועדונים, ההופעה הראשונה שלו בליגה של לוקסמבורג כרד בויז דיפרדנג' הגיעה רק ב-1919 .
במהלך שנות ה-20 וה-30, רד בויז התחרו עם ספורה לוקסמבורג על הדומיננטיות של הכדורגל הלוקסמבורגי. רד בויז היה דווקא המצליח יותר מבין השניים, וזכה בשלושה עשר גביעים בין השנים 1923 ל-1936. למרות התחרות האיתנה , שיא זה מעולם לא הושווה. למרות דעיכתו לאחר מלחמת העולם השנייה, רד בויז נותרה אחת הקבוצות הגדולות והמצליחות ביותר בכדורגל הלוקסומבגי. השיא של דיפרדנג' היה המרשים ביותר בגביע לוקסמבורג, בו זכה המועדון יותר מכל קבוצה אחרת . בשנת 2003, המועדון התמזג עם היריבה העירונית AS Differdange והפך ל- FC Differdange 03 .
