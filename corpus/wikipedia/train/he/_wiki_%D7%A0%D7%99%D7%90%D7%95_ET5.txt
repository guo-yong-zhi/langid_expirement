ניאו ET5  היא מכונית חשמלית במרכב סדאן, בעלת חמישה מקומות ישיבה, שמיוצרת על ידי ניאו משנת 2022. היא נחשפה ב-18 בדצמבר 2021 1 . היא מתחרה ישירה לטסלה מודל 3, אקספנג P7 וב.מ.וו i4 2 .
העיצוב החיצוני מושפע רבות מהניאו ET7 אך גג ה-ET5 משופע יותר ומעניק מראה קופה ספורטיבי לדגם, הגג עשוי מזכוכית שחורה נגד שמש. הפוגוש האחורי והקדמי מעוצבים בעיצוב אגרסיבי המעניק לדגם מראה של מכונית ספורט בסיסית. פנים המכונית גם מושפע רבות מה-ET7 אך כוללת כמה שינויים. שני מסכים, אחד ללוח המחוונים הדיגיטלי בקוטר 10.2 אינץ' בטכנולוגיית HDR, המסך הוא מגע, המסך השני גם הוא מגע מיועד להצגת המולטימדיה, המסך המרכזי בקוטר 12.8 אינץ'.
נכון ל-2022 את הדגם תשווק ניאו עם מערכת הנעה חשמלית אחת, לפי ניאו יצטרפו בהמשך יחידות הנעה נוספות. יחידת ההנעה הנוכחית כוללת שני מנועים חשמליים המספקים יחד 485 כ"ס ומומנט מרבי של 71.3 קג"מ ולפי ניאו, שני מנועים אלו מאפשרים לדגם להשיג נתון תאוצה מ-0 ל-100 קמ"ש בתוך 4.3 שניות.
ניאו תשווק את יחידת ההנעה עם אפשרות לשלושה סוללות ליתיום-יון:
1. סוללה בקיבולת של 75 קוט"ש שתאפשר טווח של 550 ק"מ בתקן CLTC הסיני. 2. סוללה בקיבולת 100 קוט"ש שתאפשר טווח של מעל ל-700 ק"מ ו-3. סוללה בקיבולת של 150 קוט"ש שתאפשר טווח נסיעה של מעל ל-1000 ק"מ בתקן הסיני  3 .
ניאו תשווק את הדגם עם מערכת נהיגה אוטונומית המקבילה למערכת של טסלה 4 .
