ورکیان روستایی در دهستان حومه بخش مرکزی شهرستان دامغان استان سمنان ایران است.
این روستا در ۵ کیلومتری شهر دامغان واقع شده است.
پایگاه نجوم روستایی ورکیان اولین پایگاه نجوم روستایی ایران است که در تاریخ ۲۶/۴/۸۹ در این روستا با حضور رئیس مرکز علوم و ستاره‌شناسی تهران و تعدادی از مسئولین محلی راه اندازی شده است. این پایگاه در زمینی به وسعت ۲ هزار و ۵۰۰ متر مربع و با هدف ترویج و اشاعه علم ستاره‌شناسی، آموزش ستاره‌شناسی، رصد اجرام آسمانی و … ایجاد شده است. در مراسم افتتاح این مرکز رئیس مرکز علوم و ستاره‌شناسی تهران از تحت پوشش بودن ۲ هزار و ۶۰۰ نفر از دانشجویان و استادان در این مرکز خبر داد. رئیس انجمن نجوم دامغان نیز با تشریح اهداف ایجاد این پایگاه گفت: ارتقای سطح علمی جوانان و آموزش ستاره‌شناسی از مهمترین هدفهای ایجاد این پایگاه است. ۱ 
بقعه امامزاده جعفر در این روستا واقع می‌باشد و در ایام محرم و به خصوص در روز فوت محمد و سالروز کشته‌شدن حسن‌ابن علی این مکان محلی بسیار پرازدحام برای عزاداری و زیارت می‌باشد. ۲ 
بر پایه سرشماری عمومی نفوس و مسکن در سال ۱۳۹۵ جمعیت این روستا ۱۳۵ نفر  بوده است. ۳ 
این یک مقالهٔ خرد  یک روستا است. می‌توانید با گسترش آن به ویکی‌پدیا کمک کنید.