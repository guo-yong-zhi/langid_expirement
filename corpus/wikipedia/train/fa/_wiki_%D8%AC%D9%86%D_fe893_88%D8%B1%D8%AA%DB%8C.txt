جنگ یوگورتی  جنگی میان یوگورتا، پادشاه جاه‌طلب نومیدیا، و جمهوری روم بود که از ۱۱۲ تا ۱۰۵ قبل از میلاد به‌طول انجامید.
سالوستیوس کتابی را با عنوان بلوم یوگورتینوم در باب این جنگ نگاشته‌است. او پس از پیروزی ژولیوس سزار در نبرد تاپسوس در سال ۴۶ قبل از میلاد به‌عنوان پروکنسول استان آفریقا منصوب شد، و برای همین منطقه‌ای که در مورد آن کتاب مزبور را نوشت، را به‌خوبی می‌شناخت.
جنگ یوگورتی پس از آن رخ داد که اپتیمات‌ها ، با کشتن برادران گراکوس، سنای روم را در دست گرفتند. یوگورتا هنگامی‌که دو برادرش را کُشت و پادشاهی نومیدیا را از آنِ خود کرد، می‌ترسید که مبادا رومیان جنگی را به او تحمیل کنند. در آن دوران سناتورها چنان فاسد شده‌بودند که یوگورتا با دادن پول  توانست نظر آنان را تغییر دهد. با وجود آن‌که سناتورها فاسد بودند پلبی‌ها چنین نبوده و مایل به جنگ با یوگورتا بودند. کنسول و فرمانده ارتش، آقای کوینتوس متلوس، به آفریقا رفت و در ابتدا در برابر نیروهای یوگورتا به‌آسانی جنگید، با این‌حال یوگورتا موفق به فرار شد و از شاهان قیتولی‌ها یادداشت ۱  و موروها خواستار نیروی کمکی شد. گایوس ماریوس که لگاتوس متلوس بود، وقتی او برای مدیریت جنگ نامناسب دید به روم بازگشت و در آنجا به کنسولی برگزیده شد و سربازان بسیاری را برای جنگ ثبت‌نام کرد. در نهایت نیروهای ماریوس، نومیدیا را شکست دادند و یوگورتا در غل‌وزنجیر ابتدا به لوکیوس کورنلیوس سولا و سپس به ماریوس تحویل داده‌شد. با وجود آن‌که بر اثر زحمات سولا یوگورتا دستگیر و زندانی شده‌بود اما ماریوس اعلام کرد که خود به‌تنهایی به جنگ پایان داده‌است. همین امر آغازی بر کینه سولا نسبت‌به ماریوس شد که سبب یک جنگ داخلی گردید.
مشارکت‌کنندگان ویکی‌پدیا. «Bellum Iugurthinum». در دانشنامهٔ ویکی‌پدیای لاتین، بازبینی‌شده در ۱۸ مهٔ ۲۰۲۱.
