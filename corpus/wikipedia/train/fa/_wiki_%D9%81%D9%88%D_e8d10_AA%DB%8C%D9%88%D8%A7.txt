فورد فستیوا  خودرویی است که در سال‌های ۱۹۸۶ تا ۲۰۰۲ توسط فورد موتور تولید شده‌ است. البته نمونه نخست این خودرو در ژاپن و توسط شرکت مزدا و با نام مزدا ۱۲۱ تولید شده بود. طراحی آن خودروهای موتور جلو-محور جلو بوده‌است. این خودرو در سه نسل تولید شده‌است که نسل اول آن تحت برند سایپا و با نام پراید در ایران تولید شد.  
نسل اول این خودرو در ژاپن با نام مزدا ۱۲۱ نیز عرضه می‌شد. جالب است بدانید گونه ای خاص از این نسل به نام شوگان، موتور ۳٫۱ لیتری داشت. این خودرو در کره هم با نام پراید به معنی غرور مدت کمی روی خط تولید بود و از سال ۱۹۹۳ تا سال ۲۰۲۰ این خودرو توسط سایپا تولید و عرضه می‌شد.
کمتر از ۱ سال بعد از تولید این خودرو مردم به دلیل بد بودن آن دستگاه از آن ناراضی بودند پس شرکت مزدا تولید این خودرو را متوقف کرد و بعد از تغییرات اساسی با نام مزدا ۱۲۱ وارد بازار کرد که موفق هم بود. سپس شرکت فورد آمریکا این خوروی ارزان قیمت را پس از خرید از شرکت مزدا با نام فورد فستیوا وارد بازار آمریکا نمود که با استقبال خوبی نیز مواجه شد. به دلیل ارزان قیمت بودن آن به یک خودروی دانشجویی مناسب تبدیل شد ولی به فاصله یک سال از تولید این خودرو سازمان امنیت بزرگراه‌های آمریکا آن را تأیید نکرد و با وجود استقبال گسترده و فروش بسیار زیاد فورد این خودرو را به کره جنوبی و شرکت کیا فروخت. در سال ۱۹۸۸ زمانی این خودرو به کیا آمده بود تصمیم گرفتند نام آن را تغییر بدهد و پراید گذاشتند در زبان انگلیسی پراید به معنای غرور است، کیا موتورز بعدتر تصمیم گرفت خودروی جدیدتر آولا را به جای پراید بسازد و فناوری پراید را نیز به سایپا به فروخت. تولید پراید در ایران از سال ۷۲ در شرکت سایپا آغاز شد؛ که بعد در کره جنوبی کیا تصمیم گرفت به جای پراید در مدل های DMوFS و همچنین مدل سدان که به آن بتا نیز گفته می‌شد تولید می‌شده‌است. این خودرو هم‌اکنون در کره با نام کیا ریو تولید می‌شود تولید کند و در سال ۲۰۰۰ کیا خط تولید نسل نخست آن را به سایپا فروخت. البته قبل از این هم سایپا خودرو کیا ریو را به صورت وارداتی به ایران عرضه می‌کرد.
در زمستان سال ۱۳۸۹ شرکت سایپا محصولات خود تولید محصولات خود را بر پایه پلتفرم پراید متوقف نمود و تولید بر اساس پلتفرم X100 را آغاز کرد و محصولات خود را با نام‌های جدید: سایپا ۱۱۱، سایپا ۱۳۱، سایپا ۱۳۲، سایپا ۱۴۱ تولید می‌کند.
از سال ۱۳۹۳ فروش و عرضه پراید با موتور بهینه یورو۴ انجام شد که تغییراتی در سرسیلندر، منیفولد هوا و برنامه ecu ایجاد شد این تغییرات سبب افزایش توان موتور به ۷۲ اسب بود که از شتاب و قدرت بهتری بهره می‌برد.
موتور بهینه یورو ۴ روی تمام محصولات x100 نصب شد.
هرچند تولید نسل اول فستیوا یا همان پراید توسط کیا تا سال ۲۰۰۰ ادامه یافت، فورد در سال ۱۹۹۳ به عرضه این نسل در بازار ایالات متحده پایان داد. سپس در همین سال نسل دوم فستیوا معرفی شد که به طور مشترک توسط فورد و کیا توسعه پیدا کرده‌بود. این نسل با وجود این که از قوای محرکهٔ مشترک با نسل اول بهره می‌برد؛ ظاهر منحنی‌تری داشت و بزرگ‌تر و آیرودینامیک‌تر شده بود. هرچند این خودرو در برخی بازارها با نام نسل دوم فستیوا عرضه شد اما فورد در ایالات متحده آن را با نام اسپایر و در دو مدل هاچ‌بک ۳ در و ۵ در عرضه کرد. کیا نیز در کره جنوبی این خودرو را با نام آوِلا روانهٔ بازار کرد. در این کشور علاوه بر مدل‌های هاچ‌بک، مدل سدان هم ارائه می‌شد. نسل دوم فستیوا در سال ۲۰۰۰ از خط تولید کنار رفت.
سایپا با الهام از سبک طراحی مدل ۵ در این نسل، سایپا ۱۴۱ را طراحی و عرضه کرد.
این خودرو در واقع نسل اول مزدا دمیو بود که در ژاپن با نام فورد فستیوا مینی واگن و پس از توقف عرضهٔ نسل دوم فستیوا در ژاپن در سال ۱۹۹۶ به فروش رسید. این نسل با دو موتور ۱٫۳ و ۱٫۵ لیتری و با جعبه‌دنده‌های ۳ دندهٔ خودکار، ۴ دندهٔ خودکار و ۵ دندهٔ دستی عرضه شد. نسل سوم فورد فستیوا از سال ۱۹۹۶ تا ۲۰۰۲ تولید می‌شد. در سال ۲۰۰۲ و همزمان با توقف تولید نسل اول مزدا دمیو ، تولید این خودرو نیز متوقف شد.