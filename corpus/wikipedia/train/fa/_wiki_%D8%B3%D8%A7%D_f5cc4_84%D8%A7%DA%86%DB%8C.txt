سالواتوره توتو اسکیلاچی ۱  یا سالواتوره سکیلاچی   بازیکن فوتبال و اهل ایتالیا است. او در یک دسامبر سال ۱۹۶۴ در پالرمو واقع در جزیره سیسیل ایتالیا زاده شد. ۱ 
زتدگی حرفه ای اسکیلاچی را باید از  عجایب دنیای فوتبال بدانیم  چرا که فاصله او از دسته سوم فوتبال ایتالیا تا کسب عناوین  و  جام جهانی فوتبال ۱۹۹۰ فقط دو سال است. وی به مدت هفت سال در مسینا توپ زد. با این تیم قهرمان دسته چهارم  ایتالیا شد و یک بار هم قهرمان  سری سی شد و به سری بی  را یافت ولی سقوط کرد و به سری سی بازگشت.در سال ۱۹۸۹ که آقای گل این رقابتها شد شانس بزرگی به وی  رخ نشان داد و به یوونتوس پیوست. در همان اولین فصل حضور خود در سری آ پانزده گل زد. در جام حذفی و جام یوفا با یوونتوس قهرمان ایتالیا و  اروپا  شد. اسکیلاچی در پایان فصل با ۲۰ گل زده در ۳ جام به  تیم ملی فوتبال ایتالیا دعوت شد. ایتالیا که میزبان جام جهانی بود در بازیهای تدارکاتی هم از اسکیلاچی فقط یک بار آنهم  به عنوان یار تعویضی در دقایق اندکی  استفاده کرد. با آغاز جام جهانی تیم ایتالیا در اولین بازی به مصاف اتریش رفت.  بازی ایتالیا در نیمه ی اول چنگی به دل نزد و  مهاجمین موفق به گلزنی نشدند.  ضعف در خط حمله ،کادر فنی را واداشت با نا امیدی اسکیلاچی را  دقیقه ۷۴ وارد زمین کنند و سالواتوره تنها ۳ دقیقه  زمان نیاز داشت تا مرد اول ایتالیا شود. او در بازی سوم مقابل چکسلواکی هم باز گل زد و با ایتالیا صعود کرد. در مرحله حذفی که ایتالیا در نیمه نهایی ضربات پنالتی را به آرژانتین  واگذار کرد و با شکست  انگلستان به مدال برنز  بسنده کرد ، اسکیلاچی در هر ۴بازی به عنوان یار ثابت وارد زمین شد و در هر چهار دیدار  گلزنی کرد. ۶ گل  او برای کسب آقای گلی جام جهانی کافی بود. با وجود ناکامی ایتالیا در کسب جام  اما  بازی بی نظیر اسکیلاچی باعث شد تا با وجود ستارگان بزرگ جایزه  بهترین بازیکن جام جهانی هم نصیب او شود. البته اسکیلاچی با همان سرعتی که آمده بود به همان سرعت از نگاهها محو شد. آمار تعداد بازیهای ملی و تعداد گلهای او گواه این مدعاست. اسکیلاچی در ۱۶ بازی ملی حضور داشته‌ و  ۷ گل به ثمر رسانده است. ۳  وی آخرین بازی خود برای تیم ملی ایتالیا را در سال ۱۹۹۱ انجام داد.
بعد از جام جهانی اسکیلاچی تا ۱۹۹۲ با یوونتوس توفیقی کسب نکرد و بعد از جدایی به مدت دو سال به اینترمیلان پیوست. وی که با یوونتوس قهرمان جام یوفا شده بود برای دومین بار  با اینتر میلان هم به این جام دست یافت. اسکیلاچی در سال ۱۹۹۴ به ژاپن رفت و به جوبیلو ایواتا پیوست. وی که قهرمانی در لیگ داخلی را در کارنامه خود کم داشت  با این تیم قهرمان جی لیگ  ژاپن شد و در ۸۶ بازی  ۵۶ گل به ثمر رساند. اسکیلاچی در سال ۱۹۹۹ اعلام بازنشستگی کرد. به پالرمو بازگشت و یک آکادمی فوتبال برای جوانان ایجاد کرد. اسکیلاچی هم اکنون در همین آکادمی مشغول به کار است.
تیم ملی فوتبال ایتالیا
مدال برنز جام جهانی فوتبال ۱۹۹۰
باشگاهی
باشگاه فوتبال مسینا
قهرمان دسته چهارم :  ۸۳_۱۹۸۲ 
قهرمان دسته سوم سری سی ۸۶_۱۹۸۵
باشگاه فوتبال یوونتوس
قهرمان جام حذفی فوتبال ایتالیا ۹۰_۱۹۸۹
قهرمان جام یوفا ۱۹۹۰
باشگاه فوتبال اینتر میلان
قهرمان  جام یوفا ۹۴_ ۱۹۹۳
جوبیلو ایواتا ژاپن
قهرمان  جی‌لیگ ۱۹۹۷
فردی
اسکیلاچی آقای گل و بهترین بازیکن جام جهانی ۱۹۹۰ شد.
کفش طلای جام جهانی فوتبال ۱۹۹۰
توپ طلای جام جهانی فوتبال ۱۹۹۰
دومین بازیکن فوتبال جهان ۱۹۹۰ از طرف فرانس فوتبال
آقای گل سری سی ۸۹_۱۹۸۸
این یک مقالهٔ خرد  یک بازیکن فوتبال است. می‌توانید با گسترش آن به ویکی‌پدیا کمک کنید.