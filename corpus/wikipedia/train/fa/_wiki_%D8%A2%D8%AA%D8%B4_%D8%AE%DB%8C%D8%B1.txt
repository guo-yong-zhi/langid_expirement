آتش خَیّر  بازیگر سینما، تئاتر و تلویزیون ایران بود.
آتش در سال ۱۳۵۰ در نوزده سالگی به تحصیل پایان داد اما مطالعه را رها نکرد و در ادامه هنر بازیگری را برگزید. ابتدا در صحنه تئاتر ظاهر شد. در نخستین کار، نشان داد که صاحب استعداد است و با همین نقش بود که محمدعلی جعفری، پیشکسوت تئاتر، او را برای بازی در نمایشنامه خسیس به همکاری شهلا میربختیار و پرویز فنی‌زاده در نظر گرفت. آتش از آن پس به سینما راه یافت تا در فیلم صادق کرده به کارگردانی ناصر تقوایی و بازی عزت‌الله انتظامی ایفای نقش کند.
وی در ۷ اردیبهشت ۱۳۶۵ در سن ۳۴ سالگی در اثر بیماری سرطان، چشم از جهان فروبست و در قطعه ۱۹۶، ردیف ۴۰، شماره ۱۳ بهشت زهرای تهران به خاک سپرده شد.
آتش خیر با کسب دیپلم افتخار در جشنواره سینمایی، لیاقت خود را نشان داد. 
