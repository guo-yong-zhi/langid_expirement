ستون فقرات شیطان  فیلمی ساخته سال ۲۰۰۱ به نویسندگی گیرمو دل تورو، آنتونیو تراشوراس، دیوید میناز و کارگردانی گیرمو دل تورو در سبک ترسناک و درام است.
داستان فیلم هنگام جنگ داخلی ۱۹۳۹ اسپانیا، در یک مدرسهٔ شبانه‌روزی دور افتاده‌است. بر اساس یاداشت کارگردان در نسخه دی وی دی، به غیر از فیلم پسر جهنمی، این فیلم از پروژه‌های بسیار شخصی وی می‌باشد. فیلم در مادرید فیلمبرداری شده‌است.
در سال ۱۹۳۹ در روزهای پایانی سه سال جنگ خونین در اسپانیا کودک ده ساله‌ای به نام کارلوس  که فرزند یک قهرمان کشته شده جنگ است به یک مدرسه شبانه‌روزی دور افتاده سپرده می‌شود. این مدرسه توسط مدیری به نام کارمن  به همراه پروفسور کازار اداره می‌شود اما کارلوس با هم مدرسه‌هایش و به خصوص با پسری بنام خایمه مشکل دارد.
در این میان کارلوس متوجه حضور یک روح در آب انبار مدرسه می‌شود که سعی دارد چیزی را به او بفهماند. این روح، روح دانش آموزی به نام سانتی است که توسط جاسنتی کشته و در آب انبار مدرسه غرق شده بود.
