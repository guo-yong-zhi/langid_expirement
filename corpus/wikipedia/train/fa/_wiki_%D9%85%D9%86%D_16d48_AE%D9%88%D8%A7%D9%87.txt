منوچهر وظیفه‌خواه، همچنین مشهور با نام مستعار: دکتر منوچهری،  رهبر عملیات تعقیب و مراقبت و رئیس دایره امنیت داخلی، رئیس تیم واحد اطلاعات کمیته مشترک ضد خرابکاری و رئیس تیم بازجویی سازمان امنیت و اطلاعات کشور بود.
وظیفه‌خواه از سالهای ۱۳۵۰ تا بهمن ۱۳۵۷ به مدت ۷ سال رئیس تیم بازجویی ساواک بود.
او متهم است که در بازجویی، از روش‌های آپولو، دستبند قپانی، مصلوب کردن، سوزاندن و فروکردن سوزن به بدن، مجبور کردن روحانیون به کتک زدن همدیگر به ویژه بستگان و هم پرونده‌ای‌ها، و همین‌طور اجبار آن‌ها به خوردن مشروب را از اقدامات وی خوانده‌اند.
سیدعلی خامنه‌ای، رهبر جمهوری اسلامی ایران در مستندی تلویزیونی در سال ۱۳۸۴ اعلام کرد که در زندان کمیته مشترک ضدخرابکاری توسط «منوچهری» بازجویی شده است. ۱ 
همچنین از دیگر زندانیان او؛ طالقانی‏، ‏مهدوی کنی، خلخالی، منتظری‏، لاهوتی، غفاری، رفسنجانی، محمدی گیلانی و ری‌شهری بوده‌اند. ‏
او به پاس خدماتش به سازمان امنیت کشور، موفق به دریافت مدال جشن‌های ۲۵۰۰ ساله، تشویق کتبی نصیری، نشان درجه ۳ کوشش و نشان درجه ۳ پاس شد. ۸ 
وظیفه‌خواه، بعد از انقلاب اسلامی در تاریخ ۲۶ بهمن ۱۳۵۷ از ایران خارج شد و در انگلیس به فرزندانش پیوست.
و در سال ۱۳۵۹ در ایستگاه پلیس توسط عوامل جمهوری اسلامی به قتل رسید. حکم قتل وی از طرف صادق خلخالی صادر شده بود. 
برخی معتقدند که منوچهر وظیفه‌خواه، چون دربارهٔ پرونده روحانیان زندانی در دوره پهلوی، چیزهای زیادی می‌دانست، ترور شد.  ۹ 
درخواست اعطای نشان افتخار به کارمندان ساواک
