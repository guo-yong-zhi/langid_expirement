درد شکمی یا شکم درد یا دل درد  می‌تواند یکی از نشانه‌های مرتبط با اختلالات گذرا یا بیماری‌های جدی باشد. بیان یک تشخیص قطعی از علت درد شکم می‌تواند مشکل باشد، زیرا بسیاری از بیماری‌ها می‌توانند به این علامت منجر شوند. در اغلب موارد درد شکمی خوش خیم یا گذرا می‌باشد لیکن گاهی نیاز به مداخله فوری متخصصان وجود دارد.
البته باید دقت کرد که درد شکمی یا دل درد در زبان عامیانه به درد نواحی دور ناف گفته می‌شود و به درد ناحیه فوقانی میانی شکم یا درد اپی گاستر درد سردل گفته می‌شود. شایعترین منشا درد اپی گاستر، معده و شایعترین منشا درد دور ناف، روده است.
