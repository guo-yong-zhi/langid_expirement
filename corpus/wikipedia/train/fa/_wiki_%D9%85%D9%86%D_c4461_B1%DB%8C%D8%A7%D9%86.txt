منوچهر مظفریان ، از نویسندگان ایرانی است
منوچهر مظفریان روز جمعه سوم تیرماه ۱۳۱۱ خورشیدی برابر با صفر سال ۱۳۵۱  در محله آهنگران کازرون دیده به جهان گشود. فرزند آقا میرزا جلیل فرزند آقا میرزا غلامحسین در خانواده‌ای متدین و اهل علم و ادب و سیاست به دنیا آمد.
نیاکان وی از رجال و صاحب منصبان زمان خویش به شمار می‌رفته‌اند. که از آن میان می‌توان از آقا لطف‌اله نام برد. مرحوم صدرالسادات سلامی کازرونی در کتاب آثارالرضای خود در شرح معاریف محله آهنگران می‌نویسد: « و از خانواده مباشرین قدیمه کازرون است: آقا لطف اله کلانتر». 
ایشان دوره ابتدایی را تا کلاس سوم متوسطه در شهر کازرون و دوره دانشسرای مقدماتی را در شهر شیراز گذراند و سپس به استخدام اداره آموزش و پرورش شهرستان کازرون درآمد و به تدریس پرداخت. وی در حین تدریس به تحصیل نیز ادامه داد و لیسانس ادبیات فارسی خود را در شیراز کسب و پس از چندی از دانشکده علوم تربیتی دانشگاه تهران موفق به اخذ درجه فوق لیسانس شد. 
ایشان در کنار تدریس چند سالی نیز ریاست دبیرستان‌های شاکرو شاپورکازرون را بر عهده داشت که تا سال ۱۳۵۵ که بنا به تقاضای خویش به شیراز منتقل و ریاست دبیرستان عشایری شیراز را عهده‌دار شد، ادامه داشت. وی در دانشگاه آزاد واحد کازرون و فیروزآباد هم تدریس کرد. 
استاد مظفریان کار تحقیق و نویسندگی را هم در کنار خدمات فرهنگی ادامه داد و علاوه بر همکاری با نشریات گوناگون کشور، مقالات و کتاب‌های ارزشمندی نیز نگاشته اند.
و ...
