یِوگِنی ویکتوروویچ پریگوژین  الیگارش روسی، ۱ بنیانگذار و رئیس گروه واگنر و از نزدیکان ولادیمیر پوتین، رئیس‌جمهور روسیه است. ۲  پریگوژین گاهی «آشپز پوتین» نامیده می‌شود، زیرا او صاحب رستوران‌ها و شرکت‌های پذیرایی است که برای کرملین خدمات ارائه می‌دهند. ۳ 
او پس از سال‌ها انکار ارتباط خود با گروه واگنر، سرانجام در ۲۶ سپتامبر ۲۰۲۲، تأیید کرد که بنیانگذار آن بوده‌است. ۴  ۵  ۶ 
در ۲۳ ژوئن ۲۰۲۳، پریگوژین مدعی شد که وزیر دفاع فدراسیون روسیه «سرگئی شویگو» به گروه شبه نظامی واگنر خیانت کرده و پایگاه‌های این گروه شبه نظامی را در اوکراین بمباران کرده‌است و موجب مرگ تعداد بزرگی از نیروهای این گروه شده‌است؛ در پی این ادعا، او اعلام کرد که نیروهای خود را از اوکراین خارج کرده و به سمت مسکو حرکت داده‌است تا سرگئی شویگو را در میدان سرخ مسکو به دار آویخته و در مقبره لنین دفن کند. ۷  پریگوژین در ۲۴ ژوئن ۲۰۲۳ در طی یک پیام صوتی گفت: برای جلوگیری از ریختن خون، تصمیم گرفتیم در حالی که ۲۰۰ کیلومتر با مسکو فاصله داریم، نیروهایمان را به اردوگاه هایشان بازگردانیم. وی افزود: در جریان مبارزه برای عدالتخواهی، حتی یک قطره خون توسط نیروهای واگنر ریخته نشد. ۸  
پیش از این الکساندر لوکاشنکو، رئیس جمهور بلاروس اعلام کرد که پریگوژین، پیشنهاد لوکاشنکو در مورد توقف پیشروی نیروهایش به سمت مسکو را پذیرفت. ۹ این یک مقالهٔ خرد  زندگی‌نامه مرتبط با کسب و کار است. می‌توانید با گسترش آن به ویکی‌پدیا کمک کنید.