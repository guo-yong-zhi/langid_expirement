نمایندگی‌های دیپلماتیک اسرائیل به سفارت‌خانه‌ها، سرکنسولگری‌ها و کنسولگری‌های کشور اسرائیل اطلاق می‌شوند که زیر نظر وزارت امور خارجه اسرائیل به فعالیت مشغول هستند. از نوامبر ۲۰۲۱، اسرائیل دارای ۸۲ سفارت مقیم از جمله یک دفتر در تایوان، ۲۲ سرکنسولگری و ۲ کنسولگری در ۱۶۵ کشوری که اسرائیل را به رسمیت می‌شناسند می‌باشد. ۱ 
اسرائیل همچنین پنج نمایندگی دیپلماتیک در سازمان‌های چندجانبه دارد که ۴ تا در سازمان ملل و یکی در اتحادیه اروپا است. اسرائیل همچنین یک دفتر اقتصادی و فرهنگی در تایوان و یک دفتر نمایندگی در آژانس بین‌المللی انرژی‌های تجدیدپذیر در امارات متحده عربی دارد. ۲ 
بزرگترین تحول دیپلماتیک اسرائیل در جامعه بین‌المللی با پیمان‌های صلح و به‌رسمیت شناختن کشورهای عربی مانند مصر در اواخر دهه ۱۹۷۰ و اردن در اوایل دهه ۱۹۹۰ رخ داد که منجر به افتتاح سفارتخانه‌ها در قاهره و امان شد. در اواخر دهه ۱۹۸۰، با پایان یافتن جنگ سرد چندین سفارت اسرائیل در کشورهای سابق بلوک شرق باز شدند. در آغاز دهه ۱۹۹۰، اسرائیل روابط رسمی با اتحاد جماهیر شوروی، هند و چین برقرار کرد. دورنمای فرایند صلح اسرائیل–فلسطین در اواسط دهه ۱۹۹۰ منجر به این شد که دفاتر دولتی اسرائیل به عنوان دفاتر نمایندگی تجاری در تعداد انگشت شماری از کشورهای عربی مانند بحرین، قطر، تونس، عمان و مراکش باز شوند که در دهه ۲۰۰۰، همگی دفاتر اسرائیل را تعطیل کردند. ۳  ۴  ۵  ۶ اسرائیل سفارتخانه‌های خود در موریتانی و ونزوئلا را پس از جنگ غزه، به دنبال درخواست دولت این کشورها تعطیل کرد. پس از امضای پیمان ابراهیم، اسرائیل، سفارتخانه‌های خود را در امارات متحده عربی ۷ و بحرین در سال ۲۰۲۱ ۸  ۹ و همچنین یک سرکنسولگری در دبی ۱۰ و یک دفتر رابط در مراکش را افتتاح کرد. ۱۱ 
از سال ۲۰۱۴، نمایندگی‌های دیپلماتیک آلمان در تمامی کشورهایی که اسرائیل نمایندگی رسمی دیپلماتیک ندارد، به شهروندان اسرائیلی کمک کنسولی می‌کنند. ۱۲ 
