نجات‌دهندگان  یک پویانمایی آمریکایی است که در سال ۱۹۷۷ به تهیه‌کنندگی شرکت والت دیزنی تولید شد.
موشی به‌نام «بیانکا»، عضو انجمن نجات موش‌ها ، داوطلب می‌شود تا دخترک یتیمی به‌نام «پنی» را - که پیام درخواست کمکش در یک بطری در سواحل منهتن پیدا شده - نجات دهد و یکی دیگر از اعضای انجمن که موشی خجالتی به‌نام «برنارد» است، همراهش می‌رود. در یتیم‌خانه، گربه‌ای پیر به‌نام «روفوس» به آنها می‌گوید که دخترک ناپدید شده و شاید این کار زنی بدجنس به‌نام «مادام مدوزا» در «مرداب شیطان» باشد. موش‌ها می‌فهمند که «پنی» از خانه قایقی «مدوزا» فرار کرده، و به کمک مرغ‌دریائی به‌نام «اورویل» که عضو اداره حمل و نقل هوائی مرغان دریائی است، به آنجا می‌روند و از ساکنان مرداب، به‌خصوص سنجاقکی به‌نام «اوین‌رود»، کمک می‌گیرند. تمساح‌های دست‌آموزِ «مدوزا»، «پنی» را دستگیر می‌کنند و «برنارد» و «بیانکا» متوجه می‌شنوند که «مدوزا» می‌خواهد از «پنی» برای به چنگ آوردن الماسی گران‌بها به‌نام «چشم شیطان» استفاده کند که در غاری زیر آب پنهان شده است...
کمپانی والت دیزنی در سال ۱۹۹۰ دنباله‌ای بر این فیلم به نام امدادگران: مأموریت زیرزمینی به کارگردانی مندل بوتوی و مایک گابریل ساخته و منتشر کرده است.
پرونده فیلم در IMDB
این یک مقالهٔ خرد  پویانمایی است. می‌توانید با گسترش آن به ویکی‌پدیا کمک کنید.