اکمل امیر  از فرماندهان پیشین اردوی ملی افغانستان و جبهه آزادی افغانستان بود.  ۱ 
پس از روی کار آمدن طالبان اغلب نظامیان اردوی ملی به پنجشیر رفته و به جبهه آزادی ملحق شدند. وی از فرماندهان جبهه آزادی افغانستان بود که در جریان نبردهای پنجشیر در کنار احمد مسعود مشغول نبرد با طالبان بوده است.  ۲ 
فرمانده اکمل امیر در فروردین‌ماه ١۴٠٢ در شهرستان شُتُل استان پنجشیر،  در کمین نیروهای طالبان قرار گرفت و به همراه هشت تن از همرزمانش کشته 
شد ۳ 
 ۴ 
 ۵ 
نشر خبر کشته شدن چند فرمانده ضد طالبان از جمله اکمل امیر و بصیر احمد اندرابی در شبکه‌های اجتماعی، طیف وسیعی از سیاستمداران ضد طالبان و کاربران رسانه‌های اجتماعی به این خبر واکنش نشان دادند.
جبهه آزادی افغانستان با نشر اعلامیه‌ای در شبکه‌های اجتماعی گفته است که شش تن از اعضای آن جبهه از جمله بصیر اندرابی،‌ فهیم سالنگی، برهان اندرابی، قربان علی بامیانی، صبور فاریابی، و حسین سمنگانی در جریان چند روز درگیری مستقیم با طالبان کشته شدند.
احمد مسعود، رهبر جبهه مقاومت ملی افغانستان در صفحه رسمی توییتر این جبهه ضمن ابراز تسلیت به خانواده‌‌های اندرابی و امیر گفته است که آنان در یک نبرد چندین ساعته در برابر گروه تروریست و جاهل طالب، همراه با تعدادی از یاران شان جام شهادت نوشیدند و به جاویدانگان پیوستند. 
رحمت‌الله نبیل، رییس پیشین امنیت ملی افغانستان،‌ در تویتی با نشر تصاویر این دو فرمانده ضد طالبان گفته است: "شجاعت و فداکاری آنها همیشه در یادها خواهد ماند."
صلاح‌الدین ربانی، وزیر خارجهٔ پیشین حکومت افغانستان، در صفحه رسمی فیس‌بوکش به کشته شدن اکمل امیر و عبدالبصیر اندرابی واکنش نشان داده و گفته است که کشته شدن آنان "با شماری از همراهان دلیر‌شان در دفاع از آزادی و عزت مردم افغانستان، مایه‌ی اندوه‌ فراوان است."
عطا محمد نور، والی پیشین بلخ، نیز در صفحهٔ رسمی فیسبوک خود اکمل امیر و بصیر اندرابی را قهرمان خطاب کرده و گفته است که آنان "دو چهرهٔ نامدار، شجاع، متین و استواری بود که در صفوف نیروهای دفاعی و امنیتی کشور از شهرت بلندی برخوردار بودند و پس از تسلط طالبان نیز با شیوه‌هایی مسوولیت خود را ادا کردند و سرانجام در پی توطیه جاسوسان، جان‌های شان را از دست دادند."
 ۶ 
