دکا رکوردز  نام یک ناشر موسیقی بریتانیایی مشهور است که در سال ۱۹۲۹ میلادی توسط «ادوارد لوئیس» بنیان نهاده شد. شعبهٔ آمریکایی این شرکتِ تولید و نشر موسیقی، در سال ۱۹۳۴ میلادی، توسط «ادوارد لوئیس»، «جک کاپ» و «میلتن رَکمیل» پایه‌گذاری شد.
در سال ۱۹۳۷ میلادی، با استیلای آلمان نازی و احتمال بروز جنگ جهانی، «ادوارد لوئیس» امتیازِ شعبهٔ بریتانیایی دِکا را فروخت و بدین ترتیب، ارتباط دکای بریتانیا و دکای آمریکا به‌مدتِ چندین دهه، قطع شد.
دکای بریتانیا به سبب ابداعِ روش‌های گوناگون ضبط موسیقی شهرت داشت؛ حال آنکه دکای آمریکا، روش ضبطِ «موسیقی صحنه» را ایجاد نمود.
هر دو شعبهٔ دکا، امروزه بخشی از «یونیورسال میوزیک گروپ» هستند که تحتِ مالکیتِ شرکتِ ادغام‌شدهٔ فرانسوی و چندملیتیِ «ویوندی» بوده و دفتر مرکزی‌اش در پاریس واقع است.
