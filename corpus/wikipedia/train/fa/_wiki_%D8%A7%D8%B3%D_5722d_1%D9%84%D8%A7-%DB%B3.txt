استرلا-۳ ۹کِی۳۴ یا سام ۱۴ ،  یک سامانهٔ موشکی دفاع هوایی قابل حمل توسط نفر  است که در اتحاد جماهیر شوروی به‌عنوان جایگزینی بر مدل ناموفق پیشین، استرلا ۲  توسعه یافته‌است. این سامانه عمدتاً بر پایهٔ مدل پیشین، استرلا ۲ طراحی شده بود، بنابراین توسعهٔ استرلا-۳ به‌سرعت پیش رفت. این جنگ‌افزار جدید، در ژانویهٔ ۱۹۷۴ در ارتش سرخ شوروی پذیرفته و وارد خدمت شد.
مهم‌ترین تغییر این موشک نسبت به استرلا-۲ معرفی یک سر جستجوگر آشیانه‌یابی فروسرخ کاملاً جدید بود. جستجوگر پیشین، به‌راحتی توسط منورها و حتی ابتدایی‌ترین پارازیت‌های فروسرخ فریب می‌خورد، اما استرلا-۳ در برابر پارازیت‌ها و منورهای فریب، کمتر آسیب‌پذیر است. جستجوگر جدید همچنین سرعت ردیابی بهتری دارد و موشک را قادر می‌سازد تا اهداف سریع و نزدیک را به‌طور بهتری ردیابی کند.
یک جنبهٔ منفی از این بهینه‌سازی‌ها، افزایش وزن موشک است که باعث کاهش جزئی در عملکرد آن است اما در مجموع، اثربخشی کلی این سامانه، نسبت به مدل پیشین، بسیار بهبود یافته‌است. نیازمند منبع  استرلا-۳ به بیش از ۳۰ کشور جهان صادر شده‌است.
نسخهٔ دریایی این سامانه دارای نام ناتو SA-N-8 است و موشک جایگزین استرلا-۳، ایگلا یا سام ۱۸، در سال‌های بعد، تولید شد.
در ۲۲ نوامبر ۲۰۰۳ یک هواپیمای باربری ایرباس ۳۰۰ پس از برخاستن از فرودگاه بین‌المللی بغداد مورد اصابت یک موشک استرلا-۳ قرار گرفت، اما با وجود از دست دادن نیروی هیدرولیک، خلبان این پرواز توانست به‌سلامت فرود بیاید.
در ۶ مه ۲۰۰۶، یک فروند وستلند لینکس بریتانیایی متعلق به نیروی دریایی پادشاهی از اسکادران ۸۴۷ با شلیک یک استرلا-۳ بر فراز بصره سرنگون شد و پنج خدمهٔ آن کشته شدند و آن بالگرد، با یک خانه برخورد کرد. ۱ 
در طول جنگ آبخازیا، یک هلیکوپتر میل-۸ روسی توسط استرلا-۳ نیروهای دفاعی گرجستان در ۱۴ دسامبر ۱۹۹۲ سرنگون شد و در نتیجه، ۳ خدمه و ۵۸ مسافر، که بیشتر آن‌ها پناهندهٔ روسی بودند، کشته شدند. یک سوخو-۲۵ نیروی هوایی گرجستان در ۴ ژوئیهٔ ۱۹۹۳ بر فراز نیژنایا اشرا توسط این موشک، سرنگون شد ۲  و احتمالاً چندین هواپیمای دیگر از هر دو طرف درگیر در آن جنگ، توسط این موشک، سرنگون شده باشند. ۳ 
یک فروند سی هریر از اسکادران هوایی ۸۰۱ نیروی دریایی بریتانیا، از ناو هواپیمابر HMS Ark Royal در ۱۶ آوریل ۱۹۹۴، در جریان حمله به دو تانک تی-۵۵ صربستان در بوسنی سرنگون شد. خلبان، ستوان نیک ریچاردسون، در محدودهٔ تحت کنترل بوسنیایی‌ها که در آن هنگام، متحد بریتانیا بودند، اجکت کرد و زنده ماند.
یک ایلیوشین-۷۶ نیروی هوایی زیمبابوه توسط شورشیان کنگو با استفاده از استرلا-۳ در ۱۱ اکتبر ۱۹۹۸ در جریان جنگ دوم کنگو سرنگون و منجر به کشته شدن ۴۰ سرباز و خدمه شد. ۴ 
موشک‌های استرلا-۳ مورد استفادهٔ ائتلاف شمال توانستند ۸ فروند جنگندهٔ میگ-۲۱ و سوخو-۲۲ تحت کنترل طالبان را در طول تهاجم سال ۲۰۰۰ طالبان علیه تالقان، سرنگون کنند. ۵ 
یک استرلا-۳ در عملیات پنجه  در ژوئن ۲۰۱۹ در منطقهٔ هاکورک در شمال عراق متعلق به حزب کارگران کردستان پیدا شد. نیازمند منبع 
