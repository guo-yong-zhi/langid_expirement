پلیس آهنی  یک فیلم علمی تخیلی محصول سال ۱۹۸۷ است. کارگردانی این اثر را پل ورهوفن فیلم‌ساز هلندی‌الاصل برعهده داشت.
این فیلم یکی از بهترین آثار علمی-تخیلی دهه ۱۹۸۰ است و حتی در زمان انتشار، در ایران نیز معروف شد. مؤسسه رسانه‌های تصویری این فیلم را با دوبلورهای مشهور آن زمان دوبله و منتشر کرد.
در زمان آینده سازمان او سی پی  طی قراردادی می‌پذیرد تا در آینده‌ای نزدیک با تخریب شهر دیترویت، آرمان شهری به نام «دلتا سیتی» را جایگزین آن کند. شهری با بالاترین درجه از زندگی انسانی و عاری از جرم و جنایت. از برنامه‌های شرکت جایگزینی ربات‌ها با نیروی انسانی پلیس است. یکی از آن‌ها پروژه‌ای-دی209  است که توسط نایب رئیس شرکت «دیک جونز» مدیریت شده‌است. اما در روز معرفی پروژه، این ربات یکی از کارکنان OCP را به اشتباه جنایت کار تشخیص می‌دهد و او را به‌طور فجیعی در جلسه به قتل می‌رساند. پروژه جلوی دیدگان مدیرعامل شرکت و اعضای بلندپایه شکست می‌خورد.
سوی دیگر ماجرا سازمان او سی پی تعدادی از نیروهای نیروی زمینی ارتش را به علت کمبود نیرو به پلیس می‌آورد. جوانی به نام الکس مورفی جزو این نیروهاست که به شعبه پلیس آمده و به همراه همکارش آنا لوئیس در تعقیب و گریز سختی با عده‌ای از خلافکاران نامدار شهر هستند. آنان این خلافکاران را تا یک کارخانه متروک در حومه شهر تعقیب می‌کنند. به دلیل در دسترس نبودن نیروی کمکی این دو تصمیم می‌گیرند خود وارد عمل شوند ولی لوئیس توسط یکی از آنان مصدوم می‌شود، مورفی نیز توسط عدهٔ زیادی از آنان محاصره می‌شود. مورفی در آنجا «کلارنس» سردسته تبه کاران شهر را ملاقات می‌کند و سپس توسط اعضای گروه کلارنس به شدت مجروح و با شلیک کلارنس کشته می‌شود.
بعد از رفتن تبه کاران از کارخانه لوئیس، مورفی را در حالی که غرق در خون است پیدا می‌کند و او را به بیمارستان می‌رساند. پزشکان متوجه می‌شوند مغز مورفی سالم است اما قادر به ادامه حیات نیست. این چنین است که مورفی ناخواسته به عنوان داوطلب در پروژهٔ «پلیس آهنی» شرکت OCP که توسط جوانی جویای نام مدیریت می‌شود، به کار گرفته می‌شود و او تبدیل به پلیس آهنی میشود.
مشارکت‌کنندگان ویکی‌پدیا. «RoboCop». در دانشنامهٔ ویکی‌پدیای انگلیسی، بازبینی‌شده در ۲۱ آوریل ۲۰۱۱.
