لیگ دسته سوم فوتبال ایران یا لیگ سه چهارمین لیگ معتبر در فوتبال ایران است. تا پیش از سال ۱۳۸۰ این لیگ سومین لیگ معتبر ایران بود اما پس از تغییر در ساختار لیگ فوتبال ایران این لیگ به چهارمین لیگ معتبر ایران تبدیل شد. در این لیگ ۸۵ تیم با هم رقابت میکنند.
مسابقات در دو مرحله برگزار می‌شود. در مرحله اول در پنج گروه ۱۳ تیمی برگزار می‌شود و دو تیم اول هر گروه به مرحله دوم راه پیدا می‌کنند. مرحله دوم نیز شامل ۳۰ تیم است ۱۰ تیم که به مرحله دوم راه پیدا میکنند،۱۶ تیم از مرحله دوم فصل گذشته و ۴ تیم که در فصل گذشته از لیگ دسته دوم به لیگ دسته سوم سقوط کرده‌اند تشکیل می‌شود. مرحله دوم در سه گروه ۱۰ تیمی و طی ۱۸ هفته به صورت رفت و برگشت برگزار می‌شود.
تیم های اول هر گروه به‌صورت مستقیم به لیگ دسته دوم ایران صعود می‌کنند. تیم‌های دوم هر گروه و بهترین تیم سوم بین هر سه گروه، برای کسب آخرین سهمیه صعود، در بازی صعود با هم رقابت میکنند که یک تیم برگزیده میشود و بدین ترتیب چهار تیم صعود کننده مشخص میشود.
فهرست زیر شامل تیم‌های حاضر در فصل ۱۴۰۲–۱۴۰۱ می‌باشد.
