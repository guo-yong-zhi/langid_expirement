کروئلا  یک فیلم کمدی جنایی آمریکایی محصول سال ۲۰۲۱، بر پایهٔ شخصیت کروئلا دویل از رمان صد و یک سگ خالدار نوشتهٔ دودی اسمیت، چاپ ۱۹۵۶ است. ۱۰  این فیلم توسط کریگ گیلسپی کارگردانی شده و با فیلم‌نامه‌ای از داینا فاکس و تونی مک‌نامارا با داستانی از آلین بروچ مک‌کنا، کلی مارسل و استیو زسیس ساخته شده‌است. ۱۱  این سومین اقتباس لایو اکشن از فرنچایز ۱۰۱ سگ خالدار و همچنین بازراه‌اندازی این داستان است. در این فیلم اما استون نقش شخصیت کروئلا را بازی می‌کند و اما تامپسون، جوئل فرای، پاول والتر هوزر، امیلی بیچام، کربی هوول باپتست و مارک استرانگ در نقش‌های مکمل به ایفای نقش می‌پردازد. داستان فیلم طی جنبش پانک راک دههٔ ۱۹۷۰ جریان دارد، و حول محور استلا میلر، یک طراح مد مشتاق است، که راهی را پیدا می‌کند و به طراح مد مشهور به نام کروئلا د ویل تبدیل می‌شود.
والت دیزنی پیکچرز از توسعه فیلم در سال ۲۰۱۳ با تهیه کنندگی اندرو گان خبر داد. استون در سال ۲۰۱۶ برای نقش اصلی انتخاب شد و همچنین به‌عنوان تهیه‌کنندهٔ اجرایی فیلم در کنار گلن کلوز، که کروئلا را در اقتباس‌های لایو اکشن پیشین، ۱۰۱ سگ خالدار  و ۱۰۲ سگ خالدار  به تصویر کشید، فعالیت کرد. تصویربرداری اصلی از اوت تا نوامبر ۲۰۱۹ در انگلستان صورت گرفت.
کروئلا در ۱۸ مهٔ ۲۰۲۱ در لس آنجلس  به نمایش درآمد و در ۲۸ مه در ایالات متحده به صورت سینمایی و به‌طور همزمان در دیزنی پلاس منتشر شد. این فیلم از سوی منتقدان برای کارگردانی، نقش‌آفرینی‌ها ، طراحی لباس، سبک بصری، عوامل فنی و موسیقی متن فیلم تحسین شد. با این حال انتقاداتی به‌دلیل فیلم‌نامه به آن وارد شد. این فیلم بیش از ۲۳۰ میلیون دلار در سراسر جهان فروش داشت. در نود و چهارمین دوره جوایز اسکار، کروئلا نامزد دو جایزه شامل بهترین چهره‌پردازی و آرایش مو شد و جایزهٔ بهترین طراحی لباس را کسب کرد. دنباله‌ای در دست توسعه است و استون بار دیگر نقش خود را بازی می‌کند. ۱۲ 
استلای کودک قبل از اینکه تبدیل به کرولا د ویل شود، رؤیایی دارد. او آرزو می‌کند که یک طراح مد شود. اما به نظر می‌رسد که زندگی قصد دارد مطمئن شود رویاهای او هرگز محقق نمی‌شوند. ۱۰ سال بعد، استلا که در ۱۲ سالگی بی‌پول و یتیم شده در لندن با بهترین دوستان و شرکای جنایتکارش، در خیابان‌های شهر می‌دود. با این حال، او با یک برخورد تصادفی وارد دنیای جوانان ثروتمند و مشهور می‌شود.
