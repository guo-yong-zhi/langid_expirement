الدار قلی‌اف  کارگردان فیلم، فیلم‌نامه‌نویس و مدرس آذربایجانی بود. ۱ 
الدار قلی‌اف ۱۸ ژانویه سال ۱۹۴۱ در شهر باکو در جمهوری شوروی سوسیالیستی آذربایجان به دنیا آمد. وی فرزند توفیق قلی‌اف، آهنگ‌ساز و پیانونواز سرشناس آذربایجانی، بود. بین سال‌های ۱۹۶۰ تا ۱۹۶۶ در مؤسسه سینمایی گراسیموف تحصیل گرفت؛ جایی که از خود سرگئی گراسیموف، کارگردان و فیلمنامه‌نویس شناخته شده اهل شوروی آموزش دید.
در سال ۱۹۶۷ در مؤسسه «آذرفیلم» استخدام شد. در طول فعالیتش در این استودیوی فیلم، فیلم‌های تخیلی و مستندهای فراوانی را کارگردانی کرد. او همچنین استاد فیلم‌برداری در دانشگاه دولتی فرهنگ و هنر آذربایجان شد. سپس اولین فیلم کوتاه با کارگردانی الدار قلی‌اف با عنوان «یکی بود، یکی نبود» ساخته شد. پرآوازه‌ترین فیلم‌های او «بابک» و «نظامی» محسوب می‌شوند.
الدار قلی‌اف در ۱۶ آوریل سال ۲۰۲۱ در سن ۸۰ سالگی در باکو، پایتخت جمهوری آذربایجان، درگذشت.
