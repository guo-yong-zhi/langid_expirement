سلیمان محمدی روزنامه نگار کرد،زاده شهرستان سردشت واقع در استان اذربایجان غربی است. فعالیت روزنامه نگاری خود را از سال ۱۳۸۳ در تهران آغاز کرد و پس از بارها احضار و بازجویی در طول فعالیت خبرنگاری خود، در بهمن ماه سال ۱۳۹۱ دستگیر و پس از ۳۷ روز از بند امنیتی زندان اوین آزاد شد ۱  ۲ . 
او پیش از فعالیت در روزنامه به عنوان فعال دانشجویی شناخته می شد. سلیمان محمدی، دبیر شورای صنفی دانشکده علوم اجتماعی و ارتباطات دانشگاه علامه طباطبایی بود که پس از تغییر دولت اصلاحات و روی کار آمدن دولت محمود احمدی نژاد با حکم تعلیق و محرومیت از تحصیل در دانشگاه مواجه شد ۳ . محرومیت از تحصیل او به مدت ۱۱ ترم ادامه پیدا کرد ۴  و در نهایت در سال ۱۳۹۱ با حکم وزارت علوم تحقیقات و فناوری اطلاعات از دانشگاه اخراج شده و برای همیشه از تحصیل در دانشگاه های ایران محروم شد ۵  ۶ . 
او در زمان فعالیت دانشجویی و در دوره محرومیت از تحصیل سخنگوی کمیته دفاع از حق تحصیل بود ۷ . این کمیته از سوی دانشجویان محروم از تحصیل راه اندازی شد که بعدها با بازداشت برخی از اعضای آن و خروج برخی دیگر از کشور عملاً فعالیتش متوقف شد. 
سلیمان محمدی در طول سال های فعالیت خود در روزنامه های همشهری، اعتماد، بهار، شرق، روزگار، دنیای اقتصاد، هدف و اقتصاد، فرهنگ آشتی و ... ابتدا به عنوان خبرنگار اجتماعی و در ادامه در جایگاه دبیر سرویس اجتماعی و حوادث مشغول به کار بوده است. محمدی در دوره دبیری سرویس اجتماعی و حوادث روزنامه روزگار در سال ۱۳۸۹ تا ۱۳۹۰ و پس از ایجاد موج های خبری درباره تجاوزهای دسته جمعی در خمینی شهر بیشتر شناخته شد ۸ . یکی دیگر از حوزه های تخصصی فعالیت او قربانیان مین و شهروندان قربانی گازهای شیمیایی است ۹ . سلیمان محمدی بهمن ماه سال ۱۳۹۱ زمانی که به عنوان دبیر سرویس حوادث روزنامه بهار فعالیت می کرد، شبانه و در حال خرید در خیابان قایم مقام فراهانی تهران از سوی ماموران وزارت اطلاعات دستگیر شد ۱۰ . 
در ادامه این دستگیری ۱۶ روزنامه نگار دیگر هم بازداشت شدند ۱۱ . وزارت در ابتدا اطلاعات این روزنامه نگاران را به جاسوسی و ارتباط با رسانه های بیگانه متهم کرد ۱۲ . سلیملن محمدی ۳۰ روز در سلول انفرادی بند ۲۴۰ و ۷ روز در بند ۲۰۹ زندان اوین به اتهام تبلیغ علیه نظام و توهین به مقامات کشور مورد بازجویی قرار گرفت و در نهایت روز سیزدهم اسفندماه با وثیقه ۱۰۰ میلیون تومانی آزاد شد ۱۳  
سازمان ها و نهادهای بین‌المللی از جمله گزارشگران سازمان ملل متحد ۱۴  ، سازمان عدالت برای ایران ۱۵ ، اتحادیه اروپا ۱۶ ، فدراسیون بین‌المللی روزنامه نگاران ۱۷ ، گزارشگر ویژه سازمان ملل ۱۸  و ... اعتراض های گسترده ای به بازداشت دسته جمعی این روزنامه نگاران
کردند.
سلیمان محمدی قبل و بعد از بازداشت بارها از سوی رسانه های نزدیک به نهادهای امنیتی مورد اتهام واقع شد ۱۹  ۲۰  ۲۱  ۲۲  ۲۳  ۲۴ . 
او در چند سال اول فعالیت خود در جشنواره های برای بهتر زیستن ۲۵  ، ترافیک و رسانه ۲۶  ، حمل و نقل و رسانه و رسانه های شهری، پنج بار مقام اول بخش گفتگو را کسب کرد ۲۷ .
بازداشت دو عنصر رسانه ای نزدیک به جریان فتنه  پیوند مرده * 
