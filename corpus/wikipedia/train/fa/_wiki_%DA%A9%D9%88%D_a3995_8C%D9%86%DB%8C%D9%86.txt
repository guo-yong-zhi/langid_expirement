88512424ENSG00000187094ENSMUSG00000032532P06307P09240NM_001174138 NM_000729، NM_001174138NM_001284508، XM_017313116 NM_031161، NM_001284508، XM_017313116NP_001167609 NP_000720، NP_001167609NP_112438، XP_017168605 NP_001271437، NP_112438، XP_017168605کوله‌سیستوکینین  یک هورمون پپتیدی معدی-روده‌ای است که در دستگاه گوارش تولید و آزاد می‌شود و به هضم پروتئین و چربی کمک می‌کند. این هورمون را به طور کلی میتوان پلیس فعالیت های روده باریک در هنگام ورود غذا نامید که باعث پیشروی بعضی موارد و جلوگیری از فعالیت برخی موارد می‌شود.
هورمون کوله‌سیستوکینین پس از ترشح کیموس معدی به دوازدهه از سلول‌های انترو اندوکرین اپیتلیوم دوازدهه ترشح می‌شود. اسید درون دوازدهه باعث ترشح سکرتین، و مواد حاصل از هضم چربی و پروتئین باعث آزادشدن کوله‌سیستوکینین می‌شوند. ترشحات پانکراس توسط سیستم خودمختار پاراسمپاتیک  که به سلول‌های ترشحی ختم می‌گردند و همچنین هورمون سکرتین و هورمون کوله‌سیستوکینین کنترل می‌گردد . CCK موجب ترشح آنزیمهای لوزالمعده به داخل روده می‌شود.
کوله‌سیستوکینین همچنین موجب آزاد شدن انسولین از سلول‌های پانکراس می‌شود.
وارد کردن کوله‌سیستوکینین به بدن موش‌ها پس از خوردن یک مادهٔ ناآشنا، بیزاری شرطی از طعم آن ماده ایجاد می‌کند. در انسان نیز کوله‌سیستوکینین حالت تهوع ایجاد می‌کند. اما کوله‌سیستوکینین در مقادیری که خیلی کمتر از مقادیر لازم برای ایجاد بیزاری در موش‌ها است، اشتها و خوردن را کم می‌کند و بنابراین می‌توان آنر 
ا «پپتید سیری»  در نظر گرفت. ۴ 
گزارش شده که میزان کوله‌سیستوکی‌نین  ، در خون افراد مبتلا به پرخوری دوره‌ای کمتر از افراد عادی است ۵ 
کوله سیستوکینین یکی از فراوانترین نوروترانسمیترهای پپتیدی است که در مغز یافت می‌شود. دو نوع گیرنده متفاوت CCK داریم نوع CCK-A که عمدتاً در سیستم گوارشی است هرچند در برخی مناطق مغز نیز یافت می‌شود مانند هیپوکامپ. گیرنده نوع دوم که گیرنده نـوع CCK-B نامیده می‌شود در قسمت‌های مختلف سیستم عصبی مرکزی مشاهده می‌شود.
