سوپرمینی یک اصطلاح بریتانیایی در رده‌بندی خودروها است که از خودروی شهری بزرگتر ولی از خانواده خودروهای کوچک، کوچکتر است. این کلاس خودرو، در سراسر اروپا به خودروی بخش بی و در آمریکای شمالی به ساب‌کامپکت مشهور است.
در سال ۲۰۰۸ میلادی، بیشترین فروش خودرو در کشورهای بلژیک، جمهوری چک، مجارستان، فرانسه، ایتالیا، هلند، لهستان، پرتغال، اسلواکی و اسلوونی از سوپرمینی‌ها بوده‌است. سوپرمینی در سال ۲۰۰۸، در بین ۱۵ گونه خودرویی برتر فروخته شده در اروپا، گونه هفتم شد.
