طراح، گرافیست، نویسنده، شاعر و نقاش ایرانی است.
او علاوه بر خلق آثار نقاشی و گرافیکی ارزشمند، در زمینه شعر و ادبیات نیز فعالیت دارد.
علی اصغر محتاج درپنجم دی ماه ۱۳۲۲ در همدان به دنیا آمد. خانواده وی اصالتاً همدانی و پدرش جواد محتاج از معتمدین شهر بوده‌است. وی تحصیلات ابتدایی را در مدرسه رهنما و متوسطه را در دبیرستان پهلوی همدان گذرانید.
در این دوران  اولین نوشته او در مجله اطلاعات هفتگی به چاپ رسید. وی در سال ۱۳۴۱ جهت ادامه تحصیل وارد دانشکده هنرهای زیبای دانشگاه تهران شد و شروع به تحصیل در رشته نقاشی نمود. دوره تحصیل وی در این دانشکده که به دوران طلایی مشهور است، بزرگانی را به دنیای هنر ایران ارائه نمود که از آن جمله می‌توان به مرتضی ممیز، عباس کیارستمی، آیدین آغداشلو، نیکزاد نجومی، قباد شیوا و … اشاره نمود. دوره اخذ لیسانس محتاج ۵ سال به طول انجامید و او در این دوران به کارهای مختلفی چون کار در آتلیه گرافیک و … مشغول بود. پس از فارغ‌التحصیلی از دانشگاه با رتبه عالی، مدتی را به تدریس در مدارس تهران گذراند و در این دوره در سطح وسیع و بالایی با آنچه در عالم هنر تهران می‌گذشت در ارتباط بود.
سپس به سربازی رفت. وی دوره سربازی را در کردستان گذراند و در این مدت موفق شد به کارهای هنری خود که ساخت یک سینما و نگاشتن چند فیلم نامه نمایشی بود ادامه دهد. پس ازآن در سال ۱۳۵۰ به استخدام سازمان رادیو تلویزیون ملی ایران درآمد و برای انجام امور گرافیک تلویزیون وارد انتشارات سروش که زیر نظر قباد شیوا اداره می‌شد، گردید.
شاخص‌ترین اثر این هنرمند، تیتراژ سریال دلیران تنگستان است که به گفته اهل فن، یکی از تیتراژهای شاهکار در تاریخ سینما و تلویزیون ایران است.
فارغ‌التحصیل رشته نقاشی با رتبه عالی از دانشکده هنرهای زیبای دانشگاه تهران ۱ 
دبیر اولین بینال گرافیک به پیشنهاد مرتضی ممیز و اخذ دیپلم افتخار از موزه هنرهای معاصر تهران ۶۶ – ۱۳۶۵
علی اصغر محتاج در دوران بازنشستگی خود به نوشتن خاطرات خود در مجموعه‌ای به نام " چیزی همانند خاطره " در هفت دفتر پرداخته که شامل خاطراتی از دوران طلایی دانشکده هنرهای زیبا با جزئیات ظریف و هنرمندانه است. وی تاکنون حاضر به چاپ این مجموعه نشده‌است.
علی اصغر محتاج در حال حاضر در حال اجرای مجموعه‌ای از کارهای " شعر- تصویر " است که شامل ده تابلو می‌شود که هر یک از۲۰ تابلوی کوچکتر تشکیل شده‌است. در هر یک از این تابلوها از اشعار یکی از شاعران به نام و مطرح استفاده شده‌است.
