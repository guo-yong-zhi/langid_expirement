هابیت: یک سفرغیرمنتظره  بخش نخست سه‌گانهٔ سینمایی هابیت ساخته شده در سال ۲۰۱۲ است. تهیه کنندگی، نویسندگی و کارگردانی این اثر توسط پیتر جکسون انجام شده‌است. این فیلم بر اساس کتابی با همین نام اثر جی آر آر تالکین  ساخته شده‌است.
اولین سری از این سه‌گانه با نام «هابیت: سفری غیرمنتظره» در سال ۲۰۱۲ اکران عمومی شد.
سفری غیرمنتظره فروش خیره‌کننده‌ای داشت و توانست از قسمت نخست و دوم ارباب حلقه‌ها نیز پیشی بگیرد.
این فیلم نتوانست نظر منتقدین را جلب کند. ایرادی که به قسمت اول سه‌گانه هابیت وارد کردند، خسته‌کننده بودن و نداشتن محتوای داستانی و بد بودن ۳ بعدی آن و ۴۸ فریم بودن آن بود. ۷ 
«هابیت: سفری غیرمنتظره» توانست در سه رشته در آکادمی اسکار نامزد شود. از جمله: بهترین جلوه‌های ویژه، بهترین چهره پردازی و بهترین طراحی صحنه ۸ 
همچنین سه نامزدی در بفتا: بهترین میکس صدا، بهترین چهره پردازی و بهترین جلوه‌های ویژه. ۸ 
قسمت‌های بعدی این سه‌گانه با نام‌های: هابیت: برهوت اسماگ و هابیت: نبرد پنج سپاه در سال‌های ۲۰۱۳ و ۲۰۱۴ اکران شد.
داستان در سرزمین میانه اتفاق می‌افتد و در مورد هابیتی بیلبو بگینز است که در دهکده شایر زندگی می‌کند. بیلبو زندگی آرامی دارد تا اینکه جادوگری خاکستری به نام گندالف به همراه یک دورف به نام تورین و گروه دوازده نفرهٔ پیروانش پیدایشان می‌شود. آن‌ها بیلبو را به عنوان «دزد» در گروه خود می‌پذیرند و به این ترتیب بیلبو با آن‌ها همراه شده و راهی سفری پر مخاطره با نیت بازپس‌گیری تاج و تخت تورین از اژدهایی به نام اسماگ می‌شود.
رده:فیلم‌های سرزمین میانه
