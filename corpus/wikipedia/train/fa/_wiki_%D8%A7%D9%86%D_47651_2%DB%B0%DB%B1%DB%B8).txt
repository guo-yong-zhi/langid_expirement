الهام علی‌اف
حزب آذربایجان نوین
الهام علی‌اف
حزب آذربایجان نوین
انتخابات ریاست‌جمهوری آذربایجان  در روز چهارشنبه، ۱۱ آوریل ۲۰۱۸ در جمهوری آذربایجان برگزار شد. ۱  علی اف با کسب ۸۶ درصد آرا در انتخاباتی که توسط احزاب اپوزیسیون تحریم شده بود، برای بار چهارم به ریاست جمهوری انتخاب شد. ۲ 
انتخابات ریاست‌جمهوری آذربایجان بر اساس بند یک از ماده ۱۷۸ قانون انتخابات، در سومین چهارشنبه از ماه اکتبر برگزار می‌شود. از این رو این دور از انتخابات باید در ۱۷ اکتبر ۲۰۱۸ برگزار می‌شد اما بر اساس دستور رئیس‌جمهور، برگزاری انتخابات چند ماه زودتر یعنی ۵ فوریه ۲۰۱۸ انجام گرفت. کمیسیون مرکزی انتخابات آذربایجان در ۱ فوریه ۲۰۱۸ طی یک نظرسنجی از مردم در خصوص آماده‌سازی و ارسال کابین‌های دونفره برای انتخابات نظر پرسی کرد. ۱  ۳ 
رئیس‌جمهوری آذربایجان با استفاده از نظام دومرحله‌ای انتخاب خواهدشد. اگر هیچ نامزدی نتواند رای اکثریت را در دور نخست به دست آورد، دور دوم برگزار خواهد شد. ۴ 
شورای ملی نیروهای دموکراتیک  تصمیم به تحریم انتخابات گرفت و قصد دارد اعتراضات خود علیه انتخابات را آغاز کند. ۵  یکی دیگر از سازمان‌های جنبش جایگزین جمهوری‌خواه  همچنین اعلام کرد که نتایج انتخابات را به رسمیت نمی‌شناسد و آنها را «گام شتابزده و ناعادلانه» خواند. در روز ۱۰ فوریه حزب مساوات اعلام کرد این انتخابات را تحریم خواهد کرد و عیسی گمبر رهبر آن برای رئیس‌جمهوری نامزد نخواهد شد. همان روز، یکی دیگر از احزاب مخالف به نام حزب امید اعلام کرد که در انتخابات شرکت نخواهد کرد.
