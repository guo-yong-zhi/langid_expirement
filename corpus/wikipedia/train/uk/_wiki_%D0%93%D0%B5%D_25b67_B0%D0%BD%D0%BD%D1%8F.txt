Геотегува́ння , інколи позначається як геокодування — процес додавання географічних метаданих до різних інформаційних ресурсів, таких як вебсайти, RSS стрічки, або зображення, і є однією із форм геопросторових метаданих. Ці дані, зазвичай, складаються із координат , висоти, магнітного схилення та назв місцевості.
Геокодування додатково означає процес асоціювання не-координатним географічним ідентифікаторам, таким як поштові адреси з географічними координатами .
Геотегування може допомогти користувачам в пошуках різноманітної інформації прив'язаної до певної місцевості. Наприклад, можна робити пошук фотографій, зроблених поблизу від певного місця шляхом введення координат в пошукову систему з підтримкою геотегування. Пошукові системи з підтримкою геотегування можуть бути корисними для пошуку прив'язаних до певного місця новин, вебсайтів, або інших ресурсів. 1 
