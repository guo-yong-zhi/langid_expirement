Пролактин , від лат. pro — перед, раніше, на користь і лат. lac , іноді лактогенний, або мамотропний, мамотрофний гормон — білок, який кодується геном PRL, розташованим у людини на короткому плечі 6-ї хромосоми. 1  Довжина поліпептидного ланцюга білка становить 227 амінокислот, а молекулярна маса — 25 876 2 . Гормон тварин і людини, що синтезується лактогенними ацидофільними клітинами передньої частки гіпофіза, задньо-латеральна частка  3  4 . У період вагітності клітини «біполяри гіпофізу» маммосоматотрофи також активно синтезують цей гормон. У людини його ще синтезують клітини мозку, що вказує на його додаткову функцію як нейропептиду 5 . Окрім того, гормон може синтезуватись тканинами організму поза межами мозку: слізна залоза , лімфатичні вузли , потова залоза , молочна залоза , шкіра , селезінка , міометрій , тимус , кістковий мозок .
A: Аланін
C: Цистеїн
D: Аспарагінова кислота
E: Глутамінова кислота
F: Фенілаланін
G: Гліцин
H: Гістидин
I: Ізолейцин
K: Лізин
L: Лейцин
M: Метіонін
N: Аспарагін
P: Пролін
Q: Глутамін
R: Аргінін
S: Серин
T: Треонін
V: Валін
W: Триптофан
Регулює лактацію у ссавців, диференціювання різних тканин, ростові та обмінні процеси, сприяє формуванню материнських інстинктів; у деяких тварин  пролактин контролює функцію жовтого тіла яєчників. У нижчих хребетних спричинює ряд ефектів, що сприяють процесам розмноження та виховування потомства.
На 1998 рік досліджено понад 390 функцій, які виконує пролактин в організмі людини 6 . Він також може відігравати роль у виживанні клітин шляхом придушення апоптозу 7 .
Взаємодіє з пролактиновим рецептором на мембрані клітини.
Особливо посилено виробляється в організмі жінок під час вагітності та в період годування грудьми. Механізм дії пролактину полягає в активації біосинтезу різних типів рибонуклеїнових кислот в альвеолярній тканині молочної залози, що спричинює вироблення білків молока та їх секрецію.
Найбільш впливовим, щодо синтезу та виділення пролактину вважають: дофамін, який є інгібітором, та нейромедіатори норадреналін та серотонін, які є стимуляторами. Проте це лише «вершина айсберга» складних процесів регулювання.
Період напіввиведення з крові становить в середньому 30 хвилин.
Кількість пролактину різко зростає в людини через 60-90 хвилин від початку сну і зберігається такою аж до просинання. Причому, це не пов'язано з фазами сну, статтю, періодом доби коли триває сон. Після просинання концентрація гормону падає до нормальної 8 . Втім, амплітуда цих коливань значно вища в жінок 9 .
Загальна кількість плазмового пролактину починає збільшуватись у вагітних жінок з 11 триместру і досягає максимуму при пологах. Після пологів концентрація пролактину коливається, збільшується кожного разу після годування грудьми. До 6 місяців відновлюється нормальна секреція та кількість пролактину, причому у здорових жінок лактація зберігається.
Рівень пролактину зростає у чоловіків під час статевого акту, а піковий викид — є одним із факторів, що стимулює та забезпечує рухливість сперматозоїдів при еякуляції.
Пролактин — білок з молекулярною масою 22-25 кДа , складається з одного поліпептидного ланцюга з трьома внутрішніми дисульфідними зв'язками.
У 2010 році виявлено існування великого пролактину  та макропролактину  10 . Великий пролактин може «перетворюватись» у пролактин під дією певних факторів.
Дослідження вторинної структури показали, що PRL є білком усе-α-спіраль і містить майже 50 % α-спіралей, тоді як залишок білка складається в неорганізовані петлеві структури.
Пролактин одержано в кристалічному вигляді.
Середня нормальна кількість пролактину у крові людини:
Підвищення концентрації пролактину в крові називають гіперпролактинемією, зниження — гіпопролактинемією.
Підвищення рівня пролактину спостерігається при пролактиномі — доброякісному новоутворенню  гіпофіза.
Також при гіперсекреції можуть виникинути такі паталогічні стани як галакторея та аменорея.
  Біологія   Хімія   Медицина                      
