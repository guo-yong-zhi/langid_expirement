Отто Гартманн  — німецький воєначальник, генерал артилерії вермахту. Кавалер Лицарського хреста Залізного хреста.
Син генерал-майора Баварської армії Ріхарда Гартманна. 6 липня 1903 року вступив в Баварську армію. Учасник Першої світової війни, служив на штабних посадах, з 11 вересня 1917 по 25 жовтня 1918 року — в Османській армії. Після демобілізації армії залишений в рейхсвері. З 1 квітня 1933 року — військовий аташе в Москві і Каунасі. З 1 жовтня 1935 року — офіцер для особливих доручень при головнокомандувачі вермахтом. З 15 жовтня 1935 року — артилерійський командир 1. З 12 листопада 1936 по 31 липня 1939 року — командир 7-ї піхотної дивізії, з 26 серпня 1939 року — 30-го армійського корпусу. В березні 1941 року захворів і 9 травня був відправлений в резерв ОКГ. З 1 січня по 17 вересня 1943 року — командувач охоронними частинами і військовим районом «A». З 10 лютого 1944 року — командир спеціального штабу «Гартманн» при вищому командування «Південний Захід» і групі армій «C». 2 травня 1945 року взятий в полон. 4 січня 1947 року звільнений.
В 1911 році одружився з Францискою Штегер. В пари народились 2 дітей.
