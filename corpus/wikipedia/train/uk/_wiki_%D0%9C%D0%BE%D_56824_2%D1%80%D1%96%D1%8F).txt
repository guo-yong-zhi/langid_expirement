Могилі́вський пові́т  — адміністративно-територіальна одиниця губернаторства Трансністрія в роки Другої світової війни. Містився на території нинішньої Вінницької області України. Центром повіту був Могилів-Подільський.
Лежав у північній частині Придністров'я. Межував на заході з Барським гебітом генеральної округи Волинь-Поділля, на півночі — з Вінницьким, а на сході — з Немирівським гебітом генеральної округи Житомир райхскомісаріату Україна, на південному сході і півдні — з Тульчинським і Жугастрівським повітами, а на північному заході, по річці Дністер, — з повітом Сорока губернаторства Бессарабія.
Адміністративно поділявся на два міста — Могилів  і Жмеринка  та шість районів: Копайгородський , Краснянський , Яришівський , Шаргородський , Станіславчицький  і Жмеринський  1 
