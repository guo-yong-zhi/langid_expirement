Сонам Малік {.mw-parser-output .ts-comment-commentedText:not, село Мадіна, округ Соніпат, штат Хар'яна) — індійська борчиня вільного стилю, учасниця Олімпійських ігор.
Її батько Раджендер в молодості теж був борцем. З 12 років Сонам ​​Малік почала займатися спортом, який її батько був змушений покинути. З цією метою вона почала тренуватися в спортивному комплексі «Netaji Subhash Chandra Bose» під керівництвом тренера Аджмера Маліка.
Через п'ять років почала досягати успіхів на міжнародній арені. Багато разів займала призові місця на чемпіонатах світу та Азії у молодших вікових групах. У тому числі двічі ставала чемпіонкою світу та срібною призеркою та чемпіонату світу серед юніорів.
Напередодні токійської Олімпіади під час перших національних змагань з жіночої боротьби Сонам ​​приголомшила глядачів, обігравши бронзову призерку Олімпіади-2016 Сакші Малік у захоплюючому поєдинку. Після цього вона стала першим номером національної збірної у ваговій категорії до 62 кг.
У квітні 2021 року на олімпійському кваліфікаційному турнірі в Алмати посіла друге місце, здобувши ліцензію на літні Олімпійські ігри в Токіо. На Олімпіаді Малік в першому раунді поступилася у рівному поєдинку з рахунком 2:2  представниці Монголії Хурелхуугійн Болортуя. Оскільки монгольська спортсменка не пройшла до фіналу, Сонам Малік не змогла взяти учать у втішних сутичках за бронзову нагороду, посівши у підсумку одинадцяте місце.
