Глибочо́к — село в Україні, у Баранівській міській територіальній громаді Звягельського району Житомирської області. Населення становить 932 особи .
Через село протікають річки: Глибочок та Лішня.
Село відоме з 1650 року.
У 1906 році — село Баранівської волості Новоград-Волинського повіту Волинської губернії. Відстань від повітового міста 45 версти, від волості 10. Дворів 113, мешканців 636 1 .
Радянська влада встановлена в січні 1918 року.
23 листопада 1921 р. через Глибочок, вертаючись з Листопадового рейду, проходила Подільська група  Армії Української Народної Республіки.
У 1923—38 роках — адміністративний центр Глибочської сільської ради Баранівського району Житомирської області 2 .
Під час Великої Вітчизняної війни на фронт пішло 213 жителів Глибочка, 115 з них загинуло, 207 — відзначено урядовими нагородами.
На території Глибочка була розміщена центральна садиба колгоспу ім. Пархоменка, за яким закріплено 1,7 тис. га земельних угідь, у т. ч. 1 тис. га орної землі. Вирощують зернові культури, картоплю, цукрові буряки, льон. Розвинуте м’ясо-молочне тваринництво.
За досягнуті успіхи в праці орденами й медалями СРСР нагороджено 34 трудівники села.
До 27 липня 2016 року село входило до складу Марківської сільської ради Баранівського району Житомирської області 3 .
27 липня 2016 року село увійшло до складу новоствореної Баранівської міської територіальної громади Баранівського району Житомирської області 4 . Від 19 липня 2020 року, разом з громадою, в складі новоствореного Новоград-Волинського  району Житомирської області 5 .
На території села виявлено поселення та кургани доби бронзи.
