Кува́лда — ручний інструмент, великий ручний дворучний молот 1 . Слово «кувалда» запозичене з російської мови, де утворене шляхом метатези від ранішого «ковадло» , існує також версія питомо російського походження — від префікса «ку» + «валить» 2 .
Кувалда — ударний інструмент, який являє собою важкий  молот з плоскими бойками , що застосовується при важких ковальських роботах, на демонтажі і монтажі конструкцій, де потрібна велика ударна сила. Від молотка кувалда відрізняється значно більшою масою бійка, довжиною руків'я.
Кувалда — один з найдавніших інструментів, відомих людству. Відповідно до поширенішої етимології, кувалда була ковальським інструментом.
Ударні інструменти повинні бути максимально надійні. Особлива увага приділяється кріпленню рукоятки з головкою. Отвір у головці кувалди , куди вставляється руків'я, повинен бути еліптичної форми і мати ухил від середини до бічних граней 1:10. Це забезпечує надійне кріплення після забивання клина і полегшує насадження головки на руків'я.
Практика показала, що найнадійнішими є металеві клини, які входять на глибину, рівну 2/3 ширини голівки молота; забивати клин слід похило до вертикальної осі. Це дозволяє розпирати деревину в двох площинах.
