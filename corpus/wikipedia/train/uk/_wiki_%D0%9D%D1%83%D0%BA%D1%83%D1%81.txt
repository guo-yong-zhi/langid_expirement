Нуку́с  — місто в Узбекистані, столиця Республіки Каракалпакстан. Нукуському міському хокіміяту також підпорядковане селище Каратау. Селища Пристанський і Кизкеткен включені в межі Нукуса у 2004 році.
Назву «Нукус» пов'язують зі старою племінною назвою узбеків нукус. Інші варіанти походження — від «нузказ» , «нукеш» .
Нукус розташований у південній частині Республіки Каракалпакстан, на правому березі Амудар'ї. Місто розташоване на висоті 76 м над рівнем моря. Південна і східна частина міста оточена пустелею Кизилкум. Північна частина в дельті Амудар'я.
Місто знаходиться у зоні, котра характеризується кліматом тропічних пустель. Найтепліший місяць — липень із середньою температурою 28.4 °C . Найхолодніший місяць — січень, із середньою температурою -4.6 °С . 4 
Перші люди оселилися на території Нукуса в IV—III століттях до нашої ери. Історія міста Шурча розповідає, про те що на території міста Нукуса жили люди понад 2000 років. Археологічні розкопки показують, що місто Шурча існувало з IV століття до н. е. до IV століття н. е. він був опорним пунктом стародавньої Хорезмської держави.
Аул Нукус виник у 60-их роках XIX ст.. У 1932 році отримав статус міста, в 1939 став центром Кара-Калпацької АРСР.
1 липня 2022 року в Нукусі розпочалися протести після того, як президент Узбекистану Шавкат Мірзієв запропонував скасувати автономію республіки.
На громадське обговорення було винесено проект нової редакції Конституції Узбекистану, в котрій із опису статуса Республіки Каракалпакстан видалено слово «суверенна», а також забрано згадку про право республіки на відокремлення від Узбекистану, в республіці почалися протести. 5 
Через місто проходять магістральний канал Кизкеткен, автошлях E40. Залізничний вузол . Нукуський аеропорт має республіканське значення.
У місті діють поліграфічний комбінат, мотороремонтний, силікальцитовий, авторемонтний, цегельний заводи, підприємства легкої та харчової промисловості. Також є Каракалпацька філія Академії наук Узбекистану, державний університет, педагогічний інститут, коледжі, театр, краєзнавчий музей, музей мистецтв ім. І. В. Савицького та інші.
У місті народився:
