«Big Boss Man»  — пісня американського блюзового музиканта Джиммі Ріда, випущена синглом у квітні 1961 року на лейблі Vee-Jay Records. Автори пісні — Ел Сміт і Лютер Діксон. Записана 29 березня 1960 року в Чикаго . Пісня увійшла до альбому Джиммі Ріда Found Love . У 1961 році посіла 13-е місце в R&B Singles і 78-е місце в The Billboard Hot 100 хіт-парадах журналу «Billboard».
Пісня стала дуже популярною, увійшовши в репертуар багатьох виконавців, зокрема її записували Елвіс Преслі , Б.Б. Кінг, Grateful Dead і Чарлі Річ.
«Big Boss Man» була написана менеджером Джиммі Ріда, Елом Смітом, і штатним автором пісень лейблу звукозапису Vee-Jay Records Лютером Діксоном. У записі Джиммі Ріду  акомпанували Мері Лі «Мамма» Рід , Лі Бейкер  і Лефті Бейтс , Віллі Діксон  і Ерл Філліпс . Запис відбувся 29 березня 1960 року в Чикаго , однак Vee-Jay випустили пісню лише наступного року. У 1961 році пісня  увійшла до альбому Jimmy Reed at Carnegie Hall. 
У квітні 1961 року пісня була випущена на синглі  і була включена в альбом Found Love . У 1961 році посіла 13-е місце в R&B Singles і 78-е місце в The Billboard Hot 100 хіт-парадах журналу «Billboard».
У 1963 році Рід перезаписав інструментальну версію для свого альбому Jimmy Reed Plays 12 String Guitar Blues , зігравши її на акустичній 12-струнній гітарі.
10 вересня 1967 року Елвіс Преслі записав версію пісні «Big Boss Man». Того ж місяця вона була випущена на синглі і посіла 38-е місце в чарті The Billboard Hot 100. Преслі виконав пісню як частину медлі під час Elvis 1968 Comeback Special, яка також з'явилась у міні-серіалі «Елвіс».
У 1970-х роках Преслі часто виконував пісню під час концертів.
«Big Boss Man» була записана багатьма виконавцями, у тому числі її записали The Pretty Things на стороні «В» свого дебютного синглу «Rosalyn» , Чарлі Річ для альбомів Big Boss Man  і Boss Man , Джеррі Лі Льюїс для Memphis Beat , Білл Косбі для альбому Silver Throat: Bill Cosby Sings , Боббі Джентрі для The Delta Sweete , Grateful Dead для Grateful Dead , Коко Тейлор для Southside Lady  і I Got What It Takes , Джиммі Візерспун для Spoon's Life , Б. Б. Кінг для Six Silver Strings  і як сингл , Steve Miller Band для альбому Living in the 20th Century , Джиммі Роджерс для Blue Bird , Tom Petty & The Heartbreakers для альбому Playback  і The Kentucky Headhunters для альбому Big Boss Man .
У 1990 році пісня «Big Boss Man» в оригінальному виконанні Джиммі Ріда  була включена до Зали слави блюзу. Також пісня була включена до Зали слави рок-н-ролу в «список 500 пісень, які вплинули на рок-н-рол».
