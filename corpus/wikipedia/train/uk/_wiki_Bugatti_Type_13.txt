Bugatti Type 13 — виготовлявся французькою компанією Bugatti. Це була перша модель, розроблена Етторе Бугатті . Випускалась у 1910-1914 та 1919-1920/26 роках. Було збудовано 2005 машин Type 13, 22, 23 "Brescia"  і 485 машин Type 13, 15, 17 .
До цього Бугатті розробляв моделі машин для "Prinetti & Stucchi", "Deutz" та інших, що носили позначення Тиа 1 до 12. До початку праці на заводі у Молсгаймі Бугатті вдосконалив конструкцію гоночної моделі Type 13. Він поставив здвоєний карбюратор Zenith, досягнувши потужності 30 к.с. при 4500 об/хв. у 1910 було виготовлено 5 машин. У Гран-Прі Франції на автодромі Ле-Манс 1911 автомобіль завершив гонку на 2 місці. Війна перервала випуск машин, а після її завершення Бугатті відновив випуск спортивних машин. У Ле Мані 1920 його автомобіль зайняв перше місце, але був дискваліфікований. На Гран Прі Брешія 1921 Bugatti Type 13 зайняли 1, 2 ,3, 4 місця, після чого дані моделі отримали назву "Brescia". З 1926 автомобілі отримали гальма на передніх колесах.
Колісна база Bugatti Type 13 становила 2000 мм при вазі 450 кг. Атмосферний 4-циліндровий рядний мотор об'ємом 1368 см³ мав розміщений зверху розподільчий вал і по 2 клапани на циліндр . При виробництві даної моделі були встановлені форми кузова, радіатора, кольори, що багато в чому визначали вигляд наступних моделей "Bugatti". Подальшим розвитком стала модель Bugatti Type 30, Bugatti Type 35.
На основі Type 23 "Brescia" впродовж 1920-1926 було виготовлено 2000 спортивних автомобілів з кузовом родстер.
