«Аккато́не»  — перший повнометражний фільм італійського сценариста і режисера П'єра Паоло Пазоліні, знятий 1961 року за сюжетом власного роману «Una vita violenta».
Вітторіо «Аккатоне»  — сутенер з Риму. Єдиним способом, яким він заробляє гроші, є повія Магдалена. Проте її заарештовують, і у Вітторіо настає чорна смуга. Спочатку він розпродає своє майно: «золото», машину. Але і цього бракує — він перетворюється на справжнього жебрака-волоцюгу. Йому доводиться вдаватися до хитромудрих хитрощів, аби позбавитися від голоду. Пізніше він знайомиться з молодою безневинною дівчиною Стелою. Він пускає в хід усю свою чарівність і Стела закохується в нього. Аккатоне радий повернутися до колишнього життя, він спонукає Стелу до проституції. Але вона, незважаючи на свою самовідданість, не може віддатися іншому. Магдалена у в'язниці дізнається про суперницю і доносить на Аккатоне в поліцію. За ним починають стежити. Аккатоне вирішує відмовитися від свого плану зробити Стелу повією, він хоче заробляти по-іншому. Але важка праця не для нього, а в крадійстві він зазнає невдачі в першій же вилазці. Аккатоне намагається втекти з місця злочину на мотоциклі і гине в аварії.
Провінціал Пазоліні не з чуток знав життя римських нетрів. Його перша новела «Шпана» (італ. Ragazzi di vita, опублікована 1955 року, жваво змальовувала життя вулиць римських закутків. «Жорстоке життя» (італ. Una vita violenta), що вийшло через чотири роки, було засноване на тому ж матеріалі. Ця новела і послужила основою для фільму, а на образі головного героя новели Томмазо і заснований образ Вітторіо на прізвисько Аккатоне.
Спочатку у зйомках фільму повинен був взяти участь Федеріко Фелліні, але, побачивши знятий Пазоліні пробний матеріал, він відмовився від зйомок. Окрім не вподобаної стилістики Пазоліні, Фелліні не влаштувало місце зйомок фільму — римські нетрі. І він не вірив у акторські здібності Франко Чітті. Франко був молодшим братом Серджіо Чітті, експерта з римського діалекту, в цій якості він допомагав не лише Пазоліні, але і Фелліні, і режисерові Мауро Болоньї.
Мауро Болоньї сподобався матеріал, знятий Пазоліні, він побачив думки, які хотів виразити молодий режисер. Болоньї залучив до проекту продюсера Альфредо Біні. Після фільму Франко Чітті став зіркою, а Пазоліні до слави літератора додав славу режисера.
Франко Чітті було номіновано на премію BAFTA в номінації найкращий іноземний актор.
John Baxter. International Dictionary of Films and Filmmakers. — 4-е. — USA : St. James Press, 2000. — Т. 1. — С. 7-9. — ISBN 1-55862-449-X.
Аккатоне  •
Мама Рома  •
РоГоПаГ   •
Євангеліє від Матвія  •
Птахи великі і малі  •
Відьми   •
Цар Едіп  •
Каприз по-італійськи   •
Теорема  •
Любов і лють   •
Свинарник  •
Медея  
Трилогія життя:
Декамерон  •
Кентерберійські оповідання  •
Квітка тисячі й однієї ночі  •
Трилогія смерті:
Сало, або 120 днів Содому  
Гнів  •
Стіни Сани  •
Il Padre selvaggio  •
Comizi d'amore  •
Вибір натури в Палестині для «Євангелія від Матвія»  •
Нотатки до фільму про Індію  •
Нариси роману про нечистоти  •
Нотатки у пошуках африканського Ореста  •
12 грудня  
