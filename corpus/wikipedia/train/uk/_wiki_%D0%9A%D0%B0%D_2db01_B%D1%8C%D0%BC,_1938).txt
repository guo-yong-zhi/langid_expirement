«Кармелю́к» — український радянський художній історичний фільм 1938 року режисера Георгія Тасіна про Устима Кармелюка.
У фільмі йдеться про боротьбу селян та солдатів Правобережної України, очолюваних Устимом Кармелюком, з гайдуками Польщі та панським ігом. Головний герой, Кармелюк, вбиває жорстокого управителя свого пана та біжить у ліси, стаючи народним героєм і месником.
