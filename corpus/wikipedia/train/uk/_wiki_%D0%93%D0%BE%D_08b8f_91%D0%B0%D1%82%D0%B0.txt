Гора́ Фунаґа́та  або Ґосьо́   — андезитовий вулкан четвертинного періоду в Японії. Розташований на межі префектур Міяґі та Ямаґата. Найвища гора вулканічної гряди Фунаґата, відгалуження гір Оу. Висота — 1500 м.
Мешканці префектури Міяґі називають її Фунаґатою, а мешканці префектури Ямаґати — Ґосьо. Перша назва походить від обрису гори зі сторони Міяґі, який нагадує перевернуте днище човна. Друга назва пов'язана із місцем перебування Верховного Імператора Дзюнтоку — за легендою він переховувався на горі від заслання на острів Садо після поразки двірцевого антисамурайського повстання 1221 року.
На вершині гори розміщено синтоїстьке святилище Ґосьо. Східний схил гори має узвишшя, що в давнину було кратером вулкану. Гора покрита, в основну, буковими лісами, проте на висоті вище 1400 м переважають кедрові кущі та високогірні рослини. З обох префектур до гірської вершини прокладені туристичні маршрути.
Гора Фунаґата // 『日本大百科全書』 . — 第2版. — 東京: 小学館, 1994—1997. — 全26冊. 
