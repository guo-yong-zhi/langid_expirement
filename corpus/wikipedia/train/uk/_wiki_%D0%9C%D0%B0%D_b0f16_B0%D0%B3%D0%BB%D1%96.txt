
Yellow Kid Awardd Марк Баглі  — американський художник коміксів. Його найвідоміші роботи — The Amazing Spider-Man, Thunderbolts, New Warriors і Ultimate Spider-Man.
Марк Баглі народився у родині американського військового у Франкфурті, в Німеччині. З дитинства Марк хотів малювати комікси. У 18 років він вирушив служити в армію, а потім вирішив отримати художню освіту у школі мистецтв. Після закінчення школи він намагався отримати роботу у комікс-індустрії, але замість того став займатися технічними кресленнями.
У 1986 році головний редактор Marvel Comics Джим Шутер почав проект Marvel Try-out , щоб додати нові таланти у індустрію. Переможцем став 27-річний Баглі, який здивував всіх своїми малюнками. Він отримав роботу у Marvel, поки що обробляючи тушшю готові малюнки.
У 1990 році Баглі був назначений художником серії про нову команду супергероїв — New Warriors. Ця серія стала одної з найуспішніших серій Marvel у 90-і роки. А через декілька місяців Марк був назначений художником однієї з найпопулярнішій серії видавництва усіх часів — Amazing Spider-Man. Стиль Марка покращився настільки, що він вважається до сьогодні одним з найкращих художників цієї серії. У 1997 році Марк відчув, що малювати Людину-павука йому вже не так цікаво, і перейшов на нову серію Thunderbolts. Злодіїв, які намагаються стати героями, Марк малював до 2001 року, а пізніше йому запропонували новий цікавий проект: шестиномерну міні-серію Ultimate Spider-Man, яка була перезапуском історії всім відомого Людини-павука. Разом зі сценаристом Браяном Майклом Бендісом Марк приступив до роботи, і в результаті серія виявилась такою популярною, що стала виходити регулярно. Над серією Марк і Браян працювали майже 7 років, побивши рекорд знаменитих Стена Лі і Джека Кірбі. Зараз Марк малює серію Trinity для компанії DC Comics, але не виключено, що і до роботи у Marvel він коли-небудь повернеться.
