Удари по житловій забудові України під час російсько-української війни — воєнний злочин, скоєний російськими військовими під час повномасштабного військового вторгнення в Україну.
У переліку подано інформацію про удари по житловій та громадській забудові України російськими військовими з 24 лютого 2022 року, яка була опублікована у відкритих джерелах 1 .
Станом на 1 серпня 2023 року стало відомо що Росія зруйнувала в Україні близько 144 000 будинків, з яких близько 17 000 — багатоквартирні 2 .
Станом на 26 липня 2023 року ЮНЕСКО підтвердила пошкодження 274 об’єктів з 24 лютого 2022 року – 117 релігійних об’єктів, 27 музеїв, 98 будівель, що представляють історичний та/або художній інтерес, 19 пам’ятників, 12 бібліотек, 1 архів. Найбільше пошкоджень у: Донецькій області – 78 об'єктів, Харківській області – 55, Києві та області – 38, Луганській області – 33, Чернігівській області – 17, Запорізькій області – 12, Сумської області – 12 3 .
