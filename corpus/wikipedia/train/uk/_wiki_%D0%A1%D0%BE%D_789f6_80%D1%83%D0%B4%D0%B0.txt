
Сова́-голконі́г руда 2   — вид совоподібних птахів родини совових . Мешкає в Австралії, на Новій Гвінеї та на сусідніх островах.
Довжина птаха становить 46-57 см, розмах крил 100-120 см, самиці важать 700-1050 г, самці 1050-1300 г. Лоб, шия , спина і верхні покривні пера крил переважно темно-рудувато-коричневі, поцятковані світло-коричневими смугами. Обличчя темно-коричневе, шия, груди і нижня частина тіла руді, поцятковані тонкими кремовими смужками. Нижня сторона крил світло-коричнева, поцяткована широкими кремовими смугами. Очі золотисто-жовті. Дзьоб гачкуватий, світло-сірий, біля основи оточений чорними щетинками. Голова відносно невелика у порівнянні з тілом і хвостом, однак у самців вона більш пласка і широка. ніж у самиць. Пташенята при народженні важать 49-54 г і покритні білим пухом.
Виділяють чотири підвиди: 3 
Руді сови-голконоги мешкають в Австралії, Індонезії і Папуа Новій Гвінеї. Вони живуть у вологих тропічних лісах і на узліссях, а також в рідколіссях і вологих саванах та у водно-болотних угіддях на висоті до 2000 м над рівнем моря.
Руді сови-голконоги ведуть нічний спосіб життя. День вони проводять в дуплі або на сідалі в кроні дерева. Загалом вони ведуть прихований спосіб життя і не особливо галасливі, за винятком сезону розмноження. В цей період самці і самиці спілкуються між собою, видаючи крики різної висоти. У самиць голос більш високий, ніж у самців.
Сезон розмноження у рудих сов-голконогів триває з червня по вересень. В цей період самці видають гучні подвійні крики, приваблюючи самиць. Самиці, які прилітають на виклик, у відповідь видають збуджені трелі. Птахи гніздяться в дуплах дерев, на висоті до 30 м над рівнем моря. Самці вибирають дупло, а самиці відкладають в нього одне або два яйця. Інкубаційний період триває 37 днів, насиджують лише самиці. За пташенятами доглядають і самиці, і самці протягом тривалого часу, часто до наступного сезону розмноження. Через це птахи часто агресивно реагують на хижаків та інших порушників, нападаючи на них.
Руді сови-голконоги — вправні і сильні місливці, здатні вполювати різноманітну здобич. До їх раціону входять комахи, птахи і дрібні ссавці. Вага ссавців варіюється від 5-15 г у дрібних гризунів до 1100-2000 г у більш великих деревних сумчастих, таких як арнемлендські кузу . Відомо, що руді сови-голконоги полюють на криланів Pteropus scapulatus і Pteropus alecto, таф , арнемлендських кузу, північних тагуанів , чорнолапих деревних щурів , щіткохвостих кролячих пацюків , північних коричневих бандикутів , блідих польових щурів  і сірих польових щурів , а також на таких птахів, як австралійські великоноги  і зелено-червоні папуги  4  5 .
Результати польового дослідження, проведеного в Австралії, показали, що вибір здобичі птахів різниться в залежності від сезону. Так, під час сезону дощів, коли наземна рослинність є більш густою, руді сови-голконоги частіше полюють на інших птахів, ніж на наземних ссавців. При полюванні ці птахи викорисовують різні методи: вони чатують на здобич в засідці, хапають в польоті або переслідують, шукають її серед листя на деревах, на землі або на поверхні води.
  Портал «Біологія»                        
