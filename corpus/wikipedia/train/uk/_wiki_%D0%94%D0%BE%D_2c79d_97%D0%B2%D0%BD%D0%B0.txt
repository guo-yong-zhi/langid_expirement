Любо́в Олексі́ївна Доро́хіна — українська диригентка, музична педагогиня.
Народилася 1961 року в Краснодарі. Закінчила Краснодарське музичне училище ім. М. А. Римського-Корсакова по класу «Хорове диригування», у 1985 році — Воронезьку академію мистецтв, по класу професора А. С. Сівіз'янова. Проходила аспірантуру за спеціальністю «Теорія та історія культури», захистила кандидатську дисертацію по темі «Богослужебний спів в музичній культурі Чернігівщини на початку ХХ ст.» . Кандидатка мистецтвознавства , 2003 — доцентка.
У науковому доробку Дорохіної — понад 30 наукових та науково-методичних робіт, опублікованих у виданнях Башкортостану, Росії та України.
На четвертому та сьомому Всеукраїнських юнацьких конкурсах вокальної та диригентської майстерності проводила майстер-класи з хорового диригування.
Як диригентка керувала мішаним хором музичного факультету, згодом — курсовими жіночими хорами; в подальшому — керує хором «Любава» Ніжинського державного університету імені Миколи Гоголя.
Викладає предмети: хорове аранжування, хорове диригування, хоровий клас, хорознавство, також читає спецкурси «Дитяча хорова література», «Історія та теорія диригентсько-хорового мистецтва» , «Читання хорових партитур».
В час роботи у Ніжині працювала керівницею Народної хорової капели механічного заводу, також керувала самодіяльністю заводу «Ніфар».
З 2000 року керує Академічним хором Ніжинського училища культури і мистецтв ім. М.Заньковецької.
2002 року захистила кандидатську дисертацію: «Богослужебний спів в музичній культурі Чернігівщини на початку ХХ ст.», науковим керівником був доктор мистецтвознавства, професор, доктор музикознавства С. В. Тишко.
Хорові колективи під керівництвом Дорохіної виступали з концертами в країнах Європи , а також у багатьох містах України .
