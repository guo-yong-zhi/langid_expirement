Мико́ла Дми́трович Палас {.mw-parser-output .ts-comment-commentedText:not — полковник Збройних сил України, учасник війни на сході України. Герой України.
Народився 26 травня 1980 року 3  у селі Дмитрівка Болградського району Одеської області 4 , національність — гагауз, закінчив Одеський інститут сухопутних військ.
13 лютого 2014 року за планом бойової підготовки розвідувальний загін 25-ї окремої повітрянодесантної бригади під керівництвом підполковника Паласа відбув з пункту постійної дислокації на полігон «Ангарський» поблизу с. Перевального АР Крим для проведення табірного збору, який планувалось закінчити 2 березня 2014 року 3  5 . Після початку російського вторгнення до Криму в кінці лютого, рота виявилася заблокованою разом з військовослужбовцями 36-ї бригади берегової оборони. Коли російські десантники з'ясували, що, окрім морських піхотинців, частину охороняють і дніпропетровські десантники, висунули ультиматум: скласти зброю або чекати негайного штурму. Підполковник Микола Палас відповів російським загарбникам, що у військових достатньо вогневих засобів та для відбиття атаки: «Якщо наш подальший опір буде неможливим, то ми підірвемо техніку, себе і вас»; більше із пропозицією здатися не зверталися. Так звучить одна з версій.
Згідно іншої — невідомо, коли і як дніпропетровські десантники з'явилися в Перевальному. Однак існує ствердження, що вони прибули до Криму з повним боєкомплектом, готові до силового придушення «сепаратистів».
У 2018 році призначений командиром новосформованої 35-ї окремої бригади морської піхоти. До цього обіймав посаду заступника командира 25-ї окремої повітрянодесантної бригади 6 .
У 2019 році «прокуратура» «Донецької Народної Республіки» порушила кримінальну справу проти Миколи Паласа за «Вчинення терористичного акту».
Одружений, виховує трьох дітей.
