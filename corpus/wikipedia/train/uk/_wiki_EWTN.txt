І-Дабл-Ю-Ті-Ен  — американська католицька медіамережа, яка транслює та розповсюджує теле- і радіопрограми, видає друковані видання тощо. Вона була заснована в США Матір'ю Марією Анжелікою від Благовіщення, PCPA  у 1980 р. Телевізійне мовлення почалося 15 серпня 1981 р. з гаража Монастиря Богоматері Ангелів в Айрондейлі, штат Алабама.  Нині телебачення EWTN доступне в понад 150 млн помешкань в 140 країнах світу.
Мережа не має власників чи акціонерів, лише засновників. Станом на 2018 рік президентом EWTN є Майкл Ворсоу . 2  Більшість фінансів EWTN отримує від пожертв глядачів. EWTN є членом Всесвітньої католицької асоціації з комунікацій.
У 1970-х Матір Анжеліка була викладачем і випускала освітні аудіо- та відеокасети, була частим гостем на місцевій WBMG станції , а також на Christian Broadcasting Network та Trinity Broadcasting Network. Після декількох інтерв'ю в Чикаго вона вирішила створити власну теле- і радіомережу: «Я увійшла і побачила, що це була просто маленька студія, і я пам'ятаю, як стояла у дверях і думала, що це не займе багато часу, щоб Блага Вість досягла людських сердець. Я просто стояла, і говорила до Господа: «Господи, я повинна створити цю студію». 3 
Матір Анжеліка придбала ліцензію на супутникове телевізійне мовлення і EWTN розпочало мовити 15 серпня 1981 р. з чотирьох годин щоденного ефіру. Але вже у 1987 р. EWTN розпочала цілодобове телемовлення. Почалися ток-шоу «Матір Анжеліка Live» , недільна Меса та огляд старих католицьких програм, таких як програма архієпископа Фултона Дж. Шина «Мета, заради якої варто жити». Решту часу було заповнено програмами, підготовленими єпархіями по всій країні, і шоу з протестантських джерел, що за словами Матері Анжеліки були узгоджені з догмами Католицької Церкви. Крім цього транслювалися програми для дітей, такі як «Joy Junction»  і «Фабрика Sunshine» . Близько третини ефірного часу приділялося світським передачам, таким як «Білл Кросбі Шоу», кінофільмам та кулінарним і тематичним шоу.
Частка світського змісту в ефірі EWTN поступово зменшується з 1986 по 1988 рр. EWTN розпочала цілодобове мовлення. На даний момент EWTN транслює щоденну молитву на Розарії і ряд освітніх програм. Виробництво нових програм поступово збільшується. Свята Меса, яка раніше виходила в ефір раз на тиждень, з 1991 р. стала виходити в ефір щодня з каплиці на території монастиря Богоматері Ангелів в Айрондейлі, штат Алабама. З початку 90-х EWTN поступово перестала транслювати програми з некатолицьких джерел і мовлення набуло консервативнішого вигляду.
Відділ новин EWTN випускає щоденні інформаційні програми для телебачення і радіо, користуючись різними джерелами, як, приміром, «Радіо Ватикан». Він також виробляє інформаційне телевізійне ток-шоу «Навколо світу наживо» , що висвітлює важливі поточні події. Шоу веде американський журналіст і публіцист Реймонд Арройо , який також очолює відділ новин EWTN. Його шоу є повністю консервативним щодо політики та здебільшого консервативним щодо релігійних справ. Серед знаменитих гостей шоу Роберт Ректор з Фонду «Герітедж» , письменник і громадський діяч Джордж Уігел , політичний оглядач Лаура Інгрем , консервативний політичний оглядач Пат Бучанан , публіцист і оглядач Роберт Новак .
У 1992 р. EWTN створила найбільшу приватну короткохвильову радіостанцію WEWN в районі американського м. Бірмінгем. У 2004 р. EWTN оголосила про укладення угоди з Sirius Satellite Radio, на якому трансляція пропонується іспанською мовою на всіх платформах.
В січні 2011 р. EWTN придбала загальноамериканську католицьку газету «Нешнл Ке́тлик Ре́джистер» , яка з'явилася в Денвері, штат Колорадо в 1924 р. як видання для місцевих католиків, і за 3 роки стала загальнонаціональною. Під повний контроль EWTN газета перейшла з 1 лютого 2011 р. 4 
EWTN став доступний у високоякісному форматі HDTV з 8 грудня 2009 р.
Телеканал EWTN називається в Україні «Телебаченням Віковічного Слова». Він транслюється в Україні за сприяння Католицького Медіа-Центру та завдяки зусиллям священиків зі Згромадження Місіонерів Облатів Непорочної Марії  , монахинь із Згромадження Малих Сестер Непорочного Серця Марії та волонтерів. Станом на 2018 р. трансляції відбуваються переважноукраїнською мовою Свята Меса українською мовою транслюється щодня о 15:00 в прямому ефірі, з повтором о 20:00 по буднях.
15 травня 2012 р. "Телебаченню Віковічного Слова" дозволено вільно мовити по всій території України. 5  Рішенням Національної Ради з телебачення і радіомовлення України телеканал «Eternal World Television Network»  було внесено до Переліку телеканалів, зміст яких відповідає вимогам Європейської конвенції про транскордонне телебачення і ретрансляція яких не обмежується згідно з ч. 1 ст. 42 Закону України «Про телебачення і радіомовлення».
Починаючи з 8 грудня 2011 р. укр. версія EWTN розпочала мовлення в Києві в мережі «Воля-кабель» в пакетах «Україна і світ» і «Всесвіт» . 6 
Починаючи з 5 червня 2012 р. EWTN транслюється у м. Хмельницькому в мережі «Воля-кабель» в пакеті «DTV Start»  на частоті 346 МГц.
Починаючи з 13 червня 2012 р. EWTN транслюється у м. Львові в мережі «Воля-кабель» в пакеті «Україна і світ»  на частоті 426 МГц.
Починаючи з 14 листопада 2012 р. EWTN стало доступним в м. Запоріжжя в мережі «Воля-кабель» в пакеті «Україна і світ» на частоті 402 МГц.
Починаючи з 23 березня 2012 р. українська версія EWTN розпочала цілодобове мовлення українською в інтернеті з сайту http://www.ewtn.org.ua   7 
Детальна інформація щодо пожертв та допомоги для існування та розвитку укр. версії EWTN розміщена на спеціальній сторінці  сайту «Телебачення Віковічного Слова». Традиційний слоган EWTN для збору пожертв: «Майте нас на увазі між платежами за газ та електрику!».
Деякі програми укр. версії EWTN доступні в соціальних мережах в Інтернеті. 8  Відеоканал в YouTube під назвою «EWTNUkraine» пропонує молитви, телепрограми, мультфільми, анонси тощо. Відвідувачі Facebook-сторінки, яка називається «EWTN Україна », мають змогу переглядати відео, обговорювати побачене, слідкувати за анонсами. Оголошення, посилання на відео і розклад передач також публікуються в Twitter-екаунті @EWTN_Ukraine .
Студія укр. EWTN
Статуетка Діви Марії в студії укр. EWTN
Отець Олексій Самсонов  і отець Павло Вишковський. ОМІ  в студії укр. EWTN
Презентація дитячих журналів «Водограй» і «Водограйчик» від Католицького Медіа-Центру
Святкування першого дня народження укр. EWTN
