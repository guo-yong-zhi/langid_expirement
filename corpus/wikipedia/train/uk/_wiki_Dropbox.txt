Dropbox — файлообмінник та синхронізатор файлів від компанії Dropbox Inc., що розташована у Сан-Франциско, США. Dropbox має кросплатформовий клієнт , за допомогою якого користувачі можуть завантажити файли на сервер Dropbox. Власні файли на Dropbox можна зробити доступними для інших користувачів чи для всіх охочих. Dropbox був створений як стартап у 2007 році студентами МІТ Дрю Г'юстоном та Ерешем Фердовзі, отримавши перше фінансування від бізнес-інкубатора Y Combinator.
Клієнт Dropbox синхронізує вказані користувачем файли на локальному комп'ютері з онлайновим сховищем. При цьому використовується так званий DeltaSync-метод, тобто на сервер передається не весь файл, а лише та частина, що змінилася. Це дозволяє суттєво зменшити інтернет-трафік.
Додатково Dropbox пропонує реферальну програму — кожному запрошеному користувачеві та тому, хто запросив, додають ще по +500 МБ. Таким шляхом можна збільшити обсяг ще на +16 ГБ, запрошуючи інших до Dropbox. Крім того, Dropbox додає додатковий простір за виконання окремих акцій з тестування, коментарів у соціальних мережах та інше.
