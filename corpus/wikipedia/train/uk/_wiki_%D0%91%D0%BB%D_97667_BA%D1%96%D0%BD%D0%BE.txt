Блексплуатаційне кіно або блексплуатейшен  — піджанр експлуатаційного кіно, який спекулював на расових проблемах американського суспільства. З'явився у США на початку 1970-х років. Більшість персонажів блексплуатаційних фільмів — чорні злочинці, які чинять опір «системі». Фільми цього піджанру, хоча й набули популярність, але зазнали критики за непропорційну кількість стереотипних сюжетних ліній та персонажів з доволі негативною чи сумнівною мотивацією. Тим не менш, блексплуатейшен все ж входить до числа перших напрямів кіно, у яких чорні персонажі та групи персонажів є головними героями, а не антагоністами чи другорядними персонажами з кількома репліками 1 . Виникнення цього піджанру певним чином відобразило переосмислення расових відносин у 1970-х роках в американському суспільстві.
Фільми у жанрі блексплуатейшен спочатку були спрямовані на урбанізовану афроамериканську аудиторію, 2  яка згодом значно розширилася. Голлівуд усвідомив потенційний прибуток від розширення аудиторії блексплуатаційних фільмів, якщо вони вийдуть за суто етнічні рамки, та доволі активно використовував цей піджанр.
Variety називає фільми «Sweet Sweetback's Baadasssss Song» та «Шафт»  першими стрічками цього піджанру. 3  Також у блексплуатаційних фільмах було вперше використано як саундтрек музику фанк та соул. 4 
Події блексплуатаційних фільмів переважно відбуваються на Північному Сході США або Західному узбережжі, у бідних міських кварталах. У фільмах, події яких розгортаються на Півдні США, радше торкаються таких соціальних явищ, як рабство та змішані шлюби. 5  6  Фільми цього жанру часто доволі відверті та провокативні у висловлюваннях, в демонстрації насильства, сексу, торгівлі наркотиками тощо. 1  Фільми зазвичай зображують чорних героїв, які долають стереотипи білої більшості, що пригнічує та експлуатує чорну меншість.
Блексплуатейшен, як піджанр, може бути частиною кримінальних стрічок , фільмів про бойові мистецтва , вестернів , горрорів , фільмів про тюрми , комедій , ностальгічних фільмів , драм , та мюзиклів .
На тлі популярності блексплуатаційних фільмів у 1970-х роках, в інших стрічках почали з'являтися стереотипні чорні персонажі. Наприклад, гарлемська мафія у фільмі про Джеймса Бонда «Живи та дай померти» , персонаж Джима Келлі у фільмі «Вихід Дракона»  та персонаж Фреда Вільямсона у «Цей клятий бронепоїзд!» .
Роль жанру у дослідженні та формуванні расових відносин у США доволі суперечлива. Одні вважають, що популярність блексплуатаційного кіно є ознакою набуття афроамериканською спільнотою більших можливостей , 7  інші звинувачують фільми у поширенні стереотипів щодо афроамериканців. Як результат, такі організації як NAACP, Південна християнська конференція лідерства та Національна міська ліга створили коаліцію проти блексплуатаційного кіно, що наприкінці 1970-их призвело до занепаду цього піджанру.
Однак, такі зразки жанру як «Мандінго» , дали змогу провідним голлівудським продюсерам  зобразити у кіно рабство з усіма його жорстокими історичними та расовими реаліями.
Наприкінці 1980-х — початку 1990-х років з'явилась нова хвиля відомих чорних режисерів, зокрема Спайк Лі , Джон Сінглтон  та Брати Г'юз , які зосередились на житті афроамериканських районів у своїх фільмах. Ці режисери використовували елементи блексплуатаційного кіно, включаючи опосередковану критику жанрового прославлення стереотипної «злочинної» поведінки.
Блексплуатейшен має величезний, але складний, вплив на американське кіно. Наприклад, кінорежисер й фанат експлуатаційного кіно Квентін Тарантіно використовує різні кліше жанру блексплуатейшен у своїх фільмах «Джекі Браун» , «Убити Білла» , та «Джанго вільний» .
«Шафт»  Джона Сінглтона з Семюелем Л. Джексоном у головній ролі — це сучасна інтерпретація класичного фільму про детектива Джона Шафта. Події фільму «Гангстер» , що засновані на реальній історії героїнового дилера Френка Лукаса мають багато ознак цього жанру.
Блексплуатейшен суттєво вплинув на сучасну субкультуру хіп-хопу. Snoop Dogg, Ice-T, Too Short та інші прийняли популяризували блексплуатаційний персонаж «сутенера». Багато хіп-хоп пісень віддавали данину цьому персонажу — наприклад хіт 50 Cent — P.I.M.P. Зазвичай хіп-хоп виконавці сприяють відкритому зображенню сутенера у своїх музичних відеокліпах.
У 1980 році оперний режисер Пітер Селларс  поставив оперу Моцарта «Дон Жуан» в блексплуатаційній інтерпретації, події якої перенесено до сучасного Гарлему, з афроамериканськими співаками, що виконують ролі вуличних злодіїв з усіма атрибутами сучасного кримінального світу — вогнепальною зброєю, наркотиками тощо. 8  Пізніше запис опери був опублікований як платне відео на YouTube. 9 
Події відеоігри 2016 року Mafia III відбуваються у 1968 році й обертаються навколо Лінкольна Клея, афроамериканської сироти змішаної раси, якого виховала чорна мафією. 10  Після вбивства своєї прийомної родини італійською мафією Лінкольн Клей бажає помститись.
Пізніше такі фільми як «Я дістану тебе, покидьку», «Чорний динаміт» та «Єврейський молот» спародіювали блексплуатейшен як піджанр.
Культовий фільм «Гей-ніґґери з космосу» данського режисера, діджея та співака Мортена Ліндберга також певною мірою є пародією на блексплуатаційні фільми.
