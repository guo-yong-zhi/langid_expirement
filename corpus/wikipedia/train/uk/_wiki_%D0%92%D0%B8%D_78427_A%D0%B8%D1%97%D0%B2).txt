Виногра́дний прову́лок — провулок у Печерському районі міста Києва, місцевість Липки. Пролягає від вулиці Пилипа Орлика до тупика, де сходами з'єднується з проїздом до Інститутської вулиці.
Провулок виник у середині XIX століття. Його назва походить від виноградного саду, насадженого тут у XVIII — першій чверті XIX століття. Забудова провулку відноситься до 1960-х років і складається з серійних багатоповерхівок, що є нетиповим для місцевості.
  Портал «Київ»                        
