Леквар — традиційне закарпатське повидло, яке виготовляється зі слив сорту угорка або бистрицьких слив , плоди яких можуть досягати розміру ківі або локального сорту Немтудом. В залежності від сорту слив, леквар має більш виражений солодкий або кислий смак. Цукор не додається — що є характерною ознакою леквару. Продукт має дуже густу консистенцію, темно синій, майже чорний колір та характерний запах чорносливу. 
Наказом Міністерства культури та інформаційної політики України від 25 липня 2022 року № 269 «Про внесення змін до Національного переліку елементів нематеріальної культурної спадщини України» сливовий леквар внесений до Національного переліку елементів нематеріальної культурної спадщини України під охоронним номером — 050.нкс 1 . 
Продукт відомий з початку XIX століття, що пов'язано з поширенням в регіоні фруктових садів в селянських господарствах. Леквар мав велике значення у повсякденному житті селян, бо сливи росли в кожному дворі і мали велику популярність у кулінарії. Його вживали в якості окремого продукту, десерту, а також для приготування низки страв: лекварош-дереє , пікниці , ґомбовців, шутиминь , у якості соусу до м'ясних страв.
Продукт тривалого зберігання, тому його вживали впродовж календарного року.
Серед переваг традиційного повидла 2 :
Приказка «Впав у леквар» про людину, яку засмоктала рутина чи робота.
Леквар і сьогодні популярний на Закарпатті. Він виробляється як для домашнього споживання, так і для продажу на ринку.
