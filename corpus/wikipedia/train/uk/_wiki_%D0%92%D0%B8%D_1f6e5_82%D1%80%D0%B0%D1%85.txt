«Вилікувати страх»  — російський історичний байопік про Архієпископа РПЦ в Україні Луку Войно-Ясенецького режисерів  Татьяни Ходаковскої та Олександра Пархоменка. Робочі назви фільму: «Лука», «Лука. Вилікувати страх», «Лука. Святитель–хірург», «Лука. Діамантовий хрест».
Фільм був епіцентром низки скандалів як під-час виробництва, так і після релізу стрічки; зокрема початково-затверджений режисер стрічки Сергій Маслобойщиков звинуватив російську компанію-виробника А-1 Кіно Відео у тому, що вони перетворили фільм на російську агітку з прославляння РПЦ. Через проросійську ідеологічну складову жоден з українських кінопрокатників так і не захотів взяти стрічку в прокат, й відповідно фільм так не вийшов в український кінопрокат. Єдиною країною, де стрічка вийшла в кінопрокат стала Росія: фільм вийшлов в широкий російськи прокат 30 квітня 2015 року; прокатник - Централ Партнершип.
1917 рік, початок російсько-української війни 1917 року. Молодий лікар Валентин Войно-Ясенецький з дружиною і чотирма дітьми переїжджає до Ташкента, охопленого громадянською війною та інтервенцією, де Войно-Ясенецький стає головним лікарем міської лікарні. Він не тільки щодня рятує сотні хворих, оперуючи під кулями постійних вуличних баталій, а й бореться за життя коханої дружини, яка вмирає від туберкульозу. У самий розпал репресій, залишившись сам на сам з чотирма дітьми на околиці колишньої імперії, він стає священиком. І з того часу, ніколи не зраджуючи ані скальпелю, ні хресту, він проходить крізь усі випробування заслань і поневірянь, лікуючи душу і тіло…
У фільмі взяли участі відомі російські актори.
у вересні 2011-го року фільм з робочою назвою «Діамантовий хрест» переміг на другому пітчінгу кінопроєктів на Держкіно. Кошторис фільму склав ₴38,4 млн, з них частка Держкіно — ₴12,0 млн. 3  У фінансуванні стрічки також брало участь Міністерство культури Білорусі 4  та Фонд підтримки кіно Росії. 2 
Зйомки фільму проходили у Києві у 2012 році. 5 
Звуковий перезапис та міксування фільму було створено на українській студії дубляжу LeDoeyn Studio.
Фільм не виходив в український кінопрокат. Фільм отримав прокатне посвідчення в Росії у 2015 році. 6  В широкий російський прокат стрічка вийшла 30 квітня 2015 року, дистирб'ютор — Централ Партнершип.
Фільм вперше показали на православному кінофестивалі РПЦ в Україні «Покров» 11 жовтня 2013 року. 7 
Крім того фільм здобув кілька перемог на різних кінофестивалях. Зокрема, фільм отримав Приз Президента Білорусі на МКФ «Лістапад» , перемогу на кінофестивалі «Патрон-Україна» , спеціальний приз Світлани Медведєвої за «Втілення святості на екрані» на МКФ «Лучєзарний ангєл» . 4  а також Гран-прі та 'Приз християнської асоціації" МКФ «Хрест Святого Андрія» :
У 2012 році Держкіно подало до суду на виробників фільму через порушення строків виробництва фільму. Держкіно виграло суд та у 2013 році продюсери стрічки сплатити кошти в сумі 21,3 тис. грн. пені, а також 1,8 тис. грн. витрат по сплаті судового збору. 8 
У 2012 році в українських ЗМІ з'явилася інформація, що за українські гроші російські продюсери стрічки лобіюють зйомки пропагандистського фільму про російське православ'я. 9  10  11  Хоча початково планувалося, що знімати фільм буде український режисер Сергій Маслобойщиков, а не російський режисер Олександр Пархоменко, однак згодом  Маслобойщиков відмовився брати участь у російсько-білорусько-українському проєкті «з ідеологічних міркувань», зазначивши що «надцікава, драматична доля великого хірурга В. Ф. Войно-Ясенецького — Архієпископа Луки — не заслуговує того, щоб до неї підходили зі спрощеними й заздалегідь заготовленими кліше. Вона вимагає відповідального і глибокого осмислення». 12  13  14 
У 2015 році один з головних акторів стрічки, Володимир Гостюхін, потрапив до Чорного списку Мінкульту України у зв'язку з його антиукраїнськими діями. Відповідно до закону України «Про внесення змін до деяких законів України щодо захисту інформаційного телерадіопростору України» від 2015 року, Держкіно України має заборонити показ на території України усієї відеопродукуції, у якій брала участь особа з Чорного списку Мінкульту України. Та цього не сталося і станом на 2019 рік Держкіно продовжує порушувати закони України, не вносячи фільм «Вилікувати страх» до списку відеопродукції, забороненої в Україні.
