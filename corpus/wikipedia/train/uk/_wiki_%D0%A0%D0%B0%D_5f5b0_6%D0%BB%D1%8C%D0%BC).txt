«Раса панів»  — французький фільм-драма 1974 року, поставлений режисером П'єром Граньє-Дефером за романом Фелісьєна Марсо «Крізі», за який письменник отримав вищу літературну нагороду Франції — Гонкурівську премію 1969 року 2 .
Жульєн Дандьє , молодий лідер Республіканської Об'єднаної партії, прагне в короткі терміни реалізувати свої кар'єрні амбіції і отримати пост міністра закордонних справ у новому уряді. Але в самий непідходящий момент у нього виникають труднощі в особистому житті — зникає його коханка, відома модель Крізі. Жульєну доводиться вирішувати дві задачі відразу: домагатися поста міністра і розшукувати таємничо зниклу дівчину.
