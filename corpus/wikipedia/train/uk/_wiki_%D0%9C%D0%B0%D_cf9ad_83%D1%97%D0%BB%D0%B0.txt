* Ігри та голи за професіональні клуби враховуються лише в національному чемпіонаті.
Рікі Мавуба Мафуїла Ку Мбунду  — футболіст ДР Конго, що грав на позиції нападника.
Виступав, зокрема, за клуб «Віта Клуб», а також національну збірну Заїру. Переможець Кубка африканських чемпіонів. У складі збірної — володар Кубка африканських націй.
У дорослому футболі дебютував 1968 року виступами за команду «Віта Клуб», кольори якої і захищав протягом усієї своєї кар'єри гравця, що тривала цілих п'ятнадцять років. У 1973 році став переможцем Африканського Кубка чемпіонів 1 . Також з командою став неодноразовим чемпіоном Заїру.
Виступав за національну збірну Заїру. У складі збірної був учасником Кубка африканських націй 1974 року в Єгипті, зігравши у чотирьох з шести іграх і здобувши того року титул континентального чемпіона 2 .
Того ж 1974 року був учасником першої в історії для збірної ДР Конго/Заїру світової першості — чемпіонату світу 1974 у ФРН 3 . У своїй групі команда посіла останнє 4 місце, поступившись Шотландії, Бразилії та Югославії 4 . Мавуба на поле не виходив, а команда встановила антирекорд чемпіонатів світу, пропустивши 14 голів і не забивши жодного 5 .
Після футбольної кар'єри Мавуба переїхав до Анголи, з якої втік з родиною на початку громадянської війни в 1984 році і жив як біженець у Франції. Він загинув 30 листопада 1996 року в один день разом зі своєю дружиною, залишивши 12-річного сина Ріо Мавюба сиротою 6 . У майбутньому син став теж професіональним футболістом і теж зіграв на чемпіонаті світу, але вже представляючи збірну Франції.
  Портал «Біографії»   Портал «Футбол»                       
