Ext2Fsd  — це драйвер підтримки файлових систем ext2, ext3 та ext4 для сімейства операційних систем Microsoft Windows з відкритим вихідним кодом, доступний за ліцензією GPL. Драйвер надає можливість доступу на запис і читання розділів з даними файловими системами. Написаний на мові C.
Драйвер може бути встановлений на Windows 2000, Windows XP, Windows Server 2003, Windows Vista, Windows 7, Windows 8, Windows 10, Windows Server 2008, Windows Server 2008 R2. Підтримка Windows NT була припинена у версії 0.30.
Разом з драйвером може бути встановлена програма Ext2Mgr, призначена для управління літерами дисків.
Програма дозволяє як призначати розділам літери, так і видаляти їх. Незважаючи на те, що вона призначена для Ext2/3/4, з інтерфейсу можна вільно видалити  літеру C системного NTFS-розділу Windows — в цьому випадку Windows зависає і більше не завантажується.
