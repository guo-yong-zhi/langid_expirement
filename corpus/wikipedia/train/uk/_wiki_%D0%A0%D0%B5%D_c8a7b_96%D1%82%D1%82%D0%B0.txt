Реа́кція Ко́льбе — Шмі́тта або процес Кольбе  — хімічна реакція, котра є методом отримання ароматичних гідроксикислот і полягає у карбоксилюванні феноляту натрію під дією діоксиду карбону у жорстких умовах  із наступною обробкою суміші кислотою 1  2 .
В промисловості ця реакція використовується для синтезу саліцилової кислоти, яка є прекурсором аспірину, а також β-гідроксинафтойної та інших кислот. Реакції Кольбе — Шмітта та її застосуванню був присвячений огляд 3 .
