
О́сип Васи́льович Туря́нський (псевдонім — Іван Думка; 22 лютого 1880, с. Оглядів нині Радехівська міська громада, Львівська область) — 28 березня 1933, м. Львів) — український письменник і літературний критик, поліглот, вчитель середніх шкіл Галичини.
Народився 22 лютого 1880 року в селі Оглядів  у родині тесляра. Був найстаршим серед 11 дітей. За допомогою сільського вчителя вступив до Львівської української гімназії. Матеріальне становище сім'ї було важким, тому Осип заробляв гроші репетиторством і навчався. Потім 1907 року закінчив філософський факультет Віденського університету. Там же захистив докторську дисертацію. Здобув науковий ступінь доктора філософії. Працював учителем середніх шкіл Галичини.
У літературі дебютував 1908 року новелами 1 , «Ей, коб були мене вчили», «Де сонце?» 2  в альманасі віденської «Січі».
З 1910 року викладав українську мову та літературу в Перемиській гімназії. 3  Того ж року одружився з дочкою посла Віденського парламенту о. Степана Онишкевича, на той час пароха села Хишевичі, Стефанією. У них народився син Мирослав, який став чемпіоном з шахів у Львові, а з 50-х років ХХ ст. належав до шахових майстрів США.
Восени 1914 року був мобілізований в австрійську армію й відправлений на сербсько-австрійський фронт. У 1915 році потрапив до сербського полону. Перебував у таборі для інтернованих на італійському острові Ельба.
Пережите в сербському полоні відтворив у повісті-поемі «Поза межами болю», написаній 1917 в таборі на Ельбі. Цей твір, написаний у стилі експресіонізму, став видатним явищем української модерної літератури.
Після повернення з Італії до Австрії викладав порівняльне право у Віденському університеті. Коли у 1921 у Відні було надруковано повість «Поза межами болю» 4  німецькою мовою, став літературною знаменитістю. 3  
1922 року письменник завершує роботу над памфлетом «Дума пралісу» 5 .
У 1923 році Осип Турянський повернувся до Галичини, яка на той час підпала під Польщу, працював директором Яворівської, Дрогобицької української гімназії імені Івана Франка , Рогатинської гімназій, де викладав німецьку, французьку, латинську мови.
У цей час перекладає вірші Шандора Петефі, Генріха Гейне, Вільяма Шекспіра.
Підірване сербським полоном здоров'я швидко тануло, і 28 березня 1933 року у Львові письменник помер. Похований на Личаківському цвинтарі. Тільки через п'ятдесят років його ім'я та літературна праця були гідно пошановані.
Антивоєнна психологічна повість-поема часів Першої світової війни «Поза межами болю»  уперше була видана у Відні 1921 року у перекладі німецькою мовою, воднораз принесла Осипу Турянському світове визнання. .
До інших його творів належать повісті «Дума пралісу» , «Син землі» ; збірка оповідань «Боротьба за великість», комедія «Раби» ; літературно-критичні нариси.
За мотивами повісті «Поза межами болю» 1989 року знято однойменний художній фільм .
