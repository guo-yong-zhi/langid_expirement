Церква Покрови Пресвятої Богородиці в Сапові — парафія і храм греко-католицької громади Зарваницького деканату Тернопільсько-Зборівської архієпархії Української греко-католицької церкви в селі Сапова Тернопільського району Тернопільської области.
У 1991 році утворено парафію, тоді ж збудовано храм. Архітектором храму є Іван Городиський, автором іконостасу і розписів — Олександр Вівчар з Тернополя, художник Михайло Фірман розписував ікони і стіни у 2002 році.
Церкву освятив владика Михаїл Сабрига у 2002 році. Вона завжди належала до УГКЦ.
Єпископські візитації здійснили: у 2002 році владика Михаїл Сабрига і 7 квітня 2013 року — митрополит Василій Семенюк.
При парафії діє братство Матері Божої Неустанної Помочі, у вересні 2013 року розпочав діяти «Біблійний гурток».
Неподалік від церкви є фігура Матері Божої.
