Льодовикова теорія  – система наукових уявлень про неодноразовий розвиток льодовиків, які покривали великі площі Землі. До середини 70-х рр. XIX ст. вважалося, що відклади, які включають ератичні валуни, належать до морських відкладів, серед яких валуни були розсіяні айсбергами . Згідно з льодовиковою теорією, ератичні валуни, розповсюджені на великих територіях Північної Америки та Європи, відкладені льодовиками, які пересувалися з Півночі на Південь на сотні та тис. км. Льодовикова теорія базується на позиціях полігляціалізму і торкається головним чином плейстоценової історії Землі, хоча встановлено неодноразовий розвиток великих зледенінь і у віддаленішому геологічному минулому. 
