І́гор Ю́лійович Коцюби́нський {.mw-parser-output .ts-comment-commentedText:not — директор Чернігівського літературно-меморіального музею-заповідника М. Коцюбинського . Правнук Михайла Коцюбинського.
Народився 1 травня 1965 року у Чернігові. Навчався у Чернігівській ЗОШ № 3 .
За освітою — замполіт, закінчив Талліннське вище військово-політичне будівельне училище . 1 
Під час російського вторгнення на Донбасі із 7 липня 2014 був мобілізований як офіцер запасу, воював в зоні АТО на Луганщині заступником командира танкової роти по роботі з особовим складом. 1  Демобілізований у березні 2015. 2 
Під його керівництвом одним з провідних напрямів роботи музею стала видавнича діяльність. Найпотужнішим виданням, підготовленим науковцями музею, є «Листи до Михайла Коцюбинського» у чотирьох томах, присвячені пам'яті Юлія Коцюбинського, які вийшли друком у 2002—2004.
Згодом було видано збірник спогадів про Ю. Коцюбинського «Завжди з нами», а також його мемуари «Шрами на серці».
У 2007 вийшли окремим виданням «Листи М. Коцюбинського до дружини».
Також науковці підготували біографічний нарис «Михайло Коцюбинський . Життя та творчість» і біографічний довідник «Лауреати Чернігівської обласної премії імені Михайла Коцюбинського ». 2019 та 2020 року музеєм-заповідником М.Коцюбинського було видано два томи «Листів Ганни Барвінок до Іллі Шрага».
У 2014 р. з нагоди 150-річчя від дня народження письменника вийшла друком «Антологія творів лауреатів премії ім. М. Коцюбинського. Поезія».
Для найменших читачів видано два видання творів М. Коцюбинського «Оповідання для дітей» та «П'ять казочок».
