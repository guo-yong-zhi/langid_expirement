Стрельник Олена Олександрівна  — українська вчена,соціолог, доктор соціологічних наук, авторка праць із соціології материнства, питань гендерної нерівності, сімейної та демографічної політики. Авторка книги «Турбота як робота: материнство у фокусі соціології»  1 , стипендіатка програми Ендрю Карнеґі , публіцистка — пише для ресурсів «Гендер в деталях» 2 , «Повага: кампанія проти сексизму в ЗМІ та політиці» 3 , «Українська правда. Життя» 4 , ЗМІСТ 5 , Коло.News 6 . Викладала соціологічні дисципліни в Полтавському національному технічному університеті імені Юрія Кондратюка, а також на магістерській програмі «Гендерні студії» Київського національного університету імені Тараса Шевченка.
З 2019 року працює в експертній громадській організації «Бюро гендерних стратегій та бюджетування», де керує проєктом із просування гендерної рівності в рамках реформи децентралізації ініційованого Структурою ООН Жінки в Україні.
У березні 2020 року призначена радницею голови Полтавської  обласної державної адміністрації  з гендерних питань на громадських засадах.
Наразі проживає та працює у Полтаві.
