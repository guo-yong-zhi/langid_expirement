* Ігри та голи за професіональні клуби враховуються лише в національному чемпіонаті.
Інформацію оновлено 13 лютого 2016.
** Інформацію про ігри та голи за національну збірну  оновлено 13 лютого 2016.
Ермір Леняні  — швейцарський і албанський футболіст, захисник, півзахисник клубу «Нант» і  національної збірної Албанії.
Народився 5 серпня 1989 року в місті Приштина , у дитячому віці емігрував з батьками до Швейцарії. Вихованець футбольної школи клубу «Вінтертур». Дорослу футбольну кар'єру розпочав 2008 року в основній команді того ж клубу, яка грала у другому за силою швейцарському дивізіоні. Захищав кольори цього клубу до початку 2013 року, взявши участь у 96 матчах чемпіонату.  Більшість часу, проведеного у складі «Вінтертура», був основним гравцем команди. Також протягом цього періоду на правах оренди грав за «Грассгоппер» .
У січні 2013 року перейшов до клубу елітного швейцарського дивізіону «Санкт-Галлена». Тренерським штабом нового клубу також розглядався як гравець «основи».
За два роки, 6 січня 2015 року, уклав контракт з французьким «Ренном». У новій команді виходив на поле дуже нерегулярно, тож у серпні того ж року був відданий в оренду до кінця сезону іншому французькому клубу, «Нанту».
2013 року прийняв пропозицію захищати кольори своєї історичної батьківщини і дебютував в офіційних матчах у складі національної збірної Албанії. Наразі провів у формі головної команди країни 15 матчів, забивши 1 гол.
Станом на 13 лютого 2016 року
Станом на 13 лютого 2016 року
  Портал «Біографії»   Портал «Футбол»                       
