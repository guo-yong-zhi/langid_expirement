Олександр Костянтинович Бережок {.mw-parser-output .ts-comment-commentedText:not — актор, телеведучий, сценарист. Учасник «Дизель Шоу».
Народився 14 червня 1979 року в Миколаєві.
1996 року закінчив Миколаївську середню школу № 31 і цього ж року вступив до Миколаївського національного педагогічного університету імені Сухомлинського на факультет історії та права.
Під час навчання в університеті Олександр Бережок став учасником команди історичного факультету «ВЗІ» , яка успішно виступала в Миколаївській Лізі, неодноразово була її переможцем.
Команда увійшла до Чемпіонату України і стала володарем Кубку , випередивши команду «Дизель». Але це не завадило дружбі суперників.
«Дизелі» запропонували «ВЗІ» об'єднатися, щоб разом виступити в Білоруській Лізі. Основою команди стали Єгор Крутоголов, Олександр Бережок, Михайло Шинкаренко та Євген Гашенко.
2002 року в Білоруській Лізі команда «Дизель» посіла друге місце. Також брала участь у Вищій Лізі КВК  2005 року команда «Дизель» стала Чемпіоном Вищої Української Ліги КВК, а 2006 року виграла Кубок КВК «Президента України». На цій оптимістичній ноті команда «Дизель» припинила своє існування. Олександр Бережок разом з колегами бере участь в різних проєктах, 2007 року стали чемпіонами «Бійцівського клубу».
У пошуках нових напрямків діяльності Олександру довелося працювати в різних сферах: від заправника, помічника інженера, до директора ресторану й керівника підприємства.
Творчі пошуки привели Олександра разом з «дизелями» до Москви, де він працював у кількох гумористичних проєктах , знімався в епізодичних ролях.
2008 року Олександр Бережок вирішив повернутися в Україну, до Києва. Спочатку він приєднався до команди «Квартала» як автор та сценарист. Разом з Єгором Крутоголовим, Михайлом Шинкаренком, Євгеном Гашенком писали жарти, номери для «Вечірнього кварталу», знімався в їхніх проєктах, а також в рекламних роликах.
2012 року Олександр Бережок зіграв друга головного героя  в комедійному серіалі «Таксі» — українській версії популярного наприкінці 1970-х однойменного американського ситкому.
2013 року співробітництво Олександра з каналом ICTV продовжилося. Актора запросили стати ведучим та автором сценарію шоу «Замочені» — української версії відомого у світі спортивно-розважального шоу «Wipe Out».
Цього ж року Олександр Бережок став автором та актором іронічно-саркастичного серіалу «Путьова країна» про життя залізниці та її робітників, знятий в жанрі пародії на документальне кіно, креативним продюсером якого став Єгор Крутоголов, а сценарну групу очолив Михайло Шинкаренко.
2015 року Олександр Бережок отримав свою першу масштабну роль у кіно. Він зіграв слідчого-корупціонера  у фільмі «Магнітський»  про відому в Росії «Справу Магнітського».
В РФ фільм заборонили, планувалась прем'єра в залі Європарламенту в Брюсселі, однак в останній момент показ скасували.
2015 року Єгор Крутоголов разом з Михайлом Шинкаренком, Євгеном Гашенком, Олександром Бережком та Олексієм Бланарем створюють гумористичний проєкт «Дизель Шоу», прем'єра якого відбулася 24 квітня в Києві в Міжнародному центрі культури та мистецтв .
Олександр Бережок — один з акторів шоу, втілює на сцені найрізноманітніші образи: недолугого зятя, недбайливого чоловіка, татуся, сантехніка, міліціонера, митника.
Також Олександр Бережок знімається в скетчкомі «На трьох»  і є рекордсменом проєкту серед акторів за кількістю скетчів. За один сезон актор відіграє понад 130 ролей.
Також Олександр Бережок є ведучим рубрики «Дизель Ранок»  в ефірі ранкового телевізійного шоу «Ранок у великому місті» на телеканалі ICTV. Це власна розробка команди «Дизель Студіо». Постійними ведучими «новин, що наближають вихідні» є Вікторія Булітко, Олександр Бережок та Євген Гашенко. Періодично до них приєднуються колеги Євген Сморигін, Олег Іваниця, Єгор Крутоголов, Яна Глущенко та раніше загибла Марина Поплавська.
  Український кінематограф   Театр   Біографії   Україна                     
