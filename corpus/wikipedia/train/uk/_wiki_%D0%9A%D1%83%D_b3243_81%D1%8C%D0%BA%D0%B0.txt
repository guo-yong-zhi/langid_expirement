Кунігунда Бранденбург-Кульмбахська  — принцеса Бранденбург-Кульмбахська з роду Гогенцоллернів, донька маркграфа Бранденбург-Кульмбаху Казимира та баварської принцеси Сусанни, перша дружина маркграфа Баден-Дурлаху Карла II.
Народилась 17 червня 1523 року в Ансбасі. Була четвертою дитиною та третьою донькою в родині маркграфа Бранденбург-Кульмбаху Казимира та його дружини Сусанни Баварської. Мала старшу сестру Марію та брата Альбрехта. Ще одна сестра померла немовлям до її народження.
Втратила батька у 4 роки. Маркграфом став її брат Альбрехт під опікою дядька Георга Сповідника. Матір у 1729 році взяла другий шлюб із пфальцграфом Нойбурзьким Отто Генріхом. Від неї принцеса отримала коштовний молитовник маркграфині Бранденбурзької, який наразі зберігається у Баденській державній бібліотеці. 1 
У 28 років Кунігунда стала дружиною 21-річного баденського принца Карла, молодшого сина маркграфа Баден-Пфорцгайму Ернста. Весілля відбулося 10 березня 1551 року у Нойштадті-на-Айші. Хоча Карл походив з морганатичного шлюбу, з вересня 1552 року він правив Верхнім Баденом від імені батька, а за кілька місяців — успадкував увесь Баден-Пфорцгайм. До цього часу у подружжя з'явилась донька. Всього у пари було двоє дітей:
Кунігунда була лютеранкою, а Карл — лютераніном. Під впливом дружини від 1554 року він почав повільно впроваджувати Реформацію в країні. 2  
Маркграфиня надала притулок своєму брату Альбрехту, який зазнав поразки у Другій маркграфській війні. Той провів у Пфорцгаймі решту життя і помер за рік до сестри. Ще до його смерті вони були одними з перших вельможних гостей курорта Лібенцелль. 3 
Померла у Пфорцгаймі 27 лютого 1558 року. Була похована у замковій церкві Святого Міхаеля. Там же знаходиться її сенотаф. 4 
Карл II за кілька місяців узяв другий шлюб з Анною Фельденцькою. У 1565 році він переніс столицю до Дурлаху, й у документах маркграфство почало йменуватися Баден-Дурлахом.
  Історія   Біографії   Німеччина                      
