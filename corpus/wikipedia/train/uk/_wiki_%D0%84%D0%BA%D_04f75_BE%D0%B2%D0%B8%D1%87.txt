Велобагатоденки
Одноденки і класичні велогонки
В'ячеслав Володимирович Єкімов 4 лютого 1966 р., Виборг, Ленінградська область, СРСР) — радянський і російський велогонщик, триразовий олімпійський чемпіон. Рекордсмен світу на дистанціях 4, 5, 10, 20 км і в годинній гонці з 1985 року. Заслужений майстер спорту СРСР (1986). Найкращий велосипедист XX століття в Росії. 1 
Закінчив Державний інститут фізичної культури ім. П. Ф. Лесгафта.
З 12 років почав займатися велоспортом під керівництвом тренерів Віталія Родіонова і Олексія Редакова, далі Олександра Кузнецова .
В'ячеслав у збірній країни з 16 років; у професійному велоспорті — з 1990 року.
Чемпіон світу 1985, 1986 в індивідуальній гонці переслідування. Чемпіон Спартакіади СРСР 1986 в індивідуальній гонці переслідування з феноменальним в історії велоспорту результатом — 4.28,9 — рекорд світу. Чемпіон світу 1986 серед студентів в індивідуальній гонці переслідування з встановленням рекорду світу і рекорду СРСР — 4.33,307.
Переможець Ігор доброї волі 1986 в індивідуальній гонці переслідування, зі світовим рекордом — 4.26,077 і в командній гонці переслідування  з новим рекордом світу — 4.12,830.
Чемпіон СРСР 1986 року в індивідуальній гонці переслідування та у командній гонці переслідування, в якій був показаний абсолютно кращий результат в історії велоспорту — 4.09,660.
Володар рекорду світу в годинній гонці — 49 км 672 м.
Олімпійський чемпіон 1988 року в трековій командній гонці переслідування на 4000 метрів .
У 1989 році, перемігши в індивідуальній гонці на світовій першості, перейшов у професіонали.
1990 року — Чемпіон світу серед професіоналів у індивідуальній гонці на 5 км. У 1991 році — чемпіон світу серед професіоналів у груповій гонці на треку.
Олімпійський чемпіон 2000 року в індивідуальній гонці з роздільним стартом.
В 2004 році посів друге місце в індивідуальній гонці з роздільним стартом. Американець Тайлер Гемілтон, який виграв золото, був викритий у застосуванні допінгу, але через помилку лабораторії, яка заморозила другу пробу, остаточне встановлення його провини стало неможливим, і він зберіг золоту медаль, попри протест ОКР  2 .
20 травня 2011 року Тайлер Гемілтон зізнався у вживанні допінгу і повернув золоту медаль, завойовану на Олімпіаді 2004 року, Антидопінговому агентству США 3 .
10 серпня 2012 року після багаторічного розгляду Єкимову остаточно присвоїли золото на Олімпіаді 2004 року через дискваліфікацію переможця Тайлера Гемілтона. 15 серпня ОКР вручив медаль Єкімову 2 .
В'ячеслав Єкимов — шестиразовий чемпіон світу на треку, переможець трьох етапів «Тур де Франс» і багатьох багатоденок, а також безлічі гонок-одноденок.
Після закінчення «Тур де Франс»-2006 оголосив про завершення спортивної кар'єри, хоча раніше заявляв, що завершить кар'єру після Олімпіади в 2008 році.
2012 року В'ячеслав зайняв посаду радника з професійного спорту Загальноросійського проекту розвитку велоспорту, у жовтні 2012 року призначений генеральним менеджером команди «Катюша», 4  змінивши на цій посаді німця Ганса-Міхаеля Хольцера.
