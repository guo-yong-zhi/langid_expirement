Комбіно́ване розро́блення кори́сних копа́лин  – розроблення родовищ корисних копалин послідовно або одночасно відкритим і підземним способами. Здійснюється для отримання найбільшого економічного ефекту розроблення родовищ загалом, в тому числі забезпечення найповнішого вилучення корисних копалин. 
У варіанті відкритого, а потім підземного розроблення застосовується на потужних родовищах корисних копалин, що виходять на поверхню або залягають на невеликій глибині. 
Підземне, а потім відкрите розроблення широко використовується  у тому випадку, коли шахтний видобуток ведеться системами із залишанням ціликів на дільницях з бідними рудами, в зонах із сильними геологічними порушеннями. 
