  Броварі  у Вікісховищі
Броварі́ — село в Україні, у Китайгородській сільській територіальній громаді Кам'янець-Подільського району Хмельницької області.
Назва села походить від поміщицької броварні, тобто перші мешканці займались — броварством.
Село розміщене в межах смуги простягання Товтрового кряжу, у басейні річки Студениця.
Броварі знаходяться в межах вологого континентального клімату із теплим літом, у так званому «теплому Поділлі». Але діяльність людини призводить до зміни клімату та глобального потепління. Рівень наповнення річок водою в області становить лише 20 % від необхідного стандарту. Для покращення ситуації варто було б відновлювати екосистеми та лісові масиви.
На початку ХХ століття на місці поміщицької броварні, утворено село Броварі, яке було невеличким присілком села Дерев'яне.
Нинішнє село утворилося злиттям трьох населених пунктів: Гниляків, Пожарниці та Броварів.
Гниляки та Пожарниця більш давні. У 1960 році їх об'єднали під назвою Пожарниця. У 1967 році Пожарницю об'єднали з Броварами.
Внаслідок поразки визвольних змагань на початку XX століття, село надовго окуповане російсько-більшовицькими загарбниками.
Поселення пережили нелегкі довоєнні роки і роки воєнного лихоліття. Не обминули їх голод і політичні репресії. Значна частина мешканців Гниляків, Пожарниці та Броварів були депортовані за межі України. Після завершення Другої світової війни у 1946—1947 роках мешканці сіл вчергове пережили голод.
Важливі кроки у соціально-економічному розвитку Броварів здійсненні у 60-80 роках ХХ століття. В селі функціонували об’єкти соціального призначення: ФАП, клуб, бібліотека, магазин.
З 24 серпня 1991 року село входить до складу незалежної України.
13 серпня 2015 року шляхом об'єднання Дерев'янської, Калачковецької, Китайгородської та Колодіївської сільських рад село увійшло до Китайгородської сільської громади. 1  Об'єднання в громаду має створити умови для формування ефективної і відповідальної місцевої влади, яка зможе забезпечити комфортне та безпечне середовище для проживання людей.
Більшість мешканців Броварів - римо-католики. В селі знаходиться невеличкий римо-католицький храм.
За переписом населення України 2001 року в селі мешкало 214 осіб. 2 
Згідно перепису 2015 року в селі мешкало 187 особи, населення села скоротилось на 12,61 % порівняно зі 2001 роком.
У селі поширені західноподільська говірка та південноподільська говірка, що відносяться до подільського говору, який належить до південно-західного наріччя.
Розподіл населення за рідною мовою за даними перепису 2001 року:
Є у Броварах цілюща криниця «Шаманська» і залишки панського маєтку. 3 
Значна місцева пам’ятка – «Молочний камінь». Кажуть, що він був святинею ще в язичників. Легенда про «Молочний камінь» розповідає:
Село лежить у межах національного природного парку «Подільські Товтри». Неподалік знаходиться Молочний камінь та улоговина "Вовчий яр".
У довколишніх лісах зростають граб, дуб, клен, ясен, осика, береза та ін. У структурі корінних лісів досить часто представлені насадження ялини та сосни . Поодиноко трапляється у лісових масивах реліктовий вид – берека. Підлісок представляють глід, кизил, бересклет, ліщина, калина-гордовина. У трав’яному покриві у весняний час масово з’являється ряст, улітку – барвінок, печіночниця, підмареник та різні злаково-осокові асоціації. Схил річки Студениця вкривають переважно глід, терен, шипшина, алича, дика яблуня. Прируслові ділянки щільно зайняті різними видами верби. На решті території натуральна рослинність суттєво змінена господарською діяльність .
Основним осередком концентрації зоорізноманіття є лісові масиви узлісся та річкові долини. З хижих досить часто трапляються лисиця, куниця, тхір, ласка тощо. В останні роки різко зростає кількість особин кабана дикого. Звичною для території є і сарна європейська . Активно територію заселяють зайці, їжаки, полівки, миші. Надзвичайно багатою за рахунок наявності різних екосистем є орніто-, герпето- та батрахофауна. Ліс, узлісся, сухі луки, заплава, терасові комплекси, річкові схили, сади, оброблювальні землі, населені пункти концентрують у собі близько 150 як звичайних для території так і рідкісних видів птахів, 7 видів – плазунів та 8 видів – земноводних.
  Портал «Географія»   Портал «Україна»                       
