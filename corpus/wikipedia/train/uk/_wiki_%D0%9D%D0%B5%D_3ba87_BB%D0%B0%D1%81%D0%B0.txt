Негр із Баньоласа , також El Negro — опудало чоловіка, представника койсанських народів, яке до 2000 року виставлялося в Музеї Дардера міста Баньолас у Каталонії , де воно було найвідомішим предметом експозиції 1 . У 1990-і роки етичні питання існування такого експоната стали предметом громадської дискусії. У 2000 році останки було вилучено з експозиції, перевезено до Ботсвани та поховано 2 .
У 1830 році брати Жюль-П’єр і Едуард Верро заволоділи трупом молодого чоловіка, що ймовірно належав до одного з племен бушменів 1 . Для цього вони простежили за похороном, а вночі розкопали могилу і викрали тіло 3 . Чоловіку було в районі 27 років 1 , його зріст становив близько 130 сантиметрів, а причиною смерті найімовірніше за все була пневмонія 4 . Зі шкіри, черепа та інших кісток небіжчика зробили опудало, одягнувши їх на каркас із дерева та дроту. У 1831 році опудало прибуло до Парижу разом з іншими предметами, отриманими братами Верро. У 1888 році його придбав каталонський ветеринар і натураліст Франциск Дардер  5 . У 1916 Дардер передав свою колекцію муніципалітету Баньоласа, у результаті чого було засновано музей, який отримав його ім’я 6 . Таким чином опудало мисливця стало одним із експонатів 7 .
Питання етичності зберігання в музеї такого експонату було вперше порушено 29 жовтня 1991 року, коли Альфонс Арселін, доктор гаїтянського походження з Камбрілса, написав листа меру Баньоласа Хоану Солані 8  9 . У листі він попросив останнього прибрати з експозиції останки людині, виставлені наче опудало якоїсь тварини. Лист привернув увагу ЗМІ, які його оприлюднили 2 . У 1992 назву експонату офіційно змінили з «El Negro» на «El Bosquimano» .
Першій крок до повернення тіла на батьківщину було також зроблено в 1991 році, коли тодішній секретар ЮНЕСКО Федеріко Майор Сарагоса зустрівся з Хоаном Соланою. На необхідність повернення та людського поховання останків мерові Баньоласа під час зустрічі також вказав генеральний секретар ООН Кофі Аннан 2 .
Шерег африканських урядів висловили підтримку Арселіну, який надіслав кілька листів у ЗМІ та до глав урядів. Історія стурбувала деякі міжнародні музейні асоціації, оскільки після такого прецеденту до них могли бути пред’явлені вимоги повернути в країни походження інші останки людей, що зберігалися в музеях 2 .
У 1997 році питання поховання неодноразово порушувалося в ООН і Організації африканської єдності  2 . Іспанська газета «El Mundo» назвала останки «реліквією колоніалізму». У березні того ж року тіло прибрали з експозиції Музею Дардера 10 . Однак, частина жителів Баньоласа поставилися до цього негативно, оскільки вони «вважали бушмена членом громади» 7 .
Пропозиція поховати в себе останки чоловіка поступила в ОАЄ від уряду Ботсвани 2 . З тіла було прибрано пов’язку на стегнах та інші предмети, потім його було переправлено в Національний музей антропології в Мадриді, де з останків було видалено штучні частини — дерев’яний каркас, очі, волосся та геніталії. Все інше  було покладено в закриту труну 11  і переправлено до Ботсвани, прибувши 4 жовтня 2000 року. Останки було з почестями поховано 5 жовтня 2  в парку Чолофело в столиці Ботсвани Габороне 12 . Могилу було оголошено національним пам’ятником 12 .
Юлія Пастрана
