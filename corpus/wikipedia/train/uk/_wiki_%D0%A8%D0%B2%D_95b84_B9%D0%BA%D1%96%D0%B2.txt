  Швейків  у Вікісховищі
Шве́йків — село в Україні, у Монастириській міській громаді Чортківського району Тернопільської області. Розташоване на річці Коропець, на півночі району. Центр Швейківської сільської ради .  До Швейкова приєднано хутір Черемхів.
Відповідно до Розпорядження Кабінету Міністрів України від 12 червня 2020 року № 724-р «Про визначення адміністративних центрів та затвердження територій територіальних громад Тернопільської області» увійшло до складу Монастириської міської громади. 1 
Населення — 692 особи .
1964—1991 називалося Трудолюбівка. 2 .
Поблизу Швейкова виявлено археологічні пам'ятки пізнього палеоліту, трипільської, голіградської і черняхівської культур.
Перша писемна згадка — 1448. 1454 дідичем був Теодор Бучацький-Язловецький, який віддав село для користування Юліану з Кафи як заставу за борг. Потім дідичем був Міхал «Мужило» Бучацький, який 1469 р. поміняв її на королівщину.
1624 Швейків отримав маґдебурзьке право.
Через турецько-татарські напади містечко занепало. В 30-рр. ХІХ ст. дідичами були Потоцькі. 3 
Діяли «Просвіта», «Сільський господар» та інші товариства, кооператива.
УПА допомагали: Володимир Будний , Володимир Вівчар , Іван Гаврилишин , Іван Козела , Мар’ян Крушельницький , Марія Михайлюк , Василь Олійник , Володимир Франчевський .
На спецпоселення були вивезені з політичних мотивів уродженці Швейкова:
1957 внаслідок великої повені знищено багато будинків та господарських будівель.
Протягом 1962–1966 село належало до Бучацького району. Після ліквідації Монастириського району 19 липня 2020 року село увійшло до Чортківського району 4 .
Станом на 29 березня 2020 року в селі було інфіковано 7 осіб COVID-19 .  5 
Є церква святого Димитрія .
Споруджено пам'ятник воїнам-односельцям, полеглим у німецько-радянській війні , насипано символічну могилу УСС , встановлено пам'ятний хрест на честь скасування панщини.
У 2012 на початку села зусиллями двох сімей зведено скульптуру Христа Спасителя. Освячено 28 жовтня 2012 року священиком Романом Бронецьким.
Раніше, у 1893-1894, на цьому місці було побудовано римо-католицький костел св. Войцеха, консекрований  1894. Пошкоджений під час бомбардування гітлерівцями у Страсний четвер 1944. Після виселення поляків, представники радянської влади вирішили збудувати господарські приміщення колгоспу, розібравши костел та плебанію. 6  У храмі служили ксьондзи Ян Красіцкий, Станіслав Цембрух, Йозеф Еберль .
У селі встановлена фігура святого Флоріана, яка є пам'яткою монументального мистецтва. 7 
Працюють ЗОШ І-ІІ ступенів, клуб, бібліотека, ФАП, торговельний заклад.
