Університе́т Ота́ґо  — університет в місті Данідін, Нова Зеландія, найстаріший університет країни, де станом на 2006 рік навчаються близько 20 тис. студентів. Це найбільший працедавець Південного острова та дім найстарішого балету країни.
План організації європейського поселення в південній Новій Зеландії, закладений Асоціацією Отаго відповідно до принципів Едварда Уейкфілда в 1840-х роках, передбачав будівництво університету.
Громадські діячі Данідіну Томас Бернс і Джеймс Макендрю закликали Раду провінції Отаго в 1860-х роках виділити земельний фонд для вишу. Постановою Ради Університет Отаго був заснований в 1869 році. Університетові було виділено 100000 акрів  землі та надано право на навчання мистецтвам, медицині, юриспруденції та музиці. Бернс був призначений канцлером, але він не дожив до відкриття цього університету 5 липня 1871 р..
Університет встиг надати вчений ступінь одному випускнику, Олександру Уїльямсону, перш ніж став партнерським коледжем федерального Університету Нової Зеландії в 1874 році. Після ліквідації Університету Нової Зеландії в 1961 році, були прийняті поправки в законі про освіту й Університет Отаго відновив свою діяльність як незалежний університет.
Університет, спочатку розташовувався на Прінсес-стріт в будівлі поштової служби архітектора Вільяма Мейсона, в 1878—1879 роках переїхав у власну будівлю, побудовану за проектом Максвела Барі. Згодом вона перетворилася на цілий комплекс, групу будівель в стилі неоготики в центрі містечка. Проект споруди цих будівель був натхненний будівництвом нового головного корпусу Університету Глазго в Шотландії.
Отаго був першим університетом в Австралазії, що дозволив жінкам отримувати юридичну освіту. Етель Бенджамін, яка закінчила університет в 1897 р., стала першою жінкою в Британській імперії, яка виступила на суді адвокатом.
Професор Роберт Джек 17 листопада 1921 р. здійснив першу в Новій Зеландії радіотрансляцію з кафедри фізики.
Університет Отаго привернув більше число студентів, що призвело до збільшення кількості коледжів, розміщення студентів в північній частині Данідін, біля будівлі університету. У травні 2010 р. згаданий університет приєднався до міжнародної групи університетів «англ. Matariki Network of Universities», до якої увійшли також Дартмутський коледж , Даремський університет , Університет Квінз , Тюбінгенський університет , Університет Західної Австралії  і Уппсальський університет .
У цьому університеті діють чотири академічних підрозділи:
Назва «Медичний факультет» у даний час здебільшого застосовується щодо адміністрації Відділу медицини і охорони здоров'я. Медичний факультет включає в себе Медичні школи в Крайстчерчі, Данідіні та Велінгтоні, а також Отагську школу медичних наук . Крім того, в рамках медичного факультету даного університету вивчаються стоматологія, фармація, фізіотерапія.
У маркетингових цілях, факультет Комерції був перейменований в Бізнес-школу, оскільки цей термін зазвичай використовується для еквівалентних факультетів у Північній Америці. Історично склалося так, що кілька шкіл і факультетів було згруповано для формування цих підрозділів.
Крім навчальних факультетів в Отагському університеті працюють:
Крім того, на базі Отагського університету функціонувала Гірська школа, в 1987 році переведена в Університет Окленду. Традиційно, спільно з коледжем Нокса і коледжем Святого Хреста в університеті викладається богослов'я.
  Портал «Освіта»                        
