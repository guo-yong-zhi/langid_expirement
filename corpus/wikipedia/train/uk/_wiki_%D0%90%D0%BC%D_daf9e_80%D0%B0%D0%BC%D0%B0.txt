Амбіграма  — каліграфічний візерунок, що поєднує різні прочитання того ж набору ліній. Існують різноманітні види амбіграм, найпопулярніший — слово залишається тим самим після перевертання. Вони поширені в різних сферах: використовуються як логотипи і тату, у летерингу та каліграфії, візуальній комунікації тощо.
Термін «амбіграма» створив Дуглас Гофстедтер у 1983 році 1  2 .
Літературним прообразом амбіграм можна вважати паліндроми — слова або фрази, які читаються однаково як зліва направо, так і справа наліво. Окремі види амбіграм відомі здавна. Квадрат SATOR можна прочитати з чотирьох боків, паліндром Νίψον ἀνομήματα, μὴ μόναν ὄψιν часто зображували як дзеркальну амбіграму.  
Найраніша відома зараз неприродна перевертана амбіграма створена 1893 року митцем Пітером Ньюеллом 3 . Він, серед іншого, видав дві книги подвійних зображень, обидві закінчуються амбіграмами. Густав Вербеек у березні 1904 року використав три амбіграми у коміксі, який був історією у подвійних зображеннях 4 . З червня до вересня 1908 року Strand Magazine публікував амбіграми 5 ; цікаво, що люди, які надсилали їх, вважали це рідкісною властивістю окремих слів 6 . 
Відомий амбіграміст XXI століття — Джон Ленгдон. Письменник Ден Браун зізнався, що взяв прізвище Джона для професора Роберта Ленгдона — головного героя бестселерів «Код да Вінчі» і «Ангели і демони». Ден Браун небайдужий до символів і не раз згадує амбіграми в своїх книгах. Джон Ленгдон створив не одну амбіграму для цієї культової серії. Також відомими сучасними творцями амбіграм є Скотт Кім та Дуглас Гофстедтер. Дзеркальна амбіграма Νίψον ἀνομήματα, μὴ μόναν ὄψιν  у Софійському соборі . Літери N в правій частині віддзеркалено
Puzzle / The end , Пітер Ньюелл, 1893
Strand Magazine, 1908
Деякі слова справді є "природними" амбіграмами, тобто не вимагають стилізації для цього ефекту, наприклад SOS чи ОНО/оно зберігають значення після перевертання, як і рукописне "вод"  без з'єднань. "ВНЕСОК/внесок" є майже симетричним горизонтально, проте в більшості шрифтів є невеликі вказівки на напрям.
Існують різні типи амбіграм, зокрема з поворотами на різну кількість градусів , дзеркальні , зсуву сприйняття/"коливання", 3D тощо. Крім того, слова можуть бути однаковими або змінюватися після перетворення омограма" та "гетерограма" 7  8 ).
Числа також можуть утворювати амбіграми, при цьому вони, як і з літерами, можуть складатися з симетричних цифр  або що переходять один в одного при повороті ; див. послідовність послідовність A000787 з Онлайн енциклопедії послідовностей цілих чисел, OEIS . 
Складність створення амбіграми залежить від вихідної фрази — короткі абревіатури, природно, набагато легше перетворити в амбіграми, тоді як довге асиметричне слово з неповторюваними буквами — набагато складніше.
"Upside down" 
"I love you" , дзеркальна
Light is a particle/wave , Дуглас Гофстедтер. Амбіграма зсуву сприйняття/коливання
3D-амбіграма ABC
Лого Nine Inch Nails 
