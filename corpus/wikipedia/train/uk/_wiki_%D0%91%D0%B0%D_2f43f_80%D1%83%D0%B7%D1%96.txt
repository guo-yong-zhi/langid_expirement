«Барні і його друзі»  — дитячий телесеріал виробництва каналу «PBS» у США. Головний персонаж серіалу, Барні — плюшевий фіолетовий Тиранозавр, наділений людськими якостями, який навчає дітей поводитися в навколишньому середовищі. Автор ідеї — Шеріл Ліч  за участю компанії Public Broadcasting Service.
Телесеріал розрахований на глядачів від 1-го до 5-и років. Перший фільм відзнято в 1987, але телевізійний серіал запущено в 1992 — досі існує 15 сезонів телепрограми. Крім телесеріалу автори втілили ще кілька кіно- та телепроєктів на основі пригод Барні та його друзів. Серіал користувався успіхом як комерційним, так і серед критиків у в інших країнах: в Ізраїлі, Кореї та Іспанії втілено додаткові телепроєкти на основі персонажів та ідей «Барні та його друзів».
У перших серіях головним героєм був динозаврик-тиранозаврик Барні. Кумедний та добродушний герой оповідав цікаві історії та піснями і розвагами повчав дітей, як поводитися в різних побутових ситуаціях. Згодом до головного героя було додано кілька його помічників, які теж були динозавриками: зеленого кольору трирічний трицератопс Бейбі Боп , жовтого кольору семирічний протоцерапторс Бі-Джей  і помаранчевий шестирічний гадрозавр Рифф . У серіалі з'являються й інші персонажі — це вже цілком реальні люди, які виконують ролі наставників, вчителів чи оповідачів; бували й випадки використання дітей-акторів в епізодах телешоу.
