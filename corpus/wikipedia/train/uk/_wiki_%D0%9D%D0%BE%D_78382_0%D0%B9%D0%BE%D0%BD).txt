  Новоандріївка  у Вікісховищі
Новоандрі́ївка — село Волноваської міської громади Волноваського району Донецької області, Україна. Відстань до райцентру становить 13 км і проходить автошляхом місцевого значення.
Розташована за 13 км на північний захід від залізничної станції Волноваха. Населення — 905 осіб. Сільській раді підпорядковані також населений пункт Кирилівка.
На території Новоандріївки розміщена центральна садиба колгоспу «Дружба». В артілі 3595 га орної землі. Вирощуються переважно зернові та технічні культури; розвинуте тваринництво м'ясо-молочного напряму. У 1968 році одержано з га 32,5 цнт озимої пшениці, 31 цнт зерна кукурудзи. Вироблено на 100 га сільгоспугідь 396 цнт молока, на 100 га зернових — 35,2 тис. штук яєць. За досягнення у сільськогосподарському виробництві 8 колгоспників нагороджені орденами і медалями.
Новоандріївка заснована у 1842 році переселенцями з північних областей України. Уродженець села П. Ломако був кочегаром на панцернику «Потьомкін». Партійна організація сформована 1925 року у складі 6 чоловік. Під час Другої світової війни в селі діяла підпільна патріотична група. Уродженець села Ломако Ілля Павлович був Героєм Соціалістичної Праці.
За даними перепису 2001 року населення села становило 905 осіб, із них 53,04 % зазначили рідною мову українську, 46,63 % — російську та 0,11 % — білоруську мову 1 .
