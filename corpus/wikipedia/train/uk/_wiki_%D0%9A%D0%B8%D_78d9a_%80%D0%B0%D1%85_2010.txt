Китайський Тайбей  направив делегацію для участі в зимових Олімпійських іграх 2010 у Ванкувері, Британська Колумбія, Канада, які відбувалися з 12 по 28 лютого 2010. Хоча ця країна відома як Тайвань або Китайська Республіка, Міжнародний олімпійський комітет зобов'язує використовувати прапор та назву олімпійського комітету Китайського Тайбею, а не прапор Тайваню відповідно до Нагойської резолюції, прийнятою Китайським Тайбеем у 1981. Це був восьмий раз коли Китайський Тайбей, брав участь в зимових Олімпійських іграх. Делегація Китайського Тайбею складалася з одного спортсмена, саночника Ма Чжихуна. Він зайняв 34 місце у одиночному чоловічому розряді.
Після громадянської війни в Китаї Республіка Китай зберегла контроль тільки над островом Тайвань та декількома іншими малими островами 1 . Після того, як міжнародне визнання перейшло до Китайської Народної Республіки в 1970-х та відповідно до політики «Одного Китаю» Народної Республіки, єдиним способом, яким Республіка Китай могла брати участь у міжнародних організаціях, була назва, прийнятна для КНР 2 . Республіка Китай бойкотувала літні Олімпійські ігри 1976 та обидві Ігри 1980 після того, як їй не дозволили змагатися під назвою «Китайська Республіка» 3 . Китайський Тайбей прийняв Нагойську резолюцію у 1981 та вперше офіційно брав участь в Олімпійських іграх на зимових Олімпійських іграх 1984 2  3 . З тих пір Китайський Тайбей відправляє делегації на усі зимові Олімпійські ігри, а виступ у Ванкувері стає восьмим під цією назвою 4 . Вдруге поспіль на зимових Олімпійських іграх в складі делегації Китайського Тайбею був усього один спортсмен — саночник Ма Чжихун 5  6 . Ма ніс прапор як на церемонії відкриття, так і на церемонії закриття 7  8 .
Під час Олімпійських ігор у Ванкувері Ма Чжихуну було 24 роки, він також представляв Китайський Тайбей за чотири роки до того на Зимових Олімпійських іграх 2006 9 .
