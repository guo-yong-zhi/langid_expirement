Спам — масове розсилання кореспонденції рекламного чи іншого характеру людям, які не висловили бажання її одержувати. Передусім термін «спам» стосується рекламних електронних листів.
Термін «спам» почав вживатися з 1993 року, коли рекламні компанії стали публікувати в групах новин Usenet, дискусійних листах, гостьових книгах повідомлення, що не мають відношення до заданої тематики, або повідомлення, які є прямою рекламою.
SPAM — назва м'ясного продукту, торгової марки Hormel Foods Corporation. Історія терміну почалась з англійського комедійного телесеріалу 1970-х років «Летючий цирк Монті Пайтона» . В одній зі сценок фільму дія відбувається в маленькому ресторанчику. Офіціантка, перераховуючи список страв, у назві кожного згадує слово «spam» , причому в деяких декілька разів, щось на кшталт: горошок і спам з картоплею і спамом, спам і салат і спам тощо. Хор вікінгів у рогатих шоломах, який випадково опинився тут же, затягує пісню «Спам, чудовий спам! Відмінний спам! Улюблений спам! Спам-спам-спам». Відвідувачі в цій какофонії намагаються замовити що-небудь без спаму, офіціантка кричить «Спам! Спам! Спам!», вікінги співають — безлад страшний.
Цей різновид спаму трапляється найчастіше. Деякі компанії рекламують свої товари чи послуги за допомогою спаму. Вони можуть розсилати його самостійно, але частіше замовляють це тим компаніям , які на цьому спеціалізуються. Привабливість такої реклами в її порівняно низькій вартості і досить великому охопленню потенційних клієнтів.
Донедавна зовсім не було законів, які б забороняли чи обмежували таку діяльність. Тепер робляться спроби розробити такі закони, але це досить важко зробити. Складно визначити в законі, яка розсилка законна, а яка ні. Найгірше, що компанія , що розсилає спам, може знаходитися в іншій країні. Для того, щоб такі закони були ефективними, необхідно погодити законодавство багатьох країн, що в найближчому майбутньому майже нереально. Проте в США, де такий закон уже прийнятий, є спроби притягнення спамерів до суду.
За допомогою спаму часто рекламують продукцію, про яку не можна повідомити іншими способами, наприклад порнографію.
Іноді спам використовується для того, щоб виманити гроші в одержувача листа. Найпоширеніший спосіб одержав назву «нігерійські листи», тому що дуже багато таких листів приходило з Нігерії. Такий лист містить повідомлення про те, що одержувач листа може одержати якимось чином велику суму грошей, а відправник може йому в цьому допомогти. Потім відправник листа просить перерахувати йому трохи грошей: наприклад, для оформлення документів чи відкриття рахунку. Виманювання цієї суми і є метою шахраїв.
Інший спосіб шахрайства за допомогою спаму одержав назву «фішинг» . В цьому разі спамер намагається виманити в одержувача листа номер його кредитних карток чи паролі доступу до електронних платіжних систем тощо. Такий лист, зазвичай, маскується під офіційне повідомлення від адміністрації банку. У ньому говориться, що одержувач повинен підтвердити відомості про себе, інакше його рахунок буде заблоковано, і наводиться адреса сайту, який належить спамерам, із формою, яку треба заповнити. Серед даних, що потрібно повідомити, є й ті, котрі потрібні шахраям.
Є також два типи масових розсилань, які часто не відносять до категорії спаму, оскільки вони здійснюються ненавмисно. Однак вони створюють такі самі  проблеми для адміністраторів мереж і кінцевих користувачів.
Найбільший потік спаму поширюється через електронну пошту . Рекордним роком став 2016 рік, коли потік спаму в загальному трафіку електронної пошти становив 65 % . 1 
Спамери збирають e-mail адреси за допомогою спеціального робота або вручну , використовуючи вебсторінки, конференції Usenet, списки розсилок, електронні дошки оголошень, гостьові книги, чати тощо. Такі програми-роботи здатні зібрати за годину тисячі адрес і створити з них базу даних для подальшого розсилання на них спаму. Деякі компанії займаються тільки збором адрес, а бази потім продають. Деякі компанії продають спамерам e-mail адреси своїх клієнтів, що замовили в них товари чи послуги електронною поштою.
Для розсилання спаму використовуються підключені до інтернету погано захищені комп'ютери. Це можуть бути:
Для ускладнення автоматичної фільтрації спаму повідомлення часто спотворюються — замість букв використовуються схожі цифри, латинські букви замість кирилиці, у випадкових місцях додаються пропуски тощо.
Застосовуються різні хитрощі для того, щоб переконатися, що повідомлення отримане й прочитане. Серед них:
Якщо спамери одержують підтвердження, що поштова адреса дійсно використовується, потік спаму може багаторазово збільшитися.
Багато груп новин Usenet, особливо немодеровані, втратили користувачів і зараз містять переважно рекламу, часто навіть не за темою. Замість інших були створені модеровані конференції.
З розвитком служб миттєвих повідомлень, таких як ICQ, AI та ін., спамери почали використовувати їх для своїх цілей. Багато з цих служб надають список користувачів, який можна використати для розсилання спаму.
Останнім часом з'явилися вебсайти, які можна вільно редагувати — блоги й вікі. Наприклад, Вікіпедія створена за цією технологією. Оскільки ці сторінки відкриті для вільного редагування, на них може розміщуватися спам.
Відомі випадки коли деякі недобросовісні провайдери інтернет-зв'язку завдяки можливості підміни на льоту користувацького http-трафіку самовільно змінювали відображуваний користувачеві вміст отриманої ним з мережі вебсторінки стороннього ресурсу або підмінювали її власною заради більшої реклами яких-небудь своїх додаткових послуг 2  3  4 , що можна розглядати як сучасний різновид спаму.
Спам може поширюється не тільки через Інтернет. Рекламні SMS-повідомлення, які надходять на мобільні телефони особливо неприємні тим, що від них важче захиститися, і одержувач іноді повинен платити за кожне повідомлення. Це може бути досить велика сума, особливо якщо абонент використовує роумінг.
Деякі компанії можуть масово здійснювати велику кількість телефонних дзвінків з доволі агресивною рекламою завдяки поступовому перебору телефонних номерів, випадковій вибірці номера з певного діапазону або використанню готових баз даних, придбаних на чорному ринку чи завдяки доступу до телефонної інфраструктури — своїх власних .
Спамерам розсилання практично нічого не коштують, проте дорого обходяться одержувачу спаму, якому доводиться оплачувати своєму провайдерові час, витрачений на одержання непрошеної кореспонденції з поштового сервера. А також через масовість поштових розсилань вони ускладнюють роботу інформаційних систем і ресурсів, створюючи для них непотрібне навантаження. Користувачі інтернету, крім того, змушені щодня витрачати час на фільтрацію рекламних повідомлень. Для того щоб обмежити цей час, користувачі змушені використовувати протиспамові фільтри, які можуть випадково стерти й важливе повідомлення, вважаючи його спамом. Втім, і людина, яка змушена переглядати десятки рекламних повідомлень у день, теж легко може пропустити серед них потрібне.
Найнадійніший засіб боротьби зі спамом — не дозволити спамерам роздобути вашу електронну адресу. Це важке завдання, але деякі запобіжні заходи все ж варто вжити.
Деякі користувачі час від часу змінюють свою адресу, але це зв'язано з очевидними труднощами: потрібно повідомити нову адресу людям, від яких ви хочете отримувати пошту.
Існує програмне забезпечення  для автоматичного визначення спаму . Воно може застосовуватися кінцевими користувачами або на серверах. Це ПЗ має два основні підходи.
Перший полягає в аналізі змісту листа на основі чого робиться висновок, спам це чи ні. Якщо лист класифікований як спам, він може бути позначений, переміщений в іншу папку або навіть вилучений. Таке ПЗ може працювати як на сервері, так і на комп'ютері клієнта. При такому підході ви не бачите відфільтрованого спаму, але продовжуєте повністю платити витрати, пов'язані з його прийомом, тому що антиспамне ПЗ в будь-якому випадку одержує кожен спамерський лист , а тільки потім вирішує, показувати його чи ні.
Другий підхід базується на класифікації відправника як спамера, не заглядаючи в текст листа. Для визначення застосовуються різні методи. Це ПЗ може працювати тільки на сервері, який безпосередньо приймає пошту. При такому підході можна зменшити витрати — гроші витрачаються тільки на спілкування зі спамерськими поштовими програмами  і звертання до інших серверів  при перевірці. Виграш, однак, не такий великий, як можна було б очікувати. Якщо одержувач відмовляється прийняти лист, спамерська програма намагається обійти захист і відправити його іншим способом. Кожну таку спробу доводитися відбивати окремо, що збільшує навантаження на сервер.
Місце встановлення антиспамного ПЗ  визначає те, хто буде платити витрати, пов'язані з фільтрацією спаму. Якщо спам фільтрує кінцевий користувач, то він і буде платити витрати , тому що буде змушений одержувати всі повідомлення, включно зі спамом. Якщо спам фільтрує сервер, то користувач не несе витрат, тому що одержує тільки корисну кореспонденцію, а усі витрати лягають на власника сервера.
Більшість клієнтів електронної пошти дозволяють налаштувати кілька папок «вхідні». Це дозволяє фільтрувати електронну пошту за важливістю або відправниками.
Для фільтрування спаму в кількох вхідних папках використовуються фільтри за допомогою ключових слів. Так, зазвичай до таких списків додають найбільш вживані ключові слова, що використовуються спамерами 5 .
У чорні списки заносяться IP-адреси комп'ютерів, про які відомо, що з них ведеться розсилання спаму. Також широко використовуються списки комп'ютерів, які можна використовувати для розсилання — «відкриті релеї» і «відкриті проксі», а також — списки «діалапів» — клієнтських адрес, на яких не може бути поштових серверів. Можна використовувати локальний список або список який підтримує хтось інший. Завдяки простоті реалізації, широке поширення одержали чорні списки, запит до яких здійснюється через службу DNS. Вони називаються DNSBL . Цей метод вже не такий ефективний. Спамери знаходять нові комп'ютери для своїх цілей швидше, ніж їх встигають заносити в чорні списки. Крім того, кілька комп'ютерів, що відправляють спам, можуть скомпрометувати весь поштовий домен і тисячі законослухняних користувачів на невизначений час будуть позбавлені можливості відправляти пошту серверам, що використовують такий чорний список 6 .
Були запропоновані різні способи для підтвердження того, що комп'ютер, що відправляє лист, дійсно має на це право , але вони поки не розповсюджені.
Метод сірих списків базується на тому, що «поведінка» програмного забезпечення, призначеного для розсилання спаму відрізняється від поведінки звичайних поштових серверів, а саме, спамерські програми не намагаються повторно відправити лист при виникненні тимчасової помилки, як того вимагає протокол SMTP.
Спочатку всі невідомі сервери заносяться в «сірий список» і листи від них не приймаються. Серверові відправника повертається код тимчасової помилки, тому, звичайні листи  не втрачаються, а тільки затримується їхня доставка . Якщо сервер поводиться так, як очікувалося, він автоматично переноситься в білий список і наступні листи приймаються без затримки.
Цей метод в наш час дозволяє відсіяти до 90 % спаму, практично без ризику втратити важливі листи. Однак він теж не бездоганний.
Ці методи використовують статистичний аналіз змісту листа для прийняття рішення, чи є він спамом. Найбільшого успіху удалося досягти за допомогою алгоритмів, заснованих на теоремі Байеса. Для роботи цих методів потрібне «навчання» фільтрів, тобто потрібно використовувати розсортовані вручну листи для виявлення статистичних особливостей нормальних листів і спаму. Після навчання на досить великій вибірці, вдається розпізнати до 95-97 % спаму.
Надзвичайна спамерська активність на території колишнього СРСР у 2002—2003 роках дала життя цілій серії анекдотів про спам та спамерів. Найвідоміший з них: Вчора був убитий відомий спамер. У списку підозрюваних 500 млн адрес. Через декілька місяців після появи анекдота у стрічках новин з'явилась інформація про вбивство найвідомішого російського спамера Вардана Кушніра, керівника «Центру розмовної англійської мови» 7 . Проте, за версією слідства, Кушнір був вбитий під час пограбування.
Телебачення •
Радіо •
Подкаст •
ЗМІ •
Інтернет-журналістика •
Громадянська журналістика •
Блог •
Вікіпроєкт
Телефонія • Телеконференція • Миттєві повідомлення • Пошта • Група новин • Вебфорум • Чат • Тролінг
Реклама •
Розсилка •
Спам •
Каталог ресурсів •
Жовті сторінки •
Пошукова система •
Агрегатор новин •
Файлообмін •
FTPmail
Магазин •
Оплата •
Аукціон •
Банкінг •
Казино •
Трейдінг •
Маркетинг
Спільнота •
Соціальна мережа •
Блогосфера •
Інформаційне суспільство •
Кіберпростір •
Криптоанархізм •
Анонімус •
Хакер •
Веббригади •
Кіберпанк •
Мережева література •
Вебкомікс •
Вебсеріал •
Інтернет-мем •
Залежність
Доступ •
Комунікаційний протокол •
Глобальна мережа •
Точка обміну трафіком •
Інтернет2 •
Доменне ім'я •
Онлайн •
Мережевий нейтралітет •
Цензура •
Хостинг •
Портал •
Всесвітнє павутиння
 •
Укрнет •
Інтернет-час •
Ботнет •
Дотком
