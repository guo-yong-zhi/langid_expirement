Мо́крі Яли́ — річка в Україні, притока Вовчої . Довжина — 147 км. Бере початок на Приазовській височині. Джерела біля села Златоустівка.
Площа сточища — 2660 км².
Недалеко від гирла біля села Старомлинівка та селища Велика Новосілка ширина сягає 50 м. Русло річки очищають, що робить її більш повноводною.
Над річками Мокрі Яли та Сухі Яли у кінці 18 сторіччя заснували свої села уруми , переселенці з Криму. Назви цих річок пішли від урумського слова "яли" - берег.
У річку впадає 42 малих річок та струмків . Сумарна довжина приток Ялів — 381 км . Густота річної мережі — 0,20 довжини річок на км² площі водостоку.
На лівому березі Мокрих Ялів біля села Нескучне розташований парк садиби Володимира Немировича-Данченка. Лісовий парк має 16 га та меморіальний музей.
