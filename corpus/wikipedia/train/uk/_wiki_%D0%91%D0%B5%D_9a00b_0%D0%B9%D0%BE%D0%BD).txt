  Бережанка  у Вікісховищі
Бережа́нка — село в Україні, у Ободівській сільській громаді Гайсинського району Вінницької області. Населення становить 540 осіб. Село виникло на місці козацького поселення.
7 червня 1946 р. село Татарівка Ободівського району отримало назву «Бережанка» і Татарівську сільську Раду названо Бережанською. 1 
Дата заснування невідома. Колишня назва села Татарівка, яку отримало від перших мешканців — татар, які асимілювалися із місцевим населенням.
На 1880 р. село належало до Ободівської волості Ольгопільського повіту Подільської губернії. Було 622 мешканців, 57 дворів. Землі у власності селян — 640 десятин, помістя поміщика Фелікса Собанського. 2 
Станом на 1901 рік в селі мешкають 525 чоловіків і 502 жінки.
12 червня 2020 року, відповідно розпорядження Кабінету Міністрів України № 707-р «Про визначення адміністративних центрів та затвердження територій територіальних громад Вінницької області», село увійшло до складу Ободівської сільської громади 3 .
17 липня 2020 року, в результаті адміністративно-територіальної реформи і ліквідації Тростянецького району, село увійшло до складу Гайсинського району 4 .
Неподалік від села у 23-му кварталі угідь Цибулівського лісництва зростає найстаріший серед всіх дубів на Вінниччині — 650-річний «Дуб-Гордій», ботанічна пам'ятка природи місцевого значення.
