
Перстач Кранца 1   2  — вид квіткових рослин роду перстач родини розові . Вид названо на честь Генріха Кранца.
Багаторічна рослина до 25 см заввишки.
Стебла висхідні, дугоподібно вигнуті, рідше майже прямі, опушені зігнутими волосками, часто з невеликою домішкою залозок.
Прикореневі та нижні стеблові листки пальчасті, з обох боків зелені, опушені. Листочки довжиною 0,8-3  см, шириною 0,5-1,5  см, у верхній половині з крупними зубцями.
Квітки 10-20 мм у діаметрі, у небагатоквіткових пухких суцвіттях. Чашечка розсіяно-волосиста, більш менш залозиста, у 1,5-2 рази коротша від віночка. Зовнішні довгасті чашолистки коротші від довгасто-яйцеподібних загострених внутрішніх.
Плід — горішок.
У дикому вигляді зустрічається у Європі, Північній Америці на Кавказі та у Малій Азії. В Україні росте у субальпійському поясі Карпат, на кам'янистих місцинах та гірських луках.
Список видів роду перстач
