Церква Вознесіння Господнього — парафія і храм греко-католицької громади Теребовлянського деканату Тернопільсько-Зборівської архієпархії Української греко-католицької церкви в селі Лозівка Тернопільського району Тернопільської області.
У 1896 році утворено парафію. У лоні УГКЦ вона проіснувала до 1946 року. Капличку для богослужінь збудували у 1896 році у комплексі зі школою і читальнею. Після її закриття державною владою, у ній зробили колгоспний склад, згодом — дитячий садок.
Капличку відновили у 1992 році і парафія знову стала належати до УГКЦ.
З 1990 до 1992 року парафіяни відвідували богослужіння у с. Іванівка.
На території парафії є фігура Ісуса Христа.
