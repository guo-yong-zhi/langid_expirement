Судова влада в Хорватії  — одна із гілок влади Хорватії, яка тлумачить та застосовує право Хорватії для забезпечення рівності у правосудді відповідно до закону і для вирішення правових спорів. Правова система Хорватії є системою цивільного права, яка історично формувалась під впливом австрійського, угорського та югославського права 1 ; пізніше, під час приєднання Хорватії до Європейського Союзу, правова система Хорватії була гармонізована з правом Європейського Союзу. Основи судової влади в Хорватії зазначені в Конституції Хорватії.
 Судова влада Хорватії представлена трирівневою системою судів , а також Конституційним судом. Спеціальними судами є адміністративні суди  і суди з незначних кримінальних справ . Система спеціальних торгових судів розглядає всі господарські спори між підприємцями. Судді призначаються та звільняються з посади Державною судовою радою . Посаду судді обіймають допоки їм не виповниться 70 років. Голова Верховного суду призначається на чотирирічний термін хорватським парламентом за порадою президента республіки. Верховний суд складається з Цивільної та Кримінальної палат, у яких працюють 42 судді. 2  Верховний суд також провадить узагальнення судової практики республіки.
Конституційний суд складається з тринадцяти суддів, що обираються Парламентом на вісім років з числа авторитетних юристів, особливо суддів, прокурорів, адвокатів і університетських професорів права. Судді зі свого складу обирають Голову, термін його повноважень становить чотири роки і він може бути повторно переобраний. Судді Конституційного суду мають імунітет нарівні з депутатами парламенту. Судді Конституційного суду не можуть виконувати будь-яку іншу громадську чи професійну діяльність. Фактично Конституційний суд не відноситься до органів судової влади, оскільки в Конституції йому відведена самостійна глава , а судді мають такий самий статус як члени парламенту. Формально Конституційний суд Хорватії є свого роду судом sui generis. Конституційний суд виносить рішення з питань, які стосуються дотримання законодавства у відповідності з Конституцією, скасовує неконституційні закони, повідомляє про будь-які порушення положень конституції в уряді та парламенті, проголошує спікера парламенту чинним президентом за клопотанням від уряду в разі, якщо президент країни стає недієздатним, питання надання згоди на порушення кримінальної процедури проти або арешту президента, і вислуховує скарги на рішення Високої ради судової влади республіки. 3  4 
За часів існування двопалатного хорватського парламенту голова і 14 членів цієї Ради обиралися на 8-річний строк Палатою депутатів за поданням Палати жупаній із числа визначних юристів  та могли обіймати посаду не більш ніж два рази. 5  Рада призначала всіх суддів і головуючих, за винятком суддів Верховного суду республіки. 6  Головуючий суду призначався Радою на 4 роки, як правило, суддя не міг займати посаду головуючого більш ніж 2 терміни .
