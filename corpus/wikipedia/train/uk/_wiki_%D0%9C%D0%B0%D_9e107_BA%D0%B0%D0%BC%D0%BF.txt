Маттіас Кляйнгайстеркамп  — німецький офіцер Ваффен-СС, обергруппенфюрер СС і генерал Ваффен-СС, кавалер Лицарського хреста Залізного хреста з Дубовим листям.
Маттіас Кляйнгайстеркамп народився 22 червня 1893 року в місті Ельберфельд. Був учасником Першої світової війни. Кляйнгайстеркамп вступив в НСДАП  і в СС . У 1938 році поступив на службу в штандарт СС «Дойчланд».
У 1940 році став командиром 3-го піхотного полку СС «Тотенкопф». З 7 по 18 липня 1941 року тимчасово заміняв Теодора Ейке на посаді командира моторизованої дивізії СС «Тотенкопф». З 31 грудня 1941 по 1 квітня 1942 був командиром моторизованої дивізії СС «Дас Райх». З 1 квітня 1942 по 15 січня 1944 був командиром 6-ї гірської дивізії СС «Норд» .
У жовтні 1943 року під командуванням Кляйнгайстеркампа був сформований VII танковий корпус СС. 20 липня 1944 року корпус був розформований, а його частини влиті в IV танковий корпус СС, яким Маттіас командував з 1 по 20 липня 1944 року. У серпні 1944 року поставлений на чолі XI армійського корпусу СС і командував ним до кінця війни. Одночасно 1 — 6 серпня 1944 командував XII армійським корпусом СС, а 4 — 11 лютого 1945 року — III  танковим корпусом СС. 29 квітня 1945 року покінчив життя самогубством біля Гальбе.
