Залізний Міст — село в Україні, у Семенівській міській громаді Новгород-Сіверського району Чернігівської області. До 2017 орган місцевого самоврядування — Миколаївська сільська рада.
Населення становить 211 особи.
За даними на 1859 рік у власницькому селі Новгород-Сіверського повіту Чернігівської губернії мешкало 589 осіб , налічувалось 79 дворових господарств, існувала православна церква 2 .
Станом на 1886 у колишньому державному й власницькому селі Костобобрівської волості мешкало 828 осіб, налічувалось 116 дворових господарств, існували православна церква, школа, постоялий будинок, водяний млин 3 .
За даними на 1893 рік у поселенні мешкало 1050 осіб , налічувалось 167 дворових господарств 4 .
За переписом 1897 року кількість мешканців зросла до 1101 особи , з яких 1093 — православної віри 5 .
12 червня 2020 року, відповідно до Розпорядження Кабінету Міністрів України № 730-р «Про визначення адміністративних центрів та затвердження територій територіальних громад Чернігівської області», увійшло до складу Семенівської міської громади. 6 
19 липня 2020 року, в результаті адміністративно-територіальної реформи та ліквідації Семенівського району, село увійшло до Новгород-Сіверського району. 7 
