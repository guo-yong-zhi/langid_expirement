«Терористка» — картина художника-реаліста Миколи Ярошенка. Картина була закінчена на початку 1881, прототипом героїні послужила Віра Засулич. Полотно зберігається у Кисловодському художньому музеї М. О. Ярошенка.
Сюжет картини «Біля Литовського замку»  пов'язаний із замахом Віри Засулич на петербурзького градоначальника Ф. Ф. Трепова. Ця подія була сприйнята як протест проти жахливих умов утримання політичних в'язнів, які перебували в Литовському замку. Влада заборонила експонувати цю картину на Пересувній виставці, що відкрилася в день вбивства Олександра II 1 березня 1881 року. Ярошенко опинився під домашнім арештом, і, більш того, до нього завітав «на бесіду» міністр внутрішніх справ Лоріс-Меліков. Картину так і не повернули художнику. За збереженими ескізами він знову написав «Терористку». Зараз картина зберігається в Кисловодському художньому музеї М. О. Ярошенка. .
25 липня  1877 року Ф. Ф. Трепов віддав наказ про покарання політичного в'язня О. С. Боголюбова за те, що той не зняв перед ним шапку. Наказ Ф. Ф. Трепова про побиття різками був порушенням закону про заборону тілесних покарань від 17  квітня 1863 року.
Наслідком наказу став замах на Трепова, здійснений Вірою Засулич 24 січня  1878 року. Засулич прийшла на прийом до Трепова і двічі вистрілила йому в живіт, важко поранивши. Віра Засулич була потім виправдана судом присяжних 31 березня  1878 року. Судове виправдання Засулич викликало бурхливе схвалення з боку ліберальних і засудження консервативних кіл російського суспільства.
