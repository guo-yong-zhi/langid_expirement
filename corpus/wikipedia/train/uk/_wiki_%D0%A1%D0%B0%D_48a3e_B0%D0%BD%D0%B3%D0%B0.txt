100 жінок  Саліма Радіа Мукансанга {.mw-parser-output .ts-comment-commentedText:not — руандійська футбольна арбітриня. Арбітр ФІФА з 2012 року. У 2022 році вона стала першою жінкою, яка судила матчі чоловічого Кубка африканських націй.
Мукансанга народилась в 1988 році в районі Рузізі в західній провінції Руанди. Вона закінчила медсестринство та акушерство в університеті Гітве в окрузі Руханго.
У дитинстві вона мріяла стати професійною баскетболісткою, але зважаючи на труднощі з пошуком спортивних споруд та хорошого тренера, захопилася суддівством футбольних матчів 1 .
Вона розпочала свою кар'єру арбітра у 2008 році, працюючи у матчах другого дивізіоні чоловічої ліги та головній жіночій футбольній лізі своєї країни 1 .
У 2012 році вона увійшла до списку арбітрів ФІФА 2 , але працювала помічником головного арбітра до 2014 року, коли дебютувала у статусі головного арбітра на матчі між Замбією та Танзанією під час відбору до чемпіонату Африки серед жінок 2014 року 1 .
Під час XI Панафриканських ігор у 2015 році була одним із арбітрів жіночого футбольного турніру, де працювала на матчі між Нігерією та Танзанією, а також у півфіналі між представницями Гани та Кот-д'Івуару.
У 2016 році вона судила матчі між Єгиптом і Південною Африкою та Кенією та Малі на Кубку африканських націй серед жінок.
У 2018 році вона була єдиною африканкою та першою в своїй країні, яка судила матчі дівочого чемпіонату світу U-17, який проходив в Уругваї з 13 листопада по 1 грудня: під час цього турніру вона судила матчі групового етапу між Уругваєм та Новою Зеландією. і між Японією та Мексикою, а також чвертьфінал між Канадою та Німеччиною; Мукансанга також брала участь як четвертий суддя у матчі за третє місце між Новою Зеландією та Канадою 1 .
Якісне суддівство в Уругваї принесло їй виклик на дорослий жіночий чемпіонат світу, який відбувся у Франції в 2019 році, де вона судила матч між Швецією та Таїландом. У 2021 році вона судила три матчі під час жіночого футбольного турніру Олімпійських ігор у Токіо 1 .
У 2022 році вона була обрана серед арбітрів на чоловічий Кубок африканських націй 2021 року і була помічником арбітра в матчі групового етапу між Гвінеєю та Малаві, ставши, таким чином, першою жінкою, яка увійшла до складу суддівської бригади в історії цього змагання 3 . А вже 18 січня 2022 року, під час того ж турніру, вона особисто судила матч між Зімбабве та Гвінеєю, їй допомагали лайнсмена і VAR ще три жінки: камерунка Карін Атемзабонг, марокканка Фатіха Джермумі та марокканка Бушра Карбубі 4  5  6 .
Також у 2022 році вона була обрана арбітром на ЧС 2022 у Катарі. 7 
