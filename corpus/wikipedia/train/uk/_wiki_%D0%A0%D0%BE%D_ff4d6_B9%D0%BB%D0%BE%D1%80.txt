Робін Лорд Тейлор  — американський актор. Відомий ролями у таки фільмах як: «Нас прийняли» , «Інша Земля» , «Що б ви зробили …» . З 2014 року входить до головного акторського складу телесеріалу «Готем», де грає роль Освальда Коббльпота / Пінгвіна.
Народився 4 червня 1978 року у місті Шуівілл, Айова, США. Син Роберта Гермона Тейлора 1  та Мері Сюзан  Тейлор. Закінчив Солонську середню школу та Північно-Західний університет, отримавши ступінь бакалавра наук з театрального мистецтва. 2  Має англійське, шотландське та німецьке коріння. Виховувався у дусі пресвітеріанської віри. 3  З 2000 року проживає у Нью-Йорку. 4 .
Тейлор з'явився, зокрема, у таких телесеріалах як: «Ходячі мерці», «Закон і порядок», «Закон і порядок: Спеціальний корпус», «Гарна дружина», «Підозрюваний». Виконував повторювану роль «Дерела, помічника з фальшивим британським акцентом» у телепередачі «Пізнє шоу з Девідом Леттерманом». 2006 року зіграв роль Абернаті Дарвіна Данлепа у фільмі «Нас прийняли». Також знявся у таких незалежних стрічках як: «Що б ви зробили …», «Погляд зими», «Інша Земля»; остання стрічка здобула Приз імені Альфреда П. Слоуна на кінофестивалі «Сандерс» 2011 року.
Знявся у корометражчці Спайка Лі «Ісусові діти Америки», яка є частиною кінофільму 2005 року під назвою «Невидимі діти», який складається з семи короткометражних фільмів про дітей, знятих різними режисерами. Також з'явився у таких фільмах: «Будинок палає», «Подача», «Садівник Едему», «Убивство шкільного президента». З 2014 року входить до головного акторського складу телесеріалу «Готем», де грає роль Освальда Коббльпота / Пінгвіна.
Окрім своєї кар'єри у кіно та на телебаченні, Тейлор також виступає на театральній сцені.
Тейлор — відкритий гей. 5  2012 року одружився з Діком ДіБелла, з яким зустрічався протягом 10-ти років. 6 
