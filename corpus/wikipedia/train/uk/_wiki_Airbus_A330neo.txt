Аеробус A330neo , укр. Ерб́юс, англ.:  — укр. Ейрб́ас) є широкофюзеляжним авіалайнером, що знаходиться у розробці концерном Airbus на заміну Airbus A330 ). Заплановано два різновиди A330neo: A330-800neo та A330-900neo 2 . Літери «neo» у назві означають «New Engine Option» або «Варіант з новими двигунами». Двигуни Rolls-Royce Trent 7000 плануються як єдиний силовий агрегат для літака 2 . A330neo також представить інші нововведення на зразок вінглетів , довшим розмахом крил  та новими пілонами двигунів. За твердженням представників Airbus, дані зміни зменшать витрати пального на 14 % в розрахунку на одного пасажира, таким чином перетворюючи A330neo на найбільш ефективний широкофюзеляжний літак середнього радіуса на ринку 4 .
Керівництво Airbus довший час займалося дослідженнями з приводу оснащення моделі A330, що користувалась найбільшим попитом, новішими та ефективнішими двигунами «New Engine Option» або «neo» з метою збереження динаміки продажів. Директор із продажу в Airbus John Leahy стверджував, що А330 конкурує на середніх дистанціях з Boeing 787, навіть без нових двигунів 5 . Також він був найдешевшим широкофюзеляжником для обслуговування щільних рейсів довжиною не більше 7400 км та потенційно міг створити монополію на цьому ринковому сегменті 6 . Щобільше, експлуатанти на кшталт AirAsia X та Delta Air Lines були зацікавлені у переоснащеному новими двигунами А330 та спонукали Airbus для втілення такого проєкту 5  7 . Однак A330neo міг створити й проблеми для Airbus: перебуваючи у тому ж широкофюзеляжному сегменті ринку, що і Airbus A350, A330neo міг завадити продажам останнього 6 .Airbus пропонуватиме два варіанти A330neo: A330-800neo  та A330-900neo  2 . A330-800neo розмістить 252 пасажирів у типовій двокласній компоновці , а A330-900neo — відповідно 310 пасажирів у аналогічному салоні . Обидві модифікації також матимуть більшу віддаль польоту.
Після представлення A330neo на авіашоу Фарнборо у липні 2014 р. Airbus підписала меморандуми про порозуміння на 121 літак 8 . Усі зі 121 домовленостей підписані з трьома авіа- і трьома лізинговими компаніями. AirAsia X підписалась на 50 одиниць A330-900neo 9  10 , Трансаэро — на 12 одиниць 11  та чотири літаки було підписано невідомим азійським перевізником. Air Lease Corporation оголосила наміри на 25 A330neos 12 , CIT Group домовилась про 15 літаків 13 , і Avolon пообіцяла викупити також 15 14 .
Після авіашоу у Фарнборо Hawaiian Airlines повідомили про підписання меморандуму про розуміння з Airbus на шість одиниць A330-800neo, який містив права на придбання додаткових шести літаків цього типу 15 . Дане замовлення замінило попереднє, що включало 12 літаків  моделі Airbus A350-800 16 .
19 листопада 2014 р. Delta Air Lines стала першою авіакомпанією, котра повідомила про тверде замовлення на Airbus A330neo у кількості 25 одиниць модифікації −900neo 17  18  19  20 . Авіакомпанія також стає покупцем першого екземпляра літака Airbus A330-900neo після його передачі в експлуатацію 21 .
3 грудня 2014 р. CIT Group підтвердила твердим замовленням придбання 15 одиниць A330-900neo 22 . 15 грудня 2014 р. AirAsia X анонсувала тверде замовлення на 55 одиниць Airbus A330-900neo; на п'ять більше, ніж раніше фігурувало у меморандумі про порозуміння, що було підписане у липні 2014 р. на авіашоу Фарнборо. На цей час це є найбільше окреме замовлення для представника сімейства A330 23 . 18 грудня 2014 р. Hawaiian Airlines завершили своє замовлення на 6 одиниць A330-800neo, замість раніше замовлених Airbus A350-800 24 . 23 грудня 2014 р. Avolon підтвердила тверде замовлення на 15 одиниць A330neo 25 . 24 грудня 2014 р. тайванський перевізник Transasia Airways дезавуювала себе як невідомого покупця на авіашоу Фарнборо для підтвердження намірів про придбання чотирьох Airbus A330neo. Авіакомпанія повідомила про тверде замовлення на чотири одиниці Airbus A330-800neos 26 .
Нові закінцівки крила 
Киль та шарклети 
Neo на фоні злітаючого А350 Qatar
  Портал «Авіація»                        
