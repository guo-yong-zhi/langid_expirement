Фансервіс  — явище в аніме чи манзі, ключовою особливістю якого є включення в сюжетний ряд певних сцен або ракурсів, які не мають значення для сюжету, але розраховані на позитивну реакцію основної цільової аудиторії з метою підвищення зацікавленості і/або залучення потенційних глядачів.
Наприклад, звичайний фансервіс для шьонен-аніме  — панцу або барвисті бойові сцени, для шьодзьо-аніме персонажі красені бішьонени тощо.
Часто термін використовують тільки для позначення найпопулярнішого і найдешевшого виду фансервіса — панцу — підбору ракурсів і кадрів так, щоб продемонструвати деталі спідньої білизни персонажів жіночої статі. Але на цьому види фансервісу не закінчуються, типовим прикладом фансервісу можуть також виступати натяки на нетрадиційну сексуальну орієнтацію персонажів або сцени «легкої» еротики.
Фансервіс дуже поширене явище, майже в кожному аніме в більший чи меншій мірі можна впізнати один з його видів. Також існують аніме, що майже повністю збудовані навколо фансервісу , наприклад «Colorful». Фансервіс поширений у японських відеоіграх, часто реалізуючись як альтернативне оформлення вигляду персонажів.
