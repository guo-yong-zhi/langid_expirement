Міжкорейський саміт 2018 кор. 2018년 남북정상회담 — міждержавна зустріч між президентом Південної Кореї Мун Чже Іном та лідером Північної Кореї Кім Чен Ином, яка відбулася 27 квітня 2018 року на південнокорейському боці містечка Пханмунджом у Корейській демілітаризованій зоні 1 .
Саміт мав на меті розрядити напругу, спричинену кризою 2017—2018 років, та сприяти миру, зокрема, розпочати процес денуклеризації Корейського півострова.
