Стате́вий по́тяг  — сукупність біологічних та психологічних чинників, внаслідок яких в людини виникає бажання сексуально вдовольнитись, зокрема здійснити статевий акт з певною особою. 1  В науковій психології розглядається, як емоція 2  3  і мотиваційний стан, що характеризується інтересом до сексуальних об'єктів або дій. 4 
Суб'єктивний стан статевого потягу, як почуття, може бути викликаний як внутрішніми, так і зовнішніми сигналами. Він може призводити до явної сексуальної поведінки чи не призводити. 5  Бажання можна пробудити через уяву та сексуальні фантазії або через сприйняття іншої особи фізично привабливою. 6  Потяг також створюється та посилюється через сексуальну напругу, спричинену ним же. Фізичні прояви статевого потягу людей включають облизування, смоктання чи висовування язика, зморщування й торкання губ тощо. 7 
Бажання може бути спонтанним або рефлективним, 8  позитивним або негативним, а також може змінюватися за інтенсивністю.
  Портал «Сексуальність»   Портал «Психологія»                       
