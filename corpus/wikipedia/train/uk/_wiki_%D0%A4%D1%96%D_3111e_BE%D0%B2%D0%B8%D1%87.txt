Миха́йло Андрі́йович Фісу́н , Полтава — 21 червня 1994) — український диригент, педагог, композитор, музикознавець, фольклорист, засновник музею «Музична Полтавщина».
Навчався в Полтавській початковій школі імені Панаса Мирного, 1 , де учителем співів у нього був відомий бандурист В. А. Кабачок. Згодом навчався в Полтавській середній школі № 6 ім. І. Франка. 2 
1927—1931 — навчання у Державному музично-драматичному інституті імені М. В. Лисенка в Києві , де його вчителями були О. Г. Климов, В. П. Смекалін, Л. М. Ревуцький, С. Ф. Тележинський, М. О. Грінченко, В. І. Мерзляков, І. Ф. Белза, Ю. О. Гиренко, М. Шевчук.
1932—1941 — завуч Полтавського музичного училища.
1941—1944 — офіцер 25-го окремого зенітно-артилерійського дивізіону та 1083-го зенітно-артилерійського полку Південно-Західного та Сталінградського фронтів.
У 1944 році був призначений художнім керівником фронтового ансамблю пісні і танцю Південно-Західного фронту.
1946—1950 — директор Полтавського музичного училища.
1954—1958 — художній керівник Полтавської філармонії.
1958—1966 — викладач кафедри музики і співу Полтавського педагогічного інституту, викладач Полтавського музичного училища ім. М. В. Лисенка.
Як фольклорист записав понад 700 народних пісень. Два збірники передано у фонди Інституту мистецтвознавства, фольклористики та етнології імені М. Т. Рильського НАН України.
Його фольклорні записи друкувалися у журналі «Народна творчість та етнографія» , у збірниках «З альбомів збирачів народних пісень» , «Українські народні пісні»  та ін.
Після виходу на пенсію на громадських засадах завідував створеним ним у Полтаві музеєм «Музична Полтавщина». 3 
