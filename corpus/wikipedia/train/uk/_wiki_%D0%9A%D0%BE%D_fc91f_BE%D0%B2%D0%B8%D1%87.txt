Ко́шиць Павло́ Олексі́йович (Порай-Кошиць) (26 (14) січня 1863(18630114), с. Кирилівка на Київщині, тепер с. Шевченкове Звенигородського району Черкаської області) — 15 (2) березня 1904, Москва) — український і російський оперний і камерний співак (ліричний, лірико-драматичний тенор), педагог. Двоюрідний брат Олександра Кошиця. Батько співачки Ніни Кошиць.
Народився 26  січня 1863 у селі Кирилівка на Київщині .
Із давнього священицького роду, що належав до гербу Порай. Освіту отримав у Богуславській і Київській духовних семінаріях.
У 1880-х співав у Нижегородській капелі купця В. Рукавишникова.
1886 навчався співу в Московській консерваторії , три роки удосконалювався в Мілані , дебютував на сцені театру м. Верчеллі , мав успіх в оперних театрах Італії , Греції, Гватемали.
З 1890 — соліст Тифліської опери. Також працював в Баку.
 1 
1891–1892 виступав у Київській опері, блискуче дебютував у ролі Отелло , мав великий успіх у партіях Ленського, Рауля та Іоанна Лейденського .
Високо оцінений П. Чайковським за партію Германа у «Піковій дамі».
Витримавши конкурс, став солістом Большого театру в Москві .
Мав красивий, сильний голос широкого діапазону з багатою тембровою палітрою, як актор був артистичним й імпозантним.
Брав участь у прем'єрних виставах, не відмовлявся від ризикованого розширення свого амплуа — «Паяци» Р. Леонкавалло , «Зігфрід» Р. Вагнера , «Троянці в Карфагені» Г. Берліоза . Став улюбленцем публіки. У камерних концертах виконував романси П. Чайковського і М. Лисенка .
Зірвав голос. 1904 був звільнений з театру з призначенням мізерної пенсії. Деякий час приватно викладав спів. 15  березня 1904 покінчив життя самогубством у Москві. 2 
