«Penthouse» — американський еротичний розважальний журнал для чоловіків, один з найвідоміших у світі брендів. Крім журналу США випускаються аналогічні журнали різними мовами в усьому світі. Відрізняється від також відомого «Плейбою» відвертішим еротичним та сексуальним змістом. У США журнал «Пентгауз» визнаний порнографічним. Заснований Робертом «Бобом» Гуччіоне . Назва журналу — від назви розкішних апартаментів на верхніх поверхах міських багатоповерхівок.
Права на журнал належать корпорації «Дженерал медіа ком'юнікейшнз» , 2  дочірній компанії корпорації «ФрендзФайндер нетворк» , з 19 лютого 2016 — дочірня компанія корпорації «Пентгауз глобал медіа» ; від 11 січня 2018 року корпорації об'єдналися під спільною назвою Penthouse Global Media, Inc. Хоча Боб Гуччіоне був громадянином США, журнал 1965 року заснований у Великій Британії, і тільки з 1969 р. став продаватися також і в США. За часів успіху журналу Гуччіоне вважався одним з найбагатших людей США. Одного разу він потрапив до списку 400 найбагатших людей США за версією журналу Форбс . 3  Згідно зі статтею 2002 року в газеті «Нью-Йорк таймс», яка процитувала Гуччіоне, активи «Пентгауса» зросли до 3,5-4 мільярдів доларів за 30 років його існування, приносячи майже півмільярда чистого прибутку. 4 
Щомісяця журнал Penthouse присвоює звання «Кішечка місяця»  найкращій моделі.
Першою французькою моделлю, яка з'явилася на обкладинці американського видання Penthouse, в 2002 році стала Клара Морган, на той момент — порноакторка.
