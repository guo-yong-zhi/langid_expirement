Андрі́й Васи́льович Соколо́в — український кадровий військовослужбовець, генерал-майор Збройних сил України, заступник командира Оперативного командування «Південь» , раніше — командир 72-ї окремої механізованої бригади імені Чорних Запорожців.
По закінченні школи вступив до військового вищого навчального закладу .
До січня 2013 служив на посаді начальника штабу 30-ї окремої механізованої бригади. По тому очолив створений у Генштабі Центр оперативних стандартів і методики підготовки Збройних сил, призваний допомогти у переході Збройних сил України на європейські стандарти.
8 березня 2014, у складі оперативної групи Генштабу, разом із генералом Муженком, прибув на Широколанівський військовий полігон, де перебував до кінця квітня, а також виконував завдання в опергрупі ГШ на кримських перешийках. З 5 травня до кінця серпня 2014 служив в оперативному штабі АТО в Ізюмі та Краматорську, виконував завдання у військах. З вересня 2014 навчався в Інституті державного військового управління Національного університету оборони України імені Івана Черняховського. По закінченні 1-го курсу, у червні 2015 призначений командиром 72-ї окремої механізованої бригади, в/ч А2167, м. Біла Церква. Продовжив навчання в інституті на заочній формі. На той час бригада тримала позиції навколо Волновахи, від Гранітного до Ольгинки, а з 2016 — в районі міста Авдіївка.
У червні 2017 завершив навчання із диплом магістра з відзнакою та золотою медаллю. За багаторічною традицією, як кращий слухач оперативно-стратегічного рівня підготовки, отримав перехідну шаблю часів Богдана Хмельницького 1 .
Листопадом 2017 переведений на вищу посаду — заступник командира Оперативного командування «Південь» Сухопутних військ Збройних сил України 2 .
Указом Президента України у травні 2019 року А. В. Соколову присвоєно чергове військове звання генерал-майор. 3 .
Мешкає у Білій Церкві, з дружиною виховує двох дітей.
