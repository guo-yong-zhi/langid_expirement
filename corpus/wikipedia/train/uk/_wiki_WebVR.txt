WebVR — експериментальний JavaScript API, який забезпечує підтримку пристроїв віртуальної реальності, таких як Oculus Rift, HTC Vive, Samsung Gear VR або Google Cardboard у веббраузері 1 .
Цей API розроблено з урахуванням таких цілей 2 :
WebVR вперше був вигаданий навесні 2014 року Володимиром Вукічевичем з Mozilla. Над API також працювали Брендон Джонс, Борис Смус та інші члени команди Mozilla 3 . 1 березня 2016 року команди Mozilla VR і Google Chrome анонсували версію WebVR API 1.0. У результаті рефакторингу API було внесено багато поліпшень у WebVR 4 .
Останньою стабільною версією є 1.1 5 , яка востаннє була відредагована 5 квітня 2017 року. Редакторами цього документа були представники команд Mozilla і Google. Однак, деякі працівники компанії Microsoft також приєдналися й активно співпрацюють над процесом розробки версії API WebVR 2.0 6 .
В API WebVR представлено кілька нових інтерфейсів , які дозволяють вебзастосункам представляти контент у віртуальній реальності за допомогою WebGL з необхідними параметрами камери та взаємодією пристроїв . API був розроблений для виконання певної інструкції, яка дуже схожа на інший вебАРІ — Geolocation API. Необхідними кроками цієї інструкції є:
WebVR поки працює тільки в деяких версіях браузерів, які підтримують роботу з цим API. Зазвичай, потрібно увімкнути підтримку WebVR у налаштуваннях браузера, які більшість користувачів не змогли б легко знайти 7 . WebVR в даний час підтримується в браузері Firefox Nightly і користувацькій версії Chrome. WebVR v1.0 в Android Chrome треба вмикати в налаштуваннях браузера. Поки WebVR сумісний з більшістю браузерів, які підтримують частину API за допомогою polyfill. Microsoft у вересні 2016 року оголосила про початок розробки підтримки WebVR у браузері Edge 8 .
WebVR API все ще перебуває на ранній стадії розробки. Отже, визначений API часто змінюється і його не можна вважати стабільним. У той час, як API перебуває на стадії доопрацювання, підтримка версії 1.1 присутня в таких браузерах: Chrome для Android, Firefox Nightly, Samsung Internet, Microsoft Edge, Chromium, Servo й Oculus Carmel.
Слід зазначити, що підтримка WebVR не означає, що певний веббраузер підтримує певну ВР-гарнітуру, але забезпечує необхідний API, щоб дозволити браузерам вибирати, яку гарнітуру підтримувати.
Станом на 8 серпня 2017 року WebVR за замовчуванням увімкнено в браузері Firefox 9 .
Нижче наведено кілька відомих компаній або проектів, пов'язаних з WebVR:
Хоча WebVR є унікальним API, у більшості апаратних засобів є власні програми чи додатки, що дозволяють використовувати мережеві можливості та доступ до вебконтенту. Кілька ключових інструментів, таких як Unity та Blender, також можуть експортувати в Інтернет і надавати користувачам можливість використовувати їхній вміст без встановлення спеціальної програми.
