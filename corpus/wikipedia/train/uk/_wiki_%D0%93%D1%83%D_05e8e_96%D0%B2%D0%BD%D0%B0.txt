Тамара Іванівна Гундорова {.mw-parser-output .ts-comment-commentedText:not — українська літературознавиця і культуролог. Доктор філологічних наук, професор, завідувачка відділу теорії літератури Інституту літератури ім. Т. Г. Шевченка НАН України, член-кореспондент НАН України.
30 травня 2017 року затверджена членкинею Наукового комітету Національної ради України з питань розвитку науки і технологій при Кабінеті Міністрів України 1 .
Народилася у с. Климівка Карлівського району Полтавської області.
Закінчила відділення української мови та літератури філологічного факультету Київського державного університету імені Тараса Шевченка  та аспірантуру при Інституті літератури імені Тараса Шевченка НАН України.
1981 року захистила кандидатську дисертацію на тему «Проблема інтелігенції і народу в соціально-психологічних повістях Івана Франка 80-90-х років XIX ст.», а у 1996 році докторську дисертацію на тему «Дискурсія українського модерну. Постмодерна інтерпретація».
В Інституті літератури імені Тараса Шевченка НАН України працює від 1981 року. 2002 року очолила відділ теорії літератури. Є деканкою Українського вільного університету  та асоційованою співробітницею Гарвардського українського дослідницького інституту.
Викладала у Національному університеті «Києво-Могилянська Академія» , Київському національному університеті ім. Т. Шевченка , у Торонтському університеті , на Літній школі Гарвардського університету , в Українському вільному університеті , читала спецкурс в Українському католицькому університеті , брала участь у Грейсфальдській літній школі з україністики . Виголошувала численні доповіді на міжнародних конференціях і конгресах в Україні та за кордоном, а також виступала з лекціями в університетах США  та Канади , Великій Британії.
Стажувалася в університеті Монаша  , у Гарріманівському інституті Колумбійського університету , в Українському дослідницькому інституті Гарвардського університету , у Славістичному дослідницькому центрі  Хоккайдського університету , була стипендіатом імені Фулбрайта , Непораного , Шкляра , Яцика , Інституту відкритого суспільства .
Коло інтересів Тамари Гундорової — дослідження сучасної літературної теорії, гендерні студії, постколоніальна критика, модернізм та постмодернізм.
Друкувалася у часописах «Слово і час» , «Критика», «Сучасність», «Світо-вид», «Дивослово», «Ї», «Київська старовина», «Acta Slavica Japonica», «Journal of Ukrainian Studies», «Slavia orientalis», «Dubrovnik. Casopis za knjizevnost i znanost», «Porownania. Komparatystyka i studia postkolonialne», наукових збірниках «Постмодернизм в славянских литературах» , «Стус як текст», «Ukraine in the 1990-s. Proceeding of the First Conference of the Ukraine Studies Association of Australia» , «From Sovietology to Postcoloniality. Ed. by Janusz Korek» , авторка розділів в «Історії української літератури ХХ ст.» .
Рецензії на монографії Тамари Гундорової були надруковані у часописах «Критика», «Дзеркало тижня», «Книжник-review», «Літературна Україна», «Неприкосновенный запас», «Slavia. Casopis pro slovanskou filologii», «Journal of Ukrainian Studies», «Wiener Slavistisches Jahrbuch», «Zeitschrift fur Slavische Philologie», «Canadian Slavonic Papers».
Наукові праці стосуються сучасної української літератури, зокрема в аспекті її новітніх теоретичних інтерпретацій — постмодерністських, постколоніальних, гендерних, психоаналітичних. Розробила концепцію розвитку українського модернізму 2 . Основна проблематика праць Тамари Гундорової – переходи нової свідомості початку XX століття, «післячорнобильська бібліотека» як метафора українського постмодернізму на переломі XXI століття, меланхолія, популярна культура і кіч — від «Енея-парубка до Вєрки Сердючки» 3 .
«Ukrainian Euromaidan as Social and Cultural Performance» у збірнику «Revolution and War in Contemporary Ukraine. The Challenge of Change»  та «Symptom of the Loser and the Melancholy of Post-Soviet Generation» у збірнику «Eastern European Youth Culture in a Global Context»  4 .
Тамара Гундорова нагороджена премією і золотою медаллю АН України , лауреат премії журналів «Світовид»  та «Сучасність », премії НАН України ім. І. Франка  та премії ім. Ковалевих . Заслужений діяч науки і техніки України . 6  Книга Тамари Гундорової «Післячорнобильська бібліотека. Український літературний постмодерн» здобула перемогу у Всеукраїнському рейтингу «Книжка року — 2005» , а книга «Кітч і література. Травестії» здобула перемогу у Всеукраїнському рейтингу «Книжка року — 2008» .
  Україна   Література   Українська література   Біографії                     
