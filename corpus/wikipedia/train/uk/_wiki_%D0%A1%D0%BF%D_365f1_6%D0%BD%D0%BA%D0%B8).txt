Змагання зі спортивної гімнастики в командній першості серед жінок на літніх Олімпійських іграх 2020 відбудуться 25 і 27 липня 2021 року в Гімнастичному центрі Аріаке 1 . Участь візьмуть 12 команд по 4 гімнастки в кожній.
Це буде 21-ша поява цієї дисципліни на Олімпійських іграх. Уперше її провели 1928 року, у 1932 році зробили перерву, а потім проводили на кожній Олімпіаді починаючи з 1936 року. Збірна США перемогла на двох попередніх Олімпіадах.
Під час кваліфікації в командну першість розігрувалось 12 квот: 3 з них на Чемпіонаті світу зі спортивної гімнастики 2018  і 9 на чемпіонат світу зі спортивної гімнастики 2019  2 . 
Ці 12 команд змагаються у кваліфікаційному раунді. До фіналу виходять 8 команд, що набрали найбільшу кількість балів за сумою усіх чотирьох вправ. У фіналі кожна команда вибирає трьох гімнасток, що виконують усі вправи. Всі бали у всіх вправах додаються і дають підсумковий бал команди. Набрані під час кваліфікаційного раунду бали не враховують 3 .
