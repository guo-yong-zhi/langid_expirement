  Мала Любаша  у Вікісховищі
Мала Любаша — село в Україні, центр Малолюбашанської сільської громади Рівненського району Рівненської області.
Село електрифіковане, телефонізоване, газифіковане. Централізоване теплопостачання та каналізація відсутні. Центральна вулиця має асфальтоване покриття.
Мала Любаша розташована по обидва береги річки Замчисько, правої притоки Горині. Річка бере початок із Собовки і Вовчого , де колись було багато джерел. За однією легендою, Замчиськом її назвали тому, що була в лісі ніби під замком.
Мала Любаша знаходиться в південній частині Костопільського району. Від с. Мала Любаша до м. Рівне 40 км, а до м. Костопіль 6 км. Недалеко знаходиться м. Сарни .
Основу ґрунтового покриву складають дерново-підзолисті та піщані ґрунти. Територія села безпечна щодо затоплення поверхневими водами. Небезпечні геологічні процеси відсутні. Рельєф території населеного пункту рівнинний.
Перша письмова згадка про село належить до 1629 року. З IX ст. до кінця XII ст., землі, де зараз розташоване село, належали Київській Русі, пізніше — перейшли в адміністративне підпорядкування Галицько-Волинського князівства. Як окрема адміністративна одиниця, село Мала Любаша було виділене на землях Волинського Воєводства Польського королівства. З 1795 року перейшло під владу Російської Імперії, якій було підпорядковане до 1917 року. В цей період Мала Любаша належала до Тучинської волості Волинської губернії. З 1917 по 1939 рік — до Тучинської гміни Ровенського повіту в складі Польщі. За часів німецької окупації землі опинилися в складі рейхкомісаріату Україна. Малу Любашу визволили від німецької окупації 14 січня 1944 року. Це зробив батальйон 337-го стрілецького полку, яким командував Бузикін. Перший колгосп було організовано у 1949 році під назвою «Артіль імені Н. К. Крупської». Пізніше його об'єднали з колгоспами села Борщівка і міста Костопіль в один колгосп під назвою «Ленінським шляхом». Частина сільськогосподарських угідь була передана під міську забудову.
Існує легенда, що раніше село називалося Самостріли, колись тут жив багатий пан, якому належали довколишні села, ліси, поля, луки. У нього було дві доньки красуні. Так сталось, що обидві народилися в один і той же день, лише з різницею в роках, і названі були одним іменем — Люба. Коли дочки виросли і прийшла пора давати посаг, батько-вельможа поділив між ними порівну все, що мав, а те село, у якому збудував дім для молодшої з доньок, назвав Мала Любаша.
Салаганов Микола Осипович 
Народився 15 жовтня 1909року в селі Мала Любаша, Костопільського району, Рівненської області.
В 1916 році пішов в перший клас церковно-приходської школи, яку закінчив у 1920 році.
З 1920—1932 p.p. служив у польській армії. В 1935 році одружився з Овчарук Парасковією Юхимівною, з котрою виховали 5 дітей.
До 1943 року займалися особистим сільським господарством. З 1944 року по 1945 рік воював на фронтах Великої Вітчизняної війни, був тяжко ранений.
З 1945—1947 p.p. працював в особистому господарстві, був власником парні по виробництву коліс.
З 1948 р. по 1949 р. працював головою сільської ради.
В 1947 році став членом колективного господарства ім..Крупської і займав посаду завідувача тваринницької ферми, бригадиром будівельної бригади. В 1970 році пішов на пенсію.
Ім'я Салаганова М. О. внесено першим у Книгу Пошани «Гордість і слава М.Любаші».
Помер 1 червня 2011 року.
Нагороджений:
Інформація надана донькою Салаган Анастасія Миколаївна
Основні вантажопасажирські перевезення здійснюються через залізничну станцію Костопіль, відстань до якої 9 км.
До міжнародного автошляху E40  Краків — Перемишль — Львів — Рівне — Житомир — Київ — Полтава — Харків — Луганськ 35 км, а до регіонального автошляху Н25 Городище — Сарни — Рівне — Староконстянтинів 5 км. До аеропорту м. Рівне 47 км.
Рішенням сільської ради № 150 від 19 березня 2004 року затверджено символи села Мала Любаша:
У селі є 342 двори та нараховує 1199 жителів 1 . Сільраді підпорядковані села Борщівка та Лісопіль. В селі є загальноосвітня школа, клуб, бібліотека, фельдшерсько-акушерський пункт.
За переписом населення 2001 року в селі мешкало 1 089 осіб 2 .
Розподіл населення за рідною мовою за даними перепису 2001 року 3 :
Дерев'яна церква Покрови побудована 1777 р.,, проте невдовзі зруйнована. А у 1895 році побудована нова на кошти прихожан . Дерев'яна дзвіниця. 4  27 січня 2019 року церква перейшла до ПЦУ.
