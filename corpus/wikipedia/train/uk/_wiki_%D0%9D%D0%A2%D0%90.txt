«НТА»  — український регіональний інформаційно-розважальний телеканал, що мовить зі Львова. У сітці телеканалу є телепроєкти власного виробництва: новини, розслідування, соціальні і культурні програми, авторські інтерв'ю, токшоу тощо.
З 1998 по 2013 рік канал мав назву «НТА». З 2013 по 2015 рік канал мав назву «2 канал», оскільки у липні 2013 року телеканал переїхав до Києва, і після проведеного ребрендингу змінив назву на «2 канал», однак вже у липні 2015 року Національна рада України з питань телебачення і радіомовлення відкликала ліцензію «2 каналу», і, відповідно, канал припинив мовлення під логотипом «2 канал» 2 .
2015 року канал повернувся з Києва до Львова та знову почав мовити під логотипом «НТА».
Кардинальні зміни у керівництві каналу відбулися 2016 року, коли посаду головного редактора обійняла Наталія Струк, а креативним продюсером став Віталій Крутяков. Відтоді телеканал працює у напрямку інформаційного мовлення з чітким проукраїнським позиціонуванням. Команда повністю переформатувала програмну сітку, запустила нові проєкти, осучаснила логотип і концепцію телеканалу.
Власниками телеканалу НТА  Дмитро Добродомов  та Андрій Мисик  3  4 . Окрім каналу «НТА» Добродомова та Мисика вважали неофіційними власниками телеканалу «UkrLive/Перший кабельний» 5 .
