ГЕС Ченцзигоу  — гідроелектростанція в центральній частині Китаю у провінції Ганьсу. Знаходячись між ГЕС Dayuanba  та ГЕС Мяоцзяба, входить до складу каскаду на річці Байлонг, правій притоці Цзялін, яка в свою чергу є лівою притокою Дзинша .
У межах проекту річку перекрили комбінованою греблею заввишки 19 метрів, яка включає розташовану в руслі бетонну ділянку довжиною 66 метрів та лівобережну кам'яно-накидну секцію схожої протяжності. Вона утримує невелике водосховище з об'ємом 2,8 млн м3, в якому припустиме коливання рівня поверхні під час операційної діяльності між позначками 890,5 та 891,5 метра НРМ .
Зі сховища через правобережний гірський масив прокладено дериваційний тунель довжиною 17,2 км, виконаний у діаметрах 10,5 та 12,3 метра . На завершенні він сполучений із вирівнювальним резервуаром, верхня частина якого має висоту 41 метр та діаметр від 32 до 38 метрів, а нижня при такій же висоті має діаметр у 18 метрів. До машинного залу ресурс подається через три сталеві водоводи діаметром по 5 метрів.
Основне обладнання станції становлять три турбіни типу Френсіс потужністю по 38,3 МВт, які використовують напір до 62 метрів  та забезпечують виробництво 463 млн кВт-год електроенергії на рік. 1  2 
