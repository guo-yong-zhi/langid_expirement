«Граф Макс»  — італійська кінокомедія 1957 року режисера Джорджо Б'янкі, в якому зіграли Альберто Сорді, Вітторіо де Сіка та Анна Вернон. Це ремейк фільму «Синьйор Макс» 1937 року, в якому Вітторіо де Сіка грав головну роль. У 1991 році вийшов перероблений фільм режисера  Християна де Сіка, сина Вітторіо де Сіка, з такою самою назвою. Головні ролі у ньому грали Християн де Сіка та Орнелла Муті.
Римський продавець газет Альберто Бочетті  після знайомства з графом Максом Орсіні Варальдо , який купував у нього журнали, почав мріяти про життя багатих аристократів. Збіднілий граф Макс розповідає йому про гарні манери та правила поведінки у світі аристократів.
З нагоди новорічних свят Альберто отримав від свого дядька 25 000 лір, щоб поїхати до своїх родичів у гірському селищі Капракотта в Центральних Апеннінах. Та коли граф Макс довідується, що Альберто має їхати на новорічне святкування у цю глушину, він радить йому поїхати до зимового курорту Кортіни, де він зможе побачити, як живуть справжні аристократи. Чи приймуть Альберто, який назвався «графом Максом», у вищому світі?
  Портал «Італія»   Портал «Кінематограф»                       
