
Вика кашубська 1 , горошок кашубський 2   — вид рослин родини бобові , поширений у більшій частині Європи й у західній Азії.
Багаторічна витка чи невитка трав'яниста рослина 40–60 см завдовжки. Кореневище досить товсте, повзуче, розгалужене, деревне. Стебло прямостійне чи висхідне, малорозгалужене, щетинисте, м'яко-волосисте. Листки чергові, від короткочерешкових до безчерешкових, перисті з 6–12 парами листочків. Листочки від вузько-еліптичних до ланцетних, з цілими краями, до 8–10 мм шириною. Прилистки невеликі. Квітконоси коротші від листочків, зазвичай з 5–16 пурпурно-фіолетовими квітками. Боби 15–30 мм завдовжки, голі, жовтувато-коричневі, однокамерні, з 1–2 насінням 3  2  4 .
Поширений у більшій частині Європи й у західній Азії  5  3  6 .
В Україні зростає в чагарниках і на узліссях — в лісовій зоні, Лісостепу і гірському Криму 2 .
загальний вигляд
квіти й плоди
ілюстрація
  Портал «Ботаніка»   Портал «Біологія»                       
