Рокге́мптон  — місто у східній частині австралійського штату Квінсленд, центр однойменного району місцевого самоврядування. Населення міста за даними перепису 2006 року становило приблизно 69 тисяч чоловік  1 , а населення всього району — 111,5 тисяч чоловік   2 . Найближче велике місто — Гладстон .
Східною та північною межами району є узбережжя Коралового моря. Центральною частиною протікає головна річка району — Фіцрой, довжина якої становить 480 км  3 . У долині річки розташовані родючі землі, придатні для землеробства та скотарства. За 40 кілометрів від гирла річки розташовано місто Рокгемптон, що створювалось первинно як місто — річковий порт.
На відстані 90 кілометрів від узбережжя розташовані острови Великого бар’єрного рифу.
До приходу європейців у районі Рокгемптон традиційно проживали австралійські аборигени з племені дарумбал . 4 
«Європейська» історія цього району почалась 1853 року, коли до області, яка пізніше отримає назву «Рокгемптон», прийшли у пошуках пасовищ брати Чарлз та Вільям Арчери. У 1854 році уряд Нового Південного Уельсу створив новый район Лейхгардт , що охоплював область навколо річки Фіцрой.
Річкою було зручно користуватись для транспортування різноманітної продукції з внутрішніх територій району на узбережжя. У місці, де на річці було природне утворення, що створювало перешкоду судоплавному рухові вище за течією, утворилось перше селище з однойменною назвою — «Рокгемптон» . Офіційною датою заснування поселення Рокгемптон прийнято вважати 25 жовтня 1858 року 4 .
Як і багато інших австралійських міст, Рокгемптон почав активно розвиватись завдяки виявленню золота у прилеглих районах. Поступово він стає столицею всього Північного Квінсленду. У центрі міста починають зводити нові будівлі, більшість з яких збереглись до наших днів, як наприклад будівля банку , готелю , поштового відділення .
Під час Другої світової війни поряд із містом було розташовано військову базу США. База була розрахована на 70 000 військовослужбовців і була проміжним пунктом переміщення військ до районів бойових дій на Тихому океані та Новій Гвінеї  5 . Ще й у наш час на північ від міста, у районі Шоулвотер-Бей , розташовано широкий сухопутний та повітряний тренувальний полігон військової підготовки Сил оборони Австралії .
З причини відсутності на всій території штату Квінсленд крупних водосховищ у районі Рокгемптон бувають періоди, коли відчувається нестача прісної води. Основним джерелом прісної води є річка Фіцрой, площа її басейну — близько 142 664 км²  3 . На річці збудовано низку гребель, що відокремлюють припливну солону воду від прісної та греблі, що створюють штучні водосховища прісної води. У літній сезон дощів водосховища заповнюються прісною водою, що використовується протягом року для потреб сільського господарства, населення та промислових підприємств району.
Найбільша гребля  була введена в експлуатацію 1971 року. Гребля починається у межі міста і утримує озеро завдовжки 60 км  6 .
За 23 км на південний захід від міста Рокгемптон знаходиться одна з трьох найбільших електростанцій Квінсленду — Стенвелл . Її було введено в експлуатацію 1993 року, обладнана чотирма паровими турбінами, електрична потужність — 1 400 МВт, як паливо використовується вугілля.
Рокгемптон є важливим транспортним вузлом центральної частини Квінсленду. Через нього проходять основні автомагістралі, залізниця, поряд з містом розташовано аеропорт місцевого значення.
Автомагістраль «Брюс»  прямує вздовж узбережжя штату Квінсленд та перетинає Рокгемптон з півдня на північ. Рухаючись нею на південь, можна дістатись столиці штату Брисбену за 7,5 годин, а рухаючись на північ, можна дістатись най північнішого міста Квінсленду — Кернсу. Автомагістралі «Капрікорн»  та «Бернет»  ведуть до міст, що розташовані на заході, у центральній частині штату.
Громадськийй транспорт міста включає автобусне сполучення між усіма основними районами міста, зоною узбережжя та сусідніми містами, також можна скористатись послугами таксі. Залізницею , між Рокгемптоном та Брисбеном, шість днів на тиждень курсує експрес-потяг. Через Рокгемптон також проходить потяг з Брисбену до Кернсу.
Аеропорт Рокгемптону має важливе значення для місцевого туристичного бізнесу. Розташований на південно-західній околиці міста, він займає дванадцяте місце серед внутрішніх аеропортів країни із пасажиропотоку. Аеропорт пропонує рейси до крупних міст Австралії, включаючи Брисбен, Сідней, Кернс, Таунсвілль, Маккай, Гладстон та Мельбурн. Аеропорт також є базою для служби «Летючий Лікар» , а також тут базуються вертольоти служб порятунку. Найближчий міжнародний аеропорт — Брисбен.
Вантажний термінал Порт-Алма , у складі корпорації «Гладстон-Портс» , розташований за 45 км на південний схід від Рокгемптону на південному краї дельти річки Фіцрой. Порт-Алма приймає та відправляє на експорт як звичайні, так і спеціальні вантажі: аміачну селітру, вибухові речовини, металбрухт, сіль, заморожену яловичину й жир  7 . Поряд з вантажним терміналом знаходяться «сольові поля» компанії Cheetham Salt, на яких видобувають сіль з морської води  8 .
300 сонячних днів на рік, субтропічний клімат, близькість морського узбережжя та велика кількість місцевих пам'яток дозволяють приваблювати туристів до Рокгемптону упродовж всього року  9 .
Рокгемптон розташований у зоні субтропічного клімату за класифікацією Кеппена  10 . Через місто проходить лінія Тропіку Козерога . Цей факт є причиною частоти використання слова «Каприкорн» у назвах різноманітних місць району.
В цілому клімат можна охарактеризувати як комфортний. До міста не доходять ані тропічні мусони з півночі, ані холодніші повітряні маси з півдня. На рік тут можна відокремити два різних періоди — сезон дощів, який триває з листопаду до березня, та сухий сезон з квітня до жовтня, в середньому за рік випадає близько 800 мм опадів. Влітку, протягом дня, температура може перевищувати 32 °C, а на ніч знижується до 21 °C. Упродовж зими денна температура коливається близько 24 °C, середня нічна температура близько 10 °C.
Незважаючи на помірну кількість опадів, у сезон дощів річка Фіцрой може розливатись. Найсильніша повінь була зареєстрована у січні 1918 року, рівень води перевищив нормальний на 10 метрів. Дві останні сильні повені стались у січні та березні 2008 року  11 .
