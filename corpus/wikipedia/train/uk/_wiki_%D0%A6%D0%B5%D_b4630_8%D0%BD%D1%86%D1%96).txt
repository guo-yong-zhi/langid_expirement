
Церква Святого Миколая — парафія і храм греко-католицької громади Підволочиського деканату Тернопільсько-Зборівської архієпархії Української греко-католицької церкви в селі Галущинці Тернопільського району Тернопільської області.
Оголошена пам'яткою архітектури місцевого значення 1 .
Храм Святого Миколая збудовано у 1754 році. Парафія стала греко-католицькою у XVIII столітті. До 1946 року обслуговували громаду парохи сусіднього села Жеребки, зокрема, о. Василь Бачинський, який у 1946 році возз'єднався з РПЦ, тому парафія була православною до 1990 року.
З 1990 року парафія і храм — знову в лоні УГКЦ.
Єпископську візитацію парафії у 1999 році здійснив владика Михаїл Сабрига.
На парафії діє братство «Апостольство молитви» та Вівтарна дружина.
У селі є дві фігури парафіяльного значення і п'ять у приватному користуванні.
Парафія має у власности будівлю церкви з прилеглою територією.
