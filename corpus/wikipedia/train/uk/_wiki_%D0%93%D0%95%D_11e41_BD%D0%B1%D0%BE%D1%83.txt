ГЕС Рейнбоу — гідроелектростанція у штаті Монтана . Знаходячись між ГЕС Блек-Ігл  та ГЕС Cochrane, входить до складу каскаду на річці Міссурі, найбільшій правій притоці Міссісіпі .
На початку 20 століття річку перед водоспадом Rainbow Falls  перекрили бетонною греблею висотою 9  метрів та довжиною 322  метрів. Вона утримує водосховище з площею поверхні 0,5 км2 та об'ємом 1,5 млн м3 , в якому припустиме коливання рівня у операційному режимі між позначками 979 та 983 метрів НРМ.
Зі сховища по лівобережжю проклали три водоводи довжиною біля 0,8 км, два з яких завершувались у вирівнювальному басейні розмірами 105х55 метрів, який через водозабірну структуру живив шість встановлених у 1910 році турбін. Ще один сполучався з надземним вирівнювальним резервуаром висотою 20 метрів та діаметром 12 метрів та подавав ресурс для запущених в 1917-му ще двох гідроагрегатів. Ця станція загальною потужністю 35 МВт відпрацювала понад сотню років та була в 2013-му замінена новою. При цьому по лівобережжю проклали підвідний канал довжиною 0,8 км, який подає воду для однієї турбіни типу Каплан потужністю 59 МВт.
Відпрацьована вода повертається у річку по відвідному каналу довжиною 0,2 км. 2  3  4  5 
