Wilco — американський гурт, що виконує альтернативний рок, створений у Чикаго, штат Іллінойс. Колектив було сформовано у 1994 році учасниками альт-кантрі-гурту Uncle Tupelo після того, як його залишив фронтмен Джей Фаррар. Склад Wilco часто змінювався: постійними учасниками гурту є вокаліст Джефф Твіді та басист Джон Стірратт. Окрім них, з 2004 року до складу гурту входять гітарист Нельс Кляйн, мультиінструменталісти Пет Сенсон і Мікаель Йоргенсен, та ударник Гленн Котч. Наразі Wilco випустили одинадцять студійних альбомів, подвійний концертний альбом і чотири спільні альбоми: три з Біллі Бреґґом та один з The Minus 5.
На музику Wilco вплинули різні виконавці, серед яких Білл Фей та гурт Television. На дебютному альбомі A.M. гурт продовжив грати притаманне Uncle Tupelo альт-кантрі, але з того часу у їхньої музики з'явилося більш експериментальне звучання, яке включає в себе альтернативний рок та класичний поп. Музичний стиль Wilco змінився з кантрі-року 90-х до сучасного інді-року.
Wilco привернули увагу ЗМІ після виходу їхнього четвертого альбому, Yankee Hotel Foxtrot , та викликаній ним суперечці. Після запису альбому, Reprise Records відмовилися видавати альбом та розірвали контракт з Wilco, віддавши гуртові права на запис. Після того, як Foxtrot з'явився на вебсайті гурту, Wilco продали альбом Nonesuch Records. Станом на сьогодні Yankee Hotel Foxtrot — найуспішніший альбом Wilco, проданий тиражем у 670,000 копій. Колектив завоював дві нагороди Греммі за свій п'ятий студійний альбом, A Ghost Is Born , у тому числі за найкращий альтернативний музичний альбом. Останній на даний момент альбом Wilco, Ode to Joy, було видано 4 жовтня 2019 року.
Теперішні учасники:
Колишні учасники:
