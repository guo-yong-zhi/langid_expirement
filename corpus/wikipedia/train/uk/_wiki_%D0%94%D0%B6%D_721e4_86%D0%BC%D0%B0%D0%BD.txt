Джейсон Франческо Шварцман {.mw-parser-output .ts-comment-commentedText:not, Лос-Анджелес) — американський актор, сценарист і музикант. Джейсон Шварцман впродовж багатьох років співпрацює з відомим кінорежисером Весом Андерсоном у таких фільмах як «Академія Рашмор» , «Поїзд до Дарджилінґа» , «Фантастичний містер Лис» , «Королівство повного місяця» , «Готель «Ґранд Будапешт»» , «Острів собак» , «Французький вісник» . Успішними для Джейсона Шварцмана стали ролі в картинах «Вищий пілотаж» , «Зломники сердець» , «Продавщиця» , «Марія-Антуанетта» , «Приколісти» , «Скотт Пілігрим проти світу»  і «Порятунок містера Бенкса» .
Телеканалом НВО було створено комедійний телесеріал «Вбити нудьгу» , в якому Джейсон Шварцман успішно виконував головну роль вигаданого письменника з Брукліна.
Окрім акторської діяльності Джейсон Шварцман створив музичний сольний проект «Coconut Records», а також у період з 1994 по 2003 рр. грав на барабанах у рок-гурті «Phantom Planet».
Джейсон Шварцман народився в родині актриси італійського походження Талії Шайр  і продюсера з єврейським корінням Джека Шварцмана. Батько помер, коли Джейсону було 14 років. Джейсон доводиться онуком Італії і Камена Копполи, племінником режисера Френсіса Форда Копполи, кузеном Софії Коппола та Ніколаса Кейджа, Романа Копполи та Христофера Копполи.  
Дитячі роки Джейсон провів у Лос-Анджелесі, штат Каліфорнія разом зі своїм молодшим братом, майбутнім актором і музикантом Робертом Шварцманом  і старшим однокровним братом Джоном Шварцманом . Там же, 1999 року закінчив Віндвордську школу  4 .
З чотирнадцяти років Джейсон починає грати на ударних і пробує писати тексти до пісень у рок-гурті «Phantom Planet», які стали відомими, завдяки виконанню головного саунтрека до серіалу «Чужа сім'я» . 
Акторська кар′єра Джейсона Шварцмана розпочалась у 17 років із фільму режисера Веса Андерсона «Академія Рашмор», у якому він дебютував у ролі Макса Фішера . За цю роль він був номінований на численні кінопремії і був нагороджений премією «Young Artist Awards» як кращий молодий актор  5 .  
З 11 липня 2009 року одружений з Брейді Каннінхем  — дизайнеркою, мистецтвознавцем, співвласницею магазину TenOverSix у Лос-Анджелесі. Подружжя має двох доньок: Мелроу  і Уна . Родина мешкає в долині Сан-Фернандо . 
Джейсон Шварцман говорить, що він «завзятий вегетаріанець», не їсть м'ясо, молочні продукти та яйця. Створив відео про навколишнє середовище «What to Eat: The Environmental Impacts of Our Food, for Farm Sanctuary» 6  7 .
17 лютого 2009 року Джейсон Шварцман увійшов до «Топ-10: найстильніші чоловіки в Америці» за даними журналу GQ. 9 
