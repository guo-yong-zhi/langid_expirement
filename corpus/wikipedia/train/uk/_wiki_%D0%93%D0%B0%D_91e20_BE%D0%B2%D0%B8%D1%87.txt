Данило Дмитрович Гайдамаха {.mw-parser-output .ts-comment-commentedText:not — український мовний активіст, блогер 1  2 . Став відомим, перш за все, завдяки своїм відео, якими надихав зросійщених українців говорити українською 3  4 .
Народився у Києві. З дитинства спілкувався російською мовою. Оскільки його батьки є вихідцями з Криму, часто проводив літо там 5 . Зростав у російськомовному оточенні. Лише в 16 років почав переходити на українську мову, це тривало в нього протягом 3 років 5 . Батьки підтримали сина і з часом самі перейшли в повсякденному спілкуванні на українську 3 .
Закінчив школу мистецтв № 4 по класу гри на скрипці. 
Навчався на медіапродюсера в Інституті журналістики КНУ імені Тараса Шевченка з 2017 року. 6  З 18 березня 2019 року — Голова Студентського парламенту Інституту. 7 
2021 року вступив на магістерську програму з Історії в Український католицький університет.
Співзасновник ГО «Асоціація Українських Тіктокерів» 8 .
Став першим українськомовним блогером з більш ніж 100 000 підписників в TikTok 5 . Знімав короткі ролики про правила української мови, патріотизм і рекомендації як російськомовним перейти на українську 3  9  10 .
В жовтні 2020 року Данило оголосив кастинг на його шоу «Галас». За умовами, Данило протягом 8 тижнів навчав учасників шоу як стати успішним українськомовним тіктокером 11  12 .
