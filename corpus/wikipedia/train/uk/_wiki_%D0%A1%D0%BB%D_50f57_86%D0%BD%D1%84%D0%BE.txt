Слідство. Інфо — незалежна українська агенція журналістських розслідувань, що спеціалізується на розслідуваннях корупції у органах влади та гучних кримінальних злочинах. Створена у 2012 році журналістами Дмитром Гнапом та Анною Бабінець. З 2012 по 2018 роки «Слідство. Інфо» керував Дмитро Гнап, з 2018 року — Анна Бабінець. З 1 липня 2023 року головна редакторка — Анастасія Станко.
Протягом перших років, з 2014 по 2017 роки, редакція виготовляла щотижневу телевізійну програму журналістських розслідувань яка виходила на двох загальнонаціональних телеканалах «UA:Перший» та «24 канал», а також на інтернет-телеканалі «Громадське телебачення». З 2018 року формат «Слідство. Інфо» змінився, і команда почала створювати повноформатні документальні розслідувальні фільми та текстові розслідування. Команда «Слідство. Інфо» випускає по 4 документальних фільмів-розслідувань на рік.
«Слідство.Інфо» є партнерами мережі Проєкту розслідування корупції та організованої злочинності . 1 
2012 року проєкт заснували журналісти Дмитро Гнап та Анна Бабінець. За рік команда приєдналася до створеного під час Революції Гідності Громадського ТБ, а навесні 2014-го почала випуск щотижневої передачі телевізійних розслідувань. Протягом трьох років, з 2014 по 2017 роки, програма виходила на двох національних каналах: UA: Перший та 24 Канал, а також транслювалася на 15 регіональних. 2  З 2018 року журналісти «Слідство.Інфо» відмовилися від щотижневого формату й почали створювати повноформатні документальні розслідувальні фільми та текстові розслідування. 3 
У 2015 році команда заснувала громадську організацію. З осені 2018 року проєкт «Слідство. Інфо» фінансувався з трьох основних джерел: виробництво фільмів підтримує Антикорупційна ініціатива ЄС, робота сайту фінансується Фондом розвитку медіа U.S. Embassy Kyiv Ukraine, а спецпроєкти та відкриті бази даних  отримують фінансування від міжнародної мережі журналістських розслідувань Organized Crime and Corruption Reporting Project . 3 
2020 року агенцію фінансували шість донорських організацій та читачі: Міністерство закордонних справ Данії , відділ преси, освіти та культури посольства США в Україні, міжнародний Фонд «Відродження», Internews Network, Journalism Development Network . 4 
Фільмографія повноформатних документальних фільмів-розслідувань:
«Правосилля» — проєкт, який розповідає про порушення прав в'язнів у місцях позбавлення волі. 30  У межах проєкту розповідається про реальне життя ув'язнених, щоб покарання дійсно виправляло людину та не допускало скоєння нею повторних злочинів, щоб розслідування фактів катувань і нелюдського поводження за ґратами було неупередженим, а за його результатами пильно слідкувало суспільство. 31 
