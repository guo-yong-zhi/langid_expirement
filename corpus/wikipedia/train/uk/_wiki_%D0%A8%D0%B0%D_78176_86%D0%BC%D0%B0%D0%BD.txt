Шане́ль Іма́н Ро́бінсон {.mw-parser-output .ts-comment-commentedText:not — американська модель, найбільш відома як один з ангелів Victoria's Secret.
Народилася в Атланті, штат Джорджія. Її мати наполовину афроамериканка, наполовину кореянка, а батько афроамериканець. Вона виросла у Південній Каліфорнії в містечку Калвер-Сіті і ходила в школу Fairfax High School в Лос-Анджелесі. З початком модельної кар'єри Шанель Іман довелося займатися вдома, щоб закінчити школу.
2006 року взяла участь в конкурсі «Supermodel of the world», організованому модельним агентством «Ford Models». Вона посіла третє місце, підписала контракт з агентством і дебютувала на подіумі на показі колекцій таких брендів як Custo Barcelona і DKNY.
Згодом працювала з багатьма дизайнерами, серед яких Dolce & Gabbana, Issey Miyake, Marc Jacobs, Valentino, DSquared2, Hermès, Michael Kors, Oscar de la Renta, Ralph Lauren, Shiatzy Chen, Anna Sui, Diane von Fürstenberg, Vera Wang, Жан-Поль Готьє і Stella McCartney, а крім того брала участь у рекламних кампаніях для Bottega Veneta, Gap, Victoria's Secret Pink, Ralph Lauren, Express, Lord Taylor, HM, DKNY і United Colors of Benetton. Вона знімалася для таких журналів як Allure, Harper's Bazaar, V Magazine, ID Magazine, а також для іспанської, німецької, італійської та американської версій журналу Vogue.
Разом з моделями Ду Джуан і Коко Роша навесні 2007 року вона позувала для TIME Style & Design. У травневому номері американської версії журналу Vogue вона з'явилася на обкладинці разом з моделями Гіларі Рода, Каролін Трентіно, Ракель Циммерман, Олександрою Півоваровою, Агнесс Дейн, Коко Роша, Джесікою Стем, Даутцен Крус і Лілі Дональдсон, де вони були представлені як нове покоління супермоделей.
Іман також з'являлася на обкладинці Teen Vogue з моделями Алі Мітчелл і Керлі Клосс 2008 роцку. У січні 2009 року Шанель з'явилася на обкладинці New York Post. У тому ж році вона взяла участь у щорічному дефіле компанії Victoria's Secret.
У 2016 році Шанель приняла участь у проекті Бейонсе, який був спрямований на рівноправність білих та чорних моделей. Також дівчина добре товаришує з багатьма моделями, відомими на весь світ. Наприклад: Алессандра Амбросіо, Адріана Ліма, Лілі Олдрідж, Дауцтен Крус, Карлі Клосс, найкращою подругою є бельгійська модель Роуз Бертрам.
Шанель зустрічалась з американським репером Asap Rocky. Незважаючи на те, що пара ретельно приховувала свої відносини, одна з газет офіційно заявила, що Asap Rocky зробив юній красуні пропозицію. До кінця так і не зрозуміло що ж відповіла дівчина, але точно відомо, що після пропозиції вона з'явилася на світській тусовці, але на жаль, без обручки 2 .
