
Картка на сайті Верховної Ради України
Русла́н Олексі́йович Стефанчу́к {.mw-parser-output .ts-comment-commentedText:not — український правознавець та політик, державний діяч, голова Верховної Ради України IX скл. з 8 жовтня 2021 1  2 . У 2019—2021 роках — радник Президента України, перший заступник Голови Верховної Ради України , представник президента у Верховній Раді  3 . Доктор юридичних наук. Заслужений діяч науки і техніки України. Син Олексія Стефанчука.
Один із ідеологів владної партії «Слуга народу» 4 . Член РНБО з 14 жовтня 2021 року 5 . Співголова міжпарламентської ради Україна-НАТО. Співголова міжпарламентської асамблеї ВРУ з Сеймом Литви та Сеймом і Сенату Польщі. Співголова міжпарламентської асамблеї ВРУ з Парламентом Грузії, Парламентом Молдови. Голова Виконавчого комітету Національної парламентської групи в Міжпарламентському союзі, член групи з міжпарламентських зв'язків з Австрією. 6 
Народився 29 жовтня 1975 року в Тернополі у сім'ї медиків. 7 .
До 2019 року займався освітньою, науковою та адвокатською діяльністю. Працював у Хмельницькому університеті управління та права , Інституті законодавства Верховної Ради України, Національній академії прокуратури України та Вищій школі адвокатури.
Напрямки професійної діяльності: правотворчість, проблеми цивільного  права, особисті немайнові права, договірні та деліктні зобов'язання, право інтелектуальної власності, європейське приватне право, діяльність Європейського суду з прав людини, юридична освіта та наука. 8 
Був помічником-консультантом народного депутата шостого скликання  Анатолія Матвієнка 9 , а також радником віцепрем'єра Степана Кубіва 10 .
18 квітня 2019 року кандидат у Президенти Зеленський в ток-шоу «Право на владу» назвав Стефанчука однією з ключових фігур своєї команди, ідеологом партії «Слуга народу» та експертом з реформування державних правових інститутів та законопроєктної роботи.
З 21 травня 2019 року по 7 жовтня 2021 року  — радник президента, представник президента у Верховній Раді 11  12  13  3  14   15  16 .
Кандидат у народні депутати від партії «Слуга народу» на парламентських виборах 2019 року, № 2 у списку. 17  Безпартійний. 18 
Обраний народним депутатом України за партійним списком партії «Слуга народу», повноваження набув 29 серпня 2019 року 19 .
29 серпня 2019 року був обраний Першим заступником Голови ВРУ. 20  Входить до складу Національної ради реформ 21 , Національної ради з питань антикорупційної політики 22 . У Верховній Раді України очолював робочі групи з розробки законопроєктів у сфері народовладдя; з розробки законопроєкту про парламентську опозицію; з рекодифікації цивільного законодавства. Автор низки законопроєктів.
8 жовтня 2021 року обраний головою Верховної Ради України. За Стефанчука проголосував 261 депутат за мінімально необхідних 226 23  24 . 3 депутати виступили «проти», 63 — утрималися, 29 — не голосували. Кандидатами також були двоє представників фракції «Європейська солідарність» — Олексій Гончаренко та Яна Зінкевич, які отримали 44 та 146 голосів відповідно 25 .
Діти — син Олесь і донька Злата. Навчаються на юристів, син в Україні, донька — у Відні. Донька знає 6 мов. 26 
За інформацією руху «Чесно», Стефанчук не має у власності житла у Києві, отримує з бюджету компенсацію орендної плати, за винайм квартири у матері дружини. 27  Стефанчук заявив, що отримані як компенсацію кошти повернув. 28 
Опублікував понад 500 наукових та навчально-методичних праць. Обрані: 32  «Захист честі, гідності та ділової репутації в цивільному праві: монографія» ; «Правознавство: навчальний посібник» ; «Цивільне право України: навчальний посібник» ; «Загальнотеоретичні проблеми поняття та системи особистих немайнових прав фізичних осіб у цивільному праві України: монографія» ; «Особисті немайнові права фізичних осіб у цивільному праві : монографія» ; «Юридичне Поділля. Інформаційно-довідкове видання» ; «Кодифікація цивільного законодавства на українських землях: у 2 т.» ; «Актуальні проблеми цивільного права: особисті немайнові права» ; «Право світової організації торгівлі: Основні установчі акти. Англо-російсько-український глосарій» ; «Цивільний кодекс України: Науково-практичний коментар» ; «Охорона і захист прав та інтересів фізичних та юридичних осіб в цивільних правовідносинах» ; «Правове письмо: навчально-методичні матеріали» ; «Регистрация субъектов предпринимательской деятельности: Россия и СНГ» ; «Проблеми законодавчого забезпечення пріоритетних сфер суспільних відносин» ; «Цивільне законодавство України в контексті розвитку європейського приватного права: монографія»; «Науково-практичний класифікатор цивільного законодавства: науково-практичний посібник» ; «Правова доктрина України: у 5 т. Т. 3: Доктрина приватного права України» , 2017 ; «Представництво прокурором інтересів громадянина або держави в суді: підручник» ; «Класифікаційний адвокатський іспит: навчальний посібник» ; «Народовладдя в Україні: глобалізаційні виклики» ; «Emergency legal regimes and direct exercise of power by Ukrainian society» (у співавт., 2020 .
  Україна   Право   Наука   Біографії   Політика                    
