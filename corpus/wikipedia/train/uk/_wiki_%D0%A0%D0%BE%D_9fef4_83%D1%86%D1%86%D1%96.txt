* Ігри та голи за професіональні клуби враховуються лише в національному чемпіонаті.
Інформацію оновлено 3 лютого 2013.
** Інформацію про ігри та голи за національну збірну  оновлено 3 лютого 2013.
*** Тільки на посаді головного тренера.
Роберто Муцці  — італійський футболіст, що грав на позиції нападника. По завершенні ігрової кар'єри — футбольний тренер. Наразі входить до тренерського штабу клубу «Рома».
Виступав, зокрема, за клуби «Рома» та «Кальярі», а також олімпійську і молодіжну збірну Італії, з якою двічі ставав чемпіоном Європи серед молодіжних команд. Дворазовий володар Кубка Італії. Володар Кубка Інтертото. 
Народився 21 вересня 1971 року в місті Марино. Вихованець футбольної школи клубу «Рома». Дорослу футбольну кар'єру розпочав 1988 року в основній команді того ж клубу, в якій провів шість сезонів, взявши участь у 57 матчах чемпіонату. За цей час виборов титул володаря Кубка Італії. В 1993-1994 також грав за «Пізу» на умовах оренди.
В листопаді 1994 Муцці, який так і не став по-справжньому основним нападником в «Ромі», приєднався до скромнішого «Кальярі», в якому не лише відразу став гравцем основного складу, але й був одним з головних бомбардирів команди, маючи середню результативність на рівні 0,4 голу за гру першості.
1999 року перейшов до «Удінезе», в якому продовжував регулярно відзначатися забитими м'ячами. З «Удінезе» додав до переліку своїх трофеїв титул володаря Кубка Інтертото.
Протягом 2003—2007 років захищав кольори «Лаціо», з яким знову виграв Кубок Італії, та «Торіно». 
Завершив професійну ігрову кар'єру у нижчоліговій «Падові», за команду якої виступав протягом 2007—2008 років.
1989 року дебютував у складі юнацької збірної Італії, взяв участь у 5 іграх на юнацькому рівні, відзначившись 3 забитими голами.
Протягом 1990–1994 років залучався до складу молодіжної збірної Італії. На молодіжному рівні зіграв у 19 офіційних матчах, забив 4 голи. Зокрема у складі «молодіжки» встиг стати учасником двох чемпіонатів Європи серед молодіжних команд, в 1992 та 1994 роках, обидва з яких італійці виграли.
З 1991 по 1992 рік також захищав кольори олімпійської збірної Італії. У складі цієї команди провів 5 матчів, був учасником футбольного турніру на Олімпійських іграх 1992 року в Барселоні.
Розпочав тренерську кар'єру відразу ж по завершенні кар'єри гравця, 2009 року, очоливши одну з дитячих команд «Роми». Відтоді продовжує працювати з різними юнацькими командами римського клубу.
 Вікісховище має мультимедійні дані за темою: Роберто Муцці
  Портал «Біографії»   Портал «Футбол»                       
