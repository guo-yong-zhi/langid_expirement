
Ейдсволл  — комуна у Норвегії, у фюльке Акерсгус.
Адміністративний центр комуни — селище міського типу під назвою Сундет . Офіційна мова — букмол. Населення комуни станом на 2007 рік становило 19 916 осіб. Площа комуни Ейдсволл складає 456,6 км². Ейдсволл є частиною історичного регіону Румеріке .
Слово «Eidsvoll» має два корені: eid  і voll . Eid в цьому випадку означає «дорога, що проходить навколо водоспаду», а voll — луг, поле. Таким чином, обидва слова разом складаються у вислів: «Луг  біля дороги, що проходить навколо водоспаду». Річ у тому, що люди з околиць озера Мйоса , сплавлялися вниз по річці Ворма , і жителі Румеріке , піднімалися за течією цієї ж самої річки Ворма, мали подолати водоспад Сунфоссен . Через це Ейдсволл став важливим місцем зустріч ще задовго до приходу Християнства до Норвегії.
До 1918 року назва Ейдсволл писалося з d в кінці слова — Eidsvold. Містечко Ейдсволд у Квінсленді, Австралія, назване на честь норвезького Ейдсволла братами Арчер, що володіли земельними ділянками у Норвегії, досі використовує старий варіант написання.
Герб у міста Ейдсволл сучасний. Він був подарований комуні 20 листопада 1987 року. Зображення терезів на гербі символізує рівновагу, як символ правосуддя. Варто зазначити, що місцевий суд був створений в Ейдсволлі в ранньому Середньовіччі.
Одиницею адміністративного поділу  Ейдсволл був проголошений 1 січня 1838 року. 1 січня 1964 року до Ейдсволлу була приєднана комуна Фейрінг.
У старонорвезьких рукописах збереглися згадки про Айдсволле. В XI ст., замінивши містечко Ван . Ейдсволл став місцем зборів та судочинства для східних частин Норвегії. Завдяки доступу до річки Ворма і озера Мйоса забезпечувалося водне сполучення з північними територіями внутрішньої частини Норвегії.
У 1758 році в східній частині Ейдсволла було знайдено золото, що призвело до невеликої «золотої лихоманки» протягом короткого часу. Ці території тепер так і називаються - Gullverket, що в перекладі з німецької означає «Золотовидобування».
Ейдсволл Верк  був заснований у 1624 році королем Данії Крістіаном IV. Будучи добре забезпеченим гідроенергією річки Андельва, селище займалося плавленням залізної руди. У 1688 році Ейдсволл Верк став власністю директора Kongsberg Silver Mines пана Шланбуша  і залишався в його родині до 1781 року. У 1794 селище перейшло у володіння Карстена Анкера . До того часу селище перебувало у занепаді через те, що ліс на околицях, потрібний для виробництва деревного вугілля для плавильних печей, на той час дуже сильно виснажився. Анкер зміг не тільки відновити попередні роботи, а також налагодив виробництво пічок та інших металевих товарів. Поселившись в Ейдсволлі в 1811 році, він реконструював свій будинок, який згодом став відомий кожному норвежцю під ім'ям Eidsvollbygningen.
Причиною такої популярності Ейдсволлбігнінгена стала одна з центральних подій історії Норвегії — створення конституції 17 травня 1814 року. У наші дні в цій будівлі розташований музей. Щорічно 17 травня вся Норвегія відзначає  національне свято, що є державним вихідним днем.
У 1854 році між Ейдсволлом і Осло  була прокладена перша залізниця в Норвегії. Подальший шлях зі столиці до північних територій можна було доплисти  на пароплаві Шібладнер , досі плавають до Гамара, Йовіка  і Ліллегаммера.
Населення комуни за останні 60 років.
