|портрет= Фрідріх Вільгельм Ганс Людендорф  — німецький астроном, член Берлінської академії наук.
Родився в Тунові . Молодший брат Еріха Людендорфа. У 1897 році почав працювати асистентом в гамбурзькій обсерваторії, з 1898 працював у Потсдамській обсерваторії .
Основні наукові роботи присвячені вивченню спектрально-подвійних і змінних зірок, Сонця. Спільно з Г.Ебергардом отримав кілька тисяч спектрограм спектрально-подвійних зірок і з їхньою допомогою розрахував орбіти цих зірок і визначив їхні маси. Встановив затемнювану природу унікальної системи ε Візничого і знайшов його період . Провів статистичне дослідження орбіт спектралию-подвійних зірок, знайшов кореляцію між величиною ексцентриситету і довжиною періоду. Виконав також статистичне дослідження кривих блиску цефеїд і довгоперіодичних змінних, виявив залежності між формою кривої блиску і періодом для обох типів зірок і залежність амплітуди від довжини періоду у M-зірок з емісійними лініями. У 1924 запропонував систему класифікації змінних зірок за їхніми кривим блиску; в цій системі розрізнялися десять типів змінних. Показав, що розподіл інтенсивності в безперервному спектрі сонячної корони такий же, як і в спектрі фотосфери; знайшов зв'язок між формою корони і ступенем активності Сонця.
Ряд робіт Людендорфа відноситься до історії астрономії, зокрема епохи Ренесансу. У 1930-і роки займався вивченням астрономічних знань стародавніх майя. Встановив астрономічний зміст багатьох написів майя, показав, що майя вміли пророкувати моменти затемнень і знали синодичний і сидеричний періоди обертання планет.
Тричі обирався головою Німецького астрономічного товариства.
