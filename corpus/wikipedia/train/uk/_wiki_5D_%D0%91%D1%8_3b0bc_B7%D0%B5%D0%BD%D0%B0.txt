Комета Брорзена  відкрита 26 лютого 1846 року данським астрономом Теодором Брорзеном, за день до проходження перигелію. Незабаром після відкриття комета досягла перигею . Зважаючи на це видимий розмір коми зростав і за оцінками Йогана Фрідріха Юліуса Шмідта 9 березня становив 3...4 мінути, а вже 22 березня — близько 9 мінут . Востаннє в те повернення  комету бачили 22 квітня за 20 градусів від Полярної зірки. За спостереженнями того року було встановлено, що період обертання комети навколо Сонця становить 5,5 років, і те, що на спостережувану орбіту комета Брорзена потрапила завдяки зближенню з Юпітером у 1842 році.
Під час наступного повернення в 1851 році комету не було виявлено через її велике віддалення від Землі . До того часу орбіта комети ще не була обчислена досить добре, а в 1854 році ситуацію ще погіршило чергове зближення з Юпітером. 18 березня 1857 року комету як нову відкрив Карл Християн Брунс, але незабаром було встановлено, що це не нова комета, а бачена в 1846 році комета Брорзена. За цим поверненням за кометою стежили аж до червня 1857 року.
Комету було втрачено в 1862 році і знову знайдено в 1868. Таке тісне зближення з Юпітером дещо зменшило період обертання комети і дозволило її спостерігати в 1873 році. Наступне її повернення було самим благополучним, і комета спостерігалася цілих 4 місяці. Побачити знову комету Брорзена не судилося. В 1884 і 1890 цього не вдалося зробити через проблем з умовами спостережень. У наступні повернення в 1895 і 1901 роках всупереч зусиллям комету Брорзена знайти не вдалося.
Наступні серйозні пошуки зниклої комети були зроблені Брайаном Марсденом в 1973 році, коли, згідно обчислень повинні були настати дуже сприятливі умови спостережень. Марсден припускав, що комета не зникла, а втратила яскравість. Проте ніякі пошуки до успіху не привели. Це послужило підставою для занесення комети Брорзена в список втрачених комет, про що свідчить літера «D» в позначенні комети.
