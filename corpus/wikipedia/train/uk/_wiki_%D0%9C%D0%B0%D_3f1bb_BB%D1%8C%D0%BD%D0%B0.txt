
Марена фарбувальна 1 , марена красильна 2   — багатолітня трав'яниста рослина висотою до 1,5—2 метри; вид роду Марена родини Маренові .
Ареал марени фарбувальної — Середземномор'я, Мала і Середня Азія, Східна Європа.
Росте в прирічкових деревно-чагарникових заростях, по берегах зрошувальних каналів, на галечниках, остепнених луках, узліссях, у світлих соснових лісах, в занедбаних садах, виноградниках і вздовж парканів.
Марена фарбувальна — теплолюбна і вологолюбна рослина з довгим вегетаційним періодом. У посушливі роки розвивається слабо, насіннєва продуктивність значно знижена.
Рослина невимоглива до механічного складу ґрунтів: росте на пісках, суглинках і солонцях, однак найсприятливішими для марени  є легкі і середні за механічним складом родючі ґрунти.
У кореневищах марени фарбувальної містяться органічні кислоти , тритерпеноїди, антрахінони, іридоіди, цукри, білки, аскорбінова кислота і пектинові речовини.
У надземній частині виявлено вуглеводи, іридоіди, фенолкарбонові кислоти та їх похідні, кумарини, флавоноїди .
У листі — флавоноїди і ірідоіди.
У квітках — флавоноїди гіперозид і рутин.
