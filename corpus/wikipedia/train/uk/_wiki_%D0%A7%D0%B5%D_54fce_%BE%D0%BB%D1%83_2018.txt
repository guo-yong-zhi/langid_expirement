Китайська Суперліга 2018 — 59-й сезон найвищого рівня футбольних дивізіонів Китаю. Чемпіоном вперше у своїй історії став Шанхай СІПГ.
Правила щодо легіонерів і місцевих гравців U-23 продовжували змінюватись у цьому сезоні. Як мінімум один місцевий гравець віком до 23 років  повинен бути в стартовому складі, як і в сезоні 2017 року. Однак два правила щодо легіонерів змінилися: кількість іноземних гравців у заявці клубу було зменшено з п’яти до чотирьох і загальна їх кількість на контракті з клубом у сезоні було зменшено з семи до шести. Крім того, було запроваджено нове правило, яке стосується як легіонерів, так і місцевих гравців U-23: загальна кількість іноземних гравців, які брали участь у матчах, не повинна була перевищувати загальну кількість місцевих гравців U-23. 1  Гравці з країн АФК більше не мали переваги, але клуби могли зареєструвати одного ненатуралізованого гравця з Футбольної асоціації Гонконгу, Футбольної асоціації Макао або Футбольної асоціації Китайського Тайпею  як місцевого гравця. 2  Згідно рішення Китайської футбольної асоціації, ненатуралізований гравець — це гравець, який вперше був зареєстрований як професійний футболіст у одній із трьох вище зазначених футбольних асоціацій. Для ще більшої складності щодо ненатуралізованих гравців, гравці з Гонконгу та Макао повинні бути власниками паспортів Гонконгу або Макао, а гравці з Тайваню мають бути громадянами Тайваню. 3  У серпні правила щодо місцевих гравців U-23 були послаблена через Азійські ігри 2018. 4 
