Міхал Бірнер {.mw-parser-output .ts-comment-commentedText:not — чеський хокеїст, крайній нападник клубу ЧЕ «Білі Тигржи». Гравець збірної команди Чехії.
Хокейну кар'єру розпочав на батьківщині 2003 року виступами за команду «Славія» . Продовжив кар'єру виступами на юніорському рівні в Канаді, а згодом дебютував в АХЛ у складі «Пеорія Рівермен». 
2004 року був обраний на драфті НХЛ під 116-м загальним номером командою «Сент-Луїс Блюз». 
15 грудня 2007 його обміняли на Енді Мак-Дональда гравця клубу «Анагайм Дакс». 1  Таким чином Міхал опинився в складі команди «Портленд Пайретс» . Сезон 2008/09 він розпочав захищаючи кольори «Айова Чопс», а потім повернувся в Європу, де продовжив виступати за фінські команди, спочатку «Лахті Пеліканс», а згодом за ТПС, де чех відіграв чотири роки. 2 
Відігравши два сезони за команду КХЛ «Лев»  Бірнер повернувся до Фінляндії, де уклав однорічний контракт з клубом КалПа. 3 
Наступного року повернувся на батьківщину, де один сезон відіграв за «Білі Тигржи» після чого транзитом через клуб КХЛ «Трактор» 4  відправився до Швейцарії, де упродовж двох років виступав за місцевий «Фрібур-Готтерон».
Наразі ж грає за клуб ЧЕ «Білі Тигржи».
Був гравцем юніорської та молодіжної збірної Чехії, у складі яких брав участь у 13 іграх. На юніорському рівні виграв бронзові медалі чемпіонату світу.
У складі національної збірної Чехії провів наразі 24 матчі.
