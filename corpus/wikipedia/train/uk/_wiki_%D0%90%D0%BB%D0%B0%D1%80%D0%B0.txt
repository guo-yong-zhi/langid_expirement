 
 
 
Алара — давньоєгипетський фараон, засновник XXV  династії, цар Кушу, засновник династії царів Напати.
Був першим з нині відомих правителів Нубії, який об'єднав усю Верхню Нубію від Мерое до третього порогу Нілу та, можливо, був засновником храму Амона в Каві. Алара також зробив Напату релігійною столицею Нубії. Хоч він фактично й не був єгипетським фараоном , він вважається засновником XXV династії, оскільки два його безпосередніх спадкоємці Кашта й Піанхі підкорили своєму впливу Верхній Єгипет та вважаються єгипетськими фараонами.
Нубійська література приписує Аларі тривале царювання, пам'ять про нього мала центральне значення для пізніх міфів про походження царства кушитів, які з часом були доповнені новими елементами 1 . Алара був дуже шанованою постаттю в нубійській культурі й першим нубійським царем, ім'я якого нині відоме 2 .
Алару на царському троні замінив Кашта, який розширив вплив Нубії до Елефантини й Фів 3 . Алара похований у королівській усипальниці в Ель-Курру. Встановлено, що дружина Алари, цариця Касага, похована у могилі Q23 4 . Її могила розташована поряд з гробницею Q9, що, як вважають археологи, належить самому Аларі 5 .
  Портал «Єгипет»                        
