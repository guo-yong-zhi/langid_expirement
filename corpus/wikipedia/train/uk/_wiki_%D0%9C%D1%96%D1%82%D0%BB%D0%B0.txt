Мітла́ 1 , іноді помело́ 2  — господарський інструмент, використовуваний для підмітання приміщень і вуличних територій від сміття, опалого листя та іншого. Являє собою великий віник, часто прикріплений до довгої палиці; пов'язані в пучок довгими  стебла  кущів, трав'янистої рослини або синтетичні жорсткі пружні волокна, які можуть бути закріплені на держаку  3  завдовжки до 2 метрів.
Для виготовлення мітли можуть бути використані як природні, так і синтетичні матеріали.
Мітла в європейських віруваннях є поширеним атрибутом відьом, на що існує низка пояснень. За одним, оскільки прибирання традиційно вважається жіночим заняттям, то коли господині виходили з дому, лишали мітлу біля дверей на знак того, що їх зараз немає вдома. Мітла, залишена біля каміна, могла сприйматися забобонними чоловіками як ознака, що жінка вилетіла з дому через камін 4 . Інша версія пояснює, що мітла використовувалася в язичницьких обрядах одруження, позаяк символізує єдність чоловічого та жіночого начал, адже держак нагадує фалос. Окрім того мітли чи щіточки могли мати практичне застосування в обрядах для намазування шкіри зіллями, зробленими з беладони, блекоти чи дурману, що спричиняють затерпнення та відчуття невагомості 5 .
Перша відома згадка відьми, що літає на мітлі, датується 1453 роком в Гійома Еделіна 6 .
