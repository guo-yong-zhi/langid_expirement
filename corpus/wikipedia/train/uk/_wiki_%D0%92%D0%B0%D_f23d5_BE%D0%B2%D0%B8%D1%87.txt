Фе́дір Рома́нович Васи́льєв , село Бутрово Оршанського повіту Могильовської губернії, тепер Смоленської області, Російська Федерація — 15 листопада 1970, місто Москва, Російська Федерація) — радянський державний діяч, 1-й секретар Амурського і Орловського обласних комітетів КПРС. Депутат Верховної Ради СРСР 1-го , 3—4-го скликань.
Народився в бідній селянській родині. З 1923 до 1926 року навчався в Смоленській губернській школі радянського та партійного будівництва ІІ ступеня.
Член РКП з 1924 року.
У 1926—1934 роках — секретар волосного комітету, пропагандист повітового комітету ВКП Смоленської губернії; викладач робітничого факультету, редактор районної газети.
У 1934—1936 роках — слухач Смоленського інституту марксизму-ленінізму.
У 1936—1937 роках — 2-й секретар, у 1937—1938 роках — 1-й секретар Смоленського районного комітету ВКП Західної області.
З 1938 року — начальник Смоленського обласного управління сільського господарства.
На 1941—1945 роки — заступник голови виконавчого комітету Смоленської обласної ради депутатів трудящих.
Під час німецько-радянської війни, з 1942 до 1943 року — на політичній роботі в партизанських загонах північних районів Смоленської області.
У 1945—1946 роках — відповідальний організатор організаційно-інструкторського відділу ЦК ВКП. У 1946—1947 роках — інспектор управління із перевірки партійних органів ЦК ВКП. У 1947—1948 роках — інспектор ЦК ВКП по району областей Півночі.
14 серпня 1948 — 7 серпня 1952 року — 1-й секретар Амурського обласного комітету ВКП. Одночасно, в 1948—1950 роках — 1-й секретар Благовіщенського міського комітету ВКП Амурської області.
У серпні 1952 — березні 1953 року — слухач курсів перепідготовки при ЦК ВКП .
З березня 1953 року — завідувач підвідділу відділу партійних, профспілкових і комсомольських органів ЦК КПРС. У 1953 — січні 1954 року — завідувач сектора територіальних партійних організацій відділу партійних, профспілкових і комсомольських органів ЦК КПРС.
1 лютого 1954 — вересень 1955 року — 1-й секретар Орловського обласного комітету КПРС.
У 1955—1958 роках — на пенсії.
З 1958 року — завідувач бюро скарг і заяв Комітету радянського контролю Ради міністрів Російської РФСР.
Потім — персональний пенсіонер у Москві.
Помер 15 листопада 1970 року. Похований на Введенському цвинтарі Москви.
