Сафлорова олія - рослинна олія, що отримується з насіння сафлору красильного . Олія отримана холодним віджиманням застосовується у їжу, гарячим -- має технічні використання. Сира олія через гіркуватий смак рафінується. Олія, отримана з очищеного насіння, використовується як харчова. Олія з неочищеного насіння має гіркий смак, його застосовують для приготування світлих оліф, у миловарінні і у виробництві лінолеуму. Рафінована олія на вигляд прозора, майже без смаку.
Температура застигання олії - від -13 до -20°C, кінематична в'язкість при 20°C -  · 10-6 м/с, йодне число - 130-155.
Сафлорова олія, на відміну від багатьох інших рослинних олій, містить різновид вітаміну Е: гамма-токотриенол . Але, при цьому, сафлорова олія позбавлена такої корисної речовини, як сквалену.
Погано переносить нагрівання, тому непридатна для смаження. Тим не менш, підходить для приготування парою або як салатна олія. Часто використовується для овочевих страв і вмішується безпосередньо перед подачею на стіл. Також використовується для виробництва маргарину.
Через високий вміст ненасичених жирних кислот, пацієнти з гіперхолестеринемією можуть використовувати сафлорову олію як харчову добавку, в поєднанні з іншою нежирною їжею, для профілактики і лікування атеросклерозу.
Сафлорова олія часто використовується як засіб догляду за шкірою та тілом. Служить зволожуючим засобом для ванн і гелів для душу. Застосовується на шкіру при сильних себореї та акне. Також може використовуватися для нормальної шкіри з запаленням і, через матуючий ефект, для шкіри мішаного типу з жирною тенденцією та для догляду за шкірою в області навколо очей. З олії виробляють рідке мило.
Після 12-годинного виварювання отримується желеподібна маса , яка використовується як замінник лляної олії у виробництві лінолеуму. Оскільки сафлорова олія не жовкне, її використовують у лаках. Ще одним застосуванням є кустарне виробництво фарб, в т.ч. друкарських, і алкідних смол. Також використовується як паливо і, особливо в Індії, як мастило для вичиненої шкіри та канатів.
