Вели́ка рога́та худо́ба — узагальнена назва всіх порід сільськогосподарських тварин виду Bos taurus  з родини бикових , найважливіші свійські тварини, що постачають молоко, м'ясо, шкіру, органічні добрива, а також робочу тяглову силу .
Поняття «ВРХ» є господарським  і сформувалося внаслідок диференціації поняття «худоба» на велику  і малу, або дрібну рогату худобу .
Під назвою ВРХ у сучасному тваринництві і в інформаційному просторі мають на увазі, насамперед, корів, тобто самиць бика свійського , яких утримують задля отримання молока та приплоду.
Діалектною назвою ВРХ є також «маржина» 1 . Давньою назвою ВРХ є «бидло».
Сучасна велика рогата худоба походить від кількох різновидів дикого бика , серед яких учені виділяють такі: європейський, азійський та африканський. О. О. Браунер довів близьку подібність тура і сірої степової худоби не тільки за будовою черепа, а й за будовою скелета.
Вважають, що велика рогата худоба була приручена спочатку в Азії  близько 9-8 тис. років тому, потім у Європі .
До XVII ст. в Україні скотарство розвивалося, головним чином, у напрямі використання робочої худоби. Відомо, що це була сіра українська аборигенна порода. 2 
    Згідно з зоологічною систематикою велику рогату худобу класифікують так: тип — хордових; підтип — хребетних; клас — ссавців; вид — велика рогата худоба; ряд — парнокопитних; підряд — жуйних; родина — порожнисторогих; рід — бикоподібні; підрід — дика рогата худоба оподібні; підрід — власне дика рогата худоба. 2 
За краніологічним методом, що ґрунтується на особливостях будови черепа, велика рогата худоба поділяється на такі типи:
За класифікацією порід ВРХ за напрямками продуктивності розрізняють:
Масть здебільшого є типовою і стійко передається, тому має суттєве значення при оцінці тварин та належності їх до тієї чи іншої породи. За характером забарвлення волосяного покриву масті великої рогатої худоби діляться на прості та складні. До простих відносяться: руда, червона, чорна, біла і бура, а до складних — ряба, строката та чала. Забарвлення носо-губного дзеркала і слизових оболонок ротової порожнини досить часто є породною ознакою, і у чистопородної худоби вони бувають однорідного тілесного або стального кольорів. У помісей їх забарвлення неоднорідне.
Масті великої рогатої худоби: 2 
Розведення великої рогатої худоби зумовлює значний вплив на зміну клімату внаслідок вироблення в кишківнику тварин приблизно 10% антропогенних парникових газів 3 : вуглекислого газу , метану , оксиду азоту  та інших. Для зменшення викидів пропонують різні методи , однак поки що ці методи не застосовують масово. Вигодівля зерновими культурами зумовлює також збільшення площ під рослинництво. Також з метою боротьби з глобальним потеплінням рекомендують поступове зменшення поголів'я й зниження споживання м'яса  4 .
Велика рогата худоба належить до малоплідних тварин, які за отелення дають одного, зрідка — два нащадки. Лактація є побічним процесом отелення, тому прибутковість молочної ферми залежить від здатності корів до відтворення.
Статева зрілість у великої рогатої худоби настає у 6-12-місячному віці. Це залежить від породи, статі, умов годівлі, утримання, догляду та кліматичних умов. Так, телиці молочних порід у нормальних умовах годівлі досягають статевої зрілості раніше, ніж м'ясні.
Тільність — фізіологічний стан самок з моменту запліднення до народження повноцінного плоду. Після запліднення яйцеклітини настає тільність корів, тривалість якої становить 285 днів. Ембріональний розвиток бичків на 1-3 дні довший, ніж у теличок. При народжені телят-близнюків тривалість тільності на 3-4 дні більша, а при недогодівлі тільних корів період виношування плоду подовжується на 8-12 днів, і приплід народжується кволим. Народження різностатевих двійнят зумовлює неплідність телиць. Це явище називають фрімартинізмом і його можна виявити за допомогою імуногенетичного тестування.
Під лактацією розуміють період, протягом якого у корови утворюється, нагромаджується і виводиться молочною залозою молоко. Триває він від отелення до сухостійного періоду.
У перші 7-10 днів після отелення корова утворює молозиво, яке відрізняється від нормального молока за хімічним складом та біологічною дією. Якщо молозиво недоброякісне, це призводить до тяжких захворювань телят  і загибелі деяких із них у перші 5-20 днів життя.
Потім утворюється звичайне молоко, а в кінці лактації — стародійне.
Для утворення молока в перші місяці лактації корова витрачає поживні речовини, накопичені в її організмі. Спостерігається деяке зменшення живої маси, корова «здоюється з тіла».
Сервіс-період — це час від отелення до запліднення, тривалість якого — 60-80 днів.
Запліднення — формування зиготи в процесі з'єднання яйцеклітини зі спермієм і початок її поділу. Вважають, що одним із шляхів інтенсифікації відтворення й профілактики неплідності є запліднення корів у перший місяць після отелення. Це дає змогу одержати 100-відсотковий приплід  і значно збільшити виробництво молока.
Запуск — період, протягом якого здійснюється поступове припинення утворення і виведення молока із молочної залози. Тривалість цього періоду залежить від рівня молочної продуктивності. Важко піддаються запуску високопродуктивні тварини. Середня тривалість його — 7-10 днів.
Сухостійний період — це час від запуску до отелення корови, коли в молочній залозі не утворюється молоко і корова не доїться. Цей період важливий як для розвитку плоду, так і тільної корови. Інтенсивно розвивається плід. У корів відбувається інволюція секреторної тканини вим'я, нагромаджуються поживні речовини, що сприяє підвищенню молочної продуктивності у наступну лактацію та збереження їхнього здоров'я. Сухостійний період у корів триває від 45 до 60 днів.
Міжотельний період — це час від отелення до отелення. Оптимальна його тривалість 365 днів.
Неплідність — це нездатність статевозрілих тварин до відтворення потомства внаслідок природних або набутих у процесі використання причин. Вони зумовлюються порушенням у годівлі, утриманні й використанні тварин, невиконанням правил техніки штучного осіменіння, хворобами статевих та інших органів. Неплідність може бути тимчасовою або постійною; природженою або набутою.
Яловість — це наслідок порушення відтворної здатності тварин. Це господарсько-економічне поняття. Вона виникає внаслідок недоодержання приплоду від маточного поголів'я протягом року.
Велика рогата худоба в процесі еволюції набула можливості використовувати важко перетравлювані грубі корми за допомогою травлення в передшлунках  і під час жуйки. Тому головною особливістю жуйних тварин є їх спроможність ефективно засвоювати поживні речовини грубих та соковитих кормів. Ця біологічна особливість великої рогатої худоби зумовлена значним розміром шлунково-кишкового тракту та його специфічною будовою , типом травлення  і активним обміном речовин. Поживні речовини, що поступили з кормом в організм, перетворюються в розчинні й всмоктуються через стінки травного тракту в кров та лімфу. Травний тракт складається із трьох відділів: переднього, середнього і заднього.
До переднього відділу відносять ротову порожнину, глотку і стравохід. Їх функцією є споживання корму, його подрібнювання, пережовування і формування за допомогою слини кормового клубка, що проковтується і через стравохід потрапляє в передшлунок.
До складу середнього відділу входять багатокамерний шлунок ; тонкий відділ кишківника, печінка і підшлункова залоза.
Корм, який тварина проковтнула, потрапляє в передшлунок, де відбуваються такі процеси:
Основна функція рубця — перетравлення клітковини корму внаслідок целюлозолітичної активності популяцій мікроорганізмів: ссавці не виділяють у складі шлункових соків фермент целюлози. Це дає змогу великій рогатій худобі та й усім жуйним існувати і давати продукцію, споживаючи тільки грубі волокнисті корми. Значна частка потреби жуйних у білку забезпечується за рахунок мікроорганізмів — мікрофлора рубця спроможна використовувати прості азотисті речовини  для синтезу білків свого тіла. Розчинні продукти життєдіяльності мікроорганізмів легко всмоктуються в кров через стінку рубця і тому не нагромаджуються і не пригнічують дію ферментів мікрофлори рубця.
старанно пережовується, змішується із слиною і знову проковтується. Цей процес має назву, «жуйка», він відбувається декілька разів на добу і поліпшує травлення в рубці. Найінтенсивніше жуйка проходить вранці та увечері, а тривалість її залежить від кількості з'їденого корму.
Бактерії та інфузорії, що потрапили сюди, перетравлюються і дають організму велику кількість повноцінного білка. В сичузі відбувається дійсно шлункове травлення, що пояснюється наявністю залоз внутрішньої секреції. Але білкові речовини хімусу перетравлюються в невеликій кількості .
Задній відділ — це товстий відділ кишківника, в якому проходять обробку неперетравлені залишки корму і формуються калові маси. Також відбувається подальше всмоктування поживних речовин і води, внаслідок чого маса стає щільнішою. Далі розпочинається бродіння вуглеводів, гниття білкових речовин корму з виділенням газів. У прямій кишці із невсмоктаних і неперетравлених частин корму, бактерій, слизу формуються калові маси, що виходять із кишківника в міру їх накопичення. Тривалість перебування корму в травному тракті великої рогатої худоби — до 14 днів.
Різні внутрішньопородні та міжпородні типи великої рогатої худоби  мають різний ступінь споживання і використання поживних речовин. Фактично це результат мікроеволюції тварин. На такому рівні відбувається вдосконалення пристосувальних механізмів організму до умов зовнішнього середовища.
У новонароджених телят травлення в передшлунках не відбувається. Це пояснюється тим, що рубець у них не функціонує і молозиво надходить із стравоходу прямо до книжки, минаючи його. Це відбувається за допомогою стравохідного жолоба, який бере початок від входу до шлунка і закінчується отвором із сітки у книжці. Акт ссання — це основний стимул для рефлекторного замикання стравохідного жолоба і надходження молочних кормів безпосередньо до книжки та сичуга. Жуйка у телят відсутня. Вона
з'являється після введення до їх раціону грубих кормів.
Уже після річного віку рубець, сітка, книжка та сичуг майже сягають своїх остаточних розмірів. Травлення здійснюється за типом жуйних тварин. З розвитком рубця в ньому з'являються популяції бактерій, дріжджоподібних організмів та інфузорій.
Усі жуйні тварини мають специфічний обмін вуглеводів. Раціони, багаті на крохмаль, сприяють утворенню пропіонової кислоти, а згодовування об'ємних кормів стимулює утворення оцтової кислоти, яка є попередником у процесі синтезу молочного жиру. Крім того, жуйні відзначаються і особливостями азотистого живлення. Так, у рубці відбувається заміна або доповнення складу амінокислот, які є у білку з'їденого корму, а також заміна кількості азотних сполук, добутих худобою. Мікрофлора рубця здатна використовувати небілковий азот і перетворювати його у білок свого тіла, який утилізується організмом жуйних. Джерелом небілкового азоту є сечовина, яка під впливом ферменту уреази мікрофлори рубця руйнується до аміаку.
До відмінностей обміну азоту в жуйних відносять надходження амінокислот у тонкий відділ кишківника — це сирий протеїн кормового походження, мікробіальний протеїн, синтезований у рубці та ендогенний азот кишково-шлункового тракту.
Отже, особливості живлення великої рогатої худоби тісно пов'язані з будовою їх шлунка, і вона здатна виробляти велику кількість продукції виключно при споживанні високоякісних об'ємистих кормів.
Секреція молока — дуже складний процес синтезу, в якому бере участь весь організм, усі його системи, органи і тканини в найтіснішому зв'язку з умовами середовища.
Процес утворення і виведення молока починається після отелення і продовжується до запуску корови. Закінчується повністю перед початком сухостійного періоду. Цей тривалий час називають лактацією. Це пояснюється періодичністю діяльності молочної залози.
Молочна залоза ссавців, у тому числі й великої рогатої худоби — це складна трубчасто-альвеолярна залоза шкіряного походження. Молочна залоза в телят закладається у перші 1-1,5 місяця ембріонального розвитку у вигляді так званих м'язових смужок. У 2-місячного зародка на молочних смужках виникають чотири лінзи, що складаються з епідермісу. Останній, вростаючи в мезенхіму, формує епітеліальні колбоподібні утворення, що згодом перетворюються в секретуючі та видільні клітини.
До складу вим'я входить залозиста, сполучна, м'язова і жирова тканини. В секретуючих клітинах залозистої тканини — альвеолах з органічних речовин крові при участі ферментів синтезуються складові частини молока: молочний жир, білки, молочний цукор. Вітаміни, ферменти, гормони і мінеральні солі переходять із крові в молоко без змін. Але це не проста фільтрація, а фізіологічно активний і складний процес, що відбувається протягом лактаційного періоду. Відомо, що для утворення 1л. молока через вим'я корови проходить 400–500 л. крові.
Секреція молока відбувається безперервно і особливо інтенсивно в перервах між доїннями. Утворене молоко спочатку заповнює альвеоли і мілкі протоки, канали, потім витікає послідовно через дрібні й більш великі вивідні протоки в молочну цистерну. Поступово вим'я заповнюється молоком, м'язові волокна зменшуються і створюються сприятливі умови для подальшого накопичення молока, тому що
вим'я розширюється. Молокоутворення практично відбувається рівномірно. Це триває поки ємність вим'я  на 80-90% не заповняться молоком. Якщо ж воно переповнюється, то фізичне розширення молочної залози зумовлює підвищення тиску, кровоносні судини звужуються, зменшується кількість поживних речовин і секреція молока різко зменшується або зовсім припиняється. Тому, слід молоко систематично виводити із вим'я. При періодичному звільнені залози
від молока утворення його відбувається безупинно. Інтервал між доїннями не повинен перевищувати 12-14 годин. Сам же рефлекс молоковіддачі триває приблизно 5-6 хв. і відбувається таким чином періодично.
На території сучасної України рогата худоба відома як свійські тварини з молодшого неоліту; за слов'янської доби і згодом була найважливішою свійською твариною. Від 15 ст. відомий вивіз волів  до Західної Європи, а згодом і до Московщини, у 18 ст. рогату худобу експортовано з Лівобережжя й Поділля, пізніше перевезено з Південної України; У другій половині 19 ст. кормова база для рогатої худоби зазнала скорочення , а разом з цим поголів'я рогатої худоби не зростало паралельно до приросту населення; за 1897 — 1912 воно навіть зменшилося на центральних і східних землях на 8%. 1912 на всій території було понад 10 млн рогатої худоби. 35,7% сільських господарств не мали зовсім корів. Одночасно змінився склад рогатої худоби: зменшилася її м'ясна і тяглова частка , зросла — частка молочних корів. Плекання рогатої худоби, незважаючи на працю земств, було занедбане; молочна продуктивність корів у сільських районах становила 600–1000 кг на рік. Хоча товарність рогатої худоби зменшилася, проте з українських губерній вивозилося тваринницьких продуктів на понад 50 млн карбованців річно .
Поголів'я рогатої худоби збільшилося на центральних і східних землях у перші роки Першої світової війни  завдяки збільшенню перелогів, впало під час революції і знову піднеслося у роки НЕП  у зв'язку зі збільшенням чисельності сільських господарств , дуже зменшилося у роки колективізації і голодомору . Щоби піднести кількість рогатої худоби, радянська влада присвятила багато уваги розбудові тваринництва у колгоспах і радгоспах; при всіх колгоспах створено тваринницькі ферми, організовано тваринницькі радгоспи, багато зроблено для расового покращення рогатої худоби. Одначе ці заходи не дали значних успіхів, бо хоч кількість рогатої худоби в УРСР  піднеслася 1938 до 7,8 млн, переважна більшість її була в приватних руках: 69% худоби належало колгоспникам і приватним особам , 7% радгоспам, 24% колгоспам. На заході Україні змін у кількості рогатої худоби не було.
1941 року поголів'я рогатої худоби в УРСР становило 11 млн . Внаслідок німецько-радянської війни, воно впало приблизно до половини і щойно 1950 досягнуло стану 1941. Назагал піднесення тваринництва йшло зі значно більшими труднощами, порівняно з іншими галузями сільського господарства, і щораз більше відставало від збільшуваних потреб все численнішого міського населення на тваринницькі продукти. Як раніше, незадовільна була ще кормова база, а також колгоспи були не зацікавлені матеріально у розвитку тваринництва. Ці огріхи намагалися усунути рішеннями пленумів ЦК КПРС , рядом інших постанов партії й уряду, які визначали напрям розвитку тваринництва. Серед іншого, створено солідну кормову базу збільшенням посівів кормових культур і кукурудзи, підвищено заготівельні та закупівельні ціни на продукти тваринництва, поліпшено племінний склад тварин, виведено ряд нових порід рогатої худоби й поліпшено багато старих.
Зростання поголів'я рогатої худоби видно з таблиці. Воно зросло 1966 до 21,2 млн і відтоді залишилося без змін: 1972 — 22,3 млн  або 21,8% поголів'я всього СРСР; число корів — 8,5 млн .
Показником інтенсивності скотарства с число рогатої худоби на 100 га сільськогосподарських угідь; в УРСР їх припадає 50,0 , у тому числі корів — 20,7. Найбільшу густоту рогатої худоби виявляє Галичина, Волинь і Правобережний Лісостеп , середню — Лівобережжя й Кубань, найнижчу — південно-західний степ ; подробиці видно з карти.
 — 1913,  — 1940,  — 1968,  — Чч. приблизні
Збільшення поголів'я рогатої худоби стосується лише колгоспно-державного сектора; в особистих підсобних господарствах число рогатої худоби залишилося за останні 10 pp. без змін, а то й зменшилося. Головною причиною цього є відсутність відповідної кормової бази для рогатої худоби колгоспників; тому тепер лише половина колгоспних дворів має власні корови. Напрям колгоспного й державного тваринництва — м'ясо-молочний, приватного — гол. молочний: на 100 штук всієї рогатої худоби на корів  припадало у колгоспах — 32,0%, у радгоспах — 32,2%, у приватних господарствах — 69,4%
Значно більше, ніж чисельність рогатої худоби, зростала кількість м'яса і молока внаслідок інтенсифікації тваринництва. У 1950 в УРСР вироблено 552 333 т яловичини і телятини, 1971 вже 1118, що становило 21,4% продукції всього СРСР. У 1950 вироблено 6 804100 т молока, 1971 — 18 947 100 т (у тому числі у колгоспах і державних господарствах 67,4%, в особистих господарствах — 32,6%, що становило 20,8% молочної продукції всього СРСР. На 100 га с.-г. угідь вироблено в УРСР у 1971 442 центнерів молока (1940 — 162,5; в СРСР на 1971 — 152), а сер. надій молока від однієї корови становив 2 198 кг (1955 1 569 кг; в СРСР на 1971 — 2 105 кг). Виробництво молока на 100 га сільськогосподарських угідь було найінтенсивніше, як і густота корів, на Західній Україні та в околицях великих міст, поблизу яких скотарство має молочарський характер. Продукція молока на 1 мешканця в Україні, 1971 року становила 397 кг, м'яса 64 кг (в СРСР — 338 і 54 кг). Попри збільшення продукції м'яса, воно насилу покриває попит населення міст.
За останні роки вся велика рогата худоба була породиста. Її відсоток зростав у колгоспах України так: 1951 — 62%, 1955 — 96%, 1966 — 100%. В Україні поширені молочно-м'ясні і молочні породи: червона степова, симентальська , червоно-ряба, лебединська, червона-польська та інші.
Дослідну роботу з рогатою худобою провадять Н.-Д. Інститут Тваринництва степових районів ім. М. Іванова , Н.-Д. Інститут Тваринництва Лісостепу і Полісся УРСР , Н.-Д. Інститут Землеробства і Тваринництва західних районів УРСР , Укр. Н.-Д. Інститут Експериментальної Ветеринарії , Український Н.-Д. Інститут Фізіології і біохімії тварин , катедри с.-г. інститутів, дослідницької станції.
Порівнюючи розвиток скотарства в Україні з іншими державами, можна зазначити, що чисельність великої рогатої худоби та її співродичів, зростає на земній кулі щорічно на 2%. За умов інтенсивної технології використовується 300 порід великої рогатої худоби, 121 — зебу і 30 — гібридного походження. Найбільшими виробником яловичини є США, молока — США, Франція, Німеччина.
Найвищі надої молока в Ізраїлі, США, Нідерландах . Поряд з цим є ряд країн , де річний надій на корову становить менше 1000 кг. 2 
