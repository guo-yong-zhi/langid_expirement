Every Country's Sun  — дев'ятий студійний альбом шотландського пост-рок гурту Mogwai, представлений 1 вересня 2017 року на лейблах Rock Action Records у Великій Британії та Європі, Temporary Residence Limited у США та Spunk Records в Австралії 5 .
У квітня 2016 року гітарист гурту Стюарт Брейсвейт розповів «The Guardian», що гурт написав нові пісні і збирається до США для їхнього студійного запису із продюсером Дейвом Фрідманом . 25 листопада 2016 року Фрідман повідомив, що гурт розпочав запис альбому, а 2 березня 2017 року гурт оголосив, що запис альбому завершено і що вони працюють над зведенням у Abbey Road Studios. «Mogwai» анонсували світовий тур на підтримку нової платівки, перші виступи якого були заплановані на жовтень у Європі; після європейської частини туру гурт у листопаді відправився до Північної Америки, а на завершення зіграв у рідному місті Глазго, що в Шотландії.
14 травня 2017 року гурт оголосив назву та дату виходу нового альбому, при цьому випустивши першу пісню — «Coolverine».
