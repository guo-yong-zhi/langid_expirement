І, і — літера деяких кириличних абеток; позначає неогублений голосний звук переднього ряду високого підняття . Колись називалась «і десяткове».
Походить від старослов'янської кириличної літери  , утворене на основі аналогічної літери візантійського уніціалу, що була варіантом грецької Ι, ι . Старослов'янська назва букви — «і», її фонетичний дублер  називається «іже», хоча зазвичай їх називали відповідно «і десяткове» і «і вісімкове» — за їхніми числовими значеннями у кириличній цифірі.
У глаголиці мала вигляд  . Числове значення у кириличній буквеній цифірі — «десять», у глаголичній — «двадцять».
І — дванадцята літера української абетки. У сучасній українській мові позначає неогублений голосний  переднього ряду верхнього підняття, а на початку деяких слів, залежно від вимови, крім звичайного , також цей звук з більшим чи меншим наближенням до : .
У староукраїнській графіці мала варіанти и, і, ї, j, які у зв'язку з наявністю різних писемних шкіл і типів письма  вживалися у кількох варіантах, що допомагає визначити час і місце написання пам'яток.
Тривалий час і вживалася в українському письмі як дублер літери и, а пізніше й ы — у більшості українських земель з XII—XIII ст. їх читали як звук  , причому з XV ст. і писали перед голосними, а и, ы — в інших позиціях. Для звука  тоді використовувалася літера ѣ : наприклад, мѣнута, фѣґура.
У 16 столітті, крім рукописної, з'явилась друкована форма літери.
У «ярижці» вживання цієї літери було аналогічне використовуванню її у російському письмі — перед літерами, що позначали голосні звуки: «а», «е», «ю», «я».
В українській абетці літера і послідовно вживається, починаючи з «Грамматики малороссійскаго нарічія» О. П. Павловського  — для позначення голосного , що виник з праслов'янських *o, *e в новозакритому складі та давнього початкового *i .
У правописі Гатцука і використано замість скасованого ѣ — для позначення звука , ця заміна стала правилом для всіх подальших правописних систем.
Звук  існував у праслов'янській мові, де він може мати різне походження: від праіндоєвропейського ī, від праіндоєвропейських дифтонгів ei̯ і oi̯, від сполучення *jь. У більшості українських діалектів надалі він злився з  в новий звук . Але потім виник новий  — з праслов'янських *o, *e в новозакритому складі . В одиничних випадках  розвинувся з  в аналогічній позиції . Окрім того, в  могли переходити й інші звуки.
Отже, сучасне українське і  може походити:
Нині використовується також при класифікаційних позначеннях і означає «дванадцятий» : пункт «і» розділу 2. При цифровій нумерації може вживатися як додаткова диференційна ознака, коли ряд предметів має однаковий номер: кабіна № 8-ті й подібне.
У російській мові літеру вживали до реформи 1918 р., після якої її замінила «и». Літера і позначала той же звук , що її дублер «и», але вживалася лише перед голосними, «й», та у слові «міръ»  — для відрізнення від «миръ» .
У білоруській абетці вживається для позначення звука .
  Портал «Українська мова»                        
