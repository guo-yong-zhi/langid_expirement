Нарі́ччя 1    — найбільша одиниця територіальної диференціації діалектів мови, що становить сукупність близьких за визначальними рисами діалектів/говорів, які в свою чергу є об'єднаннями субдіалектів/говірок.
Структуровий зв'язок між всіма діалектичними підвидами наступний: мова → супрадіалект/наріччя → діалект/говір → субдіалект/говірка.
Структурні особливості говірок, що входять до складу наріччя, виразно диференціюють одне наріччя на тлі інших. Територію поширення наріччя окреслюють пасма — ізоглоси явищ, інтегральних для усіх чи переважної більшості говірок даного наріччя, а також ізоглоси явищ, поширених лише в окремих говорах. 2 
В українській діалектній мові виділяються: північне наріччя , південно-східне наріччя і південно-західне наріччя.
Поділ на три наріччя був запропонований К. Михальчуком у праці «Наріччя, піднаріччя і говори Південної Росії у зв'язку з наріччями Галичини» ; пізніше з уточненнями й окремими застереженнями цей поділ усталився в українській діалектології. Існує двокомпонентна класифікація , при цьому у межах південного наріччя виділяли пд.-східне і пд.-західне піднаріччя . Одне наріччя від іншого відділяється смугою перехідних говірок. Глибина протиставлення між наріччями різна: на фонетичному рівні ближчими між собою виявляються південно-східного і частина південно-західного, на рівні граматичної структури близькими є південно-східне і північне наріччя.
