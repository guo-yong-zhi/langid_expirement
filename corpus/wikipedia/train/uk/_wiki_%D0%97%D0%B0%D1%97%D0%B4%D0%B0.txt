528.5
Заїда  - захворювання слизової оболонки і шкіри кутів рота, що виникає, найчастіше, внаслідок дефіциту вітамінів групи B ; вітаміну A та іноді вітаміну E, чи комбінації дефіцитів цих вітамінів. Запальний процес, зазвичай, розвивається за участі стрептококів  або дріжджоподібних грибків роду Candida .
Хворіють частіше діти й підлітки, що мають звичку облизувати губи, а також люди похилого віку, які носять зубні протези. У куточках рота з'являється мокрість, почервоніння шкіри, згодом утворюються болючі тріщинки, вкриті жовтою кірочкою.
Іноді захворювання може перейти на слизову оболонку порожнини рота.
Стрептококова заїда частіше відзначається в дітей; починається з появи в кутку рота флікіслотени  з млявою тонкою поверхнею; на місці міхура швидко утворюється ерозія у формі тріщинки, що покривається гнійно-кров'янистої кіркою. Після її видалення стає помітною червона волога поверхня, що легко кровоточить, нерідко з тріщиною по центрі; через 1-2 год заїда знову покривається кіркою. Процес може супроводжуватися несильним болем при відкриванні рота.
Кандідамікотична заїда характеризується утворенням в кутку рота лаково-червоної ерозії, оточеної бахромою мацерованного епітелію. Іноді ерозія покрита сірувато-білуватим нальотом. На відміну від стрептококової заїди, при кандідамікотичній відсутні кірки на поверхні ерозії і зазвичай, коли рот хворого закритий, вона маскується нависаючою шкірною складкою. Захворювання нерідко має хронічний рецидивуючий перебіг.
Якщо заїда з'явилася у дитини, то причиною може бути просто звичка облизувати губи або тягнути в рот сторонні предмети. У дорослої людини хейліт можуть порушувати стрептококи, стафілококи або грибкові захворювання.
Рідкісні Причини
Гіпо- і авітаміноз ; залізодефіцитна анемія.
Неправильний прикус. Якщо на тлі цього слизова та шкіра кутів рота контактують зі слиною, це провокує ангуліт;
Неправильно підібрані протези або відсутність зубів. Це веде до зміни прикусу і механічного подразнення;
Проте найчастіше заїда з'являється на тлі авітамінозу, особливо за бракому рибофлавіну - вітаміну В2. В цьому випадку, окрім неприємних висипань на губах, можуть лущитися крила носа, з'явиться свербіння і почервоніння язика. Слабкість, втрата апетиту і швидка стомлюваність теж сигналізують, що організму не вистачає вітамінів.
Лікування призначає лікар.
Якщо його викликає грибок, то слід застосувати антимікотичні засоби . Скоріше за все, в такому разі буде біла осуга на язику.
Якщо це бактерії , то скористайтеся кремами з антисептичною та антимікробною дією, і, можливо, кортикостероїдами. Такі препарати є досить недорогими і безрецептурними. І вже після цього наносьте креми з, наприклад, алое, вітаміном Е та екстрактами зеленого чаю чи обліпихою, чи інші засоби, що сприяють загоєнню ран.
Якщо є підозра, що куточки рота раз-у-раз тріскаються через недостатнє живлення, а інфекція є лише наслідком, то потрібно проконсультуватися з лікарем щодо терапії. Підозра має виникнути, якщо ви точно знаєте про запальні процеси в кишківнику, в людей, що тривалий час лікувалися антибіотиками, а також в людей старшого віку. Останні ризикують недостатньо споживати нутрієнтів через брак коштів, понижену кислотність шлунку, поліпи в кишківнику, та вікову втрату апетиту.
Для профілактики заїдів важливе значення має правильне харчування: їжа багата на вітаміни, особливо групи В, які в значній кількості містяться у фруктах, овочах, свинячій печінці, пивних дріжджах та інших продуктах.
Важливу роль також відіграє постійний і правильний догляд за порожниною рота. У разі подразнення шкіри в куточках рота з раціону треба вилучити гострі та кислі страви, цитрусові.
