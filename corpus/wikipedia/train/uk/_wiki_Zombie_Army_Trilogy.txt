Zombie Army Trilogy  — відеогра серії Sniper Elite, розроблена і видана англійською компанією Rebellion Developments 6 березня 2015 року. 
Геймплей гри аналогічний грі Sniper Elite V2. Гравцеві пропонується боротися з ворогами здалеку зі своєю снайперською гвинтівкою або вступати в рукопашний бій. Крім цього, гра приймає більш лінійний дизайн рівнів, з меншим акцентом на стелс. Як і в V2, гравець може використовувати різні типи вибухових речовин, в тому числі стандартні гранати, міни та динаміт.
Сюжет гри складається із трьох епізодів, які, в свою чергу, поділяються на 5 розділів. Перші 2 епізоди повністю повторюють сюжети ігор Sniper Elite: Nazi Zombie Army і Sniper Elite: Nazi Zombie Army 2.
У квітні 1945 року, в фюрербункері, генерал Вермахту інформує Гітлера про те, що війна програна і Берлін скоро впаде, і що капітуляція — єдиний варіант виходу з ситуації. Обурений Гітлер вбиває офіцера і заявляє, що Третій Рейх ніколи не буде переможений, після чого наказує здійснити «План Z»: воскресити померлих німецьких солдатів. Таким чином, солдати загиблі на полях битв Другої світової війни, воскресають з мертвих вже в вигляді зомбі.
Після повстання зомбі, оперативник ОСС та американський снайпер Карл Фейрберн, ветеран Червоної Армії Борис Медведєв, гауптман вермахту Герман Вольф і німецький вчений-окультист доктор Ефрам Швайгер змушені об'єднатися в покинутому селі недалеко від Берліна.
Після зачистки села від зомбі, квартет сідає у вантажівку і їде в Берлін. Однак, місто вкинуто в хаос: бомбардування зробили свою справу та ще й зомбі бродять по вулицях. Радіопередача повідомляє квартету, що зомбі збираються в сусідньому Меморіальному соборі, і четвірка їде.
У соборі вони знаходять есесівського окультного генерала, що викликає зомбі. Бійці долають генерала і виявляють тунель під вівтарем церкви. Тунель веде групу до підземного об'єкту, переповненому нежиттю. Всередині, четверо солдатів знаходять згадку про «Книгу душ» яка зберігається в Берлінській державній бібліотеці. Ця книга є окультним артефактом, який дозволяє керувати зомбі.
Виходячи з об'єкта, бійці розчищають дорогу до бібліотеки, де отримують книгу і використовують її силу проти зомбі, але швидко розуміють, що її вплив на орду мерців мізерним. Солдати вирішують втекти через U-Bahn канал, де вони вбивають іншого окультного генерала і тікають на катері.
Гітлер і генерал Вермахту знаходиться у пастці: некеровані зомбі проникли у фюрербункер і намагаються вибити двері в кабінет Гітлера. Фюрер бере невідомий артефакт і заявляє генералу, що той захистить їх, на що генерал відповідає, що потрібні всі 3 частини артефакту. Розлючений Гітлер забиває генерала до смерті, однак в кабінет вириваються зомбі і вбивають його.
Фейрберн разом із супутниками повернувся в Берлін, щоб зібрати 3 частини реліквії, яка може знищити зомбі. Перша частина знаходилась у Музеї кайзера Фрідріха, друга — у фюрербункері, а третя — у зенітній вежі за межами Берліну під охороною окультного генерала. Тим часом командування союзників вирішило провести операцію «Криваві жнива» — здійснити ядерне бомбардування Берліна і його околиць. В останню мить бійці здобули останню частину реліквії і втекли на літаку. Ядерний вибух знищив зенітну вежу, а доктор Швайгер активував реліквію, сила якої знищила велику кількість зомбі
В серпні 1945 року воскреслий як зомбі Гітлер здобув «Книгу Душ» і очолив армію зомбі.  Тим часом у центрі зруйнованого Берліна тримали оборону група вцілілих солдатів і цивільних, серед них — Фейрберн із товаришами.
Четвірка дізналась, що фюрер перебуває у східній частині Берліна. Фейрберн спробував убити Гітлера, однак той зупинив кулю прямо перед своїм обличчям. Швайгер спробував використати реліквію, однак її енергія вичерпалась. Група вирушила в Румунію, щоб забрати ключ, який перезарядить реліквію. Ключ знаходився у Фольтершлосс  — замку Гітлера в Карпатах. Група здобула ключ і знищила замок, в якому Гітлер використовував живих людей для живлення величезної пропагандистської машини. 
Бійці повернулися до Німеччини і проникли в штаб квартиру Гітлера — великий завод, де створювались броньовані зомбі. Там Гітлер виголосив промову перед армією зомбі, в якій озвучив свій план: знищити всіх живих людей і правити світом разом із своєю армією. Після перемоги над величезним демонічним двійником фюрера, Фейрберн кидає справжнього Гітлера в Пекло. Медведєв кидає реліквію, а Файрберн стріляє в неї незадовго до того, як вона входить в пекельний портал, вивільняючи її енергію. Квартету вдається вибратися з штаб-квартири Гітлера до того, як вона була повністю знищена.
Гра отримала середні та змішані відгуки професійних критиків. 3  Станом на 14 квітня 2023 року гра отримала дуже схвальні відгуки в Steam.
