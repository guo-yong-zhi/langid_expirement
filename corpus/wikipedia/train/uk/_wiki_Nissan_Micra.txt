Nissan Micra — це компактні хетчбеки, що вироблялися компанією Nissan з 1982 року. Зняті з виробництва у 2023 році 1 .
Nissan Micra першого покоління став на конвеєр в Японії в 1982 році. У той час Nissan приділяв багато уваги концепції компактних автомобілів. Для компонування в такому невеликому розмірі застосовувалися передові розробки в області конструкції двигуна і підвіски. Це дозволило, незважаючи на скромні розміри, запропонувати автовласникам досить просторий і функціональний салон.
На базі кузова К10 було випущено велику кількість модифікацій. Однією з них стала версія 1.0 SuperTurbo з турбованим двигуном SOHC, потужністю 110 к.с. Ця модифікація призначалася для ралі і оснащувалася як турбіною так і компресором Рутса. Існувала більш "громадянська версія", що оснащувалася тільки турбіною, потужність двигуна з якої становила 76 к.с.
Також існувала модифікація зі складним брезентовим верхом.
На початку 1993 року представлене друге покоління Nissan Micra. Вона була нагороджена титулом Європейський автомобіль 1993 року і став першим японським автомобілем, який отримав цю нагороду. Це покоління Micra було доступне зі стандартною 5-ступінчастою механічною коробкою передач та з безступінчатою автоматичною коробкою передач . Виробництво для європейського ринку здійснювалося на заводі в Nissan Motor Manufacturing  Ltd. На деяких азійських ринках продається під назвою Nissan Verita або Maruti Zen Classic. Ця серія використовувалася в ралі.
З 1997 року на японському ринку була представлена версія кабріолет під назвою Nissan March. На японському ринку була також версія універсал під назвою Nissan March Box.
Навесні 1998 року модель оновили, автомобіль отримав великі фари, великі повітрозабірники, ґрати радіатора. 
Восени 2000 року модель оновили вдруге, автомобіль отримав хромовану обробку навколо решітки радіатора і затемнені задні ліхтарі.
Бензинові:
Дизельні:
На початку 2003 року представлене третє покоління Micra. Для європейського ринку модель виготовлялась в Англії. Особливістю цієї компактної моделі автомобіля був, перш за все, характерний округлий дизайн.
Восени 2005 року модель модернізували, автомобіль отримав новий передній бампер з великим повітрозабірником під номерний знак, протитуманні фари.
Виробництво моделі завершилося в середині 2010 року.
З осені 2005 року по березень 2009 року виготовлялася версія Nissan Nissan Micra C+C . Система даху була розроблена спеціалістами компанії Karmann.
Серія K12 не отримала такої популярності, як і її попередник , через технічні проблеми.
Бензинові:
Дизельні:
Малолітражний автомобіль четвертого покоління був представлений весною 2010 року на автошоу в Женеві 2 . Nissan Micra  серії K13 збудований на спільній платформі  з компактним кроссовером Nissan Juke та електромобілем Nissan LEAF. В Європу машину планують постачати з турбованим варіантом 3-циліндрового бензинового двигуна , в Японії представлений тільки атмосферний варіант цього двигуна . Єдина доступна на внутрішньому ринку коробка передач — варіатор XTronic, в Європі також можна буде вибрати класичну 5-ступінчасту МКПП. На своїй батьківщині машина  пропонується як в передньо-, так і в повноприводному виконанні. В базовій комплектації Nissan Micra четвертого покоління отримала ABS, чотири подушки безпеки, індикатор кута повороту передніх коліс на приборній панелі, датчик освітлення і систему автоматичного старту/зупинки двигуна при простої в тягучках 3 .
У Таїланді в кінці Березня представили оновлену модель. Основні відмінності: бампери, ліхтарі, решітка радіатора та доповнений список дисків на вибір 4 .
Nissan Micra доступний у 6-ти модифікаціях, починаючи з Visia, Vibe, Acenta, Acenta Connect, N-Tec і закінчуючи найдорожчою Tekna. Модель Visia оснащена: передніми вікнами з електроприводом, Bluetooth і USB-портом, але ми рекомендуємо звернути увагу на модифікації Acenta або Acenta Connect. Acenta доповнена: регульованим по висоті водійським сидінням, клімат-контролем, круїз-контролем, спойлером на даху, легкосплавними дисками. Комплектація Micra Acenta Connect має у своєму складі: сенсорний екран і супутникову навігацію. Моделі N-TEC і Tekna Micras - це дуже добре обладнані моделі. До обидвох комплектацій входять: парктронік, клімат-контроль, автоматичне освітлення, сенсорні двірники, а модель Tekna має замшеву оббивку салону і безключове запалювання 5 .
П'яте покоління Nissan Micra  було представлено на Паризькому автосалоні 2016 року. Вона має абсолютно новий екстер'єр та дизайн інтер'єру і поділяє таку ж платформу  від свого попередника, Renault Clio 4 покоління та Renault Captur. Як і більшість нових суперні, автомобіль має багато кольорів кузова. П'яте покоління поставляється з системою, яка називається контроль трасування, що запобігає зниженню руху, м'яко затискаючи гальма. Вона запозичує свій асортимент двигунів від Renault Clio 4. В даний час модель пропонується з 1,5 дизельним двигуном потужністю 90 кінських сил і 0,9 бензиновим двигуном потужністю 90 кінських сил. В майбутньому буде доступний базовий 1,0 літровий бензиновий двигун потужністю 70 кінських сил. Також буде версія Nismo, яка отримає 1,6-літровий двигун від Clio RS. Продажі в Європі почалися в березні 2017 року.
П'яте покоління Nissan March також буде продаватись в Таїланді та Індонезії з 2018 року. На японський ринок вона буде поставлятись з Таїланду, як і попередня модель K13. Вона не буде продаватися в Австралії та Новій Зеландії.
Бензинові
Дизельний
