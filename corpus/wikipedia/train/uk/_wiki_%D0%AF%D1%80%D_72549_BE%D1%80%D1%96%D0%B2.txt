Я́ргорів — село в Україні, у Монастириській міській громаді Чортківського району Тернопільської області.
Розташоване на річці Золота Липа, на заході району. Центр Яргорівської сільської ради.
Відповідно до Розпорядження Кабінету Міністрів України від 12 червня 2020 року № 724-р «Про визначення адміністративних центрів та затвердження територій територіальних громад Тернопільської області» увійшло до складу Монастириської міської громади. 1 
Населення — 532 особи .
Приблизно до середини XX століття на північ від Яргорова, під горою Зубрик був однойменний хутір. Згодом його мешканці, через велику віддаленість від села , переселилися до Яргорова.
Приблизно до середини 1990-х рр. на південному-заході в урочищі Шакова Долинка були два окремі господарства.
Серединою села протікає річка Золота Липа , практично ділить село на основних 4 вулиці. Вище проти течії Золотої Липи — село Коржова, нижче — село Гранітне.
Найвищою вершиною Яргорова є гора Шинтелів.Цікавим географічним об"єктом, що знаходиться на території села, є водойма, що серед місцевих має назву "Віднеско".
За детальнішою інформацією про село, його пам'ятки, історію та географію можна звертатися до Крижанівського В. 2 ,сільської бібліотеки .
Гори Деренова та Соколова розташовані на сході Яргорова і утворюють цікаву панораму, яка вражає ще з першого погляду, коли тільки в'їзджаєш в село. У Яргорові ходить багато цікавого фольклору  про дві гори-сестри. "Деренова - Соколова були собі сестри, Деренова й Соколова любились заплестись".
Назва гори Деренова походить, очевидно, від дерену, куща, що масово тут поширений, особливо по південно-західних підніжжях Деренови. На північному сході гори на поверхню виходять вапняки, які через довготривале вивітрювання та інші сили природи сильно подрібнився і зрідка місцеві мешканці використовують його для своїх потреб. Варто відзначити, що східна частина має стрімке підніжжя, вапнякові виходи обезліснені, а південна частина гори переходить у своєрідний хребет. Окремим жолобом Деренова відділяється від Соколови.
Гора Соколова знаходиться зліва від Деренови . Одна із версій назви Соколова походить від того, що у лісах гори гніздилося багато соколів. Ходить також легенда, що ще за древніх часів, коли на Землі жили люди велетні один брат рубав ліс на Деренові, а другий на Соколові. Один попросив у іншого сокиру і той з гори на гору передав братові сокиру.
Гора Зубрик розташована на півночі села і являє собою своєрідний невеличкий хребет, що простягається з півночі на південь на кілька сотень метрів. Західний схил гори дуже крутий і покритий мішаним лісом . У деяких місцях ґрунт покритий мохом.
Імшина — одне з найдовших гірських пасом села Яргорів. Імшина простягається зі сходу на південний захід в сторону села Гранітне. Північний схід хребта стрімкий, покритий лісом. Річка Золота Липа є своєрідною природною перепоною між Імшиною і власне територією села. Серед довгожителів села збереглися свідчення, що саме з боку Імшини на територію Яргорова увірвалися орди татар, що в давнину робили набіги на українські землі. Приблизно посередині Імшини є пологий яр, який називають Провалом .
Також у Яргорові водяться такі місцеві назви окремих місцин: Зогумінки, Ловий Кут, Лушки, Юськів Рів, Засадки, Сасова, Шинтелів, Криміна, Піддовжиків, Громадська Гуща, Відники, Частогруші, Помірки, Юстинин Рів, Ксьонзова Гуща, Підбучина, Жиливузи, Відники, Середній Лан,  Ліна, Підліна 
Острів на Золотій Липі
Вверх проти течії річки Золота Липа за 1-1,5 км  в північному, північно-західному напрямку Яргорова є невеликий острів, який швидше за все утворився тут одразу після меліоративних робіт, що велися ще за часів СРСР. З вигляду має бл. 50-80 м², під час повеней — менше і сформований з нанесеного мулу та піску. Вкритий рослинністю та в основному вербами.
Назва, за місцевою легендою, походить від слів «Яр горів», бо нібито в давнину, коли татари напали на село, знищили багато людей і їхні статки, розійшовся великий дим. Мешканці сусідніх сіл перепитувалися між собою: «Що сталося? Звідки цей дим?», а їм відповідали: «Це яр горів». Звідси й пішла назва села. Крім легенди, існує інша думка — про походження назви від давньослов’янського імені Яргор.
Поблизу села виявлено археологічні пам'ятки періодів пізнього палеоліту, трипільської та голіградської культур.
Перша писемна згадка — 1458.
Згадується  23 жовтня  1475 року в книгах галицького суду  3 .
У податковому реєстрі 1515 року в селі документується млин і 4 лани  оброблюваної землі та ще 3 лани тимчасово вільної 4 .
За переказами, в давнину у південній частині сучасного села існувало містечко Скоків, яке знищили татари.
У західній частині сучасного Яргорова було поселення Відники.
Влітку 1915 р. Ягорів перебував у фронтовій смузі між австро-угорською та російською арміями.
В середині XX століття у селі нараховувалося понад 1100 мешканців.
Протягом 1962⁣ — ⁣1966 село належало до Бучацького району. Після ліквідації Монастириського району 19 липня 2020 року село увійшло до Чортківського району 5 .
Працюють ЗОШ 1-2 ступенів, клуб, бібліотека, ФАП, селян. спілка «Яргорівська», торговельний заклад.
У селі діє футбольна команда «ФК Яргорів», яка 24 травня 2009 року грала у фіналі кубка Монастириського району проти команди Слобідки . До цього часу футболісти Яргорова виграли у Гончарівки  і на центральному стадіоні району у команди «Опілля»  з рахунком 3:2.
Влітку 1957 року на річні Золотій Липі, що протікає серединою Яргорова був зафіксований найбільший паводок в Україні 7  Протягом кілька годин здебільшого на території сусіднього Підгаєцького району випала аномально велика кількість опадів, що спричинило паводок на річках Золота Липа та Коропець.
