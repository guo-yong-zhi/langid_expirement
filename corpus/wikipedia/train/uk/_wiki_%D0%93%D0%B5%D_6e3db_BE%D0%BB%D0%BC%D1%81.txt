Мічиганський університет 
Мірта Белнап
Мінні Вільямс
Джорджіана Йоке
27 за власним зізнанням
Генрі Говард Голмс   — перший офіційно зареєстрований американський серійний убивця, шахрай. Попри зізнання в 27-и вбивствах, засуджений і страчений був за одне — свого спільника Бенджаміна Пітезеля. Через «жовту пресу» став відомий як творець «замку вбивств», де він нібито вбивав постояльців у вигадливих пастках, що не було підтверджено.
Герман Маджетт народився 16 травня 1861 року в невеликому селі в Нью-Гемпширі. Його батька звали Леві Гортон Маджетт , а мати Теодейт Пейдж Прайс . Герман був третьою дитиною своїх батьків; у нього була старша сестра Еллен, старший брат Артур, молодший брат Генрі та молодша сестра Мері. Сім'я Маджеттів була нащадками перших англійських поселенців на території Нью-Гемпшира 3  4 . Батько Германа був із фермерської родини, сам працював фермером, торговцем і маляром; родина належала до протестантського руху методистів 5 . Пізніші спроби описати перетворення Германа на серійного вбивцю містили згадки, як він нібито мучив тварин і страждав від насильства з боку жорстокого батька, але розповіді сучасників і очевидців про його дитинство не містять таких свідчень 6 .
28 січня 1887 року одружився з Міртою З. Белкнап  зі штату Міннесота, але на той момент він уже був одружений з Кларою Лаврінг, що зробило його двоєженцем.
Герман вступив до Університету Вермонта в Берлінгтоні у віці 18 років, але був незадоволений освітою і покинув навчання через рік. У 1882 році він вступив на факультет медицини та хірургії Мічиганського університету 7 , звідки випустився в 1884 8 . Під час навчання працював в анатомічній лабораторії під керівництвом професора Вільяма Джеймса Гердмана, тодішнього головного інструктора з анатомії. Тоді поширилися чутки, що вони вдвох брали участь у пограбуванні могил задля отримання трупів для дослідів 9  10 . Потім Герман навчався в Нью-Гемпширі у Наума Вайта, відомого популяризатора препарування людини з науковою метою 6 . Через багато років, коли Германа запідозрили у вбивстві, він заявив, що кілька разів використовував трупи для обману компаній зі страхування життя: він демонстрував їм трупи, на які попередньо були оформлені фальшиві договори страхування 6 .
Співмешканці описували, що Герман жорстоко поводився з Кларою, і в 1884 році, перед його випуском з університету, Клара повернулася до Нью-Гемпшира, згадуючи, що мало про нього знала 11 . Після того, як Герман переїхав до Муерс-Форкс, Нью-Йорк, поширилися чутки, що Германа бачили з маленьким хлопчиком, який пізніше зник. Герман стверджував, що хлопчик повернувся до свого дому в Массачусетсі. Розслідування не проводилося, і Герман швидко покинув місто 12 .
Пізніше він поїхав до Філадельфії, штат Пенсільванія, і влаштувався доглядачем у державну лікарню Норрістаун, але через кілька днів звільнився. Пізніше він влаштувався в аптеці у Філадельфії, але поки там працював, хлопчик помер після того, як прийняв ліки. Герман заперечив будь-яку причетність до смерті дитини і негайно покинув місто. Безпосередньо перед переїздом до Чикаго він змінив своє ім'я на Генрі Говард Голмс, щоб уникнути викриття за шахрайство 13 .
Наприкінці 1886 року, бувши ще одруженим з Кларою, Голмс одружився з Міртою Белнап у Міннеаполісі, Міннесота. Він подав на розлучення з Кларою через кілька тижнів після одруження з Міртою, стверджуючи про невірність з її боку. Претензії не вдалося довести, і позов лишився не задоволеним. Документи вказують, що вона, ймовірно, навіть не була проінформована про позов 6 . У будь-якому випадку розлучення так і не було оформлене 14 ; Голмса звільнили від судового переслідування 4 червня 1891 року 15 .
Голмс придбав порожню ділянку в Чикаго в 1887 році, де почав будівництво двоповерхової будівлі з торговими приміщеннями, включаючи аптеку, та квартирами. Кредитор Голмса на ім'я Джон де Брюейл помер від внутрішнього крововиливу 17 квітня 1891 року в аптеці. Коли Голмс відмовився платити архітекторам і металургійній компанії Aetna Iron and Steel, вони подали до суду в 1888 році 6 . В 1892 році Голмс добудував третій поверх, сказавши інвесторам і постачальникам, що збирається використовувати його як готель під час майбутньої Всесвітньої Колумбійської виставки. До 1892 року готель був частково збудований 16 .
У 1891 Голмс убив там свою коханку Джулію Смайт  і її дочку Перл, а також ще одну гадану коханку, Емелін Сігранде. Вірогдіним співучасником, який допомагав знищувати трупи, став тесля Бенджамін Пітезель, який уже мав кримінальне минуле. Потім, у 1893, Голмс убив ще двох жінок, майном одієї з яких він заволодів, переконавши перед цим підписати фальшивий акт 6 . Наступного року він убив Пітезеля, щоб видати його труп за власний і отримати страховку 17  18 , а також двох його дочок 18 .
У Голмса від Мірти була дочка Люсі Теодат Голмс, яка народилася 4 липня 1889 року в Енглвуді, Чикаго, Іллінойс 19 . Голмс жив із Міртою та Люсі у Вілметті, штат Іллінойс, але проводив більшість часу в Чикаго, займаючись бізнесом. Голмс одружився з Джорджіаною Йоке 17 січня 1894 року в Денвері, штат Колорадо 20 , бувши усе ще одруженим із Кларою та Міртою 21 .
Поліцейський детектив Філадельфії Френк Геєр, якому було доручено розслідувати підозри щодо причетності Голмса до зникнення трьох дітей Пітезеля, знайшов у підвалі його будинку в Торонто два трупи 22 . Потім Геєр поїхав до Індіанаполіса, де Голмс орендував котедж. У димарі будинку знайшли зуби хлопчика та шматки кісток 18  23 .
Голмса заарештовали в Бостоні 17 листопада 1894 року після того, як його вистежило з Філадельфії приватне Національне детективне агентство Пінкертона. Приводом стало конокрадоство, скоєне в Техасі. У липні 1895 року, після виявлення тіл двох жертв, чиказька поліція та репортери почали досліджувати будівлю Голмса в Енглвуді 18 . Голмс зізнався у 27-и вбивствах, але до смертної кари його засудили за одне — Бенджаміна Пітезеля, котрого Голмс достеменно вбив особисто. Деякі зізнання виявилися неправдивими та даними за грошову винагороду від місцевої газети. Стратили Голмса 7 травня 1896 року через повішення 17 .
Вигадані звіти повідомляють, що Голмс побудував готель у Чикаго, аби заманювати туди туристів, які приїхали на Всесвітню виставку. Там Голмс нібито вбивав їх, препарував, а скелети продавав медичним освітнім закладам. Однак, немає доказів, що Голмс коли-небудь намагався заманити незнайомців до свого готелю, щоб убити. Готель, хоча був облаштований, ніколи не приймав постояльців, а використовувався для приховування меблів, які Голмс купив у кредит і не збирався платити за них 6 .
У статтях жовтої преси цю будівлю назвали «замком убивств» Голмса, стверджуючи, що в будівлі були таємні камери тортур, люки, газові камери та підвальний крематорій; жодне з цих тверджень не було доведене 24 . Інші статті стверджують, що готель складався з понад сотні кімнат і був побудований як лабіринт, з прихованими дверима, кімнатами без вікон і тупиковими сходами 6 .
Готель згорів через підпал незабаром після арешту Голмса, споруду перебудували та використовували як поштовий відділок до 1938 року 25 . Окрім свого «замку вбивств» Голмс також мав одноповерхову фабрику для згинання скла. Невідомо чи використовувалася вона коли-небудь за призначенням, але припускалося, що Голмс спалював там докази проти себе 26 .
7 березня 1914 року газета «Chicago Tribune» повідомила, що доглядач «замку вбивств» Патрік Квінлан покінчив життя самогубством, прийнявши стрихнін. Його тіло знайшли в спальні разом із запискою «Я не можу спати» 27 . Родичі Квінлана стверджували, що його «переслідували» кілька місяців і він страждав від галюцинацій 21 .
Джулія та Перл Смайт. Однією з перших жертв Голмса була його коханка Джулія Смайт. Вона була дружиною Неда Коннера, який переїхав до будинку Голмса і планував продавати ювелірні вироби. Після того, як Коннер дізнався про роман Смайт із Голмсом, він звільнився з роботи та покинув Смайт та її доньку Перл. Смайт отримала опіку над Перл і залишилася в готелі, продовжуючи свої стосунки з Голмсом. Джулія та Перл зникли напередодні Різдва 1891 року, а пізніше Голмс заявив, що вона померла під час аборту, який він їй проводив. Голмс стверджував, що отруїв Перл, ймовірно з метою приховати обставини смерті її матері. Під час розкопок підвалу Голмса було знайдено частково збережений скелет дитини, можливо Перл. Батько Перл, Нед, потім став ключовим свідком у суді над Голмсом у Чикаго 6 .
Емелін Сігранде. У травні 1892 року в будинку Голмса, почала працювати Емелін Сігранде, котра зникла в грудні 1891 17 . Чутки після її зникнення стверджували, що вона завагітніла від Голмса, можливо, стала жертвою ще одного невдалого аборту, який Голмс намагався приховати 6 .
Мінні та Енні Вільямс. На початку 1893 року колишня актриса Мінні Вільямс переїхала до Чикаго, де Голмс запропонував їй роботу. Голмс стверджував, що познайомився з нею в бюро з працевлаштування, хоча ходили чутки, що він зустрів її в Бостоні багато років тому. Він запропонував Мінні бути стенографісткою. Голмс переконав Мінні передати документ на її власність у Форт-Ворті, штат Техас, людині на ім'я Олександр Бонд — під таким іменем записав себе сам Голмса, а Пітезель підписав акт псевдонім «Бентон Т. Лайман». У травні 1893 року Голмс і Вільямс, представившись чоловіком і дружиною, зняли квартиру в чиказькому Лінкольн-парку. Сестра Мінні, Енні, приїхала в гості, і в липні вона написала своїй тітці, що планує супроводжувати «брата Гаррі» в Європу. Ні Мінні, ні Енні не бачили живими після 5 липня 1893 року 6 .
Бенджамін Пітезель. Через звинувачення страхових компаній у підпалі Голмс покинув Чикаго в липні 1894 року. Він переселився в Форт-Ворт, де перебувало майно однієї з його жертв, і планував звести ще один будинок, не заплативши постачальникам і підрядникам 6 . Того ж місяця Голмса заарештували та ненадовго ув'язнили за звинуваченням у продажу товарів, відданих під заставу, в Сент-Луїсі, штат Міссурі 28 . Його випустили під заставу, але, перебуваючи у в'язниці, він познайомився зі злочинцем Меріоном Геджепетом, грабіжником потягів. Вони розробили схему з інсенізацією смерті Голмса, щоб отримати $10 тис. від страхової компанії, залучивши молодого адвоката зі Сент-Луїса на ім'я Джепт Хоу. Але план провалився і страхова компанія відмовилася платити 18 . Голмс вирішив повторити те саме, але вже доручивши Пітезелю знайти труп; себе Голмс планував представити як загиблого внаслідок вибуху винахідника Б. Ф. Перрі. Натомість Голмс убив Пітезеля, приспавши хлороформом і підпаливши. Судово-медична експертиза показала, що хлороформ був введений уже після смерті, ймовірно, для імітації самогубства 17  18 .
Аліса та Неллі Пітезель. Голмс узяв опіку над трьома з п'яти дітей Пітезеля, а його дружині брехав про місцезнаходження чоловіка, нібито він переховується в Лондоні 18 . Двох дівчат, Алісу та Неллі, він задушив газом, а їхні оголені тіла поховав у підвалі свого орендованого будинку на Сент-Вінсент-стріт, 16 у Торонто 18 .
У зізнанні після арешту Голмс стверджував, що вбив свого колишнього однокурсника з медичної школи Роберта Лікока в 1886 році заради грошей на отримання страховки 7 . Однак Лікок помер у Вотфорді, Онтаріо, Канада, 5 жовтня 1889 року 29 .
Голмсу приписується вбивство старого аптекаря Голтона та його дружини в Енглвуді 1886 року, де Голмс недовго працював. Насправді Холтон був студентом, лише на кілька років старшим за Голмса, і лишався з дружиною в Енглвуді протягом усього життя 6 . Так само Голмс не вбивав у своєму готелі міс Кейт Даркі, яка виявилася живою 30 .
У жовтні 1895 року Голмса притягнули до суду за вбивство Бенджаміна Пітезеля, визнали винним і засудили до смертної кари. На той час стало очевидно, що Голмс також убив трьох зниклих дітей Пітезеля. Після засудження Голмс зізнався у 27 вбивствах у Чикаго, Індіанаполісі та Торонто , а також у шести замахах на вбивство. Газета «Hearst» заплатили Голмсу 7500 доларів 17  в обмін на його додаткові зізнання, які здебільшого виявилися вигадкою 31 .
7 травня 1896 року Голмс був засуджений до смертної кари через повішення у в'язниці «Мояменсінг», також відомої як в'язниця округу Філадельфії 17  32 . До самої своєї смерті Голмс залишався спокійним і доброзичливим, практично не показуючи ознак страху, тривоги і депресії 33 . На страті шия Голмса зламалася не відразу. Він помирав протягом 15 хвилин 34  35 . Він заповів поховати його в бетоні, щоб ніхто не зміг відкопати і розрізати тіло, як він розрізав своїх жертв. Його прохання було задоволено 17  7 .
У 1910 році Меріон Геджепет, який отримував винагороди від Голмса за надання інформації, яка його цікавила 17 , був застрелений поліцейським під час затримання в одному з салунів Чикаго 36 .
Історія Генрі Говарда Голмса досліджувалася в книгах «Лікар-мучитель»  Девіда Френке, «Багряний маєток»  Алана Екерта, в розділі «Монстр із Шістдесят третьої вулиці»  з книги «Самоцвіт прерій: Неформальна історія вивороту Чикаго»  Герберта Есбері .
Інтерес до злочинів Голмса поновився в 2003 році з виходом книги Еріка Ларсона «Диявол білого міста: Вбивство, магія та божевілля на виставці, що змінила Америку» .
