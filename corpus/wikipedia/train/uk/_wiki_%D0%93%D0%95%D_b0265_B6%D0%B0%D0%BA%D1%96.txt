ГЕС Каджакі – гідроелектростанція в Афганістані. Використовує ресурс із річки Гільменд, яка прямує до безсточного озера Хамун. 
В 1951-1953 роках річку перекрили кам’яно-накидною греблею із глиняним ядром висотою 100 метрів та довжиною 290 метрів, яка утворила водосховище з об’ємом 1,6 млрд м3 . Задля збільшення резервуару до 2,3 млрд м3  у семистах метрах від греблі розпочали спорудження додаткового потужного водоскиду, проте після вторгнення радянських військ в 1979 році роботи зупинились та так і не були відновлені. 
Первісно гребля виконувала лише іригаційну функцію , допоки через два десятки років не була доповнена пригреблевим машинним залом, куди ресурс надходить через напірний водовід довжиною 100 метрів з діаметром 7 метрів. У 1976 році тут ввели в експлуатацію дві турбіни типу Френсіс потужністю по 16,5 МВт. Планувався також монтаж третього гідроагрегату, але цю частину проекту вдалось реалізувати лише в 2016 році, коли на станції запрацювала ще одна турбіна потужністю 18,5 МВт. Гідроагрегати ГЕС використовують напір у 65,5 метра. 1  2  3 
