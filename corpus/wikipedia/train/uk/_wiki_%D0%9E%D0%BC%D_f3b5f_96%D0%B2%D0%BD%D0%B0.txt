О́льга Іва́нівна Омельчу́к {.mw-parser-output .ts-comment-commentedText:not, м. Екібастуз, Казахська РСР) — український політик та військовий парамедик 1 . Міська голова м. Нетішина . З вересня 2014 — проходить службу в складі добровольчого батальйону територіальної оборони «Київ-12». 
Після закінчення у 2004 році Київського університету права за спеціальністю «Цивільне та трудове право» два роки працювала в Києві юристом у консалтинговому об'єднанні «Навігатор». З 2005 по 2010 рр. — голова юридичної компанії «Консалт», м. Нетішин.
У 2010 році була обрана міським головою м. Нетішина, ставши при цьому наймолодшою в історії України жінкою-мером 1 . В березні 2012 року Нетішинська міська рада проголосувала за висловлення недовіри Ользі Омельчук. 2 
2013—2014 рр. — засновник та координатор волонтерської програми «Майдан. Медики», яка координувала роботу волонтерів-медиків Євромайдану у місті Києві, а пізніше — у зоні АТО на Луганщині. 3 
З 2014 року проходить службу старшим солдатом у складі добровольчого батальйону територіальної оборони «Київ-12».
У 2016 році нагороджена Президентом України орденом «За мужність» III ступеня — ризикуючи життям, надала медичну допомогу 20 пораненим військовикам. 4  5 
