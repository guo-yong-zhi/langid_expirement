Меганевра  — рід викопних бабок з родини Меганеври ряду Meganisoptera надряду Odonatoptera. Мав 3 види. Мешкали в Кам'яновугільному періоді . Синонім — Meganeurella.
Розмір крил представників цього роду коливався від 65 до понад 70 см з діаметром в основі 2,8 см, хвіст становив до 30 см. Вид Meganeura monyi вважається одним з найбільших комах, що коли-небудь існували на планеті.
На відміну від сучасних бабок у меганеври очі були меншими відносно до розміру тіла. Також ноги були зсунуто ближче до голови та кінця тулуба.
Висловлюється думка, що 300 млн років тому рівень кисню  та атмосферна щільність були більшими, завдяки цьому ці бабки досягали таких розмірів. Зменшення рівня кисню до 21 % в атмосфері призвело до вимирання меганеври. Водночас мали тіла, що не були надто масивними і дуже важкими. Іншою загрозою стало поява птеродактилів.
Воліли до болотисто-водяних місцин. Були хижаками. Полювали на переважно на примітивних рослиноїдних комах родини Dictyoneuridae, а також ящірок і земноводних. Конкурентами в полюванні були Палеодиктиоптери.
Меганеври народжувалися у воді, але потім личинки вели наземний спосіб життя, були хижаками.
Вважається, що були поширені переважно в Європі, а також у Північній Америці.
