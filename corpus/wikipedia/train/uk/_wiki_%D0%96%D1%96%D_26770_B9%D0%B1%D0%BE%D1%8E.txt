
Жіноча збірна Чехословаччини з хокею із шайбою — хокейна збірна, яка існувала з 1988 по 1992 рік. Припинила своє існування у зв'язку з розпадом Чехословаччини на Чехію та Словаччину 1 січня 1993 року.
Свою першу гру жіноча збірна Чехословаччини провела у 1988 році проти збірної Швейцарії, матч відбувся в Бероуні,  Чехословаччина поступилась 1:8. 1  Наступного року Чехословаччина провела два матчі у кваліфікаційному раунді проти збірної Франції, за підсумками матчів, збірна Чехословаччини кваліфікувалась на чемпіонат Європи. 2  
Під час групового етапу чемпіонату Європи чехословацькі хокеїстки програли усі три матчі, в тому числі найбільшу поразку у своїй історії від збірної Фінляндії 0:31. 1  У півфінальних матчах за п'яте — восьме місце, поступились збірній Швейцарії 3:9, 2  а у матчі за сьоме місце переграли збірну Нідерландів 7:1. 2 
Брали участь і у наступному чемпіонаті Європи який проходив у самій Чехословаччині . 2  Зазнали трьох поразок, у четвертому матчі зіграли внічию із збірною Великої Британії 2:2, у матчі за сьоме місце поступились француженкам 1:2 та посіли восьме місце на домашньому чемпіонаті. 2 
У 1992 році Чехословаччина розпалась на Чехію та Словаччину, а відтак припинила своє існування жіноча збірна Чехословаччини, замість неї з'явились жіночі збірні Чехії та Словаччини. 3 
