Вячесла́в Іва́нович Са́вченко {.mw-parser-output .ts-comment-commentedText:not — український письменник, військовик, генерал-майор. Член Національної спілки журналістів України.
Вячеслав 1  народився в Миколаєві, навчався в школі-інтернаті спортивного профілю, який закінчив 1986 року. Кандидат у майстри спорту з академічного веслування. Вищу освіту здобув у Національній юридичній академії України імені Ярослава Мудрого , правознавець.
Трудову діяльність розпочав слюсарем у Миколаєві 1987 року. Строкову армійську службу пройшов у прикордонних військах на Закавказзі . Зробив кар'єру в органах державної безпеки , служив у Миколаєві спочатку як помічник коменданта 2 , згодом на офіцерських посадах у системі Служби безпеки України; з 27.03.2010 — начальник Управління СБУ в Херсонській області . Військове звання генерал-майор присвоєно 24.08.2011. Звільнений з військової служби в запас за власним бажанням 25.12.2014.
З листопада 2015 року по січень 2016-го служив добровольцем на Сході України як інструктор  у батальйоні патрульної служби поліції спеціального призначення «Миколаїв», перебував на ротаціях у секторах «А» і «М».
Від березня 2016 року до вересня 2017-го — інструктор батальйону Національної гвардії України в Херсоні. З жовтня 2016 року по листопад 2018-го — позаштатний радник голови Херсонської обласної ради з питань безпеки та оборони, брав активну участь у діяльності підрозділів територіальної оборони області.
З лютого 2022 року — вояк-доброволець у Збройних силах України.
Живе в Херсоні. Дружина — Оксана. Діти: сини Ігор, Валерій, доньки Аліна, Ярослава.
Автор трьох романів, написаних російською мовою: «Морской узел» , «Морской узел-2. Бремя ангелов»  та «Морской узел-3. Слезы ангелов» . Друга й третя книжки — це логічне продовження першого літературного твору 3 .
Має хобі, пов'язані з художньою творчістю: блогер, фотомитець. Переможець в одній з номінацій V Щорічного конкурсу блогерів і громадських журналістів Херсонщини від співтовариства «Інформпростір Херсонщини» за постійну авторську рубрику «Хроніки хунти», яку вів на своїй сторінці в соцмережі Facebook  4 .
Учасник кінофестивалю «Золота панда»  з фотофільмом «Сузір'я тигра».
Нагороджений медалями, іншими відомчими заохочувальними відзнаками СБУ.
