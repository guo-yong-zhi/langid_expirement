Приозерне — селище в Україні, у Херсонській міській громаді Херсонського району Херсонської області. Населення становить 1501 осіб 1 . Народна назва — «Учгосп» . До 2020 Приозерне було підпорядковане Комишанській селищній раді Корабельного району . Голова ради —Фатєєв Олександр Борисович.
Приозерне розташоване на півдні України, у південно-західній частині Херсонщини в межах степової зони на Причорноморській низовині Східно-Європейської рівнини. Селище розміщене на березі Білого озера, яке рукавом сполучене з Дніпром. 
Населений пункт знаходиться за 13 км на південний захід від залізничної станції Херсон.
Історія селища тісно пов′язана з містом Херсон, смт Білозеркою й смт Комишани. 
Місцева назва «Учгосп» закріпилась за радянських часів через базове господарство Херсонського сільгосп інституту, що розміщувалося в селищі. 
Рішенням виконкому Херсонської обласної Ради від 19 вересня 1986 року: на території Херсонської міськради передано селище Приозерне Надеждівської сільради в підпорядкування Комишанській селищній раді 2  3 . 
Населення за переписом 2001 року складало 1501 особа.
За рішенням Комишанської селищної ради від 17 лютого 2016 року відповідно до Закону України «Про засудження комуністичного та націонал-соціалістичного  тоталітарних режимів в Україні та заборону пропаганди їхньої символіки» було перейменовано в селищі вулицю Терешкова на Райдужну 4 . 
12 червня 2020 року, відповідно до Розпорядження Кабінету Міністрів України № 726-р «Про визначення адміністративних центрів та затвердження територій територіальних громад Херсонської області», увійшло до складу Херсонської міської громади. 5  
17 липня 2020 року, в результаті адміністративно-територіальної реформи увійшло до складу новоутвореного Херсонського району. 6 
У березні 2022 року селище тимчасово окуповане російськими військами під час російсько-української війни. 7 
