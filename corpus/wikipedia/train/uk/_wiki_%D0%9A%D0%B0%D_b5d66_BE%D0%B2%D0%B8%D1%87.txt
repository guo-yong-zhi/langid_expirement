* Ігри та голи за професіональні клуби враховуються лише в національному чемпіонаті.
Володимир Михайлович Качур  — український футболіст, захисник.
Закінчив кам'янецьку школу № 2. Потім навчався в прикордонній школі. У цей час розпочав виступи у складі місцевого «Динамо». Військову службу проходив у Києві, грав за Будинок офіцерів у чемпіонаті Української РСР серед колективів фізичної культури 1  2 .
1951 року став гравцем київського «Динамо», перший матч провів 9 червня 1953 року проти харківського «Локомотива» . Того сезону, разом з Віталієм Голубєвим і Абрамом Лерманом, входив до трійки основних захисників клубу. В наступні два роки грав здебільшого за резервістів, за головну команду ще провів шість матчів.
У сезоні-56 Володимир Качур перейшов до станіславського «Спартак». Наступного року його клуб завоював срібні медалі чемпіонату СРСР у класі «Б» 3 . Як основний правий оборонець команди отримав звання «Майстра спорту».
Під час виступів у станіславському «Спартаку» закінчив Івано-Франківський технікум фізичної культури . Потім навчався у Кам'янець-Подільському педагогічному інституті. У 1963—1964 роках був помічником головного тренера івано-франківського «Спартака». Наступного року переїхав до Хмельницького. Працював футбольним тренером у Дунаєвецькій ДЮСШ , Красилівській ДЮСШ , а з 1969 року — в ДЮСШ-1 Хмельницького.
