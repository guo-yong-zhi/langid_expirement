H, h  — восьма літера латинського алфавіту.
Походить від грецької літери Η, η , що в багатьох давньогрецьких діалектах первісно вживалась для позначення глухого гортанного фрикативного звука /h/. Саме з таким фонетичним змістом вона була запозичена у VIII ст. до н. е. до етруської і інших італьських абеток, які лягли в основу латинської.
Традиційна українська назва цієї літери «га» походить з німецької традиції , а назва «аш» запозичена з французької мови, де вона називається ache . Щодо походження французької назви існують дві версії. Згідно з першою, у класичній латинській її називали , у народній латині вимова змінилася на , у старофранцузькій — на , що й дало сучасне  1 . Відповідно до другої, первісна французька назва hache походить від лат. haca чи hic 2 . На думку А. С. Лібермана, трапилося злиття двох архаїчних абеткових порядків, в одному з яких за H йшла безпосередньо літера K, у другому ці літери не стояли поруч. Тобто, раніший порядок …, H, K, L,… , бувши замінений …, H, L,…, зберіг для H вимову  3 .
В абетках мов світу може називатися по-різному. Англійська назва aitch  чи haitch  4  походить через середньоанглійське  від старофранцузького . Поширений зараз варіант вимови  вважається гіперкорекційним: за аналогією до назв інших літер, що містять у собі передаваний ними звук. У німецькій абетці назва літери вимовляється як , в іспанській — hache , у португальській — agá , у польській — ha .
В міжнародному фонетичному алфавіті різні форми написання цієї літери позначають два звуки. Мала літера  позначає глухий гортанний фрикативний, а велика  — глухий надгортанний фрикативний. Надрядкове написання  позначає аспірацію.
У польській мові літера h або сполучення літер ch передає глухий м'якопіднебінний фрикативний  за винятком слів, що починаються з префікса tysiąc-  5 .
У чеській і словацькій мовах ця літера передає дзвінкий гортанний фрикативний звук .
В англійській мові h може виступати як самостійна графема або в різних диграфах. Як самостійна графема, літера h або не читається (наприклад, у складах ah, ohm,), або вимовляється як глухий . У диграфах H зустрічається: ch (, , , або ), gh (не читається, , або ), ph (), rh (), sh (), th ( або .
В німецькій мові після голосної вона зазвичай не читається, але позначає подовження голосної, в інших випадках читається як глухий . Так, наприклад у слові нім. erhöhen читається лише перша h.
В італійській мові h не має фонологічного значення. Найважливішим її використанням є розрізнення певних коротких слів, наприклад деякі форми теперішнього часу дієслова avere  , в коротких вигуках , і диграфах ch  та gh .
У латинізованому запису грецьких слів h використовується для передачі «грубого» придиху на початку слів , а також у складі диграфів th — для передавання θ, ph — для передавання φ і rh — для передавання ρ на початку слів .
Згідно зі § 122 українського правопису, звук  переважно передаємо буквою «г», але за традицією в окремих словах, запозичених з європейських та деяких східних мов , і фонетично близькі до нього звуки передаємо буквою х. 6 
В юнікоді прописна H записується U+0048, а мала h — U+0068.
Код ASCII для великої H — 72, для малої h — 104; або у двійковій системі 01001000 та 01101000, відповідно.
Код EBCDIC для великої H — 200, для малої h — 136.
NCR код HTML та XML — « » та « » для великої та малої літер відповідно.
