Горі  — місто в мхаре Шида-Картлі, Грузія, центр муніципалітету. Населення 48143 мешканців . Місто розташоване в місці злиття річок Ліахві і Кури , за 76 км від Тбілісі і за 33 км від Цхінвалі. Є залізнична станція.
Місто, за середньовічними грузинськими хроніками, було засноване одним з найзначніших правителів Грузії Давидом Будівельником , хоча існують докази використання фортеці Горі ще в VII сторіччі. Місто є центром регіону Шида-Картлі та району Ґорі.
Статус міста Ґорі отримало 1801 року.
Під час землетрусу 1920 року місто було сильно зруйноване.
Горі розташоване близько до грузинсько-осетинської зони конфлікту. У Ґорі є залізничне сполучення з Цхінвалі, столицею невизнаної Південній Осетії. Залізниця не працює з початку 1990-х років. У 2000-х Грузія укріпила військову інфраструктуру у місті та навкруги. Центральний військовий госпіталь був переміщений з Тбілісі в Ґорі та переустаткований в жовтні 2006 5 . 18 січня 2008 року друга у Грузії стандартна для НАТО військова база була урочисто відкрита в Горі. База призначена для розміщення 1-ї піхотної бригади грузинських Збройних сил 6 .
У серпні 2008 року місто Горі було тимчасово окуповане російськими військами 7 .
Станом на 1 січня 2016 року чисельність населення Горі склало 48 300 осіб, у 2014 році — 48 143 мешканців 8 .
Влітку 1917 року у м. Горі засновано Українську Громаду на чолі зі Швиндиним, Солукою та Борщем чисельністю близько 100 осіб. 31 липня 1917 року вони організували театральну виставу, виручку від якої передали на Український Національний Фонд 10 .
Над містом підносяться руїни середньовічної фортеці Ґорісцихе . За 15 км на схід знаходиться городище Уплісцихе.
У місті діє Горійський драматичний театр ім. Г. Еріставі, будинок-музей Йосипа Сталіна, історико-етнографічний музей.
