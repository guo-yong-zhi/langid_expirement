Могильовський обласний театр драми і комедії імені В. І. Дуніна-Марцинкевича  — обласний театр театр драми і комедії в місті Бобруйську Могильовської області, головна театральна сцена міста, значний міський і регіональний осередок культури та мистецтва.
Театр названий на честь білоруського класика Вінцента Дуніна-Марцинкевича.
Театр розташований у функціональній новобудові за адресою:
Головний режисер театру — Тетяна Дорогобід .
Історія театру в Бобруйську має тривалу історію. У 1860-х роках тут дебютуала видатна російська актриса Марія Савіна.
На початку ХХ століття в місті працював приватний єврейський театр. У Бобруйську того часу неодноразово гастралювала трупа відомого театрального діяча Володимира Кумельського.
У 1932 році в Бобруйську створили перший стаціонарний державний театр — Державний російський театр БРСР (біл. Дзяржаўны расейскі тэатар БССР. Вистави відбувалися у приміщенні клубу пожежного депо, будинок якого зберігся дотепер. У цьому ж (1932) році в центрі міста відкрився новий театральний будинок уперше в Білорусі з механізованою сценою.
У 1935 році театр з Бобруйську переводять у Могильов.
У 1938 році в Бобрйську було створено колгоспно-совгоспний театр для обслуговування сільського глядача.
Після ІІ Світової війни 1944 року театр відновлює свою діяльність, і на його базі незабаром було створено Бобруйський обласний драматичний театр . Художнім керівником закладу був режисер Казимір Стецький, потому його змінив Микола Кавязін. Серед вистав тих років — «Урок жыцьця» В. Головчинера, «Човеншчыца» М. Погодіна, «Праўда, добра, а шчасьце лепш» О. Островського, «Дама-нябачнік» П. Кальдерона, «Падступства і каханьне» Ф. Шиллера, «За тых, хто ў моры» Б. Лавреньова, «Расейскае пытаньне» К. Симонова.
У 1947 році театр знову перевели з Бобруйська — цього разу до Гродна. А в Бобруйську в будинку, відновленому 1949 року, працюють гастрольні театри, влаштовуються вечори відпочинку тощо.
У 1956 році постановою № 316 Ради Міністрва БРСР було засновано Бобруйський пересувний білоруський драматичний театр . Очолив заклад Аркадій Аркадьєв . Репертуар його складався переважно з п'єс на сільську тематику: драматургія М. Зарудного, А. Сафронова, С. Свиридова, П. Василевського. Майже всі вистави були поставлені А. Аркадьєвим, але декілька постановок класичних творів були зроблені режисером-педагогом Д. Орловим. Від часу відкриття 1957 року виставою за п'єсою Янки Купали «Раскіданае гняздо» театр у Бобруйську вже не припиняв своєї діяльності, лише змінював назву і реорганізовувався.
У 1962 році — це Бобруйський музично-драматичний театр , у 1965 році — Могильовський обласний театр музичної комедії , на основі якого в 1970 році був організований Державний театр музичної комедії .
У 1970 році розпочалася капітальна перебудова старого театрального приміщення.
Головними режисерами в різний час були Віктор Королько, Франц Пухович, Михайло Ковальчик, Вадим Мухін, Георгій Нестер, Сергій Полещенков, Валерій Ласовський. Свої постановки в театрі здійснили режисери В. Шиманський, А. Камєнська, Б. Второв, В. Внуков, В. Сміян, М. Трухан, В. Барковський, А. Піддубовик, В. Короткевич, М. Дінов, С. Ковальчик, В. Савицький, Л. Бархатова, Я. Натапов, Р. Талипов, Л. Монакова тощо. Головними художниками працювали І. Чумаков, А. Лещенко, В. Матросов, С. Антонов.
У 1977 році театр переїхав у новобудову й відкрив свій театральний сезон спектаклем «Пінская шляхта» Вінцента Дуніна-Марцинкевича, ім'я якого заклад носить від кінця того ж  року.
У Бобруйську був організований і двічі проводився фестиваль національної драматургії імені Вінцента Дуніна-Марцинкевича .
У театрі працювали заслужені артисти БРСР — Ніна Колоптур, Георгій Лавров, Петро Мастеров, Лариса Федченко, Броніслав Баєв, Валерій Філатов, Георгій Малявський, Анатолій Жук.
Могильовський обласний театр драми і комедії імені В. І. Дуніна-Марцинкевича є багаторазовим учасником Міжнародного театрального фестивалю «Класика сьогодні» в Дніпродзержинську . Зокрема, в травні 2006 року на цьому заході театр здобув 3 нагароди: за найкращу жіночу роль другого плану , найкраща молода актриса фестивалю , диплом за значний внесок у популяризацію класики. Нині  налагоджені творчі зв'язки з театром юнога глядача з Брянську й Калуги, з театрами в Мозирі та Молодечно, неодноразово проводилися так звані малі обмінні гастролі.
Від вересня 2005 року головним режисером театру призначено Тетяну Дорогобід, головним художником — В. Новаковського.
У чинному репертуарі Могильовського обласного театру драми і комедії імені В. І. Дуніна-Марцинкевича як вистави для дорослої авдиторії, так і розраховані на найменших глядачів:
