Віллем Рулофс  — голландський пейзажист і натураліст, представник Гаазької школи.
На початку своєї кар'єри митця Віллем Рулофс працював в Утрехті, здійснюючи звідти поїздки в усі кінці Голландії. 1848 року перебрався на проживання в Брюссель, провів деякий час в столиці Франції місті Парижі і, нарешті, оселився в Гаазі.
Картини цього художника зображують майже виключно голландські рівнини або горбисті місцевості Арденн, пожвавлені здебільшого фігурами тварин. Їхні визначні риси — хороший малюнок, теплий колорит і сильна передача переважно суворого, меланхолійного враження природи. Найкращими з них вважаються: «Голландське пасовище», «Після дощу», «На узліссі гаю», «Ліс взимку» і «Вреландський вид».
У музеї Імператорської академії мистецтв  є зразок робіт Рулофса — пейзаж зі ставком і поселенця, що ловить на ньому рибу. Крім живопису, Рулофс успішно займався гравіюванням, і його офорти власної композиції дуже поважаються любителями подібних творів. Як натураліст, Рулофс займався ентомологією, він вивчав комах і видав кілька наукових статей про них.
Рулофс вважається одним з учителів художника Гендріка Віллема Месдаха.
Пейзаж із близькою грозою .
Озеро біля Лосдрехта 
Міст через річку Ейссел в Дусбурзі 
Прив'язування човна біля ферми
