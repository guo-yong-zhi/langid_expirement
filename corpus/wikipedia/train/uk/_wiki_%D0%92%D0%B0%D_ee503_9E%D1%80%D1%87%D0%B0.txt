Валь-д'Орча  — широка долина, культурний ландшафт в італійському регіоні Тоскана, у провінції Сієна. Простягається на південь від міста Сієна до гори Аміата — найстарішого згаслого вулкану в Італії 2 , межує з регіоном Умбрія. В центрі перетинається річкою Орча, яка дала назву долині. Для ландшафту долини Валь-д'Орча характерні мальовничі панорами та різноманітні середньовічні містечка та села, найвідоміші з яких — П'єнца , Радікофані  і Монтальчіно .
Найрозповсюдженішим деревом є кипарис 2  7 . Для місцевої кухні притаманні такі страви як пічі, вироби з м'яса свиней місцевої породи Cinta Senese, сир пекоріно ді П'єнца, червоне вино Брунелло ді Монтальчіно. Вина, що виробляються в долині Валь-д'Орча, отримали сертифікат якості .
Пейзажі Валь-д'Орча неодноразово зображувалися як на витворах живопису епохи Відродження, так і на сучасних фотографіях 4 .
Геологічна історія Валь-д'Орча почалася ще 5 млн років тому, коли море відступило, залишивши по собі піщано-крейдяні відкладення. Пізніше виверження вулканів Аміата і Радікофані вкрили поверхню лавою, яка, застигаючи, перетворилася на трахіт. Багатолітня ерозія ґрунтів поступово завершила формування долини 7 .
Валь д'Орча має вигляд пласкої крейдяної рівнини із невеликими пагорбами правильної конічної форми. З часів Середньовіччя ця місцевість, що належала Сієні, планомірно освоювалася як сільськогосподарський регіон, де практикувалися новаторські методі землекористування 8 .
Екосистема, що домінує на схилах вулканічного конуса гори Аміата, визначається присутністю як провідних для даного регіону біотопів , так і специфічних , внаслідок орографічної та екологічної ізольованості вулканічних структур.
У долині Валь-д'Орча живуть багато видів хижих тварин. Особливість місцевої фауни — хижий лісовий кіт . В районі Радікофані, де багато тваринницьких ферм, можна зустріти вовків. Також тут живуть їжатці, борсуки, кам'яні куниці, тхори, горностаї, лисиці та кабани 7 .
Орнітофауна, менш вивчена, включає в себе деякі рідкісні види, що перебувають під загрозою зникнення, а також різноманітні види хижих птахів, зокрема, змієїд , канюк, лунь, боривітер звичайний. Серед інших видів птахів, що живуть у долині, — сипухи, вухасті сови, пугачі, хатні сичі, чорні та зелені дятли, круки, сірі ворони, крутиголовки, мухоловки, бджолоїдки 7 .
З амфібій можна зазначити тритона Лауренті , із плазунів — полоза чотирилінійного  та черепаху Германа 
На схилах гори Аміата ростуть букові та каштанові ліси, трапляються гаї кам'яного дуба. Біля селища Віво-д'Орча росте гай старих сріблястих ялин. Серед інших видів дерев можна зазначити австрійський дуб  та дуб пухнастий , проте символом Валь-д'Орча є кипарис 7 .
До складу природно-культурного заповідника долини Валь-д'Орча входять п'ять комун провінції Сієна — Кастільйоне-д'Орчія, Монтальчино, П'єнца, Радікофані, Сан-Куїрико-д'Орча 4 , а також сім фракцій — Контіньяно , Монтік'єлло , Баньйо-Віньйоні , Рокка д'Орча, Кампілья д'Орча, Баньї Сан Філіпо, Віво д'Орча .
Фракція Кастільйонселло-дель-Тоноро комуни Сартеано, та фракції Монтенеро д'Орча і Монтеджові комуни Кастель-дель-П'яно розташовані на території долини Валь д'Орча, проте не входять до складу заповідника.
Окрім населених пунктів, по долині розсіяні численні ферми, хутори та скелі із старовинними неприступними баштами.
Долина Валь д'Орча — важливий культурно-мистецько-природний заповідник. Із 2 липня 2004 року вона внесена до Світової спадщини ЮНЕСКО з метою найкращого збереження природного і культурного ландшафту, що здійснив значний вплив на багатьох митців епохи Відродження. Статус спадщини Валь-д'Орча отримала за наступними критеріями:
Валь д'Орча — територія підвищеного інтересу з боку туристів завдяки своїй природно-історичній унікальності, зокрема характерним середньовічним містечками, таким як Сан-Квіріно-Д'Орча і Кастільйоне д'Орча. Особливо розвиненим є винно-гастрономічний туризм.
Увесь район долини також є важливим транзитним пунктом середньовічного прочанського маршруту з Північної Європи до Італії — Via Francigena .
В останні роки територія Валь д'Орча активно освоюється завдяки відновленню і розвитку туризму, особливо пов'язаному із залізничним сполученням. Так, принадою для туристів є історична залізнична лінія l'Asciano-Monte Antico, регулярне сполучення якою припинили через збитковість на початку 1990-х років і яку за кілька років по тому, у 1996-му, відновили як туристичну атракцію. На цій лінії діють чотири автентичні паровози початку XX століття, на маршруті розташовано сім станцій, два тунелі та мостові переходи через річки Орча та Омброне.
Виноробний регіон Орча розташований у долині однойменної ріки, між DOCG-регіонами Брунелло-ді-Монтальчіно та Віно Нобіле ді Монтепульчано. Місцеві вина, які мають статус DOC  виробляються переважно з винограду сортів санджовезе і требб'яно. Червоні вина Орча складаються з мінімум 60 % винограду сорту санджовезе та та місцевих різновидів, зокрема, абруско. Місцеве сухе біле вино і вино стилю він-санто, вироблені під статусом DOC, складаються з мінімум 50 % винограду сорту требб'яно. Урожайність виноградників, призначених для виробництва вин під статусом DOC Orcia, становить максимум 10 т/га, а готові вина за нормами мають мати міцність мінімум 12 % 9 .
Ірландська письменниця Айріс Оріго, яка мала тут маркізи Валь-д'Орча і мешкала у маєтку Ла Фос в Монтепульчано, в 1947 році написала книгу споминів «Війна в Валь-д'Орча» , в якій описує фашистський режим в Італії, події Другої Світової війни та власну антифашистську діяльність.
Завдяки своєрідним мальовничим пейзажам, які роблять долину одним із найчарівніших куточків планети, Валь д'Орча часто ставала місцем зйомок фільмів світового значення. Так, можна згадати сцену з фільму Рідлі Скотта «Гладіатор» 10 , в якій головний герой, потрапивши до Елісію, спускається по довгому схилу вниз, йдучи по пояс у пшеничному колоссі, і возз'єднується зі своєю родиною, яку зустрічає у підніжжя схилу. Ця сцена була знята біля Террапілле, у безпосередній близькості до П'єнци.
Особливо популярною Валь д'Орча стала у 1970-ті роки, тут проходили зйомки багатьох італійських фільмів, зокрема, фільм Франко Дзефіреллі «Брат Сонце, сестра Місяць»  10 , що розповідає історію святого Франциска Ассізького, знімали у Баньйо-Віньйоні, П'єнці та Монтальчіно.
У долині Валь д'Орча та в її околицях також знімали сцени з таких фільмів як:
  Портал «Італія»                        
