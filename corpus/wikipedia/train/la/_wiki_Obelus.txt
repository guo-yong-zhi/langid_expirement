Obelus  est nota quaedam, quae varias figuras et varios usus habet. Apud antiquos nota critica vel virgula censoria, 1  apud recentiores etiam nota typographica praesertim in divisione mathematica adhibita. Forma principalis tamquam verus iacentis  habet speciem, quae deinde variis appendiculis ditata est. 
Zenodotus Ephesius  est, qui primus fertur obelo usus esse virgula censoria, qua dubios aut spurios versus Homeri expungeret. 2  Eandem deinde notam Aristarchus  usu recepit. Obelus in sinistro margine versus suspecti praenotari solebat, 3  sicut in Il. 11.515, quem versum Aristarchus expungere voluit: 4  
—  ἰούς τ' ἐκτάμνειν ἐπί τ' ἤπια φάρμακα πάσσειν.
Obelus etiam cum variis appendiculis et in variis positionibus invenitur, sicut virgula inter puncta ducta , qui lemniscus appellatur.
Virgula autem cum puncto subnotato hypolemniscus  est. 5  Praeterea metobelus est, cuius forma varias figuras  habet. 6 
Crux critica , qua †verba dubia† in editionibus auctorum antiquorum notantur, hodie saepe obelus appellatur. 7 
