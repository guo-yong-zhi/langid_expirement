Gestio
Geographia
Coniunctiones urbium
Vide etiam paginam discretivam: Lugdunum 
Lugdunum Batavorum 1  vel Leida 2   est urbs et municipalitas apud litora in Hollandia Australi provincia Nederlandica patens, in cuius regione castra Romana quondam sita erant. In urbe Lugdunensi cum surburbibus connexis habitant circa 270 000 civium ; in finibus communitatis Lugdunensis 117 914 incolarum sunt .
Lugdunum Batavorum 18 chiliometra versus septentrionem et orientem urbis Hagae situm est.
Rivus Rhenus vetus ex magno flumine Rheno urbem transfluit. A Rheno vetere rivuli Zijl et Canalis Rhenus-Schie apud vicum Rijnsoever mari influunt. Nonnulli canales qualis viae navales  inter regiones urbanas iacent.
Nomen Lugdunum Batavorum urbi in Nederlandia  sita datum est aevo antiquitatis renascentis. Sub Imperio Romano urbs non iam erat, sed castrum Limitis Germanici inferioris nominis Lugdunum, ad litus Maris Germanici. Quamquam locus ubi olim castrum erat paene decem chilometra ab urbe situs et locus castri Matilo dicti propior est, urbs nomen Lugdunum Batavorum accepit.
Medio Aevo comites Hollandiae ibi fortificationem sive arcem antiquam vulgo dictum Burcht fecerunt. Comes Floris V urbe libertatem urbis instituit anno 1266.
Anno 1574 milites Batavici in bello contra Hispaniam urbem liberaverunt, et exercitum ducis Ferdinandi de Alba vincere potebant. Etiam nunc ea liberatio Lugdunensibus die 3 Octobris celebratur. Ipsi cives Leidens Ontzet celebrationem appellant, et multae fabulae de oppugnatione narrantur. Princeps urbis, Petrus Hadriani filius Van der Werff, suum bracchium ieiuno populo offere velit.
Lugduni Batavorum antiquissima academia Hollandiae est, cui proverbium "Academia Lugduno Batava Praesidium Libertatis." Wilhelmus Praetor Primus eam urbi post liberationem in anno 1575 donavit. Iuliana Beatrixque reginae, atque Wilhelmus Alexander rex Lugduni studia fecerunt. Academia celebratioque liberationis Lugduni per omnem Bataviam clarae sunt. Biblioteca universitaria Lugdunensis celeberrima est propter multitudinem et varietatem librorum. Universitas Lugdunensis est fortissima in astronomia et medicina, sed et aliis disciplinis scientiae fortiter praestat. Gymnasium Lugduno-Batavorum numero antiquissimarum scholarum Nederlandiae adscribitur.
Alia aedificia miranda sunt:
Lugduni sedes societatis Airbus Group est. Domus editoriae Brill  et Elsevier in productione librorum scientiarum et praecipue linguae Latinae maximi momenti sunt.
