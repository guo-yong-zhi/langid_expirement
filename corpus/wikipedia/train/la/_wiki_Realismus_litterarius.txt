Realismus litterarius est inclinatio modi, primum in litteris Francicis medio saeculo undevicensimo incipiente oriens et tum scriptores saeculorum undevicensim exeuntis et vicensimi ineuntis attingens, ad vitam et societates aequaevas describendas ut fuerunt aut sunt. In generali realismi ingenio, scriptores realismi descriptiones praebere malebant agitationum et experientiarum quotidianarum et insulsarum, contra speciem miram vel similiter speciosam.
Traditur Honorius de Balzac  fuisse auctor ordinati in litteris Francicis realismi, per certa singula et personas redientis comprehensas. 1  2  3  Theodorus Dostoevskij, Leo Tolstoj, Gustavus Flaubert, et Ioannes Turgenev habentur a multis iudicibus fastigium modi realistici exprimere per inornatam orationem solutam congestumque certorum singulorum vitae quotidianae. In litteris Theodiscis, realismus saeculi undevicensimi nomine realismi poetici vel realismi burgi crevit, et inter figuras maiores sunt Theodorus Fontane, Gustavus Freytag, Godofredus Keller, Gulielmus Raabe, Adalbertus Stifter, et Theodorus Storm. 4  Inter scriptores realisticos sequentis fuerunt Benitus Pérez Galdós, Guido de Maupassant, Antonius Chekhov, Iosephus Maria de Eça de Queirós, Ioachim Maria Machado de Assis, Ioannes Neruda, Bolesław Prus, et sensu latiore, Aemilius Zola, cuius naturalismus consequens realismi saepe habetur.
Middlemarch, mythistoria Georgii Eliot , pro magno traditionis realismi Anglici monumento est, praecipuum exemplum partium quas realismus saeculo undevicensimo egit cum crescens forum capitalisticum accommodaret. Gulielmus Dean Howells fuit primus scriptor Americanus qui aestheticam realisticam in litteras Civitatum Foederatarum intulit. Eius fabulae de vita optimatum divitum Bostoniae decennio post 1850 ab eruditis fictionis Americanae magni aestimantur. The Rise of Silas Lapham, eius mythistoria populo gratissima, hominem depingit qui per ironiam operam opesque ob errores suos perdit. Stephanus Crane etiam scriptor agnoscitur qui magnos realismi aspectus indagavit in fictione Americana, insigniter in fabulis "Maggie: A Girl of the Streets" et "The Open Boat." 5  6  Et mythistoria Jude the Obscure a Thoma Hardy scripta anno 1895 exemplum realismi putatur.
