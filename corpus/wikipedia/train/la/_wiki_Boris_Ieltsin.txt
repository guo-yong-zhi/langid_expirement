Officium
Consociatio
Familia
Memoria
Boris Nicolai filius Ieltsin  fuit politicus Sovieticus et Russicus, primus Praeses Foederationis Russicae .  
Boris Ieltsin natus est die 1 Februarii 1931 in vico Butka . Nicolaus pater fuit structor; Claudia mater, sarcinatrix. 
Anno 1935, Ieltsin cum familia in urbem Berezniki  movit, ibi studuit. Anno 1950, Ieltsin facultatis structoriae Instituti Polytechnici Uralici  studens factus est. Expletis studiis in illa institutione , structor ad annum 1968 laboravit. 
Anno 1961, Ieltsin Factionis Communisticae Unionis Sovieticae sodalis factus est, annis ab 1968 ad 1988 officia cum factione illa connecta administravit. Annis 1976–1985 princeps  Comitatus Regionalis Sverdlovskensis, annis 1981–1990 sodalis Comitatus Medii, annis 1985–1987 praefectus Comitatus Urbani Moscuensis factionis illius fuit. Ab anno 1987, Ieltsin conflixit contra alios duces Factionis Communisticae . Anno 1990 Ieltsin factionis communistae esse sodalis cessavit . 
Ieltsin, anno 1989 Consilii  Supremi Russicae Sovieticae Foederativae Rei Publicae, annis 1990–1991 Consilii illius sodalis electus est. 
Die 10 Iulii 1991 praeses Russiae factus est. Mense Decembri 1991 cum Ucrainae et Rutheniae Albae Praesidibus Unionis Sovieticae dissolutionem et Independentium Civitatum Foederationis procreationem subscripsit.
Etiam minister primus annis 1991-1992 et inceptor correctionum oeconomicarum politicarumque in Russia fuit. Mense Octobri 1991 Boris Ieltsin transformationis oeconomicae mercatus consilium proposuit. Ab anno 1992 Praeses privatis proprietates publicas exiguo nummo obtulit. Decreto, quod Ieltsin mense Septembri 1993 edidit, et bellicis tormentis Consilium Supremum exstrusum est, postquam certamen inter Praesidem et Consilii Supremi sodales incendit. Die 3 Octobris Ieltsin vi militum seditionem Communistarum reprimi iussit.  Post victoriam Ieltsin Russiae novam Constitutionem  promulgavit. Aliud certamen in administrationis eius temporibus primum bellum in Tsetsenia fuit . Anno 1996, Boris Ieltsin bis Russiae Praeses electus est. Die 31 Decembris 1999, se magistratu abdicavit, postquam Russiae primum ministrum Vladimirum Putin creavit.
In Russia ieltsiniana "distantiae oeconomicae" inter varios populi ordines auxerunt.
Boris Ieltsin Moscuae, morbi cordis causa, die 23 Aprilis 2007 mortuus est.
Boris Ieltsin 1991 • Vladimirus Putin 1999/2000 • Demetrius Medvedev 2008 • Vladimirus Putin 2012
Борис Ельцин • Владимир Путин • Дмитрий Медведев • Владимир Путин
