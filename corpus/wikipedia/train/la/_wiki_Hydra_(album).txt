Hydra est album sextum Within Temptation gregis musici Nederlandici, generis metalli symphoniaci, anno 2014 prolatum. And We Run peculiare carmen est, quod ei interest Xzibit, qui hiphop musicen canit - metallum enim musicum et hiphop perrare coniunguntur. In Paradise  canit Tarja Turunen, cantrix Finnica.
Nomen albi ab Hydra, mythologica serpente aquatica novem capitum originem ducit. Robertus Westerholt, citharista gregis, albo tale nomen factum esse ait, quia multi varii stili ei insunt. Hydra enim serpens duo nova capita crevisse perhibetur unicuique collo trucidato.
