Officium
Aëtius Amidenus, litteris Graecis Ἀέτιος Ἀμιδηνός, ex Amida oriundus, scriptor de re medica Graecus, saeculo V exeunte natus, anno circiter 575 mortuus est. Opus encyclopaedicum confecit in libros XVI divisum, pluribus rebus e Galeno et Oribasio demptis, multis autem ex aliorum libris hodie deperditis. Versiones Latinae ab Ioanne Baptista Montano et Iano Cornario saepe a medicis Europaeis saeculi XVI citantur. Texto Graeco librorum I-VIII bis impresso, textus librorum IX-XVI numquam divulgatus est.
