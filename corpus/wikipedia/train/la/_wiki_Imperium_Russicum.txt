Imperium Russicum 1  seu Rossicum 2   fuit imperium a Russia ab anno 1721 ad annum 1917 temperatum. 
Caput imperii erat Petropolis. Terra illa monarchia, domus regnatrix Romanovia fuit. 3  Principalis ecclesia fuit Ecclesia Orthodoxa Russica, ab imperatore per Synodum administrabatur. Lingua Russica fuit lingua publica.
Plus 100 gentes imperium incolerunt; secundum censum anni 1897 63 centesimae incolarum  fuerunt "Russi"  in notione temporis illius  Maiores, i.e. Russi in notione hodierna; 18 centesimae Rutheni  Albi fuerunt).
Anno 1721, Petrus I Magnus, tzar Russiae, se imperatorem edixit, et terra Imperium Russicum facta est. Post mortem Petri Magni, interregnum factum est.
Tempore regiminis Elisabethae filiae Petri I  Universitas Moscuensis condita est. Imperium Russicum contra Prussiam bellabat. 
Tempore regiminis imperatricis Catharinae II  Ruthenia Alba, Lituania  et Crimaea partes Imperii Russici factae sunt. Russia contra Turciam  bis prospere bellabat . 
Georgia anno 1801 in dicionem imperialem redacta est.
Annis ab 1808 ad 1809 Russia contra Sueciam bellabat; Finniam  adiunxit.
Anno 1812 Francia invasit, populus Russiae patriam suam defendit . Anno 1813 Francia bellum, Bellum Patrium nominatum, perdidit.
Anno 1815 maxima pars Poloniae territorium Russiae facta est.
Ab anno 1828 territoria Armeniae et Atropatenae partes Russiae fuere. 
Ab anno 1853 ad annum 1856 Imperium Russicum contra Turciam, Britanniarum Regnum, Franciam et Regnum Sardiniae bellabat, sed superatum est.
Circiter anno 1860 Kazachstania omnis pars Russiae facta est.
Anno 1864 Bellum Caucasium, quod anno 1817 incepit, finitum est.
Annis ab 1772 ad 1867 Russia coloniam in America Septentrionali habebat, quam autem anno 1867 Civitatibus Foederatibus vendidit.
Annis ab 1877 ad 1878 Russia contra Turciam bellabat, Bulgariam liberavit. 
Circiter ad annum 1885 territorium Turcomanniae pars Russiae factum est.
Annis ab 1904 ad 1905 Imperium Russicum contra Iaponiam bellabat, bellum illud perdidit.
Ab anno 1905 ad annum 1907 prima revolutio Russica erat. 
Parlamentum, Duma nominatur, anno 1905 institutum est.
Anno 1914 primum bellum mundanum coepit. Russia cum Serbia, Francia, Britanniarum Regno, etc.,? contra Germaniam, Imperium Austro-Hungaricum, Turciam, et Bulgariam bellabat. 
Revolutio Februarii anno 1917 monarchiam deiecit. Die 14 Septembris anno illo administratio temporalis Russiam rem publicam rite proclamavit.
Anno 1708 decretum tzaris Petri I gubernia 4   introduxit, quo anno Russia divisa est in gubernia octo: Archangelopolitanum, Asoviense, Casanense, Ingermanlandicum , Kioviense, Moscuense, Smolenscense, et Siberiense. Saeculis sequentibus tamen multa gubernia nova in Imperio Russico formata sunt. In circulos gubernia  dividebantur. Praeterea, a saeculo undevicesimo regiones  ut subdivisiones administrativae gradus guberniorum in hoc imperio exsistebant.
