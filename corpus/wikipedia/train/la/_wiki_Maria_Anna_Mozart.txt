Maria Anna Walpurgis Ignatia Mozart , quae saepe Nannerl nuncupabatur, clavicen optima atque Wolfgangi Amadei Mozart soror fuit. In matrimonium ducta nomen de Berchthold-Sonnenburg assumpsit.
In pueritia persaepe lustrationes in Europa cum fratre Wolfgango Amadeo fecit quae iam aetate annorum XI musicales experientias valde difficiles levissime atque sollertissime peregit. Ingenio maximo fratrem vulgo adaequare impedita est, ut sors mulierum multarum tunc fuisse videtur. Culpa patris insuper qui Annam Mariam in aetatem nuptialen provectam omnino neglexit. 2 . 
Itaque ab ista nihil nisi pusilla exercitia musicalia habemus, nullam autem compositionem maiorem. Praeter familiae suae curam habendam horas privatas in clavichordio saltem dare pergebat. Leopoldus Mozartus non annuerat matrimonio cum viro camerali Francisco Armando de Ippold, ut Maria Anna die 23 Augusti 1784 3 , gravioni Ioanni Baptistae Berchtold de Sonnenburg nupsit. Qui annis XV maiore natus officium avi eius ad Sanctum Aegidium  ad Lacum Sancti Wolfgangi continuavit; inde habitatum est in domo ubi nata erat mater Annae Mariae. Tres infantes viro peperit, qui ipse iam quinque infantes secum habuerat. Maria Anna marito anno 1801 mortuo cum Leopoldo et Ioannina infantibus superstitibus Iuvavum petivit, ubi homines musicam docuit.
Aetate annorum LXXIV obcaecata munus instruendi deponere coacta est. 4  
Eius diaria, epistulas, memorias exploratoribus Mozartianis Maria scaturigini pretiosissimae esse constat. Quod effecit, ut anno 1829 Maria Sibylla et Vincentius Novello Londinienses Iuvavum ad peregrinationem in vestigiis familiae Mozart incitarentur  et habitationem eius visitarent. Admiratores, cum de itineribus infantium pristinis trans Europam legissent, notiores facti sunt de salute Annae Mariae mala. Denique ei pecunias apportaverunt, quas musicae Mozartianae amici Britannici conflaverant. 5  Eodem anno naturae concessit et, ut voluit, in coemeterio Sancti Petri sepulta est.
