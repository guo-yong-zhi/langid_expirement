Philemon albitorques, vulgo chauka , est species avis familiae Meliphagidarum, in Insulis Manusianis, in Insulis Admiraltatis in septentrionali Papuae Novae Guineae Archipelago Bismarckiano endemica. Habitatio naturalis est subtropicae tropicaeve silvae humiles humidaeque, ubi superspeciem cum P. fuscicapillo, P. subcorniculato, P. moluccensi, P. plumigeni, P. buceroida, P. cockerelli, et P. eichhorni constituit, quam ad unam speciem monotypicam pertinuisse olim habita est.
Mares feminaeque colorum sunt similes, praecipue plumbei albidique, unde eorum sexus solum magnitudine distinguitur: femina est minor, mas maior, et eorum voces magnitudinibus respondent.
Vexillum Provinciae Manusianae flavam Philemonis albitorquis in volatu imaginem fert .
In cultura Manusiana, haec avis est signum hominum multiloquacium. Quidam insulanus ait: "Nos Manusiani nugas garrire sicut chauka malumus. Audemus contionem habere quod nos Manusiani in multis rebus sumus habiles, sed profecto, nostrae avis chaukae simillimi sumus: periti solum evomendi." 1  Secundum naturam, "chauka, avis tantum in Provincia Manusiana inventa, primam nuntiat lucem, occasumque praedicat solis; de periculis saepe admonet, numque venatus sit prosper vaticinatur." 2 
Sunameke, Australianus perfunctionis grex, in Spectaculo Pulchritudinis Pacifici Australis Suvae Vitiorum anno 2009 facto, fabulam Clamorem Chaukae  egit, quo ipsa avis fuit signum admonitionis de periculo Insularum Pacificarum propter calefactionem mundi.
Smit, Joseph. 1860. White Naped Friarbird. Ex avibus a navi H.M.S. Challenger conlectis.
