Gaius Herennius Capito fuit vir militaris et publicus Romanus ex tribu Arniensi, qui floruit saeculo primo.
Imperante Augusto, Capito fuit tribunus militum ter, praefectus alae in Moesiā atque praefectus veteranorum legionis in Syriā; factus est procurator Iamniae 2  , in Iudaeā, ante annum 29 p.C.n., quo Livia —quae Iulia Augusta nominata est post mortem Augusti mariti— obiit.
Imperantibus Tiberio et Caligulā, Capito functus est eiusdem loci procuratione usque ad mortem C. Caesaris Germanici anno 41.
Philo Alexandrinus scripsit Capitonem in Iudaeam primo pauper venisse, deinde dolo furtoque innumerabilem sibi congessisse pecuniam; insidias molitum esse Iudaeis, Graecos in illos instigando eosque impietatis in principem C. Caesarem deferendo, arā Caligulae sacratā dirutā. 3 
Post procurationem rediit in patriam; fuit quattuorvir iure dicundo quinquennalis et flamen. Hoc in pavimento fori Iuvani, quod Capito privato impendio stravit, legere possumus. 4 
