Dirmutius Ninianus Ioannes vulgo Diarmaid Ninian John MacCulloch  est professor historiae ecclesiasticae apud Universitatem Oxoniensem  et socius  Collegii Sanctae Crucis . Ad diaconatum Ecclesiae Anglicanae declinavit quin ordinaretur ad presbyteratum propter causas politicas. 
MacCulloch legit historiam apud Collegium Churchillense Universitatis Cantabrigiensis unde baccalaureatum artium in 1972, et magistratum artium in 1976 potitus est et ubi etiam scholaris organorum fuit. Diplomate ab Universitate Liverpolitana anno 1973 in administrandis archivis acquisito, reversus est Cantabrigiam ut compleret doctoratum philosophiae anno 1977 supervidente Galfrido Elton. MacCulloch socius electus fuit Societatis Antiquariorum Londiniensium anno 1978, et socius Societatis Regiae Historicae anno 1982, et socius Academiae Britannicae anno 2001. Doctor Divinitatis est Universitatis Oxoniensis et doctoratus litterarum honore ab Universitate Angliae Orientali ditatus est. 
Se coniunxit Motui Christianorum Homophylophilorum anno 1976. De conflictu inter sexualitatem ipsius et doctrinam Ecclesiae, dixit:
"Diaconus quidem ordinatus sum. Sed, vir homophylophilus constitutus, non poteram magis progredi..."