Officium
Memoria
Carolus Brockden Brown , scriptor mythistoriarum, historicus, et editor Americanus primae litterarum aetatis nationalis, ab eruditis late habetur scriptor mythistoriarum Americanus maximi momenti ante Iacobum Fenimore Cooper. Qui est exercitator "primae mythistoriae Americanae"  saepissime lectus et iterum prolatus. Quamquam Brown primus scriptor mythistoriarum Americanus non fuit , aspectus suae rei gestae in multis generibus  faciunt ut Brown sit homo praestabilis in cultura et litteris Civitatum Foederatarum decennii 180 et primi decennii saeculi undevicensimi, ac intellegens publicus magni momenti in cultura impressionis et provincia publica Atlantica latiore aetatis rerum novarum Francicarum. Tuberculosi Philadelphiae die 22 Februarii 1810 mortuus est, anno aetatis suae tricensimo nono. 1 
Brown a multis auctoribus Britannicis magni momenti suae aetatis legebatur et commendebatur, praecipue a Gulielmo Hazlitt, Thoma Love Peacock, Ioanne Keats, et Gualterio Scott Equite. In Civitatibus Foederatis, Margarita Fuller, Edgarus Allan Poe, Nathaniel Hawthorne, Henricus Wadsworth Longfellow, et Ioannes Greenleaf Whittier, et alii scriptores ipsi Brown decessor auctoritatis gravis insigniter habuerunt. Georgius Lippard, scriptor mythistoriarum et diurnalista Philadelphiae etiam habitans, librum The Quaker City; or, The Monks of Monk Hall protulit, venditum optimum anni 1845, memoriae Brownianae dicatum.
