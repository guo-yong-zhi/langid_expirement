Gestio
Geographia
Coniunctiones urbium
Tabula aut despectus
Roffa 1  seu Rocestria, 2  Anglice Rochester, est urbs in Monroe Comitatu in Novo Eboraco occidentali in Civitatibus Foederatis, secundum oram Andiatroci Lacus et ripas Fluminis Genesee sita. Habitant in urbe 210 565 hominum anno 2010. Nomen Roffa urbi a conditore Nathaniele Rochester datum est, qui pagum anno 1803 ibi condidit. Praefectus urbanus est Thomas Richards.
Condita est Rochesterville anno 1803 a Nathaniele Rochester secundum ripas Fluminis Genesee cum aquae cadentes fluminis potestatem molendi praeberent. Anno 1821, urbs caput Monroe Comitatus facta est. Anno 1823, aquaeductus Fossa Erie per urbem confectus est. Anno 1847, Fridericus Douglass Roffae ad tempus habitavit. Bello Civili confecto, urbs multas obtinuit? industrias: Georgius Eastman societatem Eastman Kodak fecit, atque Ioannes Iacobus Bausch et Henricus Lomb societatem Bausch & Lomb fecerunt. Saeculo vicensimo-uno, Roffa lintrem Spiritus Ontarionis  emit, quae deinde decocta est. Anno 2012, Eastman Kodak suas rationes pecuniarias maxime conturbari nuntiavit.
