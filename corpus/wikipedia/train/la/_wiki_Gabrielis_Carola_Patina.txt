Gabrielis Carola Patina  fuit filia numismatistae et medici Francogallici Caroli Patini, et ipsa numismatista ut quae opusculum de phoenice quodam in nummo antiquo imperatoris Caracallae expresso anno 1683 Latine publicavit Àê
Suffragante patre, qui a Ludovico XIV damnatus Patavium cum familia confugerat et ibi professor medicinam profitebatur, iam anno 1679 Gabrielis Carola illustri Academiae dei ricovati socia facta est, cognomine Diserta sumpto. Anno 1692 comiti Ludovico Santapaulina nupsit atque mortuo patre  matrem et sororem domum suam accepit. Nam soror ei fuit Carola Catharina et ipsa erudita quae de pictoribus libellum scripsit.
