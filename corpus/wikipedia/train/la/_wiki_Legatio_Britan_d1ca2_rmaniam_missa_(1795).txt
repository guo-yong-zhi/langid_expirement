Legatio Britannica ad Birmaniam anno 1795 a Societate Indiarum Orientalium Mercatili Britannica  missa est, urbe Chittagong a Birmanis nuper aggressa, ut inter gubernium Birmanicum et praepositos huius Societatis relationes mercatiles necnon diplomaticas institueret. Legationem conduxit Michael Symes, cuius narratio anno 1800 divulgata est. Ab hoc tempore proxenus Britannicus in urbe Yangon, ad oram Birmaniae maritimam iacente, residebat.
