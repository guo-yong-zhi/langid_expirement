Sallustius  fuit philosophus, scriptor, et amicus Flavii Claudii Iuliani "Apostatae," Imperatoris. Librum De Deis et Mundo scripsit, quasi catechismum paganismi Hellenici saeculi quarti. Neoplatonica philosophiae schola, cuius origo usitate in operibus Plotini habetur, doctrinas Platonis in iudicio praecipue mystico accepit.
Sallustii liber magnopere deductus est de operibus Iamblichi Chalcidis, qui Platonismum, Pythagoreanismum, theurgiamque, cum philosophicis Iuliani ipsius scripturis commiscuit . Liber est concissimus, plerumque minutiis et verbosis disceptationibus metaphysicis argumentorum Neoplatonicorum carens. Sallustius in animo partim habuit "repellere usitatos disputationum Christianarum impetus" quod attinet ad augentem Christianitatis praestantiam et "committere theologiam cum theologia" .
Quis Sallustius fuerit non cognoscimus. Secundum nonnullos, fuit Flavius Sallustius, Hispanus, qui praefectus praetorianus Galliae meruit ab 361 ad 363, et consul creatus est anno 363 1  2 ; secundum alios, fuit Saturninus Secundus Sallustius , vir in Gallia natus, qui praefectus Orientis meruit anno 361 . Illo traditur imperium post Iuliani obitum offerri, sed munus suscipere recusavit. 4 
