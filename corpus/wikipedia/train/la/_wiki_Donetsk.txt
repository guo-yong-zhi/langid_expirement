Gestio
Geographia
Coniunctiones urbium
Tabula aut despectus
Suademus, ut haec pagina ad "Fornaces " moveatur.
Sententiam tuam, quaesumus, profer in pagina disputationis.
Vide etiam paginam discretivam: Donetsk 
Donetsk 1  vel Fornaces 2   est urbs ad Istrianum fluvium in oriente Ucrainae regione sita. Abest quinquaginta chiliometra a Russia, centum chiliometra a Palude Maeotide. Decies fere centena milia hominum urbem Donetsk incolunt. Est caput regionis Donetskensis et ab anno 2014 mense Aprili etiam caput rei publicae popularis Donetskensis, quae invita civitate Ucrainica condita est .
Cum apud vicum Alexandrovkam anno 1820 repertus esset carbo, fodinae ibi instructae sunt. Sergius Koƒçubej, cui imperii Russici administratores mandaverant, ut in Russia meridiana institueret officinam, in qua tigna ferrea ad vias ferratas apta conficerentur, mandatum anno 1869 Ioanni Hughes, qui in Vallia natus erat, viginti quattuor milibus nummorum Britannicorum vendidit. Ioannes Hughes prope vicum Alexandrovka officinam ferrariam instruxit atque operarii eo loco domicilium collocaverunt. Qui locus a nomine Ioannis Hughes, qui Russice Juz  vocabatur, appellatus est Juzovka . Ineunte saeculo vicesimo quinquaginta fere milia hominum in oppido Juzovka habitabant. Anno 1922 nomen urbis ita mutatum est, ut in honorem Iosephi Stalin Stalino appellaretur. Anno 1961 eadem urbs Donetsk a fluvio Donetz denominata est. In illo secundo magno bello, quod saeculo vicesimo gestum est, urbs magnum detrimentum cepit. Post bellum urbs refecta est. Anno 1978 decies centena milia incolarum assecuta est.
Donesci multi Russi habitant; plurimi incolae lingua Russica utuntur. Die 7 Aprilis anno 2014 Donetsk caput rei publicae popularis Donetskensis declaratum est. Die 11 Maii eodem anno adversa Ucrainae moderatorum voluntate populo eligendi optio data est, utrum regio Donetskensis pars Ucrainae maneret, an civitas sui iuris fieret; nonaginta fere centesimae incolarum civitatem sui iuris optaverunt. Post duos menses exercitus Ucrainae Donetsk oppugnare coepit.
Juzovka anno 1872
Juzovca exeunte saeculo XIX aut ineunte XX
Juzovka anno 1872: fornax alta
Juzovka: carbonis fodina et officina, in qua carbo coquitur
Aedificium in portu aerio Donetskensi 
Aedificium in portu aerio Donetskensi bello civili corruptum 
In urbe Donetsk sunt nunnullae scholae superioris gradus, in quorum numerantur:
Inter alia theatra est theatrum operaticum Donetskense, in quo anno 1941 facto omnium primum editum est Ioannes Susanin, opera Michaelis Glinkae. Odeum symphoniacorum factum est anno 1930.
Donetsk nobilitatus est saltu cum pertica , pila pedibusque , orbiculo baculoque super glaciem , pila corbique .
Media urbs
Calmius fluvius
Theatrum operaticum
