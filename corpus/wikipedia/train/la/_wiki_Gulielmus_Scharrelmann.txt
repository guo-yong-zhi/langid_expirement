Nulla Vicipaediae Latinae pagina huc annectitur.Quaesumus in alias commentationes addas nexus ad hanc paginam relatos. Quo facto hanc formulam delere licet.
Gulielmus vulgo Wilhelm Scharrelmann  paedagogus atque scriptor Germanicus fuit. Interdum historias lingua Saxonica confecit. Frater Henricus Scharrelmann  eisdem muneribus functus est.
Filius negotiatoris rerum colonialium in urbe natali seminarium paedagogicum frequentavit. Annis inter 1896 et 1905 ludimagister in tribu Seehausen erat, unde ex anno 1905 in tribu Walle, unde annis inter 1908 et 1921 apud ludos Hilfsschule Vegesacker Straße. 1  Tunc reformationibus paedagogicis favebat velut Fridericus Gansberg et discipulis mancis consulebat. Iam ante Primum bellum mundanum mythistorias, historiunculas et dramata tam iuvenibus quam adultis pepigit. Post annum 1918 se totum litteris consecraturus cursum honorum scholasticorum reiecit.
Anno 1926 Worpswege itum est ubi usque ad mortem in domo remoto Tannenhof vivebat et laborabat. Una cum Ioanne Leip et sociis circulorum, quibus intererant Ioannes Franck, Ioannes Fridericus Blunck, Agnes Miegel et Manfredus Hausmann, condita est anno 1924 societas conservativa et nationalis Die Kogge. Anno 1934 omnes tales sodalitates sodalibus invitis unitae sunt in Camera litterarum regia . Neque Scharrelmann cursum honorum sub nazismo sprevit, cui litterae patriam et vitam quotidianam glorificantes gratissimae erant.
In narrationibus maximi momenti sunt homines simplices apud Geschichten aus der Pickbalge , Rund um Sankt Annen  usque Ein Kind schlägt seine Augen auf . Quae opera multis lectoribus gaudebant. Anno 1935 Scharrelmann cum aliis premium Provinciae Hannoveranae accepit. Tunc honorandos salutavit dominus Erdmann in nomine Ministerii propagandae et Camerae litterarum regiae. 2 . Ex mense Augusto 1933 Sodalitati regiae scriptorum Germanicorum adhaesit et fidelitatem in omnibus erga novas auctoritates pluries sublineavit. 3 . A mense Maio 1934 insuper turmam praesidialem SS pecunia fulsit. 4 .
Bello finito apologos in libro Tiere, klug wie Menschen  et fabellas pueriles in tomo Die schöne Akelei  exaravit. 5 
Sepultus est Worpswede in sepulcreto Fani Sion.
