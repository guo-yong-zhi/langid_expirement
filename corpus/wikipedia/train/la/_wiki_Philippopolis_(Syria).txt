Gestio
Philippopolis, 1  nomine Arabico hodierno شهبا Shahbā, est urbs Syriae, quondam in provincia Romana Arabia Petraea sita. Chiliometris fere 87 a Damasco abest.
Hoc loco Philippus imperator Romanus futurus, anno circiter 204 natus est. Ille oppidum nativum suum in coloniam Romanam erigere constituens, ultimam inter urbes Arabiae Romanas, basilicam theatrumque et templum, arcum triumphalem, Philippeum sacrum ab anno 244 construi curavit. Quorum aedificiorum imperfectorum, auctore anno 249 deiecto et mortuo, ruinae haud modestae etiam hodie videntur. 
