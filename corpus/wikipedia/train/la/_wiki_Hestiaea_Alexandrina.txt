Hestiaea Alexandrina fuit grammatica Graeca, operis cuiusdam de Iliade scriptrix. Huius operis, hodie deperditi, testimonia tria supersunt. Citatum est olim a Demetrio Scepsio in libris cuius titulus fuit Acies Troiana, deperditis et illis sed a Strabone relatis. Citatum est etiam in scholiis Iliadicis et in scholiis ad Hesiodi Opera et dies.  
Hestiaea "grammatica" in scholiis, "Alexandrina" a Strabone dicitur, sed an Alexandriae in Aegypto incola fuerit vel Alexandriae Troadis nescitur. 1  2  Haec urbes ab Alexandro Magno conditae sunt; Hestiaea igitur post Alexandrum, ante Demetrium Scepsium mortuum scripsit, videlicet saeculo circiter III a.C.n.
