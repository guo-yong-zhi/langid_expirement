Rosa Parks  fuit mulier nigricolor quam Civitatum Americae Foederatarum parlamentum appellavit matrem motus iurum civilium .
Rosa die 1 Decembris 1955 nota ac praeclara facta est, quia legi, quae tunc vigebat, sedes in laophoreis secundum cutis colores vectorum ut discernerentur statuenti, scilicet ut albicolores in parte vehiculi anteriore, nigricolores autem homines in posteriore sederent, Monte Gomerici, in capite Alabamae, restitit, sedem suam albicolori homini cedere recusans.
