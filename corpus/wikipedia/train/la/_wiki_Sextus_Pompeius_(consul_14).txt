Vide etiam paginam discretivam: Pompeius 
Sextus Pompeius  senator Romanus primo saeculo post Christum natum fuit. 
Avus eius Sextus Pompeius, consul anni 35 a.C.n. erat.
Anno 14 ipse consul ordinarius creatus post mortem Augusti primus cum collega Sexto Appuleio in verba Tiberii imperatoris iuravit 1  et transitum imperii administravit 2 . Anno 20 se Gnaeum Calpurnium Pisonem defensurum negavit 3 . Anno 21 in senatu contra Manium Aemilium Lepidum consulem anni 11, qui provinciam Africam petebat, dixit 4 . Anno 27 ad usque 30 ipse Asiam administrabat. Amicus fuit Ovidii Nasonis, quem anno 8 ad Pontum Euxinum relegatum valde adiuvit 5 . Praeterea et familiaris Valerii Maximi auctoris, qui Pompeium in Asiam secutus est, et Germanici Caesaris erat. 
