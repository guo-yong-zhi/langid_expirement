Fallibilismus est doctrina epistemologica eorum qui fieri putant posse, ut quaelibet opinio vel theoria, si accuratius spectata sit, falsa inveniatur. Fallibilismo varii sunt intellectus, sed hoc saltem dici posse videtur: fallibilistas semper ad novum testimonium, etiam si cum prioribus discrepet opinionibus, apertos esse. Nam propositio, quae hodie iusta et probabilis videtur, novis argumentis aut nova experientia denuo iudicari vel refelli potest. Appellatio fallibilismi in philosophiam delata est a Carolo Sanders Peirce  qui fallibilism ab adiectivo mediaevali fallibilis  duxit atque ita definivit:
Constat iam Pyrrhonem scepticum fallibilismum quendam professum esse, sed fallibilistae hodie omnium opinionum fallibilitate non utuntur ad omnem scientiam in dubium vocandam. Itaque non tranquillitatem animi sed epistemologiam in condicionibus mundi positam sectantur. Fallibilismus Peirceanus, quippe qui realismum scientificum profiteatur, re vera contrarius Pyrrhonismo est. David Hume more fallibilistico inductionem reprehendebat. Putabat enim quamlibet propositionem universalem refelli posse, quod generalizatio inductiva nulla celsiore ratione quam consuetudine usu et repetitione nata obtineri possit. 
In fallibilismo suo defendendo Peirce argumento utitur, quod universalitas, accuratio, vel certitudo absoluta inveniri non possit. 2  
Omnes praeterea veritates certas a priori refutabiles esse putabat. Nam si per ratiocinationem veritatem mathematicam sciamus, nec certa neque incerta sit. 3  Itaque nihil aliud dari nisi experientiam immediatam, ex qua veritas mathematica inveniatur. Sed in experientia immediata nihil certi, nihil incerti. 
Facile est veritates mathematicas non dubitare. Contra huiusmodi voluntatem Peirce hypnosin profert, 5  nam si quamlibet propositionem ut indubitanter veram hypnosi accipere poterimus, nonne aeque bene adduci poterimus, ut experientiam nostram absolutae propositionum mathematicarum certitudinis credamus ortam esse a quadam animi adfectione hypnosi simili?  
Notiones fallibilismo similes  in suis disciplinis adhibuerunt Ioannes Dewey, Thomas Kuhn, W. V. O. Quine nec non Carolus Popper, qui doctrinam fallibilismi in falsificationismum vertit.  
