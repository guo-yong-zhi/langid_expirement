Zemirot vel z'mirot  sunt hymni Iudaici, usitate Hebraice vel Aramaice, sed aliquando Iudaeogermanice vel Iudaeohispanice, canti. Iudaei notissimos zemirot circa mensam per Shabbat et dies festos Iudaicos canere solent. In nonnullis libri precum Iudaicarum  editionibus, vocabula horum hymnorum sub primas preces  cuiusque cenae inscribuntur. Alia zemirot sunt generalia, canique possunt per quamlibet cenam vel aliud tempus sacrum.
Verba multorum zemirot de poematibus a variis Medii Aevi rabbinis et sapientibus compositis deducuntur. Alia zemirot sunt cantus populares sine auctore, qui a saeculo ad saeculum traditi sunt. Verba plerumque res Shabbat vel proprii diei festi celebrati vehementius dicunt.
