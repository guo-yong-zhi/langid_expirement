Vide etiam paginam discretivam: Megalopolis 
Megalopolis  urbs in Arcadia/Graecia est. Incolae sive Megalopolitani sive Megalopolitae dicuntur. 
Quae urbs condita est circa annos 371/367 a.C.n. ab Arcadibus ex Maenalia et ex Parrhasia venientibus, ut caput fieret Foederis Arcadici 1 . Tunc enim Thebani, quibus hegemonia in Graecia ex Epaminondae victoriis contigerat, libertatem Arcadum a Spartanorum inceptis tueri volebant, quos nuper pugna Leuctrica vicerant. Itaque instigatores et fautores 2  huius urbis condendae fuere. Tertio saeculo a.C.n. civitas Meglopolitanorum a tyrannis regebatur, quorum notissimus fuit Lydiadas qui anno 234 a.C.n. civitatem suam Foederi Achaico adscripsit et ter strategus huius Foederis electus est. Antequam Romani domini totius Graeciae fierent, Megalopolitani multa bella a Lacedaemoniis sibi inlata sustinuerunt 3  : hieme 223/222 a.C.n. urbs a rege Cleomene III capta et magna ex parte deleta est 4 . Mox tamen restituta  tempore strategi Philopoeminis primas partes in Foedere Achaico ineunte secundo saeculo a.C.n. egit 5 .
Megalopolis planitie
Megalopolis planitie
Megalopolis
