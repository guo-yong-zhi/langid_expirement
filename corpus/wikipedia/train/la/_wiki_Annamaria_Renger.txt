Annamaria  Renger  femina rebus politicis versata Germaniae et sodalis SPD erat.
Berolini gymnasium frequentabat, sed anno 1934 tempore dictaturae Nazistae id relinquere coacta est, quod parentes eius sodales factionis socialis democraticae  fuerunt. Itaque Renger tirocinium editionis mercatoris fecit et ad usque finem Belli Orbis Terrarum II hoc munere laboravit.
Avi et parentes eius sodales SPD fuerunt. Ipse anno 1938 Ernesto Renger nupsit, qui 1944 in Francia miles cecidit. Filius eorum Rudolphus  anno 1998 mortuus est. Anno 1965 Alexandro Loncarevic nupsit, qui anno 1973 mortuus est.
1 Octobris 1945 secretaria privata Curtii Schumacher tum praesidis SPD facta est. Anno 1953 primo legata Dietae Foederalis Germaniae electa est et ad annum 1990 mansit. 13 Decembris 1972 prima femina praeses Dietae Foederalis electa est, quod SPD tum plurimos legatos in parlamentum misit. Anno 1976 - CDU/CSU fractio iterum maxima erat - praeses vicaria Dietae electa est et ad annum 1990 mansit.
Ericus Köhler · Hermannus Ehlers · Eugenius Gerstenmaier · Kai-Uwe de Hassel · Annemaria Renger · Carolus Carstens · Ricardus Stücklen · Rainer Barzel · Philippus Jenninger · Rita Süssmuth · Volfgangus Thierse · Norbertus Lammert
