Imperator Lapidis Nephritici  in cultura, religionibus a maioribus posteris traditis, mythologiaque Sinicis est una ex imaginibus divinitatis primordialis . Quae in theologia Taoistica est Yuanshi Tianzun, unus e Tribus Puritatibus, tribus primordialibus Tao speciebus. Quae praeterea in Caodaismo est Cao Đài , Ngọc Hoàng Thượng đế appellata. In cosmologia Buddhistica cum Śakra comparatur. 1  In mythologia Coreana, Hwanin noscitur. 2 
Imperator Lapidis Nephritici multis nominibus appellatur, inter quae Avus Caelestis , Dominus Lapidis Nephritici, Maximus Imperator, ac Magnus Lapidis Nephritici Imperator .
In mythologia Sinica sunt multae fabulae de Imperatore Lapidis Nephritici. De eius origine dicebatur heres regis esse regni Felicitatis Purae et Luminum Ornamentorumque Augustorum et Caelestium. Recens natus mirabilem lucem emittebat, omnem regnum illuminans. Puer benignus, intellegens, sapiens, se ad egentes adiuvandos dedidit.
