Proverbium sive adagium est dictum simplex et solidum, populo notum crebroque iteratum, quod veritatem in communi sensu vel in activa experientia humana conditam saepe per metaphoram declarat. Proverbium fundamenta morum describens etiam praeceptum, praecipue in philosophia, appellari potest.
Proverbia linguae et culturae similia saepe mutuantur, et aliquando per plus quam unam linguam ad tempus hodiernum supersunt. Biblia Sacra  et Latina aevi medii  personam magni momenti in distributione proverbiorum trans Europam egerunt, quamquam paene omni culturae sunt sua exempla.
Investigatio proverbiorum appellatur paroemiologia  et retro usque ad tempus Aristotelis videri potest. Paroemiographia autem in proverbiis conlectis consistit. Unus ex praestantibus proverbiorum eruditis in Civitatibus Foederatis est Wolfgangus Mieder. Plus quam quinquaginta libros et permultos commentarios de proverbiis scripsit, periodicum Proverbium edit, et ab aliis proverbiorum eruditis latissime citatur. Qui nomen substantivum proverbium sic definit:
Inter subgenera proverbiorum sunt comparationes proverbiales  et interrogativa proverbialia .
