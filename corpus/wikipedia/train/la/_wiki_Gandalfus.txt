Gandalfus 1  sive Gandalphus 2   est magus fictus a J. R. R. Tolkiene creatus. In libro Domino Anulorum, dux est Comitatus Anuli, Exercitusque Occidentis. In eiusdem auctoris libro Hobbitus Ille, antea scripto, Bilbo hobbitus anulum quendam invenit in montibus, qui gestorum ipsius invisibilem reddit, et hoc utitur dum ad Montem solummodo iter facit. In principio Domino Anulorum, Gandalphus, hunc anulum Unum Anulum esse ducens, Bilboni persuadet ut eum Frodoni donet. Deinceps Frodonem ex patria mittit ne Nazgul, inimicissimi Domini Anulorum servi, anulum inveniant.
Gandalphus est Ainu. Ainuana gens est ab Eru Iluvatare  in principio creata. Tertia aetate mundi, Ainur quidam in Mediam Terram missi sunt, Istari nomine, quorum Gandalphus fidelissimus habebatur; alia ei nomina aliae gentes dant.
In pelliculis tribus de Domino Anulorum a Petro Jackson factis, persona Gandalphi ab Ioanne McKellen histrione agitur.
