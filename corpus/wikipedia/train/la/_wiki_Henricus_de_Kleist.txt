Henricus de Kleist  fuit scriptor praecipue fabularum scaenicarum ac poeta Germanicus motus romantici. Una cum Henriette Vogel amica sua sibi mortem conscivit armis igniferis.
Stipendiis breve tempus factis iuribus studebat Francofurti. Berolinensi in ministerio quodam occupatus est. Tamen mox itinera studiosa voluptariaque fecit in Franciam et in Helvetiam. Berolinum anno 1806 reversus in ministeriis de rebus pecuniariis operam dabat. Post cladem Ienensem Regiomontium fugit. Tristis de victoria a Francis parta militaria liquit. 
Postea Dresdae fuit ubi una cum Adam Müller periodicum »Phöbus« edendum curavit. Cum anno 1809 Imperium Austriacum contra Franciam bellum paravit, adeo ei cordi erat militem denuo fieri, ut Vindobonam festinaret inscriptionis militaris contrahendae causa. Pace interim nuntiata, Berolinum rediit. Ibi magis magisque melancholia laboravit, dum et de patria perdita et de vita corrupta adsidue secum cogitat. Anno 1811 mortem sibi conscivit Potestampii.
Gloria eius augebatur poematibus dramatibusque. Ibi exprimebat profundos sensus et observationes exactissimas necnon mundi visionem negativam. Clarissimum dramatum eius est comoedia Der zerbrochene Krug . Alia eminentia sunt comoedia Amphitryon, Prinz Friedrich von Homburg , Penthesilea , comoedia Das Käthchen von Heilbronn .
Mythistoriae generis theodisce dicti Novelle sunt Das Erdbeben von Chili , Die  Marquise von O... , Anekdote aus dem letzten preußischen Kriege , Das Bettelweib von Locarno , Die Verlobung in St. Domingo , et clarissima earum Michael Kohlhas.
Maxima clara opera eius in litteris versantia sunt Über das Marionettentheater
 et Über die allmähliche Verfertigung der Gedanken beim Reden .
