Договорът за дружба и граници е договор между СССР и Германия, подписан на 28 септември 1939 г. от външните министри на двете страни Вячеслав Молотов и Йоахим фон Рибентроп, с който се признава унищожаването на независимата полска държава.
Договорът и секретните протоколи към него са следствие от Пакта Молотов-Рибентроп от 23 август 1939 година и фактически осигуряват тила на Германия.
Според договора на територията на бившата полска държава се установява граница между Германия и СССР , която е окончателна и двете страни се задължават да не допускат намеса на трети държави . Тази граница се разглежда като основа за развитието на бъдещи приятелски отношения между двете страни .
На 28 септември 1939 г. Германия и СССР излизат със съвместна декларация, подписана от фон Рибентроп, Сталин и Молотов, която гласи:
В случай, че усилията на двете правителства останат напразни, това ще докаже факта, че Англия и Франция са отговорни за продължаването войната и в случай на продължаване на войната, правителствата на Германия и на СССР ще встъпят във взаимни консултации по отношение на необходимите мерки. 1 
