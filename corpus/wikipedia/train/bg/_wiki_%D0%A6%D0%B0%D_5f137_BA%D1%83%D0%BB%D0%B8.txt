Цареви кули или Струмишко кале  е археологически обект, крепост в Струмица, Северна Македония. 1 
Крепостта е разположена на връх в южната част на града, на заравнено плато. Хълмът се издига на около 150 метра над града, и от двете му страни  е заобиколен от поройните рекички Свети Илия и Коритниче. 1 
Археологическите изследвания констатират остатъци от многослойно праисторическо селище на югоизточния склон на хълма, от времето на ранния енеолит, края на средната и късната бронзова епоха. Остатъци от енеолитно селище има и на северозападното плато. 1 
Разкопките разкриват пет култови ями с големи размери от V – IV век пр. Хр., в които са открити много археологически находки – керамични фрагменти, накити, оръжие, монети и ежедневни предмети. Вероятно това е засвидетелстваният в историческите източници античен град Астраион. Платото е населено в македонския и елинистическия период III – II век пр. Хр., като находки от периода се срещат и на югоизточния склон и на северозападното плато. От този период е некрополът на Южния рид, от който са проучени много гробове. 1 
От периода Ι век пр. Хр. до ΙΙΙ век са открити единствено няколко самотни находки и човешката активност на платото в периода е неизяснена. Във втората половина на III и в IV век е имало постоянно или временно селище и фортификация на рида. Разкопките показват наличие на готско население в IV – V век. 1 
Находки от VII, VIII и IX век на Цареви кули не са констатирани. 1 
Към края на ХІ и началото на ХІІ век, по времето на династиятата Комнини, животът на Цареви кули значително се раздвижва. Появяват се първите очертания на средновековната крепост, чиито останки се виждат днес. Крепостта играе важна роля в историята на тази част на областта Македония - крепостта е използвана от Добромир Хриз, Стрез, Хрельо, Йоан Драгаш и Константин Драгаш и други местни владетели. 1 
През османската епоха ролята на крепостта постепенно упада, тъй като тя е дълбоко навътре в империята. 1  В средата на XVII век крепостта е вече изоставена, за което свидетелства османският пътешественик Евлия Челеби, който пише:
В началото на 1913 година Богдан Филов, посещава Струмица и оставя интересни бележки за крепостта:
Първите археологически проучвания на Цареви кули са от 2004 и 2005 година. 1 
