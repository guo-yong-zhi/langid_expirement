Емилиос Солому  е кипърски журналист и писател на произведения в жанра драма, исторически роман и детска литература.
Емилиос Солому е роден през 1971 г. в Никозия, Кипър. Израства в селото на родителите си Потами.
Следва история и археология в Атинския университет и журналистика в Кипърския университет. След дипломирането си няколко години работи като журналист в сутрешен ежедневник. След това работи като учител по гръцки език и история в гимназиалния курс в държавно училище.
Прави първите си стъпки като писател с поредица от разкази, които са публикувани в литературни списания в Кипър и Гърция  и са включени в антологии на съвременната проза.
Първата му книга „Το Σκιάχτρο“  е издадена през 2000 г. Следват романите му „Като птичка бързо отлетя“  и „Брадва в ръката ти“ , който е отличен с Държавната награда за литература на Република Кипър. Първият, издаден от него самостоятелно, представя историята на неговия брат, който е от гръмотевица заедно с първия му братовчед. Вторият е история за параноичен младеж, който унищожава обществени статуи в Атина и смята, че този свят е фалирал, като едновременно вярва, че е открил стари карти и разкази за нов континент под Африка.
През 2012 г. е издаден романа му „Дневник на една изневяра“. Главният герой, професорът по археология от Атинския университет Йоргос Дукарелис, се завръща след двайсет години в Малките Циклади след успешна археологическата експедиция, която го превръща в знаменитост. Обикаляйки отново местата, на които някога е живял, сред спомените и невидимите нишки, които го свързват с три жени от далечното минало, близкото минало и настоящето, той ще трябва да предприеме още една експедиция, но този път до дълбините на собствената си душа и случилото се в миналото. Книгата получава наградата за литература на Европейския съюз за 2013 г.
Романът му „Το μίσος είναι η μισή εκδίκηση“  от 2015 г. представя две трагични истории за убийства извършени на 21 април през 1870 г. и през 2013 г. При първата трагедия в Дилеси гръцки разбойници отвличат и убиват четирима високопоставени европейци, което води до тежка криза между Гърция и Великобритания. При втората членове на европейскана тройка са убити в хотел в централната част на Атина, което отново предизвиква вълна на негодувание срещу Гърция, а съобщение, оставено на местопрестъплението, ще го свърже с клането в Дилеси.
Произведенията на писатеря са преведени на английски, български, полски, албански, немски, македонски, сръбски, словенски, турски, унгарски и др. езици.
Освен това той е член на редакционния съвет на литературното списание „Anef“ и е бил член на изпълнителния съвет на Съюза на кипърските писатели.
ВАЖНО: Този шаблон се отнася единствено до авторските права върху съдържанието на статията. Добавянето му не отменя изискването да се посочват конкретни източници на твърденията, които да бъдат благонадеждни. 
