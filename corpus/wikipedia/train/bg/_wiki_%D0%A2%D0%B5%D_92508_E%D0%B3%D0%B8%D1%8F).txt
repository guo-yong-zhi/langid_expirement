Темисто в древногръцката митология е третата съпруга на Атамант. Дъщеря е на Хипсей. 1 
Атамант се оженил за нея, защото смятал втората си жена Ино  за мъртва. Когато разбрал, че тя всъщност е жива и здрава, пратил да я доведат. Темисто решила да си отмъсти и да убие децата на Ино – Леарх и Меликерт. От Атамант тя имала 4 деца – Левкон, Еритрия, Схоней и Птоя. 1  За да ги различи в тъмното от децата на Ино, тя накарала робинята си да облече децата на Ино в черни дрехи, а нейните в бели. Робинята обаче се оказала самата Ино, която разменила дрехите на децата. Така Темисто убила своите собствени деца. Когато разбрала истината се самоубила.
