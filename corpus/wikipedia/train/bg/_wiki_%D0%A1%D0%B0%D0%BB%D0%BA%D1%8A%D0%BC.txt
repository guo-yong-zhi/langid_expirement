Салкъм 1  2 , Лъжлива акация  е род от предимно бодливи храстови и дървесни растения от сем. Бобови. Досега са описани 4 вида и 4 междувидови хибрида от този род. 3  Произхождат от Северна Америка, но някои видове са пренесени от човека на други места, където често се считат за инвазивни. 4  В Европа са интродуцирани и четирите вида, 5  в България само един вид е натурализиран – Бял салкъм , 6  другите видове се срещат само като изкуствени насаждения. 1 
В разговорния език, видовете от род Robinia често се наричат акации, което създава объркване тъй като род Acacia също се нарича акация. 7  За да се избегне това двусмислие, в българската научна ботаническа литература се предпочита името Салкъм. 1  2  Респективно, „акациевият“ мед в България се получава от вида Бял салкъм .
Широколистни дървета или храсти с височина 4÷25 метра. Младите растения често с големи бодли. Листата са сложни нечифтоперести, със 7÷21 листчета.
Цветовете събрани във висящи гроздовидни съцветия. Венчето е бяло или розово с 5 венчелистчета. Тичинките са сраснали, 6+1 на брой. 1 
Плодът е боб с 3÷10 семена. 1 
Описани са 4 вида и 4 подвида от род Robinia: 3 
