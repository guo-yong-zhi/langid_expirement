Майкъл Джеймс Форман  e американски тест пилот и астронавт на НАСА, участник в два космически полета.
Майкъл Форман завършва колежа Wadsworth High School в Охайо през 1975 г. През 1979 г. завършва Военноморската академия на САЩ в Анаполис, Мериленд с бакалавърска степен по аерокосмическо инженерство. През 1986 г. става магистър по същата специалност в Института за следдипломна квалификация на USN, Монтерей, Калифорния.
Майкъл Форман постъпва на активна военна служба в USN през януари 1981 г. Първото си назначение получава в патрулираща ескадрила 23 , базирана в щата Мейн. След това последователно служи като пилот на патрулни самолети в американски авиобази на Азорските острови, в Испания, Португалия, Бахамските острови и Панама. През 1986 г. е зачислен в състава първо на разузнавателна ескадрила 120 , а после – в 127 , базирани на самолетоносача USS Coral Sea . През юни 1990 г. завършва школа за тест пилоти в Мериленд. През 1991 г. става инструктор в школата. В кариерата си има повече от 5000 полетни часа на 50 различни типа самолети.
Майкъл Форман е избран за астронавт от НАСА на 4 юни 1998 г., Астронавтска група №17. Взема участие в два космически полета. Има в актива си 5 космически разходки с обща продължителност 32 часа и 19 минути. Излиза в пенсия през декември 2010 г.
Майкъл Форман лети в космоса като член на екипажа на две мисии:
