Спиридон Тр. 1  или Спасов 2  Казанджиев е български лекар и общественик.
Роден е в 1858 3  или 1860 1  година в Прилеп, тогава в Османската империя. 3  1  Следва медицина в Женева, където завършва в 1893 година. 1  В следващата 1894 година заминава за София, където полага държавен изпит с успех. Заминава за Солун, където отваря една от първите български аптеки в града. 3  Открита е с негови средства, но съгласно действащите разпоредби работи от името на правоспособен фармацевт, чието име не е известно. 4  В писмо до Българската екзархия от 8 ноември 1908 година доктор Спиридон Казанджиев пише, че работи в Солун от 1900 година, където „лекува тамошното българско население, както и двете гимназии срещу 33 турски лири годишно. С притежаваната от него аптека също е в помощ на населението“, 5  като подпомага бедните българи с безплатно давани лекарства, отделяйки от заплатата си.  4  В писмото се съобщава за покушение на турци срещу семейството му, при което е убит дядо му, а детето му е ранено. 5 
Доктор Спиридон Казанджиев става пансионен екзархиийски лекар в Солунската българска девическа гимназия в 1905 година, след като замества Михаил Христович. 6  В ролята си на пансионен лекар на девическото училище, Казанджиев прави предложение да се приемат само доказано здрави деца. 5  Остава екзархийски училищен лекар до 1911 година, 7  когато екзархията го преназначава за училищен лекар в мъжката гимназия, но той отказва поради недостатъчната за издръжката на семейството му заплата  и започва частна практика в Солун. 8 
Умира в 1943 година и е погребан в Централните софийски гробища. 3 
