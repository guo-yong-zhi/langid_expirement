LiveJournal  е виртуална общност и социална мрежа, в която потребителите на интернет могат да поддържат свой блог, журнал или дневник. LiveJournal е също и име на свободен сървърен софтуер с отворен код 3 , създаден да поддържа виртуалната общност на LiveJournal.
Danga Interactive, компанията, която предлага услугата LiveJournal, е базирана в Сан Франциско. 4 
LiveJournal стартира през март 1999 от Брад Фицпатрик като начин да споделя заниманията и интересите си с приятелите от гимназията. 4  През януари 2005 софтуерната компания Six Apart купува Danga Interactive, компанията, която разработва LiveJournal.
На 2 декември 2007, Six Apart обявява, че продава LiveJournal на SUP, руска медийна компания, която е лицензирала LiveJournal за използване в Русия. Six Apart продължава да се занимава с рекламирането в САЩ според условията на сделката, но разработването на софтуера на LiveJournal се извършва от SUP и новосформираната фирма LiveJournal, Inc. 5 
