Едуард Чарлз Фроум  е английски армейски офицер, топограф и изследовател на Австралия.
Роден е на 7 януари 1802 година в Гибралтар. Завършва училище в Лондон, където става близък приятел на Бенджамин Дизраели. През 1825 завършва Кралската военна академия. От 1827 до 1833 участва в изграждането на плавателен канал в Канада.
През септември 1839 г. заминава за Аделаида, Австралия, където е назначен за инспектор-топограф на щата Южна Австралия, като заема този пост в продължение на десет години. По време на мандата си извършва значителни изследвания, проучвания и топографски заснемания на големи части от щата.
През 1843 ръководи експедиция, която на 30°39′ ю. ш. 139°52′ и. д.﻿ / ﻿30.65° ю. ш. 139.866667° и. д.-30.65, 139.866667, на изток от хребета Флиндърс, открива соленото езеро Фром . През 1849 се завръща в Англия и през следващите двадесет години служи в Мавриций, Шотландия и Гибралтар. От 1869 до 1874 е заместник-губернатор на остров Гърнзи. През 1877 се пенсионира от армията с чин генерал.
Умира на 2 ноември 1890 година в Юъл, графство Съри, на 88-годишна възраст.
ВАЖНО: Този шаблон се отнася единствено до авторските права върху съдържанието на статията. Добавянето му не отменя изискването да се посочват конкретни източници на твърденията, които да бъдат благонадеждни. 
