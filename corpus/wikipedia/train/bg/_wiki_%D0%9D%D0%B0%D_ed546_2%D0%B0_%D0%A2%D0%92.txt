Национално турне на Планета ТВ е музикално лятно турне, организирано от телевизия „Планета“ и компанията собственик на телевизията – „Пайнер мюзик“. Генерални спонсори на събитието са M-Tel  и Дерби , чиито запазени търговски марки се включват в името на турнето – „Планета Прима“ и „Планета Дерби“. Турнето трае около месец, обхващайки около 15 града в България и се превръща в едно от най-значимите събития на лятото в България. Участие вземат различен брой изпълнители на компанията, които изпълняват нови и стари песни. В предиода 2011 – 2013 г. националното турне не се провежда. След 3-годишно прекъсване през лятото на 2014 г. то се подновява под ново име „Планета Лято“.
На 1 август стартира национално турне на „Планета Прима 2004“ с участието на осем изпълнители на Пайнер и Планета ТВ. През месец август има концерти в най-големите градове на България. Мястото на всеки концерт е най-големият стадион в съответния град. Началото на концертите е в 20.00 часа.  1 
На концертите от лятното турне, всеки изпълнител участва с микс от най-известните си и една нова песен, в блокове по около 20 минути.  2  Статистиката за посещаемостта на концертите сочи, че на стадионите във всеки град се събират средно по 10 000 – 15 000 зрители.  3 
Включени са много светлинни ефекти , с танци участва балет „Магия“. Водещ на концертите е актьорът Иван Балсамаджиев, режисьор е Людмил Иларионов.
От 10 август стартира национално турне на „Планета Прима 2005“ с участието на осем изпълнители на Пайнер и Планета ТВ. През месец август има концерти в най-големите градове на България. Мястото на всеки концерт е най-големият стадион в съответния град. Началото на концертите е в 20.00 часа.  4 
Три балета допълват представлението на сцената. Водещ на концертите е Драгомир Драганов.  5  Дебютанти на турнето са Вероника, Ивана и Преслава.
В националното турне „Планета Прима 2006“ участват осем изпълнители на музикална компания „Пайнер“.  6 
При участието си в спектакъла всяка от звездите изпълнява 20-минутен микс от свои песни. Три балета участват на сцената – балет „Магия“, балет „Модел“ и балет „Ню Екс“. Водещ на концертите е отново Драгомир Драганов.  7 
Общата озвучителна мощ е близо 80 киловата и има повече от петстотин осветителни тела. Четири тира пренасят тоновете оборудване. Керванът се допълва от 5 лекотоварни камиона, автобус, 5 пътнически микробуса и около 40 леки автомобила. Над 150 души технически персонал се грижат за всичко свързано с шоуто. Всеки ден, независимо дали вечерта ще има концерт, екипи на „Планета“ ТВ документират ставащото в концертните градове. Всяка вечер музикалният канал излъчва половинчасови репортажи за зрителите си.  8 
През 2006 музикална компания „Пайнер“ обявява конкурс за специална песен по повод третото издание на националното лятно турне. Печели песента „Завинаги в сърцето“ по музика на Мартин Биолчев, аранжимент на Огнян Тодоров и текст на Мариета Ангелова.
Националното турне „Планета Дерби 2007“ се провежда на стадионите в 11 български града. 11 изпълнители на музикална компания „Пайнер“ изпълняват свои песни. 9 
Дебютанти на турнето са Борис Дали, Галена и Константин. При участието си, всеки от участниците изпълнява свои песни. Четири балета участват на сцената. Водещ на концертите е DJ Живко Микс. 10 
Националното турне „Планета Дерби Плюс 2008“ стартира на 17 юли от Видин и преминава през стадионите на 15 български града. В петото издание на турнето участват 11 изпълнители на музикалната компания. Четири балета допълват сцената, а водещи на концертите са DJ Живко Микс и Цвети от Expose. Дебютанти на турнето са Андреа, Джена, Елена и Есил Дюран.
„Планета Дерби 2009“ стартира на 15 юли от Монтана, град, който за първи път е домакин на подобно събитие. Повечето концерти са на централните площади. За първа година концертите са безплатни. 11  Режисьор на турнето отново е Люси. Водещ на шестото издание на турнето е Атанас Михайлов  12  За първа година е обявен и конкурсът „Сбъдни мечтата си с Дерби“. Във всеки от градовете-домакини кандидати за изпълнители имат шанс да се явят на кастинг пред участниците в турнето. В деня на концертите професионално жури с председател, един от изпълнителите в турнето определя най-добре пеещият талант. Дебютант на турнето е Илиян.
Planeta Derby 2010 стартира на 15 юли във Видин. Общо 15 града посрещтат звездите на България. Концертите отново са на централните площади в градовете. За втора поредна година билети няма, защото концертите са безплатни. Всяка от певиците подготвя строга тайна своята поява и своето шоу, за да порази и въодушеви публиката. Както винаги и няколко балетни формации са част от красивата атракция. Водещ на спектаклите отново е Атанас Михайлов. Дебютант на турнето е Цветелина Янева.
На 1 август стартира дългоочакваното лятно турне Планета Лято 2014. Музикална компания „Пайнер“ реши то да премине през пет града и да представи най-големите хитове не само от тази, но и от последните 2 – 3 години. И това е напълно обяснимо, защото лятно турне телевизия „Планета“ не е правила от 2010 година. Всеки от изпълнителите, участващи в концерта работи упорито над индивидуалното си шоу, с което се постара да впечатли публиката. И този път концертите са напълно безплатни за многобройните фенове на попфолка и се провеждат на градските площади в градовете-домакини. Водещ на концертите е отново Атанас Михайлов. Дебютанти на турнето са Галин, Кали и Фики.
