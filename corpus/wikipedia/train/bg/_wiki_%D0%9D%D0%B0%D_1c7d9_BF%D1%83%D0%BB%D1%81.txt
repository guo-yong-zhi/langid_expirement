„Натрапчив импулс“  е американски филм от 1959 година с участието на Орсън Уелс, заснет от 20th Century Fox по мотиви от едноименния роман на Мейер Левин, основан на действителни събития.
Чикаго, Илинойс, 1924 година. Добрите приятели Арти Строс  и Джъд Стейнър  решават да извършат идеалното престъпление, според тяхното мнение. Те отвличат и убиват прибиращия се от училище малчуган Пол Кеслър. Двамата новоизпечени престъпници вярват, че убийството ще остане загадка за закона и няма да бъдат намерени никакви улики. Почти веднага полицията ги свързва с извършеното престъпление, защото открива очилата на Джъд върху тялото на убитото дете. Известния адвокат Джонатан Уилк  се заема със защитата на убийците и проявявайки необикновена човечност, ги отървава от смъртното наказание.
ВАЖНО: Този шаблон се отнася единствено до авторските права върху съдържанието на статията. Добавянето му не отменя изискването да се посочват конкретни източници на твърденията, които да бъдат благонадеждни. 
