Манфред Калц  е бивш немски футболист, роден на 6 януари 1953 г. в Лудвигсхафен. Във вечната класация на играчите с най-много мачове в Първа Бундеслига той е на второ място с 581 мача, всичките за Хамбургер. 1  Калц държи и други два рекорда в Бундеслигата за най-много отбелязани дузпи  2  и автоголове  3 . Играчът е известен като „бащата“ на т. нар. бананово центриране - подаване с толкова фалц, че траекторията на топката при центрирането прилича на формата на банан и заобикаля противниковите защитници.
Калц започва професионалната си капиера в Хамбургер. След 18 години, 568 мача и 76 гола треньорът Вили Райман и спортният директор Ерих Рибек отказват да продължат договора му. Калц преминава във френската лига, където играе за Бордо, а след това и за Мюлуз. След като Мюлуз изпада от първа дивизия, играчът се връща в Хамбургер, където под ръководството на Герд-Фолкер Шок изиграва още 13 мача през сезон 1990/1991.
Манфред Калц е с основен принос за едни от най-големите успехи в историята на клуба. Той печели три шампионски титли , КЕШ , КНК  и два пъти Купата на Германия .
За националния отбор има 69 мача и 9 гола. Участва на три големи първенства: СП през 1978 в Аржентина, СП през 1982 в Испания  и Евро 1980 в Италия .
След като преустановява активната си състезателна кариера, Калц работи като помощник-треньор в различни отбори. През 2000 става съосновател  на фондация „Младежки футбол“. От 2002 има собствена футболна школа.
