Тома Н. Каранджулов е български просветен деец от Македония от края на XIX век.
Тома Каранджулов е роден на 28 февруари 1870 година в град Прилеп, тогава в Османската империя. 1  Попада под влияние на Сръбската пропаганда в Македония и получава стипендия да учи в Белград. По-късно се прехвърля в България, където завършва педагогическо училище в Лом. 2 
Тома Каранджулов редактира печатния орган на медико-хирургичната клиника в София – списание „Слънце“, което спира в 1901 година. 3 
Работи като екзархийски учител в Брезник и София, но е уволнен поради непригодност. В продължение на няколко години прави постъпки пред различни министри да бъде върнат на работа, като често прибягва и до заплахи. Към 15 часа на 6 февруари  1902 година застрелва Васил Кънчов в кабинета му в Министерството на народното просвещение, след което се самоубива. 4 
