Осочи  е северноамериканско индианско племе, което през 18 век е част от Крикската конфедерация. Историята и произходът на племето са твърде неясни. Предполага се, че преди да станат част от криките, племето живее във Флорида. Възможно е това да са Узачиле , споменати от Ернандо де Сото, когато преминава през провинция Тимукоа на път за апалачикола. Ако това е вярно, то осочи са част от племето тимукоа. Испанските документи от онова време не дават никаква информация за тях. 1 
В началото на 18 век, осочи може би живеят близо до сливането на реките Апалачикола и Флинт, където на една карта се появява град под името Апалачи О Сачиле. По-късно жителите и градът се преместват нагоре по река Флинт, а оттам на река Чатахучи, близо до града на чиаха. 1 
През 1832 г., малко преди изгонването на криките на запад, се споменават две техни селища на Чатахучи под името Осуичи. Жителите на тези градове са екстрадирани в Оклахома, заедно с останалата част от долните крики. В Оклахома те поддържат отделна идентичност за известно време, след което се смесват с другите групи крики. 1 
