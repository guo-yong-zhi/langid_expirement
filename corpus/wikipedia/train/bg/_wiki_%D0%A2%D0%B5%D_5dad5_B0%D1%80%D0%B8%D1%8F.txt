До средата на 1930-те телефонните централи са били тип „номератори“, т.е. с ръчно обслужване от телефонистки. Въвеждането на първите автоматични телефонни централи  в България започва с монтаж на АТЦ на фирмата Сименс-Халске отначало в Стара Загора , после във Варна и Русе . Първата АТЦ в София  е пусната в експлоатация на 14 юни 1936 г., после следват Габрово, Бургас, В. Търново. След 1938 г. водещ от българска страна е Никола Рашев. В годините около 1940 в страната вече има значителен брой добре подготвени кадри и новата техника се експлоатира успешно.
Телефонната палата в София е изградена по проект на Станчо Белковски и Борис Йолов. Строежът ѝ започва през 1938 – 1939 г. и е окончателно завършен едва през 1949 г. Това е първата сграда на телефонна палата, но по-късно такива сгради са построени и в други големи градове на България.
При бомбардировките на София през 1943 – 44 г. телефонните съобщения в столицата са силно засегнати. На 09.09.1944 новото правителство заварва в София само една временна градска ръчна телефонна централа с около 180 поста и също временна междуградска централа за няколко линии до по-големите градове. Ръчната телефонна централа в центъра с 8000 номера, междуградската и международната централа, високочестотните уредби, автоматичната централа „Лъвов мост“ с 3000 номера, „Червен кръст“ с 2500 номера и цялата подземна и надземна кабелна и въздушна мрежа са тежко повредени и извадени от действие. За непродължително време, заедно с възстановяването на телефонната мрежа, влизат в строя междуградската телефонна станция, ръчната телефонна централа, полуразрушената АТЦ „Лъвов мост“. Монтира се новата централа „Червен кръст“, довършва се монтажът на АТЦ „Лозенец“ и други.
Броят на интернет доставчиците през 2007 година е 120.
Телефони – главни стационарни линии:
3,186 милиона 
Мобилни телефони:
8,253 милиона 
Телефонна система:
Повече от две трети от линиите са домашни.
Радиостанции:
AM 24, FM 93, късовълнови 2 
Радиоапарати:
5,25 милиона 
Телевизионни станции:
33 
Телевизори:
4,81 милиона 
Държавен код: BG 
