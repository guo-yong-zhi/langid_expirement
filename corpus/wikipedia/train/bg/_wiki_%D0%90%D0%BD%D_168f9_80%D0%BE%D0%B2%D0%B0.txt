Ана  Козинарова е поборник от село Клисура, участник в Априлското въстание от 1876 г.
С името Ана е известна благодарение на литературния ѝ образ, създаден от писателя Георги Караиванов в романа му „Боримечката“. Наричана е „Великомъченицата на българската свобода“ и името ѝ е поставяно наред с имената на Райна Княгиня, Сирма войвода и баба Тонка Обретенова. 1 
В дните преди Априлското въстание през 1876 г. Ана Козинарова участва в леенето на куршуми, пълненето на фишеци с барут, събирала продоволствие за бунта на клисурци, шиела бойни четнически униформи и въстанически знамена. При обявяването на Клисурската република, ръководена от местния революционен комитет „Братя Самуилови“ , 2  начело с войводата Никола Караджов, тя, майката на четири момчета изпраща мъжът си Никола Козинаров на позицията при Зли дол в битката срещу башибозушките орди на Тосун бей. 1 
Ана и Никола Козинаров живеели близо до Черковската махала на селото. Когато турците нахлули във въстаналото село и започнали да опожаряват, грабят и да поругават жителите му в долния му край, овладените от ужас хора да взимат по една бохча  с багаж и тръгват да се спасяват по пътя през прохода Върлишница за съседното село – Копривщица. 1 
В тежката обстановка след погромите в селото, когато след запалването и на къщата на съседите и техните предсмъртни викове башибозука нахлува и в двора на Козинарови. Ана Козинарова хвърля единадесет годишния Иван и по-малките Цанко и Петър в кладенеца в двора на къщата. След това, пред погледите на убийците, с пеленачето на ръце сама полита в кладенеца. 1 
Понастоящем част от Историческият музей в град Клисура са Козинаровата, Павурджиевата и Червенаковата къща, в това число и историческия кладенец. 3 
