Джовани дела Ровере  от род Дела Ровере е господар на Сенигалия  в Марке, херцог на Сора и Арче , префект на град Рим , папски капитан и папски викар на Мондавио 1484 г. Племенник на римския папа Сикст IV и брат на папа Юлий II .
Той е син на Рафаело и съпругата му Теодора Манироло. Чичо му Франческо дела Ровере е избран на 9 август 1471 г. за папа с името Сикст IV и фамилията започва да се издига. Брат му Джулиано и братовчед му Пиетро Риарио са избрани за кардинали. Брат му Леонардо става префект на Рим и херцог на Сора, братовчед му Джироламо Риарио става господар на Имола и Форли.
Джовани е номиниран през декември 1475 г. от чичо му папа Сикст IV за Signore на Сенигалия. По-късно получава и други територии. След смъртта на чичо му той е от края на 1485 до 1587 г. генералкапитан на Светата римска църква, главнокомандващ на папската войска.
През 1502 г. владението над Сенигалия е превзето от Чезаре Борджия.
Джовани се жени през 1474 г. за Джована да Монтефелтро , дъщеря на граф Федерико да Монтефелтро  и на Батиста Сфорца . Те имат децата:
