Андон Стефанов Станев е български индустриалец и дарител.
Андон Станев е роден в гр. Клисура през 1860 г. Родителите му Станю Попов и Ана Попова са убити по време на Априлското въстание . Андон Станев напуска родната Клисура и избягва в Анадола.
След Освобождението на България се установява в Пловдив. Започва работа в кантората на заможната пловдивска фамилия Ракаджи.
През 1891 год създава винарска винарска изба „Извор“ в Пловдив. Основател на дружество „Оцетна индустрия“ и пловдивската лозарска кооперация „Гранит“. Крупен производител на вина, награден с 6 почетни дипломи и 14 медала от международни изложби. През 1897 г. е член на журито на Международната винарска изложба в Ница, Франция. 1 
Съосновател и дългогогодишен действителен член на управителния съвет на Пловдивската Търговско-Индустриална камара от основаването ѝ през 1895 г. до 1919 г. Съосновател и първи председател на управителния съвет на Пловдивската Популярна банка в периода 1913 – 1920 г. Съосновател на електрическа компания „Въча“" . Съосновател съвместно с Георги Говедаров на пловдивския вестник „Юг“ . Съосновател на Пловдиска Тютюнева Банка през 1917 г.. Тютюнева Банка има за цел да подкрепи с ниско-лихвени кредити българските тютюневи индустриалци.
Със съпругата си Елена Ракаджи основава фондация „Елена и Андон Станеви“. Фондацията построява гр. Клисура трапезария за безплатно хранене на ученици. В дарената от него сграда се помещава кметството на гр. Клисура.
Предоставя на Търговската гимназия в Пловдив за безвъзмездно ползване собствената си сграда на ул. Лейди Страгфорд за периода 1925-1927 година.
Подпомага фонда за построяване собствена сграда на гимназията. 
В резултат Търговската гимназия е построена през 1927 година със средства на фонда и безлихвен кредит от Популярна банка, на която Андон Станев освен съосновател е и мажоритарен акционер.
Дарител на Пловдивското окръжно сиропиталище за войнишки сираци.  2 
Умира през 1936 г. в гр. Пловдив.
