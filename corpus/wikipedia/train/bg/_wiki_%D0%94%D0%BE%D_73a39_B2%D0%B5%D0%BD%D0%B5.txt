До̀лно Церо̀вене е село в Северозападна България. То се намира в община Якимово, област Монтана.
Долно Церовене е живописно село, което се намира на кръстопътя между Лом-Монтана и Вълчедръм. ЖП спирка Долно Церовене е част от линията Мездра-Видин/Лом. На около 1 км. от селото минава р. Цибрица, която извира северно от Костин връх  в Широка планина, част от Предбалкана.
Основен поминък на населението е земеделието. Скотовъдството е основно в рамките на личното стопанство. На територията на Долно Церовене се намира полигон за борба с градушките, създаден през 1972г.
През 1950г., по време на колективизацията, кметът на селото е арестуван, уволнен и изключен от Българската комунистическа партия , заради отправени от него публични критики към размера на нарядите. По същото време властите разкриват в селото „конспиративна група“, чиито членове, сред които и 13-годишно дете, са осъдени. 2 
Съборът на селото се провежда първата неделя на месец октомври.
Провеждат се традиционни надбягвания с коне на Тодоровден.
Край Долно Церовене има два язовира, където срещу заплащане може да се лови риба. Хвърля се предимно за шаран, каракуда, бял амур и толстолоб. Около по-големия от тях в местността „Турловица“, има ресторант и бунгала.
