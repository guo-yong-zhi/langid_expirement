Валрам V  от Дом Лимбург-Арлон, е от 1247 до 1279 г. херцог на Лимбург.
Той е син на херцог Хайнрих IV от Лимбург  и Ирмгард фон Берг , наследничката на Графство Берг, дъщеря на граф Адолф III фон Берг . 1 
След смъртта на баща му Валрам V поема Херцогство Лимбург, а по-големият му брат Адолф IV  става граф на Берг.
Валрам се жени пр. 24 юли 1251 г. за Юта фон Клеве , дъщеря на Дитрих IV/VI, граф на Клеве, и Хедвиг фон Майсен . 2  С нея той има един син, който умира преди или с майка си, и една дъщеря Ерменгард  , която се омъжва през 1276 г. за Райналд I, граф на Гелдерн . След смъртта на Юта той се жени на 10 януари 1278 г. за Кунигунда фон Бранденбург , дъщеря на маркграф Ото III фон Бранденбург от род Аскани и съпругата му Беатриса Бохемска, дъщеря на крал Венцеслав I от Бохемия. 3  Тя е вдовица на херцог Бела от Славония , син на крал Бела IV. Бракът е уреден от Зигфрид фон Вестербург, архиепископът на Кьолн. Те нямат деца.
След смъртта му избухва Лимбургската наследствена война .
