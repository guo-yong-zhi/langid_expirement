Трети инженерен полк е български инженерен полк, формиран през 1920 година и взел участие във Втората световна война .
Трети инженерен полк е формиран под името Трета инженерна дружина на 1 декември 1920 г. в Шумен от състава на 4-та и 5-а пионерни дружини. Към 1 януари 1927 г. дружината е на лагер при с. Хасаново. През лятото на 1928 г. е на лагер в с. Теке, а лятото на 1932 г. в с. Дурмуш. На 5 ноември 1936 г. е реорганизиран в полк и получава наименованието Трети инженерен полк. По време на Деветосептемврийския преврат полкът е в гр. Шумен, а от 25 септември 1944 г. съгласно служебни писма от щаба на войската, към полка се мобилизират военновременни формирования. Съгласно лично поверително служебно писмо № 1490 от 27 ноември 1944 г. от щаба на войската на 8 септември 1944 г. в гр. Шумен се формира 3-ти армейски инженерен полк, със следните военновременни формирования: щаб на полка, 3-та армейска инженерно-щурмова дружина, 3-та армейска леко понтонна дружина. 1 
В края на 1944 г. от полка се формира инженерната дружина на 1-ви армейски инженерен полк. 2  През летните месеци на 1947 г. и 1948 г. полкът излиза на лагер при с. Гебедже, Разградско. Явното наименование е под. 6120. От месец май 1949 г. наименованието е 3-та армейска инженерна дружина.
През месец юни 1950 г. лагерът е в с. Белослав. От 4 септември 1950 г. дружината се премества в гр. Сливен. От 18 ноември 1950 г. наименованието е 3-ти армейски инженерен батальон. През лятото на 1952 г. батальонът е на лагер в Коневец. Лятото на 1953 г. батальонът е на лагер „Тунджа“ в Ямболско. От 12 септември 1953 г. наименованието е под. 60740. 1  През 1959 г. поделението е дислоцирано край Сливен в с. Сотиря под военен номер под. 60740, променен през втората половина на 70 години във военен номер под. 24860.
През годините полкът носи различни имена според претърпените реорганизации:
1 артилерийски    1 артилерийски   2 артилерийски   3 артилерийски    4 артилерийски    5 артилерийски   6 артилерийски    7 артилерийски    8 артилерийски    9 артилерийски    10 артилерийски   11 артилерийски   12 артилерийски    13 артилерийски   14 артилерийски   15 артилерийски   16 артилерийски   17 артилерийски   18 артилерийски   19 артилерийски   20 артилерийски    21 артилерийски   22 артилерийски    23 артилерийски    24 артилерийски    25 артилерийски    26 артилерийски    27 артилерийски
