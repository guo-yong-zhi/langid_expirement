Румен Цветанов Трифонов е български футболист, ляв полузащитник. Роден е на 25 февруари 1985 г. в Козлодуй, Народна република България.
Юноша на ПФК ЦСКА . През сезон 2003/04 е привлечен в мъжкия отбор, но не успява да се наложи в състава на червените. Впоследствие е преодстъпен в Конелиано, с който спечелва промоция в „А“ група. Поради преименуването на Конелиано в Черноморец  Трифонов е освободен от отбора, а след това разтрогва с ЦСКА по взаимно съгласие. Следващият сезон играе във Вихрен, а през 2007 подписва с Миньор . В „А“ група за сезон 2008/2009 има 26 мача и 1 гол за „чуковете“. През същия сезон играе и полуфинал за Купата на България с пернишкия тим. През есента на 2009 г. вкарва 2 гола за Миньор  при победата с 3:0 над ПФК ЦСКА  на ст. Българска армия.  1 
В края на януари 2010 е продаден в ПФК ЦСКА  за 50 000 евро. Напуска „армейците“ през юни 2012 г. след като договорът му изтича. В началото на август 2012 г. е привлечен в Черноморец . Дебютира за „акулите“ на 27 октомври срещу Лудогорец .
На 13 декември 2012 г. е арестуван по подозрения за черно тото. 2  Освободен е на 4 януари 2013 г. В същия ден подписва договор с Локомотив .
