„Цветният воал“  е американско-китайски филм от 2006 година, драма на режисьора Джон Къран по сценарий на Рон Нисуонър, базиран на едноименния роман на Съмърсет Моъм. 1 
Действието се развива в Китай от 20-те години, а в центъра на сюжета е британски лекар, който, за да накаже младата си разглезена съпруга за нейна изневяра, заминава с нея за изолиран район, обхванат от епидемия на холера. Главните роли се изпълняват от Наоми Уотс, Едуард Нортън, Лийв Шрайбър, Тоби Джоунс, Антъни Уон. 2 
„Цветният воал“ получава награда „Златен глобус“ за оригинална музика. 3 
