Виктория Емилова Бешлийска е българска писателка, авторка на популярния роман „Глина“.
Родена е и израства в Плевен. Завършва местната математическа гимназия „Гео Милев“, след което изучава „Българска филология“ в СУ „Св. Климент Охридски“. Впоследствие работи като учител по Български език и литература и като редактор на списания и художествена литература. Има 8-годишен опит в сферата на маркетинга като копирайтър и продуктов мениджър. 1 
Автор е на „Фейсбук“ страницата „По дирите на думите“, която търси, открива и събира старинни български думи, лични истории и спомени. Страстта на авторката към миналото и позабравените ведри на българския език са отразени в дебютния ѝ роман „Глина“. 2 
