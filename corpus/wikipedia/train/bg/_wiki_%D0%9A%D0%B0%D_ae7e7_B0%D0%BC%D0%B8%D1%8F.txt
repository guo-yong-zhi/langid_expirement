Каламия или Кало Обаси  е село в Гърция, в дем Кожани, област Западна Македония. През 2001 в Каламия са регистрирани 303 души.
Каламия е разположено на 10 километра западно от Кожани, в източните склонове на Синяк.
В края на XIX век Кало Обаси е турско село в Османската империя. Според статистиката на Васил Кънчов  през 1900 година в Коба Оваси, Кайлярска каза, има 250 турци. 2  Според гръцкото консулство в Еласона през 1904 година в Кале Оваси  живеят 250 турци. 3 
През Балканската война в 1912 година в селото влизат гръцки части и след Междусъюзническата в 1913 година остава в Гърция. В 1913 година селото  има 283 жители. 4  През 20-те години населението му се изселва в Турция и на негово място са настанени християнски бежанци от Турция. В 1928 година селото е изцяло бежанско с 85 семейства и 382 жители бежанци. 5 
През 1928 името на селото е сменено на Каламия.
