Свети Сабин, наречен също и Свети Савин , е италиански епископ и мъченик на Римокатолическата църква.
Савин се бори за покръстването на езичниците в Умбрия по време на гоненията на християните от император Диоклециан. Проповядва и в Асизи. След като се оттегля за отшелнически живот, е назначен за епископ на Сполето.
Изправен е на съд и е осъден на смърт, като е подложен на мъчения.
Според легендата управителят на Етрурия и Умбрия Венустиан арестувал Сабин и неговите дякони Екзуперанций и Маркел  в Асизи.
Говори се, че Венустиан се подиграл на неговата вяра, обвинявайки го, че кара народа да се кланя на мъртвец. Когато Сабин му отвърнал, че Христос е възкръснал на третия ден, Венустиан го приканил да направи същото и накарал да му отреждат ръцете. Дяконите били много уплашени, но Сабин ги насърчил да се придържат към вярата и те умрели, след като били разкъсани от железни куки. В затвора след мъченическата смърт на дяконите за Сабин се грижела жена на име Серина. Там той върнал зрението на слепец. Чудото предизвикало интереса на Ветустиан, който страдал от сериозно заболяване на очите. Сабин успял да го излекува и покръсти. Император Максимиан, след като чул за случилото се, възложил на трибуна Луций да се заеме с въпроса. Луций накарал да обезглавят Венустиан, съпругата му и двамата им сина в Асизи, а Савин да пребият до смърт в Сполето.
Римската мартирология  изброява шест светии на име Сабин, трима от които епископи, сред които – Св. Сабин от Каноза  и Св. Сабин от Пиаченца .
През 6 век култът към свети Сабин се разпространява и извън Умбрия. На византийските мозайки в базиликата Сант'Аполинаре Нуово в град Равена последният в шествието на светиите е именно SCS SABINVS. 1 
През 954 г. херцогът на Сполето Конрад – син на маркграфа на Ивреа Беренгар II, отива в бащините си земи, за да избяга от чумна епидемия. Той носи със себе си мощите на Св. Сабин, вярвайки, че така защитава Ивреа. Според друга традиция в основата на почитането на Сабин в Ивреа стоят чудесата вследствие на застъпничеството на светеца пред Бога. Оттогава Сабин е покровител на Ивреа. Мощехранителницата с видимата глава на светеца сега се съхранява в сакристията на Катедралата на Ивреа. На 7 юли, деня на литургичното възпоменание, урната с мощите на светеца се носи на шествие по улиците на града. 7 юли е годишнината от донасянето на мощите. Всъщност на тази дата светецът се появява в богослужебния календар на града като „мъченик Св. Савин“, като „тържественост“ в града, на който той е главен покровител и като „празник“ в цялата епархия, на която е вторичен покровител. На тази дата в Ивреа се провежда и един от най-важните в Италия панаири на коне, изключително важни животни за града още от времето на господството на саласите.
Според други източници мощите му се намират все още в Пиемонт, но в енорийската църква на Аляно Терме, където са преместени по заповед на папа Инокентий X през 1667 г. след като са открити в катакомбите на Рим. През първата неделя на септември 1667 г. отец Арулани, енорийски свещеник на Аляно Терме, председателства голямо и многобройно тържествено шествие, съпътстващо влизането в църквата на мощите, поставени в средата на високия олтар.
Резултат от грешка на Джовани Антонио Фламинио – писател от Фаенца от 16 век е традицията, според която Савин е живял на територията на епархията на Фаенца  и е бил първият епископ на града. 2  Не е известна идентичността на тялото, запазено в саркофаг вътре в катедралата на града, носещ надписа на латински: In hoc marmoreo tumulo ossa beatissimi Savini episcopi et martiris requiescunt . Савин от Сполето е бъркан със Свети Савин от Асизи  2  3  и със Свети Савин от Каноза , 4  но са касае за различни лица.
Свети Савин е покровител на град Ивреа в Пиемонт, където се чества на 7 юли, и на град Монселиче във Венето, където се чества на 2 ноември. Той е и съпокровител на градчето Монте Сан Савино в Тоскана, където се празнува на 7 декември заедно със Св. Егидий и на град Фермо в Марке, където се чества на 16 август заедно със Света Дева Мария.
Свети Савин е изобразен на олтарната картина „Величие“  на Дучо ди Буонинсеня от 1308 – 1311 г.
На Светеца са посветени няколко църкви в Италия:
Катедрала на Ивреа: Мъченичеството на Св. Савин 
Сиена, Ложа на търговците: Статуи на Св. Савин от Федериги и на Св. Петър 
Църква на Св. Савин в Сереняно 
Енорийска църква на Св. Сабин във Фрата Тодина
Църква „Св. Сабин и Св. отшелник Лука“ в Тореля
Църква на Св. Сабин в Сполето
Църква на Милосърдието в Монте Сан Савино
ВАЖНО: Този шаблон се отнася единствено до авторските права върху съдържанието на статията. Добавянето му не отменя изискването да се посочват конкретни източници на твърденията, които да бъдат благонадеждни.
