49.666667, -124.4
Тексада  е 15-ият по големина остров край западните брегове на Канада в Тихия океан. Площта му е 301 km2, 1  която му отрежда 88-о място сред островите на Канада. Административно принадлежи към канадската провинция Британска Колумбия.Островът се намира край западното крайбрежие на Британска Колумбия, в протока Джорджия, който на запад го отделя от големия остров Ванкувър, а на изток протока Маласпина  го отделя от континенталната част на Северна Америка. Югозападно от Тексада се намира по-малкия остров Ласкуети, разделени чрез широкия 2,7 км проток Сабин, в който има множество по-малки островчета – Джедедая, Бул, Джарвис и други.
От северозапад на югоизток островът е дълъг 50 км, а максималната му ширина в средата достига до 9,4 км, като в крайните северни и южни части е много по-тесен.
Брегова му линия с дължина 124 2  км е слабо разчленена, като има няколко малки заливи , които предоставят идеални условия за акостирането на множеството лодки и яхти докарващи хиляди туристи на острова през уикендите и летните месеци.
Северната част на острова е равнинна и хълмиста, докато южната е предимно нископланинска с максимална височина от 887 м . Има няколко малки езера, по-големи от коита са: Прист, Пакстън, Кранби, Боб и Спектакъл.
Климатът е умерен, морски, влажен, предпоставка за пълноводни почти през цялата година къси реки. Голяма част от острова е покрита с гъсти иглолистни гори. В най-южната част на острова са създадени два провинциални парка Саут Тексада и Андерсън Бей, които предлагат идеални условия за запазването и развитието на богатия растителен и животински свят.
През 1876 г. в северната част на острова са открити залежи на желязна руда, а през 1898 г. и на медна руда и започва тяхната усилена експлоатация, която продължава до изчерпването на находищата през 1917 г. и до тяхното закриване.
От 1910 г. започват да функционират и кариери за добив на варовици, използвани за производство на цимент и гасена вар. За тази цел са построени няколко км жп линии, въжени линии и обогатителна фабрика, които през годините сериозно замърсяват северната част на острова и нанасят щети на околната среда. Сега производството на варовик  е силно занижено в сравнение с предишните години и е съобразено вече със сегашните екологични изисквания. Същите проблеми е имало и с масовия дърводобив осъществяван през по-голямата част на XX в., който сега също е сведен до минимум.
Друг отрасъл, който е силно развит на острова е зеленчукопроизводството, а в последните години значителен ръст бележи и ваканционния туризъм. За целта на много места, главно по крайбрежието са построени ваканционни селища, предлагащи отлични условия за почивка и отмора.
През 1982 г. през острова от изток на запад са построени два успоредни магистрални електропровода , по които се доставя електроенергия от континенталната част на Канада за остров Ванкувър. През протоците Джорджия и Маласпина електропроводите са прекарани по дъното.
През 2001 г. на острова постоянно са пребивавали 1129 души в три населени места, разположени в северната част: Джилиес Бей  на западното крайбрежие, Ван Анда  на североизточното и Блубър Бей  на северното крайбрежие. Трите са кокетни малки селца, осигуряващи идеални условия за хиляди туристи посещаващи острова през топлите летни месеци и през уикендите.
Островът е открит през 1791 г. от испанския мореплавател Франсиско де Елиза , който командва един от корабите в голямата испанска експедиция възглавявана от Хуан Франсиско де ла Бодега и Куадра. Елиза кръщава новооткрития остров в чест на друг капитан на кораб в същата експедиция Хосе Мария Нарваес, граф Фелекс де Тексада , бъдещ мексикански флотски адмирал.
ВАЖНО: Този шаблон се отнася единствено до авторските права върху съдържанието на статията. Добавянето му не отменя изискването да се посочват конкретни източници на твърденията, които да бъдат благонадеждни. 
