Майкъл Джеремая О'Конъл , по-известен като Джери О'Конъл  е американски актьор, известен с ролите си на Куин Малъри в Слайдърс, на Върн Тесио в Бъди до мен, на Чарли Кабърн в Кенгуруто Джак, на детектив Уди Хойт в Среща с Джордан.
Джери О'Конъл е роден в Ню Йорк в семейството на Линда , учител по изобразително изкуство и Майкъл О'Конъл, директор на рекламна агенция, дошъл от Англия. 1  Във вените му тече британска, италианска и ирландска кръв по бащина линия и полска по майчина линия. 2  Неговият дядо по майчина линия, Чарлз Витковски е кмет на Джърси Сити, Ню Джърси между 1957 и 1961. През 1975 с ражда брат му, Чарли О'Конъл, също актьор. Първата му поява на екрана е в 20-и епизод на Чарлс в отговор през 1984. През 1986 играе първата си роля на големия екран - Бъди до мен.
Между 1991 и 1994 специализира кино в Нюйоркския университет. 3  Паралелно с това влиза и в отбора по фехтовка на университета и става капитан на неговата част, която използва саби.
През 1993 той участва във филма Момичето от календара. Следва една от най-известните му роли - тази във Слайдърс. Изреждат се участия във филмите Джери Магуайър , Изстрели по тялото , Мисия до Марс , Томкетс , Писък 2  и Кенгуруто Джак .
На малкия екран той се появява в Среща с Джордан, Грозната Бети, Лас Вегас, Лигата на справедливостта, Последното обаждане на Карсън Дели И ДР.. През 2004, в Последното обаждане на Карсън Дели той носи памперс заради рекламна кампания на компанията GoodNites. 4  Списание National Enqueror показва снимката му с памперса. 5  6 
През 2007 той се жени за актрисата и бивша манекенка Ребека Ромайн в Калабасас, близо до Лос Анджелис, Калифорния. 7  8  9 
