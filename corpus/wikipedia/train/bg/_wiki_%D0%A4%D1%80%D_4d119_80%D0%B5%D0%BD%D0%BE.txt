Франсоа-Луи Русле, маркиз дьо Шаторено , също и Шато-Рено  е френски корсар, вицеадмирал и маршал. Участва в морски сражения през цялото управление на Луи ХІV. 1 
Произходът на Шаторено не е благороднически. Роден е в семейство на търговци от Лион  и Париж . Роднина е и на кардинал дьо Рец, архиепископ на Париж, който го подкрепя в началото на кариерата му. Заради близостта си с Луи XIII баща му Франсоа Русле става маркиз на Шато-Рено в областта Турен. Оттогава семейството се числи към аристокрацията на тогата. Франсоа-Луи има десет братя и сестри. Момчетата заемат различни длъжности, а момичетата стават монахини. През 1684 г. се жени за Ан-Рене дьо Ла Порт, графиня дьо Крозон. Има четири деца – двама сина и две дъщери. Синовете му също са капитани на кораби. Първият – Франсоа – е убит в битката при Малага през 1704 г., а вторият – Еманюел – наследява от баща си титлата маркиз.
Първата му битка е при Дюните през 1658 г. От 1661 г. минава във флота, а от 1672 г. командва свой кораб. Само че това не е кораб от военноморските сили на кралството, а корсарски кораб в Средиземноморието. Известно време Шаторено пребивава в известната пиратска база Сале в Мароко. По време на Холандската война  в дейността му се смесват нападения в полза на Франция  и за негова сметка. Това е и времето на най-големите му успехи. През 1675 г. с два кораба  той пресреща на изхода на Ла Манш холандски конвой. Въпреки неравните сили , той ги атакува при нос Лизард, гони ги два дни и пленява два от корабите им. Две години по-късно, край остров Уесант , води ново победно сражение. С три линейни и 5 – 6 по-малки кораба напада друг конвой от 50 холандски съда. Пленява два и потопява четири кораба на противника. По подобен начин нанася значителни щети на холандците и на 17 март 1678 г. край Испания.
Неймегенският мирен договор му дава почивка, която той използва да продължи борбата срещу варварите в по алжирското крайбрежие. Участва в бомбардировките над град Алжир, наредени от Луи ХІV през 1680 и 1681 г.
В тази война  служи под командата на великия адмирал Турвил и самостоятелните му корсарски акции са рядкост. През 1688 г. едно негово нападение над испански кораб кара Испания да се присъедини към Аугсбургската лига. На следващата година става генерал-лейтенант и ескортира корабите, които трябва да извършат десант в Ирландия, за да свалят Джеймс II и френски войници. Налага се да води сражение с англичаните , която спечелва. 2  През 1690 г. участва в битката при Бийчи Хед като капитан на кораба Дофин Роаял. През следващите години службата му при Турвил продължава в трагичната катастрофа при Ла Уг, както и в победата при Лагуш.
Този път Франция и Испания са съюзници и Шаторено приема служба при Фелипе V – френският принц, който става испански крал. По тази причина плава до Америка, за да подсигури доставките на злато и сребро. Тази акция е моментът, когато командва най-много кораби – 37, от които 27 линейни. Успешно довежда галеоните с богатствата до Европа и иска да ги скрие от англичаните във френско пристанище, но испанците отказват. Тогава той ги отвежда до Виго, където ескадрата на Джордж Рук ги напада. В битката при Виго англичаните унищожават не само испанските, но и френските кораби, като отмъкват част от златото и среброто. Това е най-тежката загуба на Шаторено в цялата му кариера. 3 
Въпреки това на 14 януари 1703 г. кралят го издига в чин маршал. Последното му участие в битка е през 1704 г. при Малага, където загива първородният му син. Вероятно това повлиява на 67-годишния ветеран да се откаже от пътя на войника. Луи го отрупва с почести и звания и му позволява да се оттегли в имението си.
На него са наречени улица в град Рен и френски крайцер .
