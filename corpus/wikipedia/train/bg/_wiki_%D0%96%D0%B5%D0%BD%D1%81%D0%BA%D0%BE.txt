Женско  е село в Егейска Македония, Гърция, дем Кукуш  на административна област Централна Македония. Женско има население от 382 души .
Женско е селище с древна история. В землището на селото са открити археологически останки от античността и средновековието. 3  В 1355 – 1371 година Женско е главна крепост в княжеството на Богдан 4  в Егейска Македония. В началото на 1913 година Богдан Филов, посещава селото и оставя интересни бележки за местната крепост: 
През XV век – XVII век Аврет хисар е център на вилает. 6  В османски данъчни регистри на немюсюлманското население от 1619 – 1620 година е отбелязано, че Аврет хисаръ̀ има 79 джизие ханета . 7  През ХVІІ-ХVІІІ век в Аврет хисар се провежда ежегоден панаир, който в края на ХVІІІ век е преместен в Кукуш. 8 
В съдебен процес от 1724 година, в който се разглежда оплакване на жителите на Авретхисарска каза срещу злоупотреби от страна на аяни при събирането на данъци, „град Авретхисар“ е представляван от своя кмет или пълномощник Тодори, син на Станчо. 9 
През XIX век и началото на XX век, Женско е малко селище със смесено население, числящо се към Кукушката  кааза. В „Етнография на вилаетите Адрианопол, Монастир и Салоника“, издадена в Константинопол в 1878 година и отразяваща статистиката на мъжкото население от 1873 година, Женско е посочено като село с 55 домакинства с 239 жители българи и 27 турци. 10  Според статистиката на Васил Кънчов от 1900 година селото брои 245 жители, от които 200 българи християни и 45 турци. 11  Пак според Кънчов в по-старо време село Женско, наричано от турците Аврет Хисар т.е. женска крепост, е било административен център на каазата, заради което в официалните турски документи тя носи това име. 11 
В началото на XX век цялото село Женско е под върховенството на Българската екзархия. По данни на секретаря на екзархията Димитър Мишев в 1905 година в селото има 320 българи екзархисти и в селото функционира българско училище. 12 
При избухването на Балканската война в 1912 година 15 души от Женско са доброволци в Македоно-одринското опълчение. 13 
Селото остава в Гърция след Междусъюзническата война. В 1926 година Женско е прекръстено на Гинекокастрон – превод на турското име женска крепост. 14  Българското население се изселва в България и през 20-те години на негово място са заселени гърци бежанци от Турция. В 1928 година в селото има 111 бежански семейства с 352 души. 15 
