„Свети Мина“  е православна църква в град Сятища, Егейска Македония, Гърция, част от Сисанийската и Сятищка епархия на Вселенската патриаршия. 1  2 
Църквата е изградена в близост до пътя Хора – Герания, между двете махали, в 1702 година при архиерейството на архиепископ Зосим II Охридски. Представлява еднокорабна, наполовина вкопана базилика с дървен покрив и женска църква с размери 16,5 m на 7 m, като няма никакви достроявания. Посветена е на Свети Мина, Свети Виктор и Свети Викентий. Църквата има красив дървен иконостас е изписана с фрески в 1728 година, като оцелели от този период са тези на южната стена – Свети Мина и другите светци войни Димитър, Нестор, Теодор и Меркурий, Свети Христофор и лекарите Свети Безребреници Козма и Дамян и Пантелеймон. Има красив резбован иконостас. Зографите се придържат към класическите модели на Палеологовата школа и наследилата я Критска. Иконата на Свети Мина е от 1722 година, дело на Мануил Зограф. 3  2 
