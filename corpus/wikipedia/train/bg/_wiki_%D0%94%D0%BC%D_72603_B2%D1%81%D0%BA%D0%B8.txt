Дмитрий Борисович Кабалевски  – руски композитор, диригент, пианист, публицист, общественик и педагог .
Народен артист на СССР от 1963 г. Член на Академията на педагогическите науки на СССР . Носител е на Ленинска награда . Герой на социалистическия труд . Трикратен носител на награда „Сталин“ – от 1946, 1949, 1951 г.
Баща му е математик и служител на Главното управление по въпросите на местната икономика на Министерството на вътрешните работи, а дядо му е военен инженер. 
Учи в градско училище до 3-и клас и в 1-ва петроградска класическа гимназия. заедно с родителите си се премества в Москва през 1918 г.
Музикалното си образование получава в 3-то музикално училище и в музикалния колеж "Скрябин" , който завършва през 1925 г. През 1930 г. завършва Московската консерватория по композиция при Николай Мясковски и пиано при Александър Голденвайзер.
През 1932 – 1980 г. преподава в Московската консерватория, където е професор от 1939 г.
От 1945 г. многократно е в чужбина: Австрия, Австралия, Англия, Белгия, България, Унгария, Канада, Китай, Мексико, Полша, Румъния, САЩ, Финландия, Франция, Германия, Чехословакия, Швеция, Швейцария, Япония.
1952 г. е секретар на Съюза на съветските композитори. 
1959 г. е почетен професор в Консерваторията в Мексико Сити. 
1961 г. е член на Борда на директорите и заместник-председател – Международно общество за музикално образование към ЮНЕСКО.
1962 г. е председател на Комисията по музика и естетическото възпитание на децата и младежта. 
1963 г. е обявен за народен артист на СССР. 
1965 г. участва в създаването на Магнитогорското музикално училище No 65 3 .
1965 г. – доктор по изкуствата.
1970 г. – Член на Академията на изкуствата на ГДР. 
1971 г. – Член на Академията на педагогическите науки на СССР.
1972 г. става Президент на Международно общество за музикално образование към ЮНЕСКО за СССР.  
1974 г. – Герой на социалистическия труд.
В допълнение към най-важното хоби в живота си – музиката, обича шахмата и филателията, известно време дори работи в редакционната колегия на списание "Филателия на СССР". 4 
Дмитрий Кабалевски умира в Москва на 14 февруари  1987 г. Погребан е в Новодевическото гробище.
Първият път се жени доста рано, бракът е краткотраен. С втората си съпруга Лариса Павловна, която става негова приятелка, асистентка, живее през целия си следващ живот.
