Пемо  e от 706 до 739 г. херцог  на лангобардското херцогство Фриули.
Син е на Било от Белунум , който е избягал заради въстание във Forum Julii .
Женен е за Ратперга, с която има синовете Ратчис, Ратхаит и Айзтулф. 1 
През 706 г. Пемо става херцог на Фриули, като последник на смъкнатия Корвол . В своя дом той приема сираците на падналите лангобарди в последната война против словаките и ги възпитава заедно със собствените си деца. 2 
Когато славяните от Карантания нападат Лауриана, той марширува против тях с порасналите си възпитаници. Славяните претърпяват големи загуби, а Пемо загубва само един човек. Сключват мирен договор. 3 
Той затваря патриарх Каликст от Аквилея, понеже той изгонил владиката Аматор на Julia Carnica от Фриули. Тогава крал Лиутпранд сваля Пемо от трона и поставя около 739 г. на неговото място за херцог на Фриули сина му Ратчис. Пемо иска да избяга заедно с привържениците си при славяните, но Ратчис успява да накара Лиутпранд да го помилва. Помилвани са също и синовете му Ратхаит и Айзтулф, а останалите са затворени.  4 
За по-нататъшния живот на Пемо няма сведения. Синовете му Ратчис и Айзтулф стават крале на лангобардите.
Ратчис подарява в чест на баща си олтар. Надписът разказва за „прочутият и благороден Пемо“, който възстановява разрушената Йоан-църква и я обогатява с много подаръци. 5 
