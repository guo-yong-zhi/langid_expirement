Печково  е село в Северна Македония в община Гостивар.
Селото е разположено на 8 километра югозападно от град Гостивар в областта Горни Полог в подножието на Ничпурската планина.
В началото на XIX век Печково е българско село в Гостиварска нахия на Тетовска кааза на Османската империя. Според статистиката на Васил Кънчов  в 1900 година Пехчево има 290 жители българи християни. 1 
Според патриаршеския митрополит Фирмилиан в 1902 година в селото има 54 сръбски патриаршистки къщи. 2  Към 1905 година всички християнски жители на селото са под върховенството на Българската екзархия. Според секретаря на екзархията Димитър Мишев  в 1905 година в Печково има 320 българи екзархисти. 3  Според секретен доклад на българското консулство в Скопие 17 от 32 християнски къщи в селото през 1906 година под натиска на сръбската пропаганда в Македония признават Цариградската патриаршия. 4 
При избухването на Балканската война в 1912 година 7 души от Печково са доброволци в Македоно-одринското опълчение. 5 
През 1913 година селото попада в Сърбия. Според Афанасий Селишчев в 1929 година Печково е село във Врутокска община в Горноположкия срез и има 44 къщи с 266 жители българи. 6 
След последните данни от 2002 година, в селото живеят 48 македонци. 7 
