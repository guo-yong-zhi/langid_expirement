Адам Робъртс  е британски колежански преподавател, критик и романист, автор на научна фантастика и пародии .
Има диплома по английски език от университета в Абърдийн и докторат от Кеймбриджкия университет върху Робърт Браунинг и класиците. Преподава английска литература и творческо писане в Колежа „Роял Холоуей“ на Лондонския университет.
Адам Робъртс е номиниран 3 пъти за наградата „Артър Кларк“: през 2001 г. за дебютия му роман „Сол“, през 2007 г. за Gradisil и през 2010 г. за Yellow Blue Tibia. През 2012 г. печели награда на Британската асоциация за научна фантастика за най-добър роман и наградата „Джон Кемпбъл“ за най-добър научно-фантастичен роман за Jack Glass.
