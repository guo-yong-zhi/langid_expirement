Херман Майер  е легендарен 1  австрийски състезател по ски алпийски дисциплини, двукратен олимпийски шампион от Олимпиадата в Нагано през 1998 година, трикратен световен шампион от Вейл 1999 и Бормио 2005. Носител на олимпийски сребърен и бронзов медал и на два сребърни и един бронзов медала от световни първенства. 2  Печели четири пъти Големия кристален глобус за победител в Световната купа – през 1998, 2000, 2001 и 2004 година. 1  3  Майер е един от най-популярните и авторитетни скиори. Получава прозвището „Херминатора“ заради силния си характер и „почти пълната свръхчовешка роботизация“. Стилът му на каране е „агресивен, силов, ефектен и на ръба на безумието“. 1  Има 54 победи за Световната купа, като по този показател заема второто място в историята на алпийските ски след Ингемар Стенмар, който има 86. 1 
Когато е петнадесетгодишен Херман Майер е изключен от ски академията, в която тренира, като безперспективен. Работи като помощник-зидар през лятото и като ски-инструктор през зимата. На 23 години успява да пробие в националния отбор на Австрия и дебютира в състезание за Световната купа. 1 
Херман Майер дебютира в състезание за Световната купа по ски алпийски дисциплини на 10 февруари 1996 година в Хинтерщодер, Австрия, където заема 26-ото място в гигантския слалом. 2 
В края на следващия сезон, на 21 и 23 февруари 1997, печели второ и първо място на два последователни супер-гигантски слалома в Гармиш-Партенкирхен. 2 
През олимпийския сезон 1997/98 участва в 23 старта за Световната купа, като печели десет и се класира сред първите трима в още девет старта. Печели стартове в четири от петте дисциплини – спускането, супер-Г, гигантския слалом и комбинацията. Отпада в едно състезание, а най-слабото му класиране за сезона е едно десето място в слалома. По този начин печели първата си титла за Световната купа. 2  1 
През следващия сезон участва в 28 старта, от които печели седем и завършва на подиума в още четири. 2 
През сезон 1999/2000 участва в 30 старта, печели десет и се класира сред първите трима в още единадесет. Така печели втората си титла в Световната купа. 1  2 
През 2000/01 участва в 23 старта, печели 13 и заема място на подиума в още две. 2  През този сезон печели третата си титла. 1 
С тринадесет спечелени гигантски слалома подред Майер изравнява рекорд на Ингемар Стенмарк. 4 
Пропуска целия сезон 2001/02. 2  Причина за това е катастрофа, в която Херман Майер, карайки мотоциклет на връщане от тренировка, се сблъсква с автомобил. Лекарите успяват да избегнат ампутацията на крака му, а Майер се възстановява и се завръща към спорта, въпреки че след катастрофата прогнозите са да не може да участва повече в състезания. 1 
Първото състезание за сезон 2002/03, в което участва, е на 14 януари в Аделбоден. През този сезон печели единствено супер-гигантския слалом в Кицбюел, две седмици след връщането му в спорта след контузията. През следващия сезон участва в 30 състезания, печели пет и заема още четири пъти място сред първите трима. 2  Така печели четвъртата си и последна титла в генералното класиране за Световната купа. 1 
През 2004/05 участва в 26 състезания, печели три и се класира сред първите трима в още седем. 2 
През 2005/06 участва в 26 състезания, от които печели три. 2 
През 2006/07 участва в 24 състезания, като има едно трето място. 2 
През 2007/08 участва в 23 състезания, като печели едно второ място. 2 
През 2008/09 участва в 18 състезания, печели едно първо и едно второ място. Последното състезание, в което Херман Майер участва е супер-гигантският слалом в Оре на 12 март 2009. 2 
В кариерата си Херман Майер печели стартове във всички дисциплини без слалома. 96 пъти е на почетната стълбичка, а броят на победите му в стартове за Световната купа е 54 . 2 
На 13 октомври 2009 обявява края на кариерата си вследствие на контузия в коляното, получена през март 2009. 3 
Херман Майер участва на шест световни първенства между 1999 и 2009 година – във Вейл/Бийвър Крийк, Санкт Антон, Санкт Мориц, Бормио, Оре и Вал д'Изер. 2 
Във Вейл през 1999 печели спускането и супер-гигантския слалом, и отпада в гигантския слалом. 2 
В Санкт Антон през 2001 печели сребърния медал в спускането и бронзовия в супер-Г. Остава четвърти в гигантския слалом. 2 
В Санкт Мориц през 2003 печели сребърния медал в супер-гигантския слалом и остава осми в спускането. 2 
В Бормио през 2005 печели титлата в гигантския слалом, остава на четвърто място в супер-Г и на седемнадесето в спускането. 2 
В Оре през 2007 завършва седми в супер-гигантския слалом, тринадесети в спускането и на 21-во място в гигантския слалом. 2 
Във Вал д'Изер през 2009 заема шестото място в спускането и осемнадесетото в супер-гигантския слалом. 2 
Херман Майер участва на две зимни олимпийски игри – в Нагано през 1998 и в Торино през 2006. 2 
В Нагано печели златените медали в супер-гигантския и гигантския слалом. Отпада в спускането. 2  Отпадането в спускането е свързано с ужасно падане, довело до много натъртвания. На фона на това падане титлите са невероятно постижение. 1 
В Торино печели сребърен медал в супер-гигантския слалом и бронзов в гигантския. Завършва шести в спускането. 2 
Майер не участва на Зимните олимпийски игри в Солт Лейк Сити през 2002 година, защото все още се възстановява от катастрофата с мотоциклета си. 5 
На 9 септември 2011 в музея „Мадам Тюсо“ във Виена е открита статуя на Херман Майер. 6 
1967: Жан-Клод Кили  ·  1968: Жан-Клод Кили  ·  1969: Карл Шранц  ·  1970: Карл Шранц  ·  1971: Густав Тьони  ·  1972: Густав Тьони  ·  1973: Густав Тьони  ·  1974: Пиеро Грос  ·  1975: Густав Тьони  ·  1976: Ингемар Стенмарк  ·  1977: Ингемар Стенмарк  ·  1978: Ингемар Стенмарк  ·  1979: Петер Люшер  ·  1980: Андреас Венцел  ·  1981: Фил Маре  ·  1982: Фил Маре  ·  1983: Фил Маре  ·  1984: Пирмин Цурбриген  ·  1985: Марк Жирардели  ·  1986: Марк Жирардели  ·  1987: Пирмин Цурбриген  ·  1988: Пирмин Цурбриген  ·  1989: Марк Жирардели  ·  1990: Пирмин Цурбриген  ·  1991: Марк Жирардели  ·  1992: Пол Акола  ·  1993: Марк Жирардели  ·  1994: Шетил Андре Омот  ·  1995: Алберто Томба  ·  1996: Ласе Кюс  ·  1997: Люк Алфан  ·  1998: Херман Майер  ·  1999: Ласе Кюс  ·  2000: Херман Майер  ·  2001: Херман Майер  ·  2002: Щефан Еберхартер  ·  2003: Щефан Еберхартер  ·  2004: Херман Майер  ·  2005: Боди Милър  ·  2006: Бенямин Райх  ·  2007: Аксел Лунд Свиндал  ·  2008: Боди Милър  ·  2009: Аксел Лунд Свиндал  ·  2010: Карло Янка  ·  2011: Ивица Костелич  ·  2012: Марсел Хиршер  ·  2013: Марсел Хиршер ·  2014: Марсел Хиршер ·  2015: Марсел Хиршер
