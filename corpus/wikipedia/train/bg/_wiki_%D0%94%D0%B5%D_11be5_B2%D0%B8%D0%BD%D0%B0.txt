Девет седмици и половина  е американски филм от 1986 година, еротична драма, направен по едноименния роман на Елизабет МакНийл. В него участват Ким Бейсингър и Мики Рурк. За младата тогава актриса Ким Бейсингър това е първата значителна роля в голям филм.
 Внимание:  Текстът по-долу разкрива сюжета на произведението !
Заглавието на филма Девет седмици и половина се отнася за периода от време, през който инвеститорът от Уол Стрийт Джон Грей  и разведената служителка от художествена галерия Елизабет МакГроу  са в сексуална връзка, която подлага на изпитание физическата и психологическа издръжливост на партньорите. Двамата се срещат в Ню Йорк и Елизабет се влюбва. Джон използва този факт, за да я въвлече в различни сексуални игри . Елизабет постепенно осъзнава манипулациите на Джон, изпада в емоционална криза и макар че го обича, решава да го напусне.
