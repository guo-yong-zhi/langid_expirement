Юлия Аквилия Севера  e втора и четвърта съпруга на римския император Елагабал. 1 
Много малко се знае за живота на Аквилия Севера. Тя е дъщеря е на Квинт Аквилий Сабин, който вероятно в някакъв период е бил консул. 2  3  Севера е весталка, 1  2  но въпреки това Елагабал за възмущение на народа и свещениците, грубо нарушава закона и се жени за нея през 220 г. 1  3  4  5  Императора изпраща писмо до Сената с молба нечестивото му прегрешение да бъде простено, като се оправдава, че е засегнат от мъжки недостатък – непреодолима страст към девицата. 5 
Вероятно причината Елагабал да избере весталка за своя втора съпруга има и божествена асоциация. Елагабал вероятно е вярвал, че от брака между първосвещеник на бог Хелиогабал и жрица на Веста ще се роди божествено дете. 1  2  4  По времето на сватбата му с Аквилия, се провежда и паралелна церемония, в която неговия бог Хелиоагабал се жени за богинята Веста. 1  Въпреки надеждите на императора, от този брак не се ражда дете. 6 
Аквилия Севера е описвана като една от най-красивите жени в Рим, 2  но Елагабал по настояване на баба си скоро я изоставя и се жени за благородничката Ания Фаустина. 7  8  След няколко месеца на брак Елагабал се развежда с Фаустина и се връща обратно при Аквилия Севера, като се жени за нея за втори път през 221 г. 9 
Този негов четвърти брак трае до преждевременната му смърт на 11 март 222 г. 8  Не е известно какво се е случило с Аквилия Севера, след убийството на Елагабал. 2  Вероятно умира малко след него: весталки, които нарушават клетвите си за безбрачие и целомъдрие, били наказвани като са зазиждани или погребвани живи. 10  Знае се, че името ѝ, заедно с това на Елагабал е било проклето навеки и изличено от надписите . 11  Според Касий заради сватбата си, която погазва законите и оскверняването на весталка, Елагабал a  е трябвало да бъде публично бичуван на форумът, хвърлен в затвора, а след това убит. 4 
Бронзова статуя на Аквилия Севера в Националният археологически музей в Атина
Сестерция на Аквилия Севера и богинята Конкордия на обратната страна
Денарий на Аквилия Севера и богинята Конкордия на обратната страна
