Паничково е село в Южна България. То се намира в община Черноочене, област Кърджали.
Село Паничково се намира в района на Източните Родопи между градовете Пловдив и Кърджали.
Също така селото е известно с добрите си майстори .
Главният поминък на селото е тютюнопроизводството.
Според легенда името на селото идва от изкопаните в околностите на селото римски съдове .
99,89% от населението са мюсюлмани.
В селото е построена уникална джамия със средства на изселник в Турция, на който баща му е бил учител в селото. Жителите на селото са му признателни.
До 2001 г. паметникът на Орфей беше в това село. След това е преместен на входа на гр. Кърджали.
Всяка година на последната неделя на месец юни се провежда религиозен събор. В който се отправят молитви към Аллах за дъжд. На този събор идват много хора от всички краища на България, които са живели в това село преди да се преселят.
