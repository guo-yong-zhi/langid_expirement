Конгрешанството, наричано също конгрегационализъм, а от последователите си често съборни църкви, е направление в протестантството, в богослоско отношение клон на калвинизма.
То възниква в края на XVI век в Англия, обединявайки радикалните привърженици на Реформацията, които, за разлика от епископалианците и презвитерианците смятат, че отделните църковни общини трябва да са автономни и самоуправляващи се на съборен принцип. 1  Към ранния конгрегационализъм принадлежат индепендентите, които играят централна роля в Английската революция в XVII век, както и пуританите, които по това време създават първите английски колонии в Северна Америка, основа на днешните Съединени американски щати. Днес то е разпространено главно в англоезичните страни.
В България конгрегационализмът се появява през 50-те години на XIX век, разпространявано от американски мисионери, и получава името „конгрешанство“, заради периодичните конгреси, на които се събират представители на отделните църковни общини. 1 
