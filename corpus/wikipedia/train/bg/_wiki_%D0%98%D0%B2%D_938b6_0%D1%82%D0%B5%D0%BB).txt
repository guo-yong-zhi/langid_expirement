Иван Василев е български поет и писател-реалист на произведения в жанра детска литература. Баща е на писателя Тодор Ризников .
Иван Василев Гайдаров е роден на 2 октомври 1909 г. в село Снежина, Варненска област. Родителите му са починали рано. Баща му е бил известен гайдар. Завърша средно педагогическо училище в Казанлък.
След дипломирането си на 19 години работи като учител в селата Комарево и Манастир, Провадийско, и в град Каварна . В периода 1946 – 1957 г. е редактор в Радио София, а в периода 1958 – 1969 г. е редактор и заместник-главен редактор в детското списание „Славейче“.
Първото му стихотворение е публикувано в детския вестник „Трезво дете“. Други негови произведения са издадени във вестниците „Мисъл“, „Мисъл и воля“, „Светлоструй“, „Кормило“, списание „Гребец“, и в детските списания „Светулка“, „Детска радост“, „Другарче“.
Първото му стихотворение е публикувано в детския вестник „Трезво дете“. Други негови произведения са издадени във вестинците „Мисъл“, „Мисъл и воля“, „Светлоструй“, „Кормило“, списание „Гребец“, и в детските списания „Светулка“, „Детска радост“, „Другарче“.
Автор е на над 30 книги, предимно произведения за деца и стихотворения. Най-известни са повестите му „Агликина поляна“ , „Стоил войвода“ , „Снежина“ , сборниците с разкази „Народни отмъстители“  и „Хайдушки разкази“ .
Член е на Съюза на българските писатели.
Иван Василев умира на 18 април 1969 г. в София.
