Това са първите локомотиви в БДЖ система „Compound“ . Цилиндрите са разположени външно на рамата, като цилиндърът за високо налягане е отдясно, а този за ниско – от ляво. Локомотивите са триосни, с водеща втора сцепна колоос. Локомотивът е без спирачка. Ръчна има само тендерът, действаща върху всички колооси. Самият той е триосен.
След 1936 г. получават серия 16.00. След бракуването на последните представители на тази серия през 1951 г., номерът и е даден на последните новозакупени парни локомотиви за БДЖ - серия 16.00.
