Суфражетките  са участнички в движението за предоставяне на избирателни права на жените, наречено суфражизъм.
Движението се развива от края на 19 и началото на 20 век, основно във Великобритания и Съединените американски щати.
Освен за правото на участие в избори, движението се бори и против дискриминацията на жените в политическия и икономическия живот.
Суфражетките активно провеждали протести в подкрепа на исканията си, предимно с мирни методи на граждански протест.
