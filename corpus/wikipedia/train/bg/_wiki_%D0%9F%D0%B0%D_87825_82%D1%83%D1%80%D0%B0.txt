Партиту̀ра  означава деление, разпределение. Партитурата представлява нотна тетрадка, върху страниците на която инструменталните и вокалните партии  са написани една над друга така, че с един поглед във всеки един момент да се обхваща ролята на отделните партии . Петолинията в партитурата са свързани с аколада  и общи тактови линии, а нотите, които трябва да прозвучат едновременно, лежат на една вертикална линия.
Партитурите биват:
Партитурата съдържа целия, пълен нотен текст на музикалните произведения, названието и броя на инструментите , темпата и измененията им, динамиката, щрихите, както и някои допълнителни означения: смяната на някои инструменти с различен строй - например кларинет в строй В, сменен с кларинет в строй А, или смяна на обой с английски рог, поставянето на сордина и мн.др. Партитурата включва всички звучащи гласове - инструменти или певчески гласове, всеки от които има пред себе си на пулта своята партия в щим. 1 
Партитурите са необходимо пособие както при композиране и оркестриране, така и при репетиция и сценично прозвучаване на музикалното произведение. Въпреки че съществуват различия между италианските, френските и немските партитури тези различия се отнасят само до мястото на солистите и хо̀ра.
Общоприето е еднородните инструменти да се групират на съседни петолиния, а партиите в групите да се нареждат по височина. Редът на оркестровите групи също е установен:
най-горе е групата на дървените духови инструменти, под нея групата на медните духови инструменти, под тях ударните, а най-долу се разполагат групата на лъковите инструменти – I цигулка, II цигулка, виола, виолончело, контрабас. Арфата и пианото  заема мястото под ударните инструменти. Вокалните партии, ако има такива, се разполагат над лъковите инструменти или се вмъкват между втори цигулки и виоли или между виоли и виолончели.
При концерти за солиращ инструмент под съпровод на оркестър соловата партия се разполага над лъковата група.
Съвременната партитура възниква в творчеството на Хайдн и Моцарт. 2 
