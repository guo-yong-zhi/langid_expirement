Михаил Камберов е съвременен български художник.
Михаил Камберов е роден на 20 ноември 1952 г. в София. Завършва художествената гимназия в София през 1973 г.
Камберов учи живопис в Националната художествена академия от 1976 до 1981 г. Живее и работи в София. Женен е и има един син.
През 1978 г. Михаил Камберов е член на Съюза на българските художници и участва във всички официални изложения в страната и чужбина. От 1993 г., Михаил Камберов е почетен член на Генералната асамблея на Есенния салон в Париж. Две години по-късно става почетен член на Белгийската академия за съвременно изкуство.
През 1997 г. Френската национална федерация за култура го приобщава към своята Европейската Арт група.
През 1997 г. създава „Фондация Камберов“, чиято дейност има за цел да подпомага развитието на българското изкуство. По-късно Камберов създава и училище по живопис. През същата година в София е открита галерия „Михаил Камберов“.
