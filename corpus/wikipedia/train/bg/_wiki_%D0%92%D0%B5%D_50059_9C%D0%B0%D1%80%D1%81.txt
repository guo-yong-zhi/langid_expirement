„Вероника Марс“  е американски сериал по идея на Роб Томас, започнал през 2004 г. Сериалът е училищна криминална драма. Главната героиня  е нещо като училищния детектив и помага на баща си, бивш шериф и настоящ частен детектив, да разрешават заплетени случаи.
Първото излъчване на сериала е от 22 септември 2004 г. до 22 май 2007 г. На 14 март 2014 г. излиза пълнометражен филм със същото заглавие. 1  На 19 юли 2019 г. в Hulu е пуснат четвърти сезон от осем епизода. 2  3  4 
 Внимание:  Текстът по-долу разкрива сюжета на произведението !
Централна фигура в сериала е Вероника Марс, гимназистка, а по-късно и студентка. Баща ѝ, Кийт Марс, е частен детектив. Тя помага на баща си в разследването на случаите, които той е поел, и успоредно провежда разследвания относно свои въпроси или по молба на съученици.
Животът на Вероника не винаги е бил такъв. Година по-рано тя живее щастливо с майка си и баща си, шериф на градчето Нептун. Нейната най-добра приятелка е Лили Кейн, провокативно и оригинално момиче, дъщеря на богато и уважавано семейство. Вероника излиза с брата на Лили, Дънкан Кейн.
След убийството на Лили всичко се променя. Кийт Марс е изгонен от полицията, а майката на Вероника е алкохоличка и напуска семейството. Богатите приятели на Лили и Дънкан се обръщат срещу Вероника и тя се превръща в аутсайдер.
Вероника Марс се натъква на нови доказателства във връзка с убийството на най-добрата и приятелка, Лили Кейн. Разследването е приключило, но тези доказателства поставят под въпрос твърденията на някои от първоначално заподозрените и същевременно доказват, че Ейбъл Кунц, осъден на смърт по самопризнания, не е истинският убиец. Вероника Марс е решена да разбере истината за смъртта на Лили. Докато се опитва да разбере какво се е случило с Лили, тя търси и други отговори – къде е майка ѝ и защо ги е напуснала с баща ѝ, и защо бившето и гадже Дънкан Кейн я е напуснал. Тя разбира, че семейство Кейн са платили на Ейбъл Кунц за да каже, че е убил Лили, защото те имат съмнението че Дънкан е убиецът. Докато работи в училищния вестник, тя е назначена да помогне за изкарването на снимките от бала на випуска, който е завършила майка ѝ. Тогава тя разбира, че майка и е имала връзка с Джейк Кейн, и има вероятност тя да е негова дъщеря. Дава си отговор на третия въпрос – защо Дънкан я е изоставил. По врема на сезона майката на Логан Еколс се самоубива и вероника му помага да преживее този факт по малко странен начин. Той е убеден, че тя е жива и се крие от тях. Докато двамата се опитват да я намерят, те се влюбват и започват връзка, която продължва до края на сезона. По-късно във филма Вероника намира майка си и я връща вкъщи, но вижда че баща и е по-щастлив с новата си приятелка и отпраща майка си. В последния епизод Вероника влиза в стаята на Лили и там намира касети на които е записано как Лили и Арън Еколс правят секс. След като вижда касетите, Вероника разбира че бащата на Логан е убиецът. Тя се опитва да му избяга, но той се качва в нейната кола. Катастрофират на магистралата и там стигат до къща, където Арън се опитва да подпали Вероника, за да не разкаже какво е видяла на касетите. Там я намира баща и, който я измъква от сандъка, в който Арън я е затворил, но обгорява целия .
В първия епизод на II сезон се разказва за това, което е станало през лятото – Логан е несправадливо обвинен за убийството на Феликс, Вероника се е събрала с Дънкан и се е отказала да разследва случай. Естествено тя се изкушава и няма как продължава с това си занимание. И така, сюжетът на втори сезон е изграден върху 4 основни стълба – катастрофа с училищния автобус, убийството на Феликс, любовните отношения и бебето на Мег. За гореспоменатата катастрофа – бедните деца от училищния вестник са потопени в океана заради експлозия. Загиват всички без едно момиче – Мег. Това момиче е гадже на Дънкан през по-голямата част от 1 сезон. Тъй като живота на Логан коренно се е променил, т.е баща му е в затвора за убийството на бившата му приятелка, майка му е мъртва, а момичето в което е влюбен, е предпочело друг, той се отдава на единствено сексуална връзка с мащехата на Дик и Бобъра. В разследването на убийството на Феликс се съюзяват двама заклети врагове-Логан и Гъгрицата . В крайна сметка те разбират, че всъщност друг моторист е убил феликс по заповед на семейство Фицпатрик – нарко дилърите в градчето. Обвинението има за свидетел уважаван пластичен хирург, който обаче също си има вземане-даване с Фицпатрик. Логан започва да излиза с дъщерята на доктора-Хана, като се надява с това да манипулира свидетеля и да така да го накара да оттегли обвинението си. Така и става. През това време Вероника разбира, че Мег е бременна от Дънкан и бебето се е родило, а Мег е излзла от кома. Тя обаче умира, защото съсирек кръв се измъква от мозъка ѝ и ѝ запушва сърцето. Вероника помага на Дънкан да избяга в Австралия заедно с бебето си. Разследването на катастрофата минава през много етапи – от такъв, в който Вероника обвинява себе си за катастрофата, до такъв, че за нея е обвинен Терънс Кук . Вероника обвинява себе си за загиналите в автобуса, защото мисли, че катастрофата е предизвикана от Арън Еколс за да я убие след инцидента в края на първи сезон. В крайна сметка се оказва, че Уди Гудман  е насилил 3 момчета ). Касиди не желаел да разкаже на полицията за случилото се през детството им, а другите две момчета искали да го сторят. Затова Касиди организира катастрофата. Става ясно и, че именно той е изнасилил Вероника на купон в началото на първи сезон. Накрая той се самоубива, скачайки от покрива на хотел Нептун Гранд. За завършек в последните сериии на сезона дават откъси от съдебния процес срещу Арън Еколс. Той е оправдан по всички обвинения, но справедливостта възтържествува- г-н Екоус е убит в хотелската си стая от шефа на охраната в „Кейн Софтуер“  по поръчка на Дънкан. В края на сезона Вероника напуска последния си изпит за да отиде на произнасянето на присъдата на убиеца на Лили, като така се сбогува с мечтата си за Станфорд. А и за да има нещо хубаво накрая – Вероника и Логан се събират в края на сезона.
В трети сезон Вероника и Логан са първокурсници. Има и два нови персонажа – Стош „Пиз“ Пизнарски  и Паркър Лий. Вероника разследва неразкрит случай от втори сезон- изнасилена е студентка от общежитието в университета. Изнасилванията не са съвсем обикновени – момичетата са упоени, а на сутринта се събуждат с избръснати глави. Вероника смята, че в престъпленията са забъркани братствата Пи Сигма и Тета Бета. По времето на сезона Логан и Вероника се опитват да намерят себе си във връзката си – ту късат, ту се събират – но разбира се и заради проблеми най-вече свързани с изнасилвача. Докато трае голямото разследване , Вероника помага на момиче да намери изчезналия си приятел, на съквартиранта на Уолъс, защото са му откраднали вещите при нанасянето, на Мърсър Хейс, приятел на Логан, с неговото незаконно казино. През лятото те отиват заедно в Тихуана и Мърсър подпалва хотел. Той е обвинен за изнасилванията, но Вероника го оправдава по молба на Логан. Тъй като тя се меси в случая, изнасилвачът я нарочва, но Логън я спасява. Мистерията с изнасилванията е разкрита за рекордно кратко време – нещо необичайно за сериала. Втората голяма мистерия е убийството на декан Дийн О`Дел. За неговото убийство Вероника и баща ѝ подозират както жена му, така и преподавателят ѝ по криминология от колежа Хърст. В крайна сметка обаче става ясно, че убиецът е помощникът на преподавателя. Тази мистерия се разследва и от Кийт Марс, който става шериф, заради убийството на досегашния-Дон Ламб. В края на сезона се провеждат избори за нов шериф, при които Кийт е предизвикан да се бори срещу дългогодишния си съперник детектива Вини Ван Лоу, но не става ясен изходът от този „двубой“. Логан излиза с Паркър в продължение на няколко епизода, но се разделят заради любовта му към Вероника. Тя от своя страна започва връзка със съквартиранта на приятеля си Уолъс-Пиз. По-късно в интернет се появява порно видео, на което се виждат Вероника и Пиз, и Логан го пребива, защото мисли, че той е снимал Вероника без тя да знае. Оказва се обаче, че истинският виновник е член на местния таен клуб „Замъкът“ – организация, разполагаща с много власт и пари. В края на сезона въпреки че Логан отново е свободен, с Вероника не се събират.
В България сериалът е излъчен за първи път по Fox Life. Първи, втори и трети сезон са излъчени съответно през 2006, 2007 и 2008 г. Дублажът е на студио Александра Аудио. Ролите се озвучават от артистите Мина Костова, Владимир Пенев, който за кратко е заместен от друг актьор, Тодор Георгиев, Цанко Тасев и Лина Златева от първи до втори сезон и Весела Хаджиниколова в трети.
От 30 ноември 2008 г. се излъчваше и по Диема 2, всяка неделя от 13:30, по-късно в събота и неделя от 09:50, а от 10 май 2009 г. от 10:30.
