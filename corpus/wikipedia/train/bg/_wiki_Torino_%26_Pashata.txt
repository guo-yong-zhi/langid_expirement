Torino & Pashata е български латино-регетон дует, известен с песните си Gucci Forema, Te Amo, Plan B, Queen & King и други.
Павел Росенов Денов, с прякор Pashata, е роден през 1994 г. в Русе. Завършва математическата гимназия „Баба Тонка“ в родния си град с профил информатика през 2012 г. През годините работи като мениджър в сферата на продажбите, а през 2016 г. става мениджър на ресторант и нощен клуб. Така се запознава отблизо със спецификите на музикалния бизнес; в този период се запознава и със своята дуетна половинка Тодор Димитров – Torino. 1 
Тодор Димитров, с прякор Torino, е роден през 2000 г. в град Тутракан и от малък има интерес към музиката. Когато е на 6-годишна възраст, дядо му го записва на школа по акордеон; впоследствие се научава да свири и на пиано. Възпитаник е на Националното училище по изкуствата „Проф. Веселин Стоянов“ в Русе, което завършва през 2019 г. 2 
През 2018 г. Pashata подава ръка на Torino с цел да го запознае с един от най-популярните артисти по това време, но идеята така и не се реализира. Впоследствие Pashata предлага на Torino да направи кавър на една вече остаряла песен и да намерят вариант да финансират проекта. 3  Torino се съгласява, но поставя едно условие – да запишат заедно песента. Това поставя началото на съвместната им работа. Дуетът е сформиран през 2019 г. в Русе. 4  Двамата основават и своя общ музикален лейбъл „KINGS RECORDS“. 3 Дуетът бързо натрупва популярност. 1  През 2021 г. правят своето първо турне, носещо името Latino Gang. Песните им имат милиони гледания в Ютуб. 5  Песента им Te Amo е гледана над 15 милиона пъти. Записват песни с популярните попфолк изпълнителки Алисия  и Камелия .
Песента им Cabriolet е най-дълго задържалата се песен в класацията на The Voice Radio & TV. 2  6 
През са основни лица на най-голямото музикално турне в страната – The Voice Coca-Cola Happy Energy Tour. 1 
