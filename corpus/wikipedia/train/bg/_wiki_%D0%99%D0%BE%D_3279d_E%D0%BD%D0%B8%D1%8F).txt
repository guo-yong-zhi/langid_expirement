Йохан Георг I  от рода на Албертинските Ветини е курфюрст на Саксония от 1611 г. и ерц-маршал на Свещената Римска империя.
Той е вторият син на курфюрст Кристиан I  и
София от Бранденбург , дъщеря на курфюрст Йохан Георг от Бранденбург.
След ранната смърт на по-големия му бездетен брат Кристиан II на 23 юни 1611 г. той поема управлението.
През 1619 г., в хода на Тридесетгодишната война, Йохан Георг I отказва да кандидатства за короната на Кралство Чехия. Той обаче става лидер на протестантите с тяхната съпротива срещу стремежа на Фердинанд ІІ да наложи абсолютизъм и контрареформация. Активно съдейства на шведския крал Густав ІІ Адолф в битката при Брайтенфелд. През 1635 г. обаче променя курса, става съюзник на императора чрез Пражкия договор и му остава верен почти до края на войната. Шведите нееднократно атакуват и опустошават страната му и той се вижда принуден да подпише мир още през 1646 г.
Йохан Георг I се жени за пръв път на 16 септември 1604 г. за принцеса Сибила Елизабет фон Вюртемберг , дъщеря на херцог Фридрих I фон Вюртемберг от Вюртемберг, която умира при раждане на мъртвороден син .
Йохан Георг I се жени втори път в Торгау на 19 юли 1607 г. за принцеса Магдалена Сибила от Прусия .
Йохан Георг I умира на 8 октомври 1656 г. в Дрезден и е погребан в катедралата на Фрайберг. В завещание той създава от Курфюрство Саксония за неговите три по-малки сина техни херцогства .
С втората си съпруга Магдалена Сибила от Прусия , дъщеря на херцог Албрехт Фридрих от Прусия и Мария Елеонора от Юлих-Клеве-Берг, Йохан Георг I има десет деца:
