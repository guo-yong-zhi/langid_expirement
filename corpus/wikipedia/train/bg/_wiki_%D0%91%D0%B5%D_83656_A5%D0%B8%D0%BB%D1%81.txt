Бевърли Хилс  е град в окръг Лос Анджелис, щата Калифорния, САЩ.
Градът е дом за много знаменитости, разполага с разкошни хотели, там е и известният търговски район Родео Драйв. В Бевърли Хилс живеят такива знаменитости като Голди Хоун, Кърт Ръсел, Стивън Спилбърг, Силвестър Сталоун, Мики Рурк, Еди Мърфи, Мик Джагър, Тони Къртис, Деми Мур, Брус Уилис, 2  Ким Кардашян, Аштън Кътчър, Мила Кунис. 3 
Първоначално тук е имало испанско ранчо, където са отглеждани бобови култури. Бевърли Хилс е основан през 1914 г. от група инвеститори, които не успели да намерят нефт, но вместо това намерили вода и в края на краищата решили да превърнат ранчото в град.
Градовете Бевърли Хилс и Западен Холивуд са изцяло обградени от град Лос Анджелис.
Бевърли Хилс е с население от 34 109 жители , 4  а общата му площ е 14,7 km², изцяло суша.
90210 е един от пощенските индекси на Бевърли Хилс в северната част на града, който е най-популярния в света пощенски индекс благодарение на тийнейджърския сериал „Бевърли Хилс, 90210“. Другите два пощенски индекса са 90211 и 90212 .
