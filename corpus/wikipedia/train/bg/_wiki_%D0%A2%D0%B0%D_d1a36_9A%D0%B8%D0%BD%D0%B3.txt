Табита Кинг  е американска фотографка и писателка, съпруга на Стивън Кинг.
Табита Кинг е родена на 24 март 1949 г. в Олд Таун, щата Мейн. Рожденото ѝ име е Табита Джейн-Франсис Спрюс . Тя е едно от осемте деца в семейство Спрус.
Завършва началното си образование в родния си град, после гимназия в град Бангор и през 1971 г. получава бакалавърска степен по история от Университета на Мейн.
Табита среща своя съпруг, Стивън Кинг, докато още учи и работи в библиотеката Фоглър. Двамата сключват брак на 2 януари 1971 г. и имат три деца: Наоми Рейчъл, Джоузеф Хилсторм и Оуен Филип. Последните двама също стават писатели.
Табита Кинг е публикувала седем романа и един пътепис. Романите Small World, One on One и Survivor получават добри отзиви от литературната критика и читателите. Книгата Candles Burning, преведена на български като „Лица във водата“ и издадена от ИК „Бард“ , е плод на съвместна дейност с Майкъл Макдауъл.
Името „Табита“  е име на главната скитска богиня, съответстваща на гръцката богиня Хестия. Табита е богиня на огъня, домашното огнище, на рода и семейството. За разлика от Елада и Рим , тук Табита е върховно божество и съответства на индоарийския Агни и иранския Атар.
Забележка: В романите, отбелязани с *, действието се развива в измисления от Табита Кинг град Нодс Ридж.
