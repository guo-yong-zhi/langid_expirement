Албрехт VII фон Шварцбург-Рудолщат  е граф на Шварцбург-Рудолщат от фамилията Шварцбург. Той основава линията Шварцбург-Рудолщат.
Роден е на 16 януари 1537 година в Зондерсхаузен. Той е най-малкият син на граф Гюнтер XL фон Шварцбург , наричан „Богатия", или „този с мазната уста“, и съпругата му графиня Елизабет Елизабет фон Изенбург-Бюдинген-Келстербах , дъщеря на граф Филип фон Изенбург-Бюдинген-Ронебург и графиня Амалия фон Ринек. 1  Брат е на Йохан Гюнтер I , граф на Шварцбург-Зондерсхаузен, Вилхелм I , граф на Шварцбург-Франкенхаузен, Албрехт VII , граф на Шварцбург-Рудолщат, Магдалена , омъжена 1552 г. за граф Йохан Албрехт VI фон Мансфелд-Арнщайн , Анна Сибила , омъжена 1571 г. за граф Лудвиг III фон Изенбург-Бюдинген-Бирщайн , Елизабет , омъжена 1576 г. за граф Йохан VII  фон Олденбург .
Като дете той е отвлечен на 20 април 1550 г. заедно с граф Хуго фон Мансфелд и един учител от грабежния рицар Йобст Хаке в Зондерсхаузен. Албрехт и учителят му малко след това са отново освободени.
От 1550 г. Албрехт следва в универитетите в Ерфурт, Йена и Льовен. През 1555 г. пътува до университетския град Падуа. След смъртта на баща му на 10 ноември 1552 г. четиримата братя управляват заедно. Албрехт VII е по-малък брат на Гюнтер XLI , Йохан Гюнтер I , и Вилхелм I , граф на Шварцбург-Франкенхаузен.
През 1563 г. Албрехт с братята си Гюнтер и Вилхелм участва при датския крал Фридрих II във войната против Швеция. Гюнтер е най-главния генерал във войната. През 1565 г. Албрехт се връща обратно в родината си. През 1571 г. четиримата братя разделят графството. Албрехт получава Шварцбург-Рудолщат.
Той умира на 10 април 1605 г. на 68 години в Рудолщат, Тюрингия, и е погребан там.
Първи брак: на 14 юни 1575 г. в Диленбург се жени за графиня Юлиана фон Насау-Диленбург , дъщеря на Вилхелм Богатия, граф на Насау-Диленбург и графиня Юлиана фон Щолберг. 2  Те основават линията Шварцбург-Рудолщат на фамилията Шварцбург. Двамата имат десет деца: 3  4 
Втори брак: на 2 март 1591 г. във Вайлбург се жени за графиня Елизабет фон Лайнинген-Вестербург , дъщеря на граф Райнхард II фон Лайнинген-Вестербург  и графиня Отилия фон Мандершайд-Бланкенхайм-Кайл . 5  Бракът е бездетен.
