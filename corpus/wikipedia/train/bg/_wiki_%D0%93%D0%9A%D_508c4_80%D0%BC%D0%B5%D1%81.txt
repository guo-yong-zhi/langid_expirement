Граничен контролно-пропускателен пункт Златоград – Термес, наричан и Златоград – Ксанти 1  2 , е контролно-пропускателен пункт на границата между България и Гърция 3 .
Разположен е югозападно от Златоград, на 3,5 км от гръцкото село Лъджа  отвъд границата. Пунктът е открит официално на 15 януари 2010 г. 4  от премиерите на България и Гърция 5  6 . В близост до граничния пункт е връх Костадин.
ГКПП Златоград – Термес е изграден за преминаване и обслужване на малогабаритни камиони и леки коли. Граничният контрол се извършва от български и гръцки полицаи на принципа на „обслужване на едно гише“ 7 . С разкриването на граничния пункт времето на пътуване от Златоград до Ксанти е съкратено на около 1 час. От Ксанти по магистрала А2 се стига до Солун и до гръцко-турската граница. ГКПП Златоград – Термес е част от трансграничния коридор „Златоград – Термес – Ксанти".
В непосредствена близост до пункта през 2006 г., с дарения на жители от двете страни на границата, е изграден православният параклис „Св. св. Константин и Елена“.
