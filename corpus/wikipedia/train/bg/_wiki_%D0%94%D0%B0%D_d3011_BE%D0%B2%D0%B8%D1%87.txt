Дарко Маркович  с псевдоним Дар-Мар е виден художник - илюстратор, карикатурист, аниматор, както и филмов режисьор от Република Македония. 1  2  3 
Роден в 1940 година в Скопие, тогава в Кралство Югославия. От 1960 година започва да рисува карикатури за различни вестници и списания в Народна република Македония и цяла федерална Югославия. В 1966 година завършва архитектура. От 1966 до 1975 година е главен редактор на хумористично-сатиричното списание „Остен“ и директор на Световната галерия на карикатури в Скопие. В 1972 година специализира анимация в Загреб при Душан Вукотич. В 1975 година започва работа във „Вардар филм“, отваряйки студиото за анимирани филми. От 1978 година е свободен художник. От 1983 година преподава анимационен филм в Художествения факултет на Скопския университет, като същевременно работи и като главен редактор на културно-художествената програма в Телевизия Скопие. 3  1  2 
От 1988 до 1995 година Маркович живее и работи в Лондон. В 1995 се връща в Република Македония. 3  1  2 
Умира на 9 юни 2016 година в Скопие след дълго и тежко боледуване. 1  2 
Носител е над тридесет награди и признания. 3  1  2 
Известни анимации на Маркович са „Граница“ , „Стоп“ , „Три минути на светот на Мирослав Бартак“ , „Бело топче“ , „Циркус“  и други. Автор е на комиксите за юнака Пецко. 3  1  2 
