Синта̀ксисът  е наука, която изучава единиците на свързаната реч, а също и законите и правилата за построяване на изречения и словосъчетания. 1  Тя е един от двата основни дяла на граматиката . Като наука за строежа на свързаната реч изучава законите, по които думите се свързват в синтагми, словосъчетания и изречения, както и функционирането на съчетаните части на речта. Синтаксисът разглежда думите не като лексикални единици , а като части на речта, тоест като представители на класове думи, чиито синтактични взаимоотношения не зависят от техните лексикални свойства. Тъй като най-голямата единица, с която борави синтаксисът, е изречението, основно понятие за синтаксиса е предикацията, понеже изреченията най-общо представляват отношения между признак и предмет.
Терминът синтаксис се използва също и за насочване на правилата и законите, управляващи изречението в структурата на всеки индивидуален език.
Съвременните изследвания в синтаксиса се заемат с описване на правилата посредством термини.
Елементите в синтаксиса са: 
1. Главни части: 
2. Второстепенни части: 
Примери: 
Аз играя с топката. 
Аз – подлог 
играя – сказуемо 
с топката – допълнение 
Момичето реши трудната задача. 
Момичето – подлог 
реши – сказуемо 
трудната – определение 
задача – допълнение 
Чета списание БРАВО. 
Чета – сказуемо 
списание – допълнение 
БРАВО – приложение 
Ана викаше радостно. 
Ана – подлог 
викаше – сказуемо 
радостно – обстоятелствено пояснение  
Във формалната логика синтаксисът изучава връзките между изразите в един формален език . 2 
В информатиката означава съвкупността от правилата за писане на даден програмен език. 3 
В други области, синтаксисът се използва в смисъл на правила, които важат за някакъв начин на изразяване .
