ФК „Локомотив“ е български футболен отбор от град Дряново, основан през 1936 г. под името „ЖСК“ .
Отборът играе във Северозападната В група. Има няколко участия в Б група, като най-добрите класирания са през сезон 1959 - трето място в Северната Б РФГ и второ място в преходния сезон 1958, когато първенството преминава от цикъл пролет-есен към цикъл есен-пролет, а отборите играят само една среща помежду си в един пролетен полусезон, а изпадащи и влизащи отбори в А и двете Б РФГ няма. В същия преходен сезон Локомотив става железничарски шампион. През сезон 1993/1994 стига до осминафинал за Купата на България, където отпада от Чирпан след 0:0 в първата среща и служебна загуба с 3:0 във втората. За „златен период“ в историята на Локомотив се счита 1971-1973 година, когато отборът играе в Б група. Черният период е през 2005 г., когато тежка финансова криза изважда отбора от В група. Отборът е поет от ново ръководство, начело на което е известният хотелиер и ресторантьор Георги Вълев и две години по-късно отново играе в Северозападната В група.
От школата на Локомотив са излезли футболисти като Пламен Николов (бивш национален вратар, играл в Локомотив Дряново, Локомотив (София), Левски (София) и Септември (София), Николай Дончев (Локомотив (Дряново), Янтра (Габрово), Локомотив (Горна Оряховица)), Свилен Василев (Локомотив (Дряново), Етър (Велико Търново)), Тихомир Вуцов, Иван Шипкалиев (Локомотив (Дряново), Янтра (Габрово), Етър Велико Търново), Емил Константинов, Али Мустафов - Галито (Локомотив (Дряново), Локомотив (Горна Оряховица)) и др.
* – напуснал преди пролетния полусезон
