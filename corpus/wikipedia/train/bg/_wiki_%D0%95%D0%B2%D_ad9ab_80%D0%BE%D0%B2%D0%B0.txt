Ева Тепавичарова е българска актриса.
Родена е на 12 април 1979 г. в София. Средното си образование завършва в 7 СОУ „Свети Седмочисленици“. Учи Българска филология в Софийски университет „Св. Климент Охридски“.
През 2000-2001 г. учи актьорско майсторство за куклен театър в НАТФИЗ „Кръстьо Сарафов“ в класа на професор Жени Пашова, а през 2005 г. завършва актьорско майсторство за драматичен театър в класа на проф. Крикор Азарян. 1 
В периода 2006-2009 г. е щатна актриса в драматично-кукления театър във Враца. От 2011 г. е част от трупата на Народен театър „Иван Вазов“. Между 2008 и 2010г. преподава актьорско майсторство в детски актьорски школи в МОНТФИЗ. 2  През октомври 2013 г. създава своя детско-юношеска школа „Театрално Студио Кактус“.
