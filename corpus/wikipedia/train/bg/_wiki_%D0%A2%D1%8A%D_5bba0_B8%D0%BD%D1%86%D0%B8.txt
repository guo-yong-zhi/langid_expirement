Тълминци или Тлъминци  е село в Северна Македония, в община Крива паланка.
Селото е разположено в областта Славище, на десния бряг на Габърската река, на 8 километра западно от общинския център Крива паланка.
В края на XIX век Тълминци е българско село в Кривопаланска каза на Османската империя. Според статистиката на Васил Кънчов  от 1900 година Тлъменци е населявано от 250 жители българи християни. 1 
Цялото християнско население на селото е под върховенството на Българската екзархия. По данни на секретаря на екзархията Димитър Мишев  в 1905 година в Тлъминци има 208 българи екзархисти и в селото функционира българско училище. 2 
През май 1908 година селото е опожарено от сръбски чети. 3 
При избухването на Балканската война в 1912 година един човек от Тълминци е доброволец в Македоно-одринското опълчение. 4 
След Междусъюзническата война в 1913 година селото попада в Сърбия.
По време на Първата световна война Тлъминци е включено в Мождивяшка община и има 135 жители. 5 
Според преброяването от 2002 година селото има 73 жители, всички македонци. 6 
