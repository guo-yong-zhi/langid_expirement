Ниссин  е броненосен крайцер, втори кораб на типа „Касуга“, построени за Японския императорски флот от Италия. Участва в Руско-японската и Първата световна война.
Главният калибър на крайцера са четири 203-mm оръдия с разделно зареждане система на Уилям Армстронг с дължина на ствола 45 калибра. Оръдията са сдвоени в кули с овална форма с плосък покрив в носа и на кърмата на кораба. Куполните установки имат електропривод и резервно ръчно управление 2 . Максималната далечина на стрелбата им е до 18 000 m, максималната скорострелност до 2 изстрела в минута 3 .
Артилерията на средния калибър се състои от 14 152-mm скорострелни оръдия с разделно зареждане система „Армстронг“ с дължина на ствола 40 калибра. Максималната далечина на стрелбата е до 9100 m, максималната скорострелност 5 – 7 изстрела в минута 4 . От тях десет оръдия са в бронирана батарея – по пет оръдия на борд, четири оръдия са на горната палуба 2 .
Десетте 76 mm скорострелни оръдия са поставени: шест на горната палуба , по две оръдия на носа и в кърмата на батарейната палуба. Максималната далечина на стрелбата съставлява до 10 740 m, максималната скорострелност е до 15 изстрела в минута 5 .
Шестте 47-mm скорострелни оръдия „Хочкис“ са поставени по две на кърмовия и носовия мостик и по едно на десния и левия борд при мачтата. Максималната далечина на стрелбата съставлява до 6000 m, максималната им скорострелност до 20 изстрела в минута 6 .
Също има и четири 7,62-mm картечници „Максим“.
На 11 април 1904 г. крайцерите „Ниссин“ и „Касуга“, с края на прехода от Италия, влизат в състава на Съединения флот. На 12 април „Ниссин“ и „Касуга“ заедно с 1 боен отряд отплават към Порт Артур за прикриване на постановката на мини от транспорта „Корио мару“ 7 . През нощта при Порт Артур има бой между прикриващите постановката на мини 2-ри отряд изтребители и миноносеца „Страшний“, в резултат на който руският кораб е потопен. Излезлият на помощ на миноносеца броненосен крайцер „Баян“ е обстрелян от крайцерите на 3-ти боен отряд, изпратен специално, за да „подмами“ руската ескадра към поставеното от „Корио Мару“ минно поле. Корабите на руската ескадра начело с броненосеца „Петропавловск“ под флага на вицеадмирала Степан О. Макаров, „Полтава“, „Асколд“, „Диана“ и „Новик“ излизат към мястото на гибелта на „Страшний“ и успешно преодоляват минното поле. „Петропавловск“ открива огън по японските крайцери и те започват да се оттеглят на изток. Към 09:15 в района на боя пристига 1-ви боен отряд заедно с „Ниссин“ и „Касуга“ 7 , след което руските кораби обръщат към Порт Артур. Тук към тях се присъединяват броненосците „Победа“ и „Пересвет“, след което Макаров отново излиза за сближение с японските кораби. Този път курсът води направо към мините. В 09:43 броненосецът „Петропавловск“ се натъква на мина и потъва с по-голямата част от екипажа си. Японските кораби не се решават да атакуват руската ескадра под прикритието на бреговите батареи и се връщат на котвената си стоянка 8 .
Вечерта на 14 април в състава на 1-ви боен отряда „Ниссин“ и „Касуга“ отново се насочват към Порт Артур. В утрото на 15 април „Ниссин“ и „Касуга“ се отделят от отряда, за да водят балистична стрелба по руските кораби, които се намират на вътрешния рейд в Порт Артур 9 .
Около 09:30 двата крайцера откриват огън по града и залива. С първите изстрели са повредени броненосеца „Ретвизан“ и канонерската лодка „Отважний“. Един снаряд уцелва подводната част на бронирания пояс на броненосеца „Пересвет“, но не се взривява и не нанася повреди 10 . По японските крайцери е открит огън от бреговата батарея на Ляотешанския полуостров и корабите, стоящи в залива на котва – „Ниссин“ и „Касуга“ успяват да подавят огъня на бреговата батарея, а при близки падения на снаряди от руските кораби маневрират, уклонявайки се от попадения. В 12:50 по команда на адмирал Того Хейхачиро стрелбата е прекратена 11 . Всичко в града и порта падат около 190 снаряда, в резултат са ранени пет матроса, убити са седем и са ранени трима китаеца 12 . От руските кораби по „Нассин“ и „Касуга“ са произведени 34 изстрела, в т.ч.: „Пересвет“ – 28, „Севастопол“ – 3, „Полтава“ – 2 и „Победа“ – 1, попадения няма. При стрелбата на броненосеца „Севастопол“ се чупи лафета на дясното носово 305-mm оръдие, което не успяват да поправят до края на бойните действия 13 .
Дневник полковника С. А. Рашевского:  / Сост. А. А. Брегман; С. А. Залесский; Д. К. Жеребов; Под ред. и с предисл. А. Л. Сидорова. -- М.-Л.: Изд-во АН СССР, 1954. – 342 с. По време на стрелбата японските кораби, намиращи се извън обсега на стрелбата срещу входа на залива на Порт Артур, коректират огъня по радиотелеграф. Изпълняващият задълженията на командващ на флот контраадмирал Павел Ухтомски заповядва на радиостанциите на броненосеца „Победа“ и Златна Гора да прекъснат японските телеграми, чрез собствени сигнали с по-голяма мощност 13 , което съществено препятства точна стрелба от „Ниссин“ и „Касуга“ 11 . Именно този случай се счита за първото успешно използване на средства за радиоелектронна борба и се отбелязва като ден на специалиста от Войските за РЕБ на ВС на Руската Федерация 14 .
ВАЖНО: Този шаблон се отнася единствено до авторските права върху съдържанието на статията. Добавянето му не отменя изискването да се посочват конкретни източници на твърденията, които да бъдат благонадеждни. 
