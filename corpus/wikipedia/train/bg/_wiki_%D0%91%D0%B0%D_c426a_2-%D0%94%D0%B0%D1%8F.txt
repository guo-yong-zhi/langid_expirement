Барат-Дая или Югозападни острови  са група острови в югоизточната част на море Банда, съставна част на Молукските острови, принадлежащи на Индонезия. Общата им площ е около 4000 km². Най-големи острови са: Ветар , Дамар , Рома , Теун, Нила, Серуа, Манук и др. Население – около 72 000 души . Релефът им е предимно планински, с максимална височина 1412 m на остров Ветар. Има действащи вулкани. Климатът е субекваториален, мусонен, с влажно лято  и суха зима . Годишната сума на валежите е около 2000 mm, средната годишна температура е от 25 до 27°С. Преобладава саванната растителност. Основен поминък на населението е риболовът и тропичното земеделие. Главни селища са градовете: Илваки, Лиопа, Арвала . 1 
