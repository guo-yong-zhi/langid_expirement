Градище или Градища  е бивше село в Северна Македония, в Община Кавадарци.
Селото е било разположено южно от Кавадарци, на пътя за Мрежичко. 1 
В XIX век Градище е българско село в Рожденска нахия на Тиквешка каза на Османската империя. Според статистиката на Васил Кънчов  от 1900 г. Градища има 155 жители българи християни. 2 
Цялото християнско население на селото е под върховенството на Българската екзархия. По данни на секретаря на екзархията Димитър Мишев  в 1905 година във Градища  има 32 българи екзархисти. 3 
Селската църква „Света Богородица“ е изграден и изписана в XIX век. Представлява еднокорабна сграда, която е пред разпадане. 1 
