Леонид Александрович Шамкович е международен гросмайстор и автор на шахматна литература.
Роден е в еврейско семейство в Ростов на Дон, Русия. Става гросмайстор през 1965 г. и спечелва няколко турнира, с най-добър резултат в Сочи през 1967 г., където поделя първо място с Николай Крогиус, Владимир Симагин, Борис Спаски и Александър Зайцев. Други забележителни резултати са поделено трето място на първенството на Москва през 1962 г.  и трето място в Марианске Лазне през 1965 г. .
Шамкович напуска Съветския съюз през 1975 г., премествайки се първо в Израел, после в Канада и накрая се установява в САЩ. Спечелва Откритото първенство на Канада през 1975 г. Продължава да се състезава през 90-те години на 20 век и написва няколко книги на шахматна тематика.
Аристократичното му държание и начина, по който говори, му спечелват прякора „Принца“.
Шамкович умира на 22 април 2005 г. в дома си в Бруклин, след усложнения около болестта на Паркинсон и рака, които има.
ВАЖНО: Този шаблон се отнася единствено до авторските права върху съдържанието на статията. Добавянето му не отменя изискването да се посочват конкретни източници на твърденията, които да бъдат благонадеждни. 
