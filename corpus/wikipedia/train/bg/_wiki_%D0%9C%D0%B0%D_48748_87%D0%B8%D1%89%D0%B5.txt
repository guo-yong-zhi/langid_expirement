Малчище или Малчища  е село в община Студеничани на Северна Македония.
Селото е разположено на Маркова река в областта Торбешия.
Според академик Иван Дуриданов етимологията на първоначалната форма * Малчишти произхожда от личното име Малко, Малчо. 1 
В XIX век Малчище е село в Скопска каза на Османската империя. Според статистиката на Васил Кънчов от 1900 г. Малчища е населявано от 90 жители арнаути мохамедани. 2 
След Междусъюзническата война в 1913 година селото попада в Сърбия.
На етническата си карта от 1927 година Леонард Шулце Йена показва Малчище  като албанско село. 3 
На етническата си карта на Северозападна Македония в 1929 година Афанасий Селишчев отбелязва Малчище като албанско село. 4 
Според преброяването от 2002 година селото има 60 жители. 5 
