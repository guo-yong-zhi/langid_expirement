Арт критик  е специалист, занимаващ се с критика на визуалните изкуства, т.е. с тълкуването и оценката на първо място на съвременни произведения, нови явления и тенденции във визуалните изкуства.
Той пише рецензии и обзори на съвременното изкуство, които публикува във вестници, списания, книги и уебсайтове. Колекционерите на изкуство и галеристите се възползват от оценката на арт критиците, за да вдигнат цените на произведенията на съвременните визуални творци.
Обикновено арт критикът пише за изложби в галерии, музеи и в ателиета на художници, както и за временни инсталации и пърформанси в обществена среда.
Професионалните арт критици обикновено са хора със завършено изкуствоведско образование, но има и изключения – обикновено това са поели ролята на арт критици пристрастни към съвременното изкуство поети, писатели и журналисти. Такъв е случаят с Шарл Бодлер например.
Арт критиците предизвикват дискусии и спорове за ценността на съвременното изкуство и йерархията на съвременните творци.
Арт критиката започва да съществува с появата и развитието на пазара на изкуство през XIX век.
Жан-Оноре Фрагонар, Портрет на Дени Дидро, 1769, Лувър, Париж. Философът е и влиятелен художествен критик.
Шарл Бодлер 1855, фотография на Надар. Поетът е остър критик, наблюдател на годишните салони за изкуство.
Едуар Мане, Портрет на Закари Аструк 1866. Аструк е защитник на изкуството на Гюстав Курбе и един от първите, разпознали таланта на Едуар Мане.
Едуар Мане, Портрет на Емил Зола, 1868, Музей Орсе, Париж.
Пол Синяк, Феликс Фенеон, 1890. Френският анархист и художествен критик Фенеон изковава неологизма неоимпресионизъм през 1886 г.
Гийом Аполинер , 1914 г. Поетът не само е художествен критик, но и автор на понятието сюрреализъм.
Роджър Фрай, Автопортрет, 1928. Според Кенет Кларк той е оказал „най-значимото влияние върху вкуса след Ръскин...“. 1 
Лео Щайн , колекционер и художествен критик, старши брат на Гъртруд Стайн. Фотография на Карл ван Вехтен, 9 ноември 1937 г.
