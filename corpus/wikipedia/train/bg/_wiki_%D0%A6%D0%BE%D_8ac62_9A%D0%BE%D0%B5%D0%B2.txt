Цоко Стоянов Коев е български военен деец, полковник, участник в Балканската , Междусъюзническата  и Първата световна война , командир на 18-и пехотен етърски полк .
Цоко Коев е роден на 22 ноември 1885 г. в Ловеч. През 1908 г. завършва Военно на Негово Княжеско Височество училище в 28-и випуск и на 17 февруари е произведен в чин подпоручик. След производството е назначен на служба в 34-ти пехотен троянски полк. На 19 февруари 1911 г. е произведен в чин поручик, на 18 май 1914 в чин капитан и през 1918 в чин майор.
Коев служи в 36-и пехотен козлодуйски полк, Школата за запасни офицери и втора пехотна дружина. От 1920 година е командир на дружина от 2-ри пехотен искърски полк, след което е началник на Разградското окръжие. През 1922 година е назначен за началник на Ловешкото окръжие, а на 30 януари 1923 е произведен в чин подполковник.
С доклад от 2 май 1923 г. и царска заповед от 9 май е назначен за командир на 18-а пехотна етърска дружина, на която служба е от 18 май до 20 август 1923 г. . От 1927 г. е командир на втори пехотен искърски полк. 1  На 26 март 1931 година е произведен в чин полковник и на 21 юли 1933 година е уволнен от служба.
