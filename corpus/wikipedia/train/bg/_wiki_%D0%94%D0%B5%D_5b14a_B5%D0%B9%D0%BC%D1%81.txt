Дейвид Бенджамин Джеймс  е бивш английски футболист от доминикански произход, вратар. Висок е 196 см.
Започва кариерата си в Уотфорд , като след това преминава през тимовете на Ливърпул , Астън Вила , Уест Хям Юнайтед  и Манчестър Сити . Към август 2009 г. Джеймс е записал 111 мача за настоящия си отбор Портсмут. На 14 февруари 2009 стражът на „Помпи“ става играчът с най-много изиграни срещи в Премиършип , като изпреварва уелсеца Гари Спийд . Той е и вратарят с най-много срещи без допуснат гол в историята на Премиършип. На 22 април 2007 г. Джеймс записва 142-ра „суха“ мрежа, като изпреварва Дейвид Сиймън . Джеймс дебютира за националния отбор на Англия през 1997 г., като има записани 48 мача към август 2009 г. Той е участник на Световните първенства през 2002 г. в Япония и Корея и през 2006 г. в Германия, както и на Евро 2004 в Португалия.
