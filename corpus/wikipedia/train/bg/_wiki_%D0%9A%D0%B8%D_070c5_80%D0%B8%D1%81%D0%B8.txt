Кипариси или Бишово  е село в Гърция, дем Гревена, административна област Западна Македония.
Селото е разположено на 840 m надморска височина на около 25 km северозападно от град Гревена. 3 
В края на ХІХ век Бишово е село в Жупанска нахия на Населишката каза на Османската империя.
Главната селска църква „Свети Георги“ е от 1867 година. 4  Александър Синве  в 1878 година пише, че в Бисовон , Сисанийска епархия, живеят 300 гърци. 5  Според статистиката на Васил Кънчов през 1900 година Бишово e смесено християнско-мюсюлманско село, в което живеят 150 гърци и 100 валахади . 6  
Гръцките статистики определят селото като изцяло гръцко християнско. Според гръцкото консулство в Еласона от 1904 година в Μπίσοβο има 303 гърци християни, 7  а според атинска статистика от 1910 година - 310 православни гърци. 8 
През Балканската война в 1912 година в селото влизат гръцки части и след Междусъюзническата в 1913 година Бишово остава в Гърция. В селото не са настанявани гърци бежанци. 3  През 1928 година името на селището е сменено на Дисвато, а през 1928 година – на Кипариси. 3 
Населението намалява вследствие на Гражданската война. Селото произвежда жито и картофи. 3 
В църковно отношение е част от Сисанийската и Сятищка епархия. 9 
