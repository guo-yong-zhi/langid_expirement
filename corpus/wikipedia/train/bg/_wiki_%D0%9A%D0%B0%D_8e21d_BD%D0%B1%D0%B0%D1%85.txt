Карл Фридрих фон Шлипенбах  von Schlippenbach; * 7 септември 1658, Щетин; † 9 януари 1723, Колберг) е граф от род Шлипенбах, пруски генерал на кавалерията и дипломат. Той също е 2. граф на Шьовде в Швеция, господар на Волин и Шьонермарк граф на Ват, фрайхер на Залинген, барон на Люкзиала при Кангазала във Финландия и Залинген в Курландия, губернатор на Колберг.
Той е син на граф Кристоф Карл фон Шлипенбах (1624 – 1660) и съпругата му Хелена Елизабет фон Праунфалк (1629 – 1684, дъщеря на фрайхер Ханс Адам фон Праунфалк (1604 – 1665) и фрайин Регина фон Ратмансдорф (1603 – 1667). Внук е на Кристофер фон Шлипенбах (1590 – 1668), господар в Залинген, и Анна Мария фон Мантойфел.
Баща му Кристоф Карл отива през 1640-те години на военна служба в Швеция и става любим на кралицата Кристина Шведска, която го прави на 1 юни 1654 г. граф фон Скьовде и барон фон Люкзиала. Той помага на оттеглянето на кралицата и печели доверието на крал Карл X, става дипломат и през 1657 г. съветник на Висшия съвет на Швеция.
След смъртта на баща му  майка му поема възпитанието на Карл Фридрих фон Шлипенбах. Тя завежда десетгодишния си син в Стокхолм, където учи с по-късния крал Карл XI. През 1674 г. той започва шведска служба в кралската охранителна гарда. Карл Фридрих участва в битките на крал Карл XI, става лейтенант и майор. През 1686 г. той напуска шведската си служба и на 26 октомври 1686 г. става полковник при курфюрст Фридрих Вилхелм фон Бранденбург. Той купува имението Шьонермарк в Бранденбург от държавния министър фрайхер Додо  фон Книпхауззен .
Курфюрст Фридрих III му дава на 20 октомври 1688 г. командването на „Анхалт'ския конен регимент“. С бранденбургската войска той се бие във Вестфалия и в Нидерландия. Той отново участва в походите от 1694 и 1696 г. в Нидерландия и в Намюр 1695 г. На 14 март 1696 г. е повишен на генерал-майор. През 1704 г. пруският крал Фридрих I го изпраща при Карл XII от Швеция, когото придружава до Украйна. На 6 декември 1704 г. става генерал-лейтенант. Той изпълнява дипломатически задачи. На 23 май 1715 г. става генерал на кавалерията.
Карл Фридрих фон Шлипенбах умира на 64 години на 9 януари 1723 г. в Колберг и е погребан в имението Шьонермарк в Укермарк в построената от него гробница.
Първи брак: през 1680 г. с Барбара фон Бюлов , дъщеря на вице-губернатора на Померания и шведски генерал на Бартолд Хартвиг фон Бюлов  и Абел София фон Плесен . Те имат двама сина и шест дъщери, между тях: 1 
Втори брак: през 1690 г. с Хенриета Амалия фон Блументал , най-малката дъщеря на държавния министър фрайхер фон Блументал. Тя умира при раждането на мъртъв син.
Трети брак: на 21 март 1694 г. в Берлин с Анна Барбара Сабина фон Арним-Бойценбург , дъщеря на генерал-майор Якоб Дитлоф фон Арним  и Еуфемия фон Бланкенбург . Те имат шест сина и девет дъщери. Между тях: 2 
