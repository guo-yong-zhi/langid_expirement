Ябълкоплодната шипка  е вид шипка, храстовидно растение от семейство Розови .
Тя е най-близко родствена с Rosa mollis Sm. 1 :с. 98 , 2 :с. 142 с която е възможно да се бърка. 1 :с. 102
Ябълкоплодната шипка е висока до 2,5 m, с изправени клонки, като цветоносните клончета са с малки власинки. Шипчетата им са прави и хоризонтални. Листата са сложни, нечифтоперести с пет или седем листчета. Цветовете са единични или по 2 – 3 събрани в щитовидни съцветия, а чашелистчетата са с власинки и след узряването на плода образуват коронка и остават върху него. Плодът е жлезист и яркочервен. 3 
В България има ограничено 2 :с. 145 разпространение из храсталаците и в покрайнините на горите в долния и средния планински пояси до височина около 1500 m. 3  Според Конспекта на висшата флора на България, тя се среща единствено в Рила и Беласица, 4  докато Атласът на европейската флора задава по-широк ареал, обхващащ също така Родопите и западна Стара планина. Извън България, видът е разпространен в централна Европа, Испания, Апенините, западните Балкани, Балтийските страни, Украйна и прилежащите територии на европейска Русия. 1 :с. 100
