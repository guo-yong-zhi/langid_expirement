Ото Хайнрих  от фамилията Вителсбахи, е пфалцграф и херцог на Пфалц-Зулцбах .
Той е третият син на Волфганг , пфалцграф и херцог на Пфалц-Цвайбрюкен и херцог на Пфалц-Нойбург, и принцеса Анна фон Хесен , дъщеря на ландграф Филип I от Хесен .
Като млад Ото Хайнрих живее пет години в датския двор и става близък приятел с крал Фридрих II от Дания.
След смъртта на баща му през 1569 г. Ото Хайнрих получава Пфалц-Зулцбах първо за 12 години под опекунството на по-големия му брат Филип Лудвиг. От 1582 г. той резидира в замък Зулцбах, който той подновява. Ото Хайнрих основава енории, училища и една обществена библиотека.
Ото Хайнрих умира без мъжки наследник на 48 години на 29 август 1604 г. в Зулцбах и е погребан в Св. Мартин в Лауинген. Последван е от брат му Филип Лудвиг.
Ото Хайнрих се жени на 25 ноември 1582 г. в Щутгарт за принцеса Доротея Мария фон Вюртемберг , дъщеря на Христоф, херцог на Вюртемберг, и Анна Мария фон Бранденбург. Техните деца са:
