Публий Семпроний Соф  e римски политик, член на римската фамилия Семпронии. Той е баща на Публий Семпроний Соф .
През 310 пр.н.е. е народен трибун. От 304 пр.н.е. е консул с Публий Сулпиций Саверион и има победи против еквите. След това празнува триумф. През 300 пр.н.е. е понтифекс, а от 299 пр.н.е. е цензор с консулския си колега.
През 296 пр.н.е., когато етруските, самнитите, галите и други народи се обединяват в съюз, той става претор за защитата на Рим.
Публий Семпроний Соф е също така и добър юрист – експерт, според Секст Помпоний, затова и когноменът му е Соф .
