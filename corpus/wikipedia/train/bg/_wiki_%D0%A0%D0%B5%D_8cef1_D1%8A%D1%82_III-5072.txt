Републикански път IIІ-5072 е третокласен път, част от Републиканската пътна мрежа на България, преминаващ по територията на Кърджалийска и Хасковска област. Дължината му е 21,6 km.
Пътят се отклонява надясно при 16,5 km на Републикански път III-507 в село Мъдрец и се насочва на югоизток по долината на река Перперек . След като премине през село Перперек той преодолява югоизточната част на източнородопския рид Чуката при село Кокиче, след което при село Миладиново слиза в долината на горното течение на река Бързей . Преминава през село Рудина, а при село Сестринско преодолява южната част на рида Чал, навлиза в Хасковска област и при село Поповец слиза в долината на горното течение на Бисерска река . След това преминава през село Зимовина и североизточно от село Лясковец се свързва с Републикански път III-593 при неговия 32 km.
Републиканска пътна мрежа на България
