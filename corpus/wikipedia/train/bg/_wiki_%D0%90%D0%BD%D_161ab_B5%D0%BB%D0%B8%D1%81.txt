Анестис Стефану Ангелис  е гръцки бизнесмен и политик от началото на XXI век. 1  2 
Роден е на 2 май 1952 година в костурското село Тиолища , Гърция. Завършва Ветеринарния факултет на Солунския университет, след това специализира икономика в Националното училище за обществено здраве в Атина. 1  2 
Занимава се с бизнес в областта на селското стопанство и ветеринарните лекарства индустрия и работи като ветеринарен лекар. Бил е председател на компанията ГЕОК . Издател е на „Фони тон Агротон“  и на „Кастория Симера“  в 1985 – 1990 година. 1  2 
На изборите в 2000 и в 2004 година е избран за депутат от Костур от Нова демокрация. 3  1  2 
В 2007 – 2014 година се занимава с фермерство. 1 
В 2014 година е избран за кмет на Костур. 1 
Автор е на стихосбирките „Живот на камъка“ и „Ода на искреността“, както и на два научни труда за животните с ценна кожа и биологичното земеделие. 1  2 
