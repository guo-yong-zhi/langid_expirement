„Стар Трек VI: Неоткритата страна“  е последният филм от приключенията на кап. Кърк, екипажът му и кораба Enterprise-A. Филмът излиза на 6 декември 1991 г. – 25 години от старта на първия сериал и 12 години след първия филм Star Trek. За разлика от предхождащия го, този филм се радва на добро отношение от страна на критиците. Номиниран е за 2 Оскара – за най-добри ефекти и за най-добър грим.
След експлозия на луната, източник на енергия на Клингонската империя, Клингонците изчисляват, че им остава около 50 г. живот, преди озоновия им слой да се изтощи и те всички да умрат. Те имат само един избор-да се присъединят към Федерацията, което ще сложи края на 70-годишна война. Кап. Кърк и екипажа му са извикани да провеждат преговорите с Клингоните, заради предишния им „опит“ с тях. Но преговорите не вървят по план и впоследствие Кърк и МаКой са набедени и осъдени за политическо убийство и изпратени на Руна Пенте-трудово-поправителен лагер, затвор, на една ледена луна. Въпросът е, ще успеят ли да избягат от затвора ? Ще успеят ли да постигнат и възстановят мир с Клингонците?
