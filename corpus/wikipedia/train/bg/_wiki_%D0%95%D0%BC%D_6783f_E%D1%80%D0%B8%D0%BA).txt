Емил Иванов Димитров е български историк на културата 1 .
Eмил Димитров завършва „Философия“  и започва докторантура  в Софийския университет „Климент Охридски“. Лектор в СУ  и в НБУ . Научен сътрудник в Института за литература при БАН . Доктор по българска литература с дисертация на тема „Социологически аспекти на българската литература “  2 .
През 1993 – 94 г. специализира източно богословие в Папския институт за Изтока  в Рим, Италия. Занимава се с издателска  и книгоразпространителска дейност  2  .
Автор на около 250 труда – студии, статии, преводи, библиографии, коментари, беседи, публицистика, пътеписи, архивно-документални публикации и изследвания и др. Автор е на стихосбирката „Eва“ , на монографиите „Досието на Михаил Арнаудов“  и „Памет, юбилей, канон. Увод в социологията на българската литература“   3 . Преводач, съставител и коментатор на редица книги, между които „Mesembria. Българо-руски сборник в чест на Сергей Аверинцев“   4 , „Дневник. Публицистика. Речи“ от Михаил Арнаудов , „Съчинения“, т. 1 от Варненски и Преславски митрополит Симеон .  2 
Интересите му са свързани с философията, българската и руска литература и култура на XIX–XX в., българо-руските културни общувания, италианската култура ; занимава се с архивистика и документални проучвания. Изследовател на творчеството на Фьодор Достоевски и участник в редица престижни международни научни форуми. Основател и председател на Българско общество „Ф. Достоевски“ .  2 
