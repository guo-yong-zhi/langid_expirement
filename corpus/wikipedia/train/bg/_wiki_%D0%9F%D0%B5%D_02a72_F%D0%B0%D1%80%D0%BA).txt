„Пелистер“  е национален парк в Република Северна Македония, разположен в планината Баба. Той е обявен в 1948 година и така е първият национален парк на територията на страната. Общата му площ е 17 150 ha и въпреки факта, че заема високопланински район, националният парк е доста достъпен.
Името Пелистер произлиза от гръцкото περιστέρι, „гълъб“, вероятно заради формата на върха. Народната етимология свързва името на парка с бора молика с пет иглички - „петлистер“, откъдето Пелистер. 1 
Паркът е разположен в югозападната част на страната, в трансграничната планина Баба, между котловините Преспа на запад и Пелагония на изток. Баба на север граничи с малката Цапарска котловина и превала Гявато , които я отделят от планината Бигла. На юг планината пресича границата с Гърция и чрез превала Бигла се свързва с Вич . Носи името на най-високия връх на планината Пелистер . Планината е на около 465 милиона години. 1 
Баба планина и националният парк „Пелистер“ имат предимно меридианна посока от 25 km и има симетричен вид - билото на планината е равно отдалечено от Пелагонийската и от Преспанската котловина. От главното било на планината се отделят няколко странични била, на които има 35 върха с височина над 2000 m и така планината има алпийски вид. Освен най-високия връх Пелистер , по-видни върхове са: Стив , Ветерница , Муса , Бояджиев връх , Висока чука , Въртешка  и други. 1 
Националият парк обхваща 38 % от повърхността на Баба планина. Географски територията на парка се простира между 41°415.96″ и 40°52'27.85″ северна ширина и 21°315.29″ и 21°169.41″ източна дължина. Общата дължина на границата на парка е приблизително 86,99 km. Разстоянието от най-източната до най-западната точка е 20,37 km, а от най-северната до най-южната точка е 23,48 km. 1 
Административно територията на националения парк е част от общините Битоля - 12561,32 ha или 73 % и Ресен - 4587,68 ha или 27 %. В границите на парка има само едно населено място – влашкото село Маловище. В непосредствена близост на парка, на разстояние по-малко от 1 km са Кажани, Ротино, Цапари, Магарево и Търново на север, и Дихово и Нижеполе на изток. В не толкова непосредствена близост се намират селата: Козяк, Ървати и Брайчино на западната граница на парка. 1 
Националният пак е обявен със закон, приет от Президиума на Народна република Македония на 30 ноември 1948 година 1  и обхваща 12 500 ha. 2  
През месец декември 2007 година със специален закон дял от планината Баба с върха Пелистер повторно е обявен за национален парк, като площта му е увеличена на 17 150 ha. Според Закона за защита на природата за защитата и управлението на парка отговаря Обществената институция Нацонален парк „Пелистер“ – Битоля. 1 
Сред хидрографските обекти с особена природна атракция са двете ледникови езера Големото и Малото, наречени заедно Пелистерски очи.
Флората на Пелистер е много разнообразна, оттук и нейното специфично ботаническо значение. В парка има 1307 таксона два местни ендемита. Тук растат 88 дървесни вида, което представлява 29% от общата дендрофлора на Северна Македония. В растителността на парка има 21 растителни съобщества, от които 8 горски и 13 тревни съобщества. 3 
От горските дървесни видове най-ценна е бялата мура или моликата, открита от Аугуст Гризебах в 1839 година. Видът расте само и в няколко планини на Балканския полуостров, но в националния парк „Пелистер“ има най-компактно дървесно съобщество, като има дървета по-стари от 230 години. 1  Амплитудата на надморската височина на пелистерската бяла мура е от 600 до над 2200 m.
Гръбначните животни в парка включват: 10 вида земноводни, 15 вида влечуги, 91 вида птици и 35 вида бозайници. От рибите е важно да се отбележи наличието на ендемичната пъстърва по река Пелистер  и пелагонийската пъстърва .
Поглед към Мало езеро при изгрев
Пелистер, обвит от мъгла, погледнат от Пелагония
Зимното било на Пелистер
