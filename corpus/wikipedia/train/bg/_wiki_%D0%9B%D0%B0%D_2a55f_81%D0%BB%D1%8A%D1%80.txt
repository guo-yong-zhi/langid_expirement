Ло́рънс Го́рдън Те́слър  е американски информатик, работил в областта на взаимодействието между човек и компютър. Той е програмистът, който фактически е въвел в употреба клавишните комбинации Ctrl+X, Ctrl+C, Ctrl+V . Теслър е работил в Xerox PARC, Apple Computer, Amazon.com и Yahoo!. Изучава информатика в Стенфордския университет през 1960 г. Известно време е работил в лабораторията по изкуствен интелект на този университет, където, съвместно с Хораций Еня, води разработката на езика за програмиране. Този функционален език за програмиране е бил предназначен за паралелна обработка и се използвал за обучение на начинаещи в програмирането.
Теслър е роден в Бронкс, в семейството на потомци на еврейските имигранти от Русия Исидор Теслер  и Мюриел Кречман  1 ; баща му е бил лекар анестезиолог. От 1973 до 1980 г. Лорънс работи в Xerox PARC, където работи над текстообработващия процесор Gypsy и езика Smalltalk. Функцията „copy – paste“  за пръв път е реализирана през периода 1973 – 1976 г. по време на работата над програмния език Smalltalk-76 в Xerox Palo Alto Research Center.
През 1986 г. Теслър разработва Object Pascal под консултацията на Никлаус Вирт.
Компанията Xerox съобщава за смъртта на Лари Теслър , настъпила на 16 февруари 2020 г. 2 
