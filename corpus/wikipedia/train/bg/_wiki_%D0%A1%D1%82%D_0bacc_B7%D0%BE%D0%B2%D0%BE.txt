Стрезово  е село в Егейска Македония, Гърция, дем Кукуш, област Централна Македония с 591 жители .
Селото е разположено на около 5 километра източно от град Кукуш .
В XIX век Стрезово е предимно българско село в каза Аврет Хисар  на Османската империя. В „Етнография на вилаетите Адрианопол, Монастир и Салоника“, издадена в Константинопол в 1878 година и отразяваща статистиката на мъжкото население от 1873, Стрезово  е посочено като селище в каза Аврет Хисар  с 35 домакинства, като жителите му са 163 българи. 2 
Според статистиката на Васил Кънчов  в 1900 година Стрезово е село в Кукушка каза със 135 жители българи християни и 20 цигани. 3 
Населението на селото е под върховенството на Българската екзархия. По данни на секретаря на Екзархията Димитър Мишев  в 1905 година Стрезово  е село в Кукушка каза с 200 души българи екзархисти. 4 
При избухването на Балканската война в 1912 година двама души от Стрезово са доброволци в Македоно-одринското опълчение. 5 
В 1913 година селото попада в Гърция. Населението му се изселва в България и на негово място са настанени гърци бежанци. През 1926 години селото е прекръстено на Аргируполи. 6  В 1928 година селото е изцяло бежанско със 78 семейства и 262 жители бежанци. 7 
