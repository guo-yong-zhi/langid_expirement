Централноафриканска република  е държава в Централна Африка, без излаз на море, голяма част от територията на която е разположена в басейните на реките Убанги  и Шари, в зоната на саваните и резките гори на субекваториалния пояс. На север ЦАР граничи с Чад , на изток – със Судан  и Южен Судан , на юг – с Демократична Република Конго  и Република Конго , а на запад – с Камерун . Общата дължина на сухоземните граници  е 5203 km. От запад на изток ЦАР се простира на 1400 km, а от север на юг – 750 km. В тези си граници заема площ от 622 984 km². Населението към 1.1.2020 г. възлиза на 4 830 000 души. Столица е град Банги. 1 
Територията на ЦАР се простира между 2°13′ и 11°01′ с.ш. и между 14°25′ и 27°27′ и.д. Крайните точки на страната са следните:
Голяма част от територията на ЦАР е заета от платото Азанде, чиято средна надморска височина е от 600 до 900 m, максимална връх Нгао 1420 m, на границата с Камерун. То  има слабо хълмиста повърхност с многочислени куполообразни островни възвишения  и широки долини. Характерни са също и остатъчните гранитни хребети на изток с височина над 1000 m – Бонго , Гау . В крайния север на страната платото Азанде постепенно преминава в плоски, частично заблатени равнини, опасващи южната периферия на падината на езерото Чад. На около 80 km южно от столицата Банги, на брега на река Убанги се намира най-ниската точка на страната – 335 m н.в. 1 
Територията на ЦАР е разположена в североизточната част на Африканската платформа, в пределите на Централноафриканския щит, между синеклизите Чад на север и Конго на юг. Голяма част от щита е изградена от дислоцирани и дълбоко метаморфозирани архайски скали и по-малко изменени седименти от долния протерозой, отнасящи се към платформения чехъл. Слабо метаморфозираните карбонатно-теригенни и теригенни наслаги от средния и горния протерозой са развити в изолирани падини на юг, югозапад и в други части на страната, палеозойските наслаги – на югозапад и североизток, а кайнозойските – на север и югозапад. Широко разпространени са архайските и протерозойските интрузии . 1 
Основните полезни изкопаеми в ЦАР са: диаманти – в Западна и Източна Убанги , уран – в Бакума , железисти кварцити от горния архай – на изток  и в централните части на страната. Известни са още находища на лигнитни въглища на изток и нерудни полезни изкопаеми . Малки алувиални златни находища има на югозапад, североизток и в централните райони. 1 
Климатът на ЦАР екваториално-мусонен, горещ, влажен през лятото. В град Банги средната температура на най-топлия месец е 31°С, а на най-хладния 21°С. Годишната сума на валежите нараства от 1000 – 1200 mm на север до 1500 – 1600 mm на юг, а продължителността на сухия зимен сезон се съкращава също в това направление от 5  до 3  месеца. 1 
Територията на ЦАР принадлежи към два водосборни басейна. Южната част  се отнася към водосборния басейн на река Конго. Тук най-голямата река е Убанги , протичаща по южната граница на страната. Нейните десни притоци са: Мбому , Кото , Уака , Кума, Мпоко, Лобае. На югозапад протича река Санга , със своите две съставящи я реки Мамбере  и Кадеи . Северната част на страната  принадлежи към водосборния басейн на езерото Чад. Тук най-голямата река е Шари с многобройните си притоци: Аук , Баминги, Грибинги, Уам , Логон. Повечето реки в страната са с множество бързеи и прагове, което силно ограничава тяхното транспортно значение. Най-големите реки през по-голямата част от годината са плавателни за плитко газещи речни съдове. 1 
В растителната покривка на страната преобладават високотревистите савани с отделни листопадни и вечнозелени дървета . На места саваната се редува с лесосавана и редки гори . В южните части покрай реките са развити галерийни гори, а в крайния юг – гъсти, влажни екваториални гори, даващи ценна дървесина. Под саваните и лесосаваните са развити червени алферитни почви, а под влажните екваториални гори – червено-жълти фералитни почви. Горите и храстите заемат около 12% от територията на страната. 1 
В състава на животинския свят на ЦАР има множество едри тревопасни бозайници: слонове, носорози, биволи, антилопи, жирафи, а от хищниците най-характерни са лъвове, леопарди, чакали, хиени, хиеновидни кучета. В гъстите екваториални гори обитават различни видове маймуни. В реките се въдят хипопотами и крокодили. Обилни и разнообразни са птиците, змиите, гущерите, рибите, насекомите . 1 
Алжир · 
Ангола · 
Бенин · 
Ботсвана · 
Буркина Фасо · 
Бурунди · 
Габон · 
Гамбия · 
Гана · 
Гвинея · 
Гвинея-Бисау · 
Джибути · 
Египет · 
Екваториална Гвинея · 
Еритрея · 
Есватини · 
Етиопия · 
Замбия · 
Зимбабве · 
Кабо Верде · 
Камерун · 
Кения · 
Коморски острови · 
Кот д'Ивоар · 
Демократична република Конго · 
Република Конго · 
Лесото · 
Либерия · 
Либия · 
Мавритания · 
Мавриций · 
Мадагаскар · 
Малави · 
Мали · 
Мароко · 
Мозамбик · 
Намибия · 
Нигер · 
Нигерия · 
Руанда · 
Сао Томе и Принсипи · 
Сейшелски острови · 
Сенегал · 
Сиера Леоне · 
Сомалия · 
Судан · 
Танзания · 
Того · 
Тунис · 
Уганда · 
Централноафриканска република · 
Чад · 
Република Южна Африка · 
Южен Судан
