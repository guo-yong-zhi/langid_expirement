Втора английска езикова гимназия „Томас Джеферсън“  1   е профилирана столична гимназия с петгодишен курс на обучение и интензивно изучаване на английски език и задължителен втори чужд език по избор: немски, испански или руски език. От 2011 година училището се намира в нова сграда с адрес в район „Триадица“, ж.к. Стрелбище, улица „Траянова врата“ № 26. В гимназията се кандидатства след завършен 7. клас по условията на Наредба № 11/ 2005 г. на МОН
Ръководството на 2 АЕГ, представлявано от директора – г-жа Емилия Лазарова и помощник-директорите по учебната дейност – г-жа В. Иванова и г-жа К. Тофик, организира и ръководи учебно-възпитателната работа на 57 учители и 30 ученически колектива.
В новата сграда класните стаи и чуждоезиковите кабинети са оборудвани с интерактивни дъски, има физкултурен салон, фитнес, танцова зала, библиотека и външни спортни игрища за 4 вида спорт.
Ученическият парламент на 2 АЕГ е основан на 30.10.2008 г. от ученици в тогавашните 9е и 9б клас, с помощта на педагогическия съветник на училището – К. Миланова. Основните цели и принципи на парламента са формирането на активно граждаско поведение у учениците, да създава интелигентни, националноотговорни и глобалномислещи млади хора, да кара хората да повярват, че те са промяната, а промяната на света, започва от самите тях.
Ежегодно се провеждат кампании за превенция на насилие, зависимости, СПИН, трафик на хора и рак на гърдата. Написани и спечелени са три проекта към ЕС, като: „Да спрем трафика на хора“; „Към Европа без тютюнев дим“; Работа с деца без родителски грижи и деца в неравностойно положение, и други благотворителни дейности.
