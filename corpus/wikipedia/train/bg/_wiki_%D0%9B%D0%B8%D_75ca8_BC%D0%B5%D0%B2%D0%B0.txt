Лили Друмева-О'Райли е българска кънтри певица, основател и лидер на кънтри групата „Lilly of the West“, радио водещ, импресарио, директор на фондация „Български център по предприемачество“ 1  и организатор на фестивала „Sofia Singer Songwriter Fest“. 2 .
Родена е през 1970 г. Нейни родители са Емилия и Христо Друмеви.
През 1996 година се среща с кънтри музиката по време на студентските си години във Виена. Тогава започва своя музикален път. Първо музикално вдъхновение получава от концертите в Австрия на кънтри певицата Емилу Харис Emmylou Harris, както и от изпълненията на известната блуграс певица и цигуларка Алисън Краус Alison Krauss.
След завръщането си в България събира музиканти и основава легендарната кънтри група „Lilly of the West“ – основоположник на жанра в България, с която изнасят голям брой концерти в България, Европа и САЩ, записват множество албуми и участват на престижни международни фестивали.
Между 2000 и 2003 година Лили живее в Лондон, работи за BBC и създава кънтри трио заедно с британските музиканти Рик Таунънд и Рози Дейвис. 3  4 
Отново поема към България и осъществява съвместни записи с Jesse Brock , Al Goll . 5 , както и с чешките музиканти братята Luboš Malina Любош  и Пепа Малина , с които изнасят концерти в България и Европа и добиват широка популярност в кънтри и блуграс общността. 6  7 
Заедно с китаристът Коста Ланджов Лили осъществява съвместния проект „Celtic dream“, темата за ирландската музика е близка за нея.
С Николай Николов, китара и вокал, създават дуо за авторска музика 8 , а заедно с китариста и поет Красимир Първанов – проект с песни от целия свят на много езици 9 . Лили е лауреат на конкурси от типа поети с китара, провели се в Ловеч, Разград, Бургас, София. Има успешни изяви и в Румъния с песни на румънски език.
През 2015 година организира турне на шоуто „Каубои и индианци – в музика и стих“. 10  През 2013 година получава стипендия по програма Фулбрайт за изучаване на кънтри и блуграс жанровете в щатите Кентъки и Тенеси, САЩ. 11  12 
Автор е на книгата „Настроение с Лили – музика в 50 теми“ . 13 
Основател е на фестивала за автори-изпълнители "Sofia Singer Songwriter Fest". 14 
Радио водещ с авторско предаване по Радио София 15 и Дарик Радио. 16 
Наред с музикалната си дейност, Лили Друмева работи и като директор на фондация „Български център по предприемачество“.
