Шотландският германски език  е език от германското езиково семейство, говорен в Шотландия и части от Ълстър. 1 
Поради липсата на ясни критерии за различаване на езика от диалекта, се водят спорове относно неговия лингвистичен, исторически и социален статут. 2  Най-често той е определян като диалект на староанглийския 3 , но съществува мнение, че е самостоятелен германски език, близък до норвежкия и датския 4 .
Нортъмбрийският диалект на староанглийския език е установен в земите на днешна Югоизточна Шотландия до река Форт до XVII век. 5  Остава ограничен на тази територия до XIII век, като се използва основно във всекидневното общуване, докато шотландският келтски има статут на официален пред съда. По-късно по тези места се разпространява средноанглийският, известен още като ранен шотландски, който постепенно започва да се различава от нортъмбрийския диалект поради преселението от скандинавските страни. 6  По-късно голямо влияние върху шотландския език оказват романските езици, латинският и нормандският френски, а впоследствие френският и среднонемският език по причина на търговията и имиграцията. 7 
До XIII век ранният шотландски разширява ареала си в Шотландия вследствие укрепването на шотландските институции и отслабването на френското влияние. До XVI век се развива средношотландският език, който е до голяма степен независим от английския. 8  Между 1610 и 1680 г. около 200 хил. шотландци заселват областта Ълстър в Ирландия, като в някои части са дори по-многобройни от английските заселници. 9  Съвременният шотландски се развива след 1700 г., когато английският вече е приет като книжовен език.
Съществуват сведения, че преди подписването на Акта за съюз от 1707 г., чрез който Шотландия и Англия се обединяват в Кралство Великобритания, шотландците са съхранили своя език като самостоятелен. 10 
Днешното британско правителство признава шотландския германски като регионален език, като статут на регионален или малцинствен език му е признат и в Европа. 11 
