Кеногами  е река в Канада, централната част на провинции Онтарио, десен приток на река Олбани. Дължината ѝ от 320 км 1  ѝ отрежда 113-о място в Канада.
Река Кеногами изтича от северния ъгъл на езерото Лонг Лейк, при град Лонглак, на 311 м н.в. Тече в североизточна посока, преминава през язовира Кеногами и езерото Чипман, а след устието на десния си приток река Нагагами, завива на север и се влива отдясно в река Олбани, на 79 м н.в.
Максималният отток на реката е през май и юни, а минималния през февруари-март. Снежно-дъждовно подхранване. От ноември до края на април реката замръзва.
През 1937-1938 г. част от водите  на Кеногами се пренасочват от построения язовир Кеногами на юг към реките вливащи се от север в Горно езеро и другите Големи езера на Северна Америка за повишаване на нивата им и увеличаване добива на електроенергия от ВЕЦ „Ниагара“.
Основни притоци на река Кеногами са:
През 1743 г. Компанията „Хъдсън Бей“, търгуваща с ценни животински кожи основава в устието на реката търговско селище , което през 1884 г. е изоставено и преместено по нагоре по течението ѝ, при устието на река Кабинакагами – днешното индианско селище Мамаматауа.
ВАЖНО: Този шаблон се отнася единствено до авторските права върху съдържанието на статията. Добавянето му не отменя изискването да се посочват конкретни източници на твърденията, които да бъдат благонадеждни. 
