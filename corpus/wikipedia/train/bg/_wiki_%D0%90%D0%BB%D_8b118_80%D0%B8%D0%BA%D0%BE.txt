Алесàндро Барѝко  е популярен италиански писател, журналист, драматург, режисьор, телевизионен автор, музикален критик, телевизионен и радио водещ, носител на Награда „Виареджо“ .
Завършва Държавната класическа гимназия „Виторио Алфиери“ в Торино. 1  Следва „Философия“ в Торинския университет, където се дипломира с дипломна работа по естетика . 
Започва кариерата си като писател, като публикува някои есета в областта на музикалната критика като Il genio in fuga   за Росини и L'anima di Hegel e le mucche del Wisconsin   за връзката между музиката и модерността. Сътрудничи като музикален критик на в. „Ла Републиката“ и на културната страница на в. „Ла Стампа“. 2  Той е сред първите водещи на театралното предаване Radio Tre Suite по Rai Radio Tre.
През 1993 г. Барико става съосновател на школата за творческо писане Scuola Holden  в Торино, кръстена на едноименния герой на Селинджър. Там води води разнообразни курсове по техники на писането: писане на сценарии, публицистика, кратка проза, романи видеоигри.
Има две деца и е голям фен на ФК „Торино“. 3 
На 22 януари 2022 г. обявява чрез социалните медии и пресата, че има тежка форма на левкемия. 4 
Живее в Торино с партньорката си, италианската пианистка Глория Кампанер. 5  6  7 
Дебютът му в художествената проза е през 1991 г. с романа „Замъци на гнева“ , благодарение на който печели Prix Médicis étranger и участва във финалната селекция на наградата „Кампиело“ през същата година. През 1993 г. публикува „Океан море“ , един от най-популярните му романи. През 1996 г. излиза „Коприна“ , по която е направен филм на режисьора Франсоа Жирар. През 1999 г. излиза романът му „Сити“  – един от първите случаи на издателско лансиране, извършено изключително онлайн. През 2002 г. е ред на „Без кръв“ .
През 2004 г. издава „Омир, Илиада“  – пренаписване и интерпретация на Омировата поема, оспорвана от един от последните „редовни“ редактори и преводачи, Джовани Чери. През 2005 г. излиза „Тази история“  и „Варварите , преиздадена през 2008 г. През 2009 г. излиза „Емаус“ , където за първи път говори за теми, пряко свързани към религията.
През 2011 г. е публикуван „Г-н Гуин“  – историята на писател, който иска да спре да пише книги, което поражда идеята за друг роман – „Три пъти на разсъмване“  през 2012 г. Романът от 2014 г. Smith & Wesson вместо това се развива в началото на 20 век, както и „Младата булка“  от 2015 г.
През 2018 г. той издава „Телата“  – тетралогия, която събира Emmaus, Mr Gwyn, Tre volte all'alba и La Sposa giovane, придружавайки ги с нов предговор. 8 
През 2018 г. излиза „Играта“ , който проследява и анализира историята на интернет и мрежата и техния бунтовнически обхват в светлината на кошмара на 20 век.
Работи и с френската електронна / ембиънт / трип-хоп група Еър, с която издават албума City Reading – смесица от музиката на групата и гласа на Барико, четящ романа си City.
Към литературната продукция Барико добавя тази на театрален автор. Първият му текст е Davila Roa 9  през 1996 г., поставен от Лука Ронкони, последван 2 г. по-късно от Novecento, un monologo  , поставен от Габриеле Вацис и изпълнен от Еудженио Алегри, 10  по който е направен филмът „Легендата за пианиста“ на режисьора Джузепе Торнаторе. Omero, Illiade   е пренаписване и повторно тълкуване на Омировата поема в 24 монолога . 11  През 2007 г. излиза Moby Dick, поставен наред с други, от Стефано Бени, Клайв Ръсел и Паоло Роси. 12  През същата година той се занимава с филмовата адаптация на Seta , а на следващата година има първия си филм като режисьор: Lezione ventuno  с тема „Петата симфония на Бетовен“, който предизвиква противоречиви реакции. 
След 7-годишна пауза той се завръща на сцената с Palladium Lectures  – четири лекции по четири теми и четирима главни герои, публикувани през 2014 г. Също така през 2014 г. излиза Smith & Wesson – пиеса в две действия, докато през 2016 г. излизат Mantova Lectures и Palamede - L'eroe cancellato , изиграна от Валерия Соларино.
През 2017 г. с Франческо Бианкони от Баустеле той поставя на сцена Steinbeck, Furore – завръщане към четенето на класиката на сцената. 13 
Алесандро Барико е част от журито на секцията „Виртуална реалност във Венеция“ на 75-ия Международен филмов фестивал във Венеция . 14  
Телевизионният дебют на Барико е с L'amore è un dardo  по Rai3 през 1993 г., посветен на популяризирането на операта. На следващата година, заедно с Джована Дзукони, той води по Rai3 Pickwick, del leggere e dello scrivere  15 , на който е и създател.
През 1998 г. пише и редактира заедно с Габриеле Вачис сценария за телевизионната програма Totem 16  по Rai 2.
През 2002 г. пише сценария за рекламния клип за 125-годишнината на Барила. 17  
През 2017 г. Барико се завръща по Rai 3 с телевизионното представяне на шоуто Steinbeck, Furore, четенето на романа „Гроздовете на гнева“ от Джон Стайнбек, придружено от музикална селекция на Франческо Бианкони, лидер на група Баустеле. 18  19 
Спорът между Барико и Джулио Ферони, литературен критик, датира от март 2006 г. 20  21  Спорът, роден и развит на страниците на в. „Република“, се появява и в „Историята на италианската литература“, дело на Ферони, в която той пише: „Барико проследява един вид портрет на художника като млад международен постмодерен: писател-шоумен, като трябва да бъде и както иска да бъде умерено образованата млада дребна буржоазия, добрата сладка американска левица." По този повод вестник „Ил Фольо“ по весел начин добавя препратка към писателя във всяка статия в броя от 2 март 2006 г.
Вместо това дебатът, който включва неговата нехудожествена продукция, е този, който се отнася до обвинението в присвояване от страна на Барико на някои философски теории, идващи преди всичко от Валтер Бенямин, без писателят да подчертава техния произход, като по този начин ги използва като свои собствени разработки. 22 
ВАЖНО: Този шаблон се отнася единствено до авторските права върху съдържанието на статията. Добавянето му не отменя изискването да се посочват конкретни източници на твърденията, които да бъдат благонадеждни. 
