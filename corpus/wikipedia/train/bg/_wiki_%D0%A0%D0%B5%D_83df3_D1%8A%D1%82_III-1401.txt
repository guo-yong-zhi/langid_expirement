Републикански път IIІ-1401 е третокласен път, част от Републиканската пътна мрежа на България, преминаващ изцяло по територията на Видинска област. Дължината му е 43,3 km.
Пътят се отклонява наляво при 39,4 km на Републикански път II-14, на 2 km преди ГКПП Връшка чука, като по цялото си протежение преминава по границата между Западния Предбалкан и Западна Стара планина — планината Бабин нос и последователно пресича най-горните течения на реките Войнишка, Видбол, Арчар и Салашка. Преминава през селата Киреево, Раковица, Подгоре, Раяновци, Ошане и Вещица и достига до центъра на град Белоградчик, където се свързва с Републикански път III-102 при неговия 15,7 km.
Републиканска пътна мрежа на България
