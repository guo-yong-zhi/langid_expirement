Тимен Тимев е български лекар, поет, драматург и философ.
Д-р Тимен Тимев е роден през 1949 г. в Пловдив. Завършва медицина и дълги години работи като психиатър. Той също така е семиолог, учен енциклопедист и религиозен мислител.
Има написани 21 стихосбирки, 12 пиеси и теоретични трактати с общо 20 000 страници по естетика, етика, логика, онтология, семиотика, социология, трансцедентална психология и херменевтика.
Повече от 10 години живее в САЩ.
Преподавал е в различни европейски и северноамерикански университети история на философията, психоанализа, философия на музиката, творческо писане.
През 90-те години на XX век става известен в България с книгите си „Бунтът на бездарниците“, „Антифауст“ „История на лингвистичното лицемерие“ и други, написани под псевдонима Материус Розенкройцер.
Към 2023 г. работи в Института по интегрална естетика в Сан Франциско.
