Целуни момичетата  е американски филм на режисьора Гари Фледър, екранизация по едноименния роман на Джеймс Патерсън.
 Внимание:  Текстът по-долу разкрива сюжета на произведението !
Съдебният психолог Алекс Крос  от полицейското управление във Вашингтон Д.С. е изпратен да предотврати самоубийството на малтретирана жена, убила съпруга си след поредният побой. Хладнокръвният Крос успява да убеди жената да остави оръжието и да се опита да се защити пред съда. Приключвайки успешно случая, Крос е посрещнат с ужасяващата новина че талантливата му племенница и студентка Наоми Крос е отвлечена от „Академичният триъгълник“ в Северна Каролина и станала част от ужасяващ план на сериен изнасилвач и убиец отвлякъл осем жени, всичките красавици, нарекъл се Казанова, великият любовник.
Алекс започва целенасочено да проверява връзките на племенницата си и да се среща с различни хора. Междувременно Казанова отвлича докторката-стажантка Кейт Мактиърниън  от дома ѝ, превръщайки я в поредната „Одалиска“ . Инжектирайки младите жени с химикала Систол, Казанова ги държи в капан в изоставено имения в горите на Северна Каролина, но не успява да предвиди борбения характер на младата докторка, която успява да избяга и да сътрудничи на д-р Крос в разследването. Проверявайки доставките на химикала в САЩ, Алекс достига до пластичния хирург д-р Уил Рудолф в слънчева Калифорния. В частна операция Алекс, Кейт и двама негови приятели разкриват че Казанова не е само едно лице, откриват престъпна мрежа от садистични убийци. Изненадата е в края на този напрегнат трилър и самоличността на истинския Казанова.
