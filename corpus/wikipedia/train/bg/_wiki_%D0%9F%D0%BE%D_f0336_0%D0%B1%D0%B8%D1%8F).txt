Поляница  е котловина и историко-етнографска област в Югоизточна Сърбия. Административно е част от територията на община Враня, Град Враня, Пчински окръг. Исторически център на областта е село Градня 1 , но днес местната самоуправа се намира в селата Власе, Големо село и Дреновац. 2 
Поляница се нарича областта разположена при изворите и горното течение на река Ветерница, ляв приток на река Южна Морава. Тя представлява басейн, обграден от всички страни с планини. По своето географско положение спада към Лесковашко, понеже Ветерница е отворена на север и се спуска към Лесковац. Самите поляничани смятат, че Поляница е в Лесковашко а съседната област Иногоща във Вранско. 3 
Географски Поляница е изолирана и значително непристъпна област, разположена между Враня и Лесковац. Нейната обособеност като самостоятелна област личи от най-стари времена. Това се вижда от останките на стари крепости, намиращи се в теснини на пътищата водещи към Враня и Лесковац. Това са крепостите Марково кале северно от Враня и Градище във Ветернишката клисура. Допълнителен фактор за изолираното и положение до освобождението от османско владичество през 1878 г. са били албанските села, разположени между Поляница и Враня от юг и между Поляница и Лесковац от север. 4 
На юг и изток границата на Поляница върви по вододела между реките Южна Морава и Ветерница. Този вододел разделя Поляница от съседната област Иногоща и околията на Враня. Най-високите части на вододела от юг са Криво Дърво  и Широка Ливада . От изток най-високи части са Грот, Брестова Чука, Брестовац, Уши, Облик, Лисац  и Орлова Чука. Частта от вододела между Облик и Лисац е почти с еднаква височина, като на нея се издигат незначителни възвишения. На север откъм Ветернишката клисура, границата на Поляница върви първоначално по билото на рида Витановица , спускащ се от Лисац в западна посока, между реките Мияковска и Студенска до вливането им във Ветерница. След което границата върви по ридовете Остроглавски и Равноделски. Тези ридове ограждат Поляница от север. От запад Поляница е ограничена от югоизточните склонове на планината Голак, които представляват вододела между реките Ветерница и Ябланица от една страна и реките Търновашка и Крива от друга. Този вододел от север към юг върви по Оруглишко-Копиляшкия рид с най-висок връх Копиляк , от там към юг вододела на места се снижава а на места височината му расте. 5 
Поляница е затворена котловина, сместена между венец от планини. Землището на областта е хълмисто с изключение на тясна ивица покрай реките. Най-големите височини на Поляница се намира по вододела, който я обгражда от юг, изток и запад. На югоизток се извисяват върховете Грот  и Облик . Вододелът северно от Облик се снижава, поради което Поляница е най-достъпна от тази посока, през Иногоща, област много близка до Поляница, с която образуват етнографско цяло. Североизточно се извисява Лисац . От юг вододела е заравнен и обезлесен, като най-високата му част е седловината Гоч , през която минава пътя от Поляница за Враня. От запад вододела е със сравнително еднаква височина. Само на едно място при село Тръстена се снишава до 852 м. 6 
От граничния вододел към вътрешността на котловината се спускат ридове. При изворите на Ветерница ридовете са къси и стръмни а долините са дълбоки. Надолу по течението на реката ридовете стават дълги и височината им намалява плавно. Долините между ридове са доста дълбоки но страните им се спускат полегато. Някои от долините имат вид на клисури, такава например е долината на Тръстенската река в средния и дял, наричана от местните клисура. Равни места в котловината има малко. Основно по течението на Ветерница, най-вече при устието на Смилевишката река и до Ветернишката клисура. 7 
Поляница е планинска област. Климатът е по-хладен в сравнение с Лесковашко и Вранско. Зимите са студени а в гористите части на областта и през лятото не се усеща горещина. В равнинната част край Ветерница е най-топло и снега се топи по-бързо. Макар че е обградена от всякъде от планини, областта не е защитена от вятъра.
Областта е богата на изворни и речни води. Извори има навсякъде в нея. Реки: Ветерница, Тръстена река, Смилевишка, Мияковска , Студенска и др. Торфени блата: Дреновачка Йезерина , Обличко Йезеро  при Тръстена, Йезеро при Рождаце и др. Минерални води няма в Поляница. Само при отделни селища  се намират солени извори наричани Слана Вода или Сланик от местните. 8 
Според последното преброяване на населението в Република Сърбия през 2011 г., броя на жителите в шестнадесетте полянишки села възлиза на 2160 души. 9 .
Данните за етническия състав на населението в областта са от преброяването през 2002 г. 13 .
В Поляница са разположени селата: Дреновац, Добреянце, Сикире, Урманица, Смилевич, Рождаце, Станце, Ушевце, Градня, Власе, Драгобужде, Тръстена, Големо село, Мияковце, Крушева Глава и Стрешак. Това са истинските полянишки села, които географски спадът към областта. Освен тях, в по-старо време към Поляница са прибавяни и някои околни села, които по своето положение не спадат към нея. Това са селата: Тумба, Студена и Равни Дел във Ветернишката клисура, както и несъществуващите днес села Девотин и Биляница. 14 
