Стоян Димитров Ганев  е български юрист и политик.
Той е партиен лидер на Обединения демократичен център  и сред водачите на Съюза на демократичните сили в началото на 1990-те, вицепремиер и външен министър , народен представител в VII велико народно събрание и в XXXVI народно събрание. Като председател  на Общото събрание на ООН той е българинът, заемал най-висока длъжност в Организацията на обединените нации.
Стоян Ганев е роден на 23 юли 1955 година в Пазарджик. Завършва математическа гимназия  и право в Софийския университет „Климент Охридски“ , защитава дисертация в Московския държавен университет „М. Ломоносов“ .
Преподавател е до 1989 година по конституционно право в Софийския университет 1  и във Висшата специална школа „Г. Димитров“ . Лектор е по „Международна политика и право“ във Фондация Конрад Аденауер и в Rotary International. 2 
От април 1990 г. е съпредседател на Обединения демократичен център, който е член на СДС. 3  Избран е за говорител на СДС . От 18 октомври 1992 г. до 16 май 1993 г. е председател на Обединения християндемократически съюз . При съставянето на правителството на Филип Димитров става заместник-председател на Министерския съвет  и министър на външните работи . 1 
През 1992 г. Стоян Ганев оглавява делегацията на България на 47-ата сесия на Общото събрание на ООН. Пада се на ротационен принцип Източноевропейската група да излъчи председател и той е избран  и поема председателството на сесията . 1  Остава на този пост и след падането на кабинета на Ф. Димитров . На 15 юни 1993 г. Конституционният съд решава , че длъжността му е несъвместима с поста народен представител и мандатът му в българския парламент е прекратен. 4 
След работата в ООН Стоян Ганев остава в САЩ. Според сведения от пресата той е член на Международния консултантски съвет  – ръководен орган на Муунисткото движение 5 . В началото на мандата на правителството на Симеон Сакскобургготски е началник на кабинета на премиера , след което се връща в САЩ. 6 . От 1996 г. е професор в Университета на Бриджпорт, Кънектикът и в Нюйоркския университет. 7 
В края на юни 2013 г. се разпространява новината, че е починал, но по-късно се разбира, че е в тежко състояние в болница след получен мозъчен кръвоизлив. 8  Умира на 1 юли 2013 г. 9 
