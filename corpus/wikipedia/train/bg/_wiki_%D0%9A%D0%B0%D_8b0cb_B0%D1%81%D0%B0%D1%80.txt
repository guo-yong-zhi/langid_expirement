Карлос Мей Насар е български щангист от смесен произход, майка му е българка, а баща му - ливанец 1 . На 12 декември 2021 година става световен шампион в категория до 81 килограма на първенството в Ташкент, Узбекистан като поставя световен рекорд от 208 кг в изтласкването. 2 
Тренира при Илиян Илиев и Иван Иванов.
Още в дебюта си на голямо състезание става европейски шампион за юноши на 14-годишна възраст в Милано през 2018 година. Година по-късно е със злато от световното за кадети до 17 години в Лас Вегас и от европейското до 15 години в Ейлат. През 2020 година печели световната купа за младежи от онлайн първенството в Перу. Пролетта на 2021 година е европейски вицешампион в дебюта си при мъжете, като в категория до 81 кг остава само на един килограм от италианеца Антонио Пицолато.
На Европейското пъвенство в Ереван през 2023 печели златен медал като поставя световни рекорди в изтласкването и в двубоя. 3 
В края на юли 2022 година е заловен да шофира край Поморие под въздействие на алкохол и наркотици. Първоначално щангистът отрича, но през октомври прави пълни самопризнания. 4  В края на януари 2023 година е осъден на 7 месеца лишаване от свобода с 3 години изпитателен срок и глоба от 450 лв. 5 
