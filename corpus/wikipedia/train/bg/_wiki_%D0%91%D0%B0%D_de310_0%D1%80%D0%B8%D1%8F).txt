Ба̀ра е историческо село в България. Селото съществува до 1952 г., когато населението му е изселено, а то заедно със землището си е потопено от водите на язовир „Александър Стамболийски“.
Името на село Бара се среща за първи път в османотурски документ от 1479 г. Името на селото произхожда от думата бара, която означава малка течаща вода, вада, поток. Най-вероятно е получено от природните особености на местността, през която е протичал малък поток, бара. 1 
Село Бара е било част от в нахия /каза/ Хоталич /Селви/ и околия Севлиево през османското владичество. Селото се споменава в турски документ от 1855 г. като Баро. Произходът на името на селото идва от думата бара, която означава малка течаща вода, вада, поток; застояла вода, локва, блатце.
През 1952 г. населението на селото е изселено в съседните населени места и е закрито. Населението е изселено на четири места: в град Павликени, в град Бяла черква, в село Градище и в село Ресен, като във всяко от населените места се образували махали. Къщите са от три типа, в зависимост от благосъстоянието на новия собственик. 2  3 
Имало е предложение изселените хора от село Бара, да съединят Павликени и Бяла Черква в нов град – Бачо Киро.
Село Бара се е намирало на 20 km североизточно от Севлиево, на левия бряг на река Росица, в плодородното Баренско поле. 1 
Населението на селото е било смесено, като е имало и турци, и българи.
