Ахетатон  Тел Ел Амарна  или Амарна е град в Древен Египет. Построен е в края на 15 век пр.н.е. от фараона Аменхотеп IV , който превръща Ахетатон в своя резиденция и столица на Египет вместо Тива, а така също и в център на въведения от него култ към бог Атон.
Сградите в Ахетатон са различни от строените в Египет дотогава, въпреки че почти няма запазили се, тъй като са били изградени от т.нар. talatat – стандартни каменни блокове с размери 27 на 27 на 54 см, които са използвани само през управлението на Аменхотп IV, по време на Амарнския период, а след смъртта му спират да бъдат използвани. По-късно блоковете от сградите на Ахетатон са използвани от Хоремхеб и Рамсес II като запълващ материал за колони или като основа на големи сгради.
Храмовете в Амарна се отличават от традиционните древноегипетски храмове по това, че са отворени – без тавани и врати. През първата половина на 14 век пр.н.е., при фараона Хоремхеб, който окончателно премахва култа към бог Атон, започва унищожаването на изоставения вече град. 1 
Амарна съществува като град за кратък период от време, около дванадесет години. Това включва управлението на Ехнатон и около три години управление на Тутанкамон. Това е бил период на голяма интелектуална дейност, забележителни иновации и изключителна свобода, която се проявява в различните форми на изкуството и в разпространението на малкия бизнес. Космополитната, динамична и креативна Амарна, представлява уникален момент от историята на древен Египет.
Главните сгради на Амарна лежали от двете страни на Кралския път, като най-големите от тях били Великият храм на Атона и напълно откритото главно светилище. Близо до Великия храм се намирали дворецът и скромната резиденция на кралското семейство. Жилищата в Амарна са били изработени от печена кална тухла, а стените, подовете и таваните на много от стаите са били боядисани в оживен натуралистичен стил. Всяка голяма къща имала светилище изобразяващо Ехнатон в привързаната прегръдка на семейството си.
Къщите на благородниците в Амарна имали само един етаж, покривът на централната всекидневна, обикновено е бил по-висок от останалата част на къщата, позволявайки по този начин осветление и вентилация. Работниците са живели в прости редови къщи. Сред другите големи археологически находки са портретни бюстове на кралица Нефертити в къщата на скулптора Тутмос.
Гробницата на Ехнатон и семейството му, разположена източно от града, съдържа безпрецедентна сцена на кралското семейство в траур за смъртта на принцесата Мекетатен, която е погребана там. Разкопките през 1890-те и края на 70-те години дават фрагменти от умишлено разбития саркофаг на Ехнатон.
За първи път в историята на Египет, ние виждаме в Амарна, стели и рисунки в гробници, където цялото семейство – Ехнатон, Нефертити, Тий и децата им да вечерят заедно. Никъде другаде не може да се види царя и царицата да играят с децата си.
Върхът на граничната стела – Амарна, Туна ел-Гебел, Египет
Амарна
Амарна. Борбата на народите – Египет, Сирия и Асирия
Амарна
Останки от боядисана гипсова настилка от двореца на Ехнатон в Амарна. Египетски музей, Кайро.
Амарна – „Зелената стая“ в Северния дворец.
