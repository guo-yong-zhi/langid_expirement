Петдесет и третата церемония по връчване на филмовите награди „Оскар“ се провежда на 31 март 1981 година. На нея се връчват призове за най-добри постижения във филмовото изкуство за предходната 1980 година. Събитието се провежда в „Дороти Чандлър Павилион“, Лос Анджелис, Калифорния. 1  Водещ на представлението отново е шоуменът Джони Карсън. Първоначално провеждането на церемонията е предвидено за предния ден, но е отложено поради опита за покушение над президента Рейгън.
Големият победител на вечерта е семейната драма „Обикновени хора” в режисьорския дебют на звездата Робърт Редфорд, номинирана в 6 категории за наградата, печелейки 4 статуетки в основните категории.
Сред останалите основни заглавия са биографичната спортна драма „Разяреният бик“ на Мартин Скорсезе, викторианската драма „Човекът слон“ на Дейвид Линч, биографичният „Дъщерята на миньора“ на Майкъл Ейптид, романсът „Тес“ на Роман Полански и ученическият мюзикъл „Слава“ на Алън Паркър.
Любопитен факт е, че и четирите актьорски награди са присъдени на изпълнители под 40-годишна възраст, като Тимъти Хътън  става най-младия носител на наградата за поддържаща роля.
Долуизброените филми получават повече от 2 номинации в различните категории за настоящата церемония:
Долуизброените филми получават повече от 1 награда „Оскар“ на настоящата церемония:
Долната таблица показва номинациите за наградите в основните категории. Победителите са изписани на първо място с удебелен шрифт.
