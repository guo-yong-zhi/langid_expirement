Кендра Харисън  е американска лекоатлетка, състезателка по бягане с препятствия.
Кендра е родена на 18 септември 1992 година в Тенеси, като е осиновена в семейство с 10 деца, 8 от които също осиновени. Преди да се насочи към атлетиката се изявява като мажоретка и футболистка. 1 
Харисън представлява САЩ на световното първенство по лека атлетика през 2015 година и на световното първенство в зала през 2016. На 22 юли 2016 година подобрява световния рекорд на Йорданка Донкова от 1988 година с 1 стотна като достига време 12.20 секунди на Диамантената лига в Лондон.
