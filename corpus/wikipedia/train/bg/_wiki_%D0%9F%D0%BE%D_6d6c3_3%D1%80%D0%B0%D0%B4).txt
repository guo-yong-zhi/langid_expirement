Пореч  е град на Адриатическото крайбрежие на Хърватия. Разположен е на западния бряг на полуостров Истрия, Истрийска жупания, на около 30 км южно от границата със Словения. Една от основните забележителности в града е Еуфразиевата базилика, която е в Списъка на световното културно наследство на ЮНЕСКО.
Селището е на възраст от почти 2000 години. Разположено е покрай залив, който е защитен от морето от малкия остров Свети Никола.
Според преброяването от 2011 г. населението възлиза на 16 696 жители, 1  основната част от които са хървати , следват италианци , сърби , албанци  и бошняци . 2 
