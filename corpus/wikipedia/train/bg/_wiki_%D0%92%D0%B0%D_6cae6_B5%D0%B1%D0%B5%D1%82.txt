Вардениският хребет или Южносевански хребет  хребет) е планински хребет, част от система на Арменската планинска земя.
Простира се на около 60 km от запад на изток, южно от езерото Севан в източната част на Армения. На запад се свързва с Гегамския хребет, а на изток – с Източносеванския хребет. Максимална височина връх Варденис 3522 m, , издигащ се в източната му част. Изграден е от базалти и андезити. От северните му склонове водят началото си малки и къси реки , вливащи се в Севан, а от южния му склон – река Артачай  и множество нейни десни притоци. Склоновете му са покрити с планински ксерофитни степи, а най-високите части – с алпийски пасища. В средната си част се пресича от Салимския проход , по който преминава шосе между сгт Ехегнадзор и Мартуни. По южното му подножие са разположени град Джермук и сгт Ехегнадзор, а по северното, на брега на езерото Севан – сгт Мартуни. 1 
