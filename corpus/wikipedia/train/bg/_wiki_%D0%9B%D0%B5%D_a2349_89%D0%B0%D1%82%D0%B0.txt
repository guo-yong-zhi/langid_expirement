„Летящата“  е полски военен филм от 1959 година на режисьора Анджей Вайда.
Западна Полша, септември 1939 година, началото на Втората световна война. Ескадрон на последния Улански полк под командването на ротмистър Ходакевич  е разквартирован в благородническо имение, но е принуден да продължи отстъплението си. Старият хазяин на имението подарява на офицера красива арабска кобила на име Лотна . Всички улани в отряда започват да мечтаят поне веднъж да тръгнат в атака, яздейки Лотна. На много от тях действително им се удава това, защото всеки неин собственик загива бързо. Светлата и ярка окраска на кобилата привлича вражеския огън върху ездача. При поредния рейд, подсигурявайки изтеглянето на мирни бежанци, конното подразделение влиза в неравен бой с германски танкове и е напълно разгромено.
ВАЖНО: Този шаблон се отнася единствено до авторските права върху съдържанието на статията. Добавянето му не отменя изискването да се посочват конкретни източници на твърденията, които да бъдат благонадеждни. 
