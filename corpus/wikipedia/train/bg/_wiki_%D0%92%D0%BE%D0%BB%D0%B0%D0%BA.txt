Во̀лак или понякога О̀лак  е село в Република Гърция, дем Неврокоп.
Селото е разположено на 830 m надморска височина 1  на 36 km северно от град Драма и на 25 km югоизточно от демовия Зърнево  в проход в планината Боздаг . На 10 километра от селото се намира Ски център Фалакро. Синорите на селото се простират до землищата на Бъбълец  на юг, Руждене  и Зърнево на запад, Ливадища  и Черешово  на северозапад, Горна Лакавица  и Сидерово  на север. 2 
Според Йордан Н. Иванов Волак е алегроформа от съчетанието во̀лска лъка. Съществува същото местно име Волак, край неврокопското село Лещен. Жителското име е о̀лажа̀нин, о̀лажа̀нка, о̀лажа̀не. 3 
Според местни предания първоначално селото е било разпръснато на махали из планината Боздаг, състоящи се от по 10-15 къщи, разположени край извори. Останки от тези махали според спомените на местни жители се намирали в местностите Кърмила̀та, За̀върша, Света Богородица, Ва̀раде. По-късно жителите на отделните махали се събрат на мястото на сегашното село, след като стопанин, търсещ изгубения си вол, случайно намира там извор. 4 
През XIX век Волак е голямо, чисто българско село, числящо се към Драмската кааза на Османската империя. В 1876 година в селото съществува гръцко училище. 5 
В 1885 година в селото има 750 жители, а според сведения от 1886 година всички са екзархисти. 5  Това се потвърждава и от български сведения, според които до 1880 година във Волак няма гъркомани. Елинизмът настъпва към Волак след 1890 година, когато в Драма става митрополит Хрисостом. 2 
В 1891 година Георги Стрезов пише за селото:
В края на XIX век Васил Кънчов пише, че селото има 160 - 170 къщи българи. 7  Според статистиката на Кънчов  към 1900 година населението на селото брои 1130 българи християни. 8  Според гръцката статистика, през 1913 година във Волак  живеят 894 души. 9 
След Илинденското въстание в началото на 1904 година почти цялото село с изключение на няколко къщи минава под върховенството на Българската екзархия - във Волак и Кобалища остават общо около 25 патриаршистки къщи. 10  По данни на секретаря на екзархията Димитър Мишев  в 1905 година във Волак има 960 българи екзархисти и 320 българи патриаршисти гъркомани. В селото функционира начално българско училище с 1 учител и 67 ученици. 11 
Около 1906 година, според доклада на генералния инспектор на гръцките училища в Македония Димитриос Сарос, в селото има 970 жители, от които 625 българи екзархисти, 331 гърци и 14 турци. Според гръцкия подконсул в Кавала Николаос Маврудис турците в селото са 108. Според него църковната борба между екзархисти и патриаршисти от 1896 година е взела доста жертви. Властите дават църквата за последователно ползване на двете партии, а сградата на училището е разделена наполовина. Селото е посетено от митрополит Хрисостом Драмски, който се опитва да върне екзархистите към Патриаршията. 5 
В гръцкото училище във Волак след 1902 година преподават гъркоманите от Просечен Нако и Димитър Бояджиеви - организатор на гръцкия комитет в селото до 1905 г. След 1905 година преподават Димитриос Франдзис от Лесбос и жена му Евангелия Франдзи, отровена от българки. 12 
По време на учебната 1910 – 1911 година според гръцки данни във Волак има 92 православни къщи със 113 семейства и 556 души. Смесено четирикласно училище с детска градина, в което учат 25 ученици и 30 ученички и преподават 1 учител и 1 учителка. В селото има и 70 екзархийски семейства с 353 души. 5 
При избухването на Балканската война в 1912 година единадесет души от Волак са доброволци в Македоно-одринското опълчение. 13 
Български свещеници във Волак са последователно поп Георги между 1870 – 1904 година, когато е обезглавен от турци в къщата си, а син му остава инвалид след побой, поп Марин, който през 1913 година е разстрелян от гръцки войници, защото дарява пари за построяването на българската църква в селото, поп Иван Величков Янчев, който в 1913 година завършва училище за свещеници в Скопие, но през 1919 година се преселва в България, а през 1944 година е назначен за архиерейски наместник в Ивайловград. Последен български свещеник на селото е поп Димитър Божков, който до 1916 година служи във Волак на гръцки език, а след това до 1918 година на български и отново на български между 1941-1944 година. 14 
През Балканската война селото е освободено от части на българската армия, но след Междусъюзническата война от 1913 година остава в пределите на Гърция.
Според Никола Янчев до Първата световна война населението говорело гръцки само в общината и полицейския участък. Едва след 1936 година при режима на Йоанис Метаксас властите започват усилена елинизаторска политика. На децата е забранено да говорят вкъщи на български, дори ако по-възрастните членове на семейството не знаят гръцки език. На празници е забранено да се пеят български песни. Сутрин преди училище се наказвали учениците, които говорят на български. В събота и неделя децата били принуждавани да посещават патриотични лекции. 2 
Към 1928 година във Волак има заселено 1 гръцко бежанско семейство на учител с 3 души – бежанци. 15  1  В 1940 година селото има 2267 души, от които 1614 мъже, което означава, че са сметнати и войниците от полка, разположен в селото. 1 
След 9 септември 1944 година, когато българската армия се оттегля в старите предели на България, Волак търпи редовни нападения от разбойническата андартска чета на Андон Чауш. На 20 февруари 1945 година селото е нападнато, убити са 7 души, 40 къщи са опожарени, а 350 души бягат в България. 16 
По време на Гражданската война в Гърция в периода 1946-1949 година във Волак се водят боеве между националистите и армията на ЕЛАС, и са изгорени над 150 къщи.
В началото на XXI век Волак наоброява около 400 къщи. Старата българска църква „Свети Илия“  е затворена и е построена нова през 1983 година. В района на селото се намират над десет параклиса, сред които „Свети Архангел“, „Свети Константин и Елена“, „Свети Георги“ и други. Основният поминък за селото е скотовъдството и работата в мраморните кариери в района. 17 
Населението произвежда тютюн, жито, картофи, като се занимава и със скотовъдство. 1 
