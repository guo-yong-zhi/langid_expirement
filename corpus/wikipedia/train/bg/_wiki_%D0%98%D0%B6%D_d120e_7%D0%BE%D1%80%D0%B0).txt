Ѝжма е река в североизточната част на Европейска Русия. С дължината си от 531 km заема 181-во място в Русия. Протича на територията на Република Коми. Влива се отляво в река Печора при село Уст Ижма.
Реката води началото си от южната част на Тиманското възвишение  на 219 m н.в. в югоизточната част на Коми. Тече в посока север-северозапад. В горното ѝ течение бреговете са гъсто залесени, а в долното има много повече ливади и блата. По горното течение на реката има прагове и каменисти бързеи, а долното е с много завои и меандри. Най-големият праг е Селем Косет , намиращ се малко по-надолу от град Сосногорск. В долното течение Ижма силно се разширява, скоростта на течението ѝ намалява и тя започва да образува протоци, ръкави и големи острови. Влива се отляво в река Печора при нейния 455 km, при село Уст Ижма на 11 m н.в.
Водосборният басейн на река Ижма обхваща площ от 31 000 km2, което представлява 9,63% от водосборния басейн на река Печора и се простира изцяло на територията на Република Коми.
Водосборният басейн на реката граничи със следните водосборни басейни:
Река Ижма получава множество притоци, от които един е с дължина над 200 km и три над 100 km: Верхний Одес , Седю , Айюва , Ухта , Сюзю , Себис , Лиственичная .
Подхранването на реката е предимно от снеготопене. Пълноводието е през май, а маловодието – от януари до март. Среден годишен отток на 154 km от устието 203 m3/s. Реката замръзва в средата на ноември, а се размразява в средата на май.
Средномесечен отток  в района на с. Ижма  от 1981 до 1991 г. 1 
В горното течение на реката е разположено село Верхнеижемски, в средното – град Сосногорск, а в долното – село Ижма.
Реката е плавателна на 316 km от устието си до село Уст Ухта, разположено при устието на река Ухта.
ВАЖНО: Този шаблон се отнася единствено до авторските права върху съдържанието на статията. Добавянето му не отменя изискването да се посочват конкретни източници на твърденията, които да бъдат благонадеждни. 
