Арсо Василев Поптодоров е деец на Вътрешната македонска революционна организация  и на Българската комунистическа партия.
Арсо Поптодоров е роден на 3 февруари 1900 година в Струмица, тогава в Османската империя. Емигрира в България след Първата световна война и се установява в Горна Джумая , където в 1920 година става член на Българския комунистически младежки съюз, а в 1921 година и на Българската комунистическа партия. По време на Септемврийското въстание в 1923 година участва във въстаническия отряд на Горна Джумая. Заради дейността си като член на окръжното партийно ръководство е осъден на затвор в 1924 година. 1  Под негово менторството на Димитър Шарланджиев става член на ВМРО . През юли 1936 година Поптодоров е един от осъдените на процеса срещу ВМРО . 2  От 1937 до 1939 година лежи в Сливенския затвор. 1 
След като комунистическата партия решава на 24 юни 1941 година да започне въоръжена борба с правителството, през юли 1941 година излиза в нелегалност заедно с Гроздан Николов, Станой Крекмански, Никола Калъпчиев. 3  Осъден е задочно на смърт след това за активното си участие във въоръжената борба от 1941 до 1944 година. След 9 септември 1944 година Арсо Поптодоров е член на Областния комитет на БКП. Умира на 28 февруари 1946 година. 1 
