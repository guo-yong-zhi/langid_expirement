STS-3 e космическа мисия на совалката Колумбия по програмата Спейс шатъл – космически кораб от четвърто поколение на САЩ. Основната цел на полета е изпитания на манипулатора за различни товари Канадарм. Това е първото изстрелване на совалката с небоядисан външен резервоар, както и единствената мисия, която се приземява в базата White Sands в щата Ню Мексико.
Това е екипажът на бъдещата мисия STS-4:
Това е последният полет на НАСА, в който дублиращият екипаж е „неделим“. При следващите полети вече всеки негов член замества съответния отделен член от основния екипаж.
Совалката „Колумбия“ стартира за трети път в 11:00 ч. EST на 22 март 1982 г.​​, на предварително планираната дата. Изстрелването е забавено с 1 час поради лека техническа неизправност. Екипажът се състои от командира Джек Лузма и пилота Чарлс Фулертън.
Основните цели на полета са продължаване тестовете на роботизираната ръка Канадарм и извършване на продължителни топлинни тестове на совалката чрез излагане на някои нейни части  директно към Слънцето, за различни периоди от време.
В товарния отсек на „Колумбия“ отново, както и в предната мисия, се намирали инструментите за дистанционно сондиране DFI и OSTA-L, радиолокационната станция Shuttle Imaging Radar-A. С тяхна помощ е успешно осъществено сондиране на земните ресурси, качеството на околната среда, морски и метеорологични условия.
Мисията е планирана като 7-дневна, но поради падналите проливни дъждове и невъзможността за кацане на основната писта – Авиобазата Едуардс  е удължена с един ден. Кацането е пренасочено на резервната писта – дъното на соленото езеро в полигона White Sands в щата Ню Мексико. Оборудването, необходимо за осигуряване кацането на совалката и следполетното и обслужване е пренесено дотам от над 1000 мили разстояние с помощта на железопътен транспорт и струва над 2 млн. долара.
„Колумбия“ каца успешно след 130 обиколки и пропътувани 5,4 млн. км. По време на полета си с продължителност 8 дни, 4 минути и 45 секунди совалката е изгубила 36 плочки от термоизолацията си, а 19 са били повредени. „Колумбия“ е върната в Космическия център „Кенеди“ на 6 април 1982 г.
Стартът на мисия STS-3
Тестове на Канадарм
Кацането на совалката
