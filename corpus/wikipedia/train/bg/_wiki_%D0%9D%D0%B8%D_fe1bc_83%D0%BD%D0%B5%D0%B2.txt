Никола  С. Бунев е български общественик и революционер, деец на Вътрешната македоно-одринска революционна организация.
Никола Бунев е роден в западномакедонския град Тетово, тогава в Османската империя, днес в Северна Македония. Завършва шести клас в българското педагогическо училище в Скопие, след което се занимава с учителство и търговия. Присъединява се към ВМОРО и е тетовски околийски ръководител. Жени се за Анна Захова Манова, 1  чиято майка е от рода на Георги Хаджиристич. 2  С нея имат шест деца - Борис Бунев, Лазар, убит от сърбите като войник в битолския гарнизон след атентата, Еленка, Мара Бунева, която през 1928 година убива Велимир Прелич и се самоубива, Надя , починала от туберкулоза през 1928 година в Швейцария, 3  и Вера . 5  Съществува македонистка теза за седмо дете – Васил Бунев, станал сръбски офицер. Тя се появява за пръв път в статия на Спасе Шуплиновски, дългогодишен журналист в югославския комунистически печат. Статията се публикува в скопския вестник „Дневник“ през 2006 година, но не се потвърждава от достоверни източници.
Никола Бунев е другар на бележития публицист Матей Геров и на д-р Никола Герасимов и е кмет на Тетово в периода на българско управление между 1915-1918 година. 6  Председател е и на местния клон на Дирекцията за стопански грижи и обществена предвидливост. В края на войната заминава за България, където предава на властите архивите и значителна сума пари, след което се завръща в Тетово с помощта на американския пълномощен министър в София. 1 
След освобождението на Вардарска Македония през пролетта на 1941 година на мястото на самоубийството на Мара Бунева е поставена паметна плоча. На годишнината от това събитие почитателите ѝ винаги организират помен. Родителите ѝ, които живееят в Тетово, тогава под албанска власт, са канени и присъстват на тях. 7 
