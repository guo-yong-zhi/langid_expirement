Стюарт Петман  е английски професионален играч на снукър, роден на 24 април 1975 година в Престън, Lancashire, Англия.
Стюарт Петман достига до първи кръг на Световното първенство през две последователни години – 2003 и 2004 г. През 2005 г. е победен от Шон Мърфи в последния кръг на квалификациите.
Той прекарва 3 сезона в топ 48 на световната ранглиста. През сезон 2007/2008 започва силно, достигайки осминафинал на Шанхай мастърс, включвайки се от втория кръг на квалификациите. Там той побеждава последователно Джими Робъртсън с 5 – 3 фрейма, Анди Хикс отново с 5 – 3 фрейма, Джо Пери с 5 – 4, Cao Kaisheng с категоричното 5 – 0. В 1/16 финалите печели служебно срещу Рони О'Съливан, след като „Ракетата“ се отказва от игра. В осминафиналната битка отстъпва на Стюарт Бингам след 5 – 4 фрейма.
През сезон 2008/2009 успява да се класира отново за Шанхай мастърс и му предстои битка с Рони О'Съливан. По пътя си до този осминафинален мач достига след победи в квалификациите над Simon Bedford , Rory McLeod  и Найджъл Бонд .
Най-добрите класирания на Петман са осминафиналите на турнира за Купата на Малта 2005, Гран При 2005 и Шанхай мастърс 2007.
