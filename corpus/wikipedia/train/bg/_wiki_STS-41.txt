STS-41 e тридесет и шестата мисия на НАСА по програмата Спейс шатъл и единадесети полет на совалката Дискавъри. Основната задача на мисията е извеждането в орбита на космическата сонда Одисей.
Космическата сонда „Одисей“ е съвместен проект на НАСА и Европейската космическа агенция. Предназначението и е изучаване на Слънцето, но не само от плоскостта на екватора , а и откъм полюсите, а след изпълнението и отправяне по посока на Юпитер. Първоначално стартът е планиран за 1986 г. , но заради катастрофата на „Чалънджър“ и прекратяването на полетите по програмата „Спейс Шатъл“, извеждането му е отложено и осъществено през 1990 г.
При старта на мисията се поставя рекорд за най-голямо тегло при старта на космическа совалка. 6 часа след старта е изведена в самостоятелен полет и космическата сонда. Освен извеждането екипажа участва и в провеждането на няколко научни експеримента с цъфтящи растения и горене в условията на нулева гравитация. По време на полета е заснет и видеофилм с образователна цел за студенти с цел популяризиране на полетите в космоса.
Кацането е осъществено на 10 октомври в Базата на ВВС Едуардс  в Калифорния. 6 дни по-късно совалката е транспортирана до Космическия център „Кенеди“ във Флорида.
Подготовка за старт, вляво – Колумбия.
Стартът от друг ъгъл.
Сондата след нейното освобождаване от совалката.
