Портфо́лио  – събрани образци от документи, фотографии, предмети, търговски марки, стоки и др. даващи представа за предлаганите услуги от съответна организация  или специалист . Този термин се среща в различни области:
Портфолио в образованието  е набор от материали, които обучаемият подготвя под формата на документи или папки като доказателство за своите знания. Това може да бъде папка, която да съдържа материали, изготвени от обучаемия, които да бъдат основа за неговото оценяване. В портфолиото се включват като материали една или няколко разработки на обучаемия, с които се илюстрира създаването на крайния продукт. Например, при писане на есе, портфолиото може да включва развиването на различни идеи, скициране и чернова. Някои преподаватели използват портфолиото като начин за оценяване по време на курса на обучение. Ролята на учителя е да подпомогне разбираемостта. Оценяването на обучаемите е полезно, с цел изясняване доколко е ефективен начинът на преподаване.
Учебното портфолио е средство, предназначено за обучаемия, с цел да подпомогне неговото развитие. Служи за самооценка  на собствения познавателен и творчески труд, базирана на самонаблюдение  на собствената дейност. Това е документ, който:
Неговата дължина може да бъде от около 10 до около 100 страници. Целта на портфолиото е да документира познания в специфични области.
Учебното портфолио често пъти изпълнява две главни цели:
Използват се два вида портфолио: предварително програмирано и селективно.
Предварително програмираното портфолио съдържа материали, определени от комисията по оценяването, за да се получи отговор на специфични въпроси .
Селективното портфолио цели оценяване на постиженията на обучаемите през всичките години в учебното заведение.
