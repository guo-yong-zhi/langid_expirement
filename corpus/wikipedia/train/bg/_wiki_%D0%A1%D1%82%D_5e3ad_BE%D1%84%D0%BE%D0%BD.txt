Стилофон  е миниатюрен аналогов синтезатор на чиято клавиатура се свири с електрически показалец.
Изобретен през 1967 г. от Брайън Джарвис, той влиза в производство през 1968 г., произвеждан от Dubreq. 1  Синтезаторът се състои от клавиатура изградена върху печатна платка, която възпроизвежда звук чрез докосване с показалка  като всяка пластина се свързва с управляван от напрежение осцилатор чрез резистор с различна стойност и по този начин се затваря електрическата верига. Единствените други контроли са превключвателят за захранването, контролът на вибрато на предния панел до клавиатурата и потенциометър за настройка отдолу. В началото са продадени около три милиона бройки, най-вече като детски играчки, но някои са използвани от професионални музиканти както и Ролф Харис.
Стилофонът се предлага в три варианта: стандартен, басов и висок, като стандартният е най-често срещаният. Има и по-голяма версия, наречена 350S с повече обхват на клавиатурата, различни тоналности, нов „wah-wah“ ефект, който се контролира чрез преместване на ръка върху фотосензор и две показалки. 2 
През октомври 2007 г., или 28 години след като стилофонът е спрян от производство, компанията за играчки „Re: creation“, съвместно с Dubreq Ltd , отново пусна Стилофон произведен в Китай. Новият модел, официално наречен „S1“, е дигитално копие, което наподобява оригиналите от 60-те години, но има контрол за силата на звука, функция за съпровод, както и два нови звука. 3 
През декември 2012 г. Dubreq издава втора серия аналогов стилофон S2,произведен в Англия. 4  5 
През януари 2017 г. Dubreq публикува подробности за портативния аналогов синтезатор стилофон Gen X-1. Той е проектиран и произведен от Dubreq. 6 
ВАЖНО: Този шаблон се отнася единствено до авторските права върху съдържанието на статията. Добавянето му не отменя изискването да се посочват конкретни източници на твърденията, които да бъдат благонадеждни. 
