Мария Арпад  е унгарска принцеса и кралица на Неапол.
Мария е дъщеря на унгарския крал Ищван V и на куманката Елизабет, дъщеря на Хан Котян. Сестра е на унгарския крал Ласло IV , на сръбските кралици Елизабет и Катерина и на византийската императрица Анна. Нейна племенничка по майчина линия е българската царица Анна Неда.
През 1270 г. 12-годишната Мария е омъжена за неаполитанския крал Карл II Анжуйски, най-голям син на Карл I Анжуйски и Беатрис от Прованс.
След смъртта на Ласло IV, който не оставя наследници, Мария се оказва на челно място в линията на унаследяване на унгарския престол, поради което през 1291 г. е коронована от папата за кралица на Унгария. Мария обаче се отказва от титлата в полза на сина си Карл Мартел Анжуйски. Въпреки това Карл Мартел така и не успява да се наложи в самата Унгария, където унгарските аристократи избрали за крал братовчед му Андраш III. Карл Мартел успява единствено да затвърди властта си над някои райони в Хърватия, която по това време се намира в персонална уния с Унгария.
През 1290 г. Мария дава убежище в Неапол на сестра си Елизабет, която бяга от Бохемия заедно със сина си, след като съпругът ѝ Завиш Фалкенщайн – бивш регент на Вацлав II, е екзекутиран по заповед на краля. Елизабет остава в Неапол и известно време пребивава в неаполитанския кралски двор преди да се замонаши, а по-късно напуска страната и се омъжва за сръбския крал Стефан II Милутин.
Карл II Анжуйски умира през 1309 г. След смъртта му Мария продължава да живее в Неапол, където умира на 25 март 1323 година. Погребана е в църквата „Санта Мария Дона Реджина“ в Неапол.
Мария ражда на Карл II 14 деца:
Карл Мартел Анжуйски, худ. Антони Бойс
Св. Луи Тулузски, худ. Пиеро дела Франческа
Луи Тулузки коронова брат си Робер за крал на Неапол, худ. Симоне Мартини
крал Робер Анжуйски /детайл/
детайл от миниатюра с Филип Тарантски
надгробие на Бланка Анжуйска, кралица на Арагон
Елеонора Анжуйска
ВАЖНО: Този шаблон се отнася единствено до авторските права върху съдържанието на статията. Добавянето му не отменя изискването да се посочват конкретни източници на твърденията, които да бъдат благонадеждни. 
