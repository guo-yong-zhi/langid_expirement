Елена е популярно женско лично име. Произходът му е от старогръцки – Ἑλένη.
Етимологията е нееднозначна – обикновено се превежда като „светлина“, „ореол“, „сияние“, но също и като избраница.
Името има твърде древен произход. В омировия епос „Илиада“ „Хубавата Елена“ играе една от централните роли. Впоследствие името става популярно. В християнския свят то се свързва със Света равноапостолна царица Елена, на чийто църковен празник носещите това име празнуват именните си дни .
В различните езици името има различни варианти – Хелена на чешки, датски и др., Хелън на английски, Елен на френски, Илона на унгарски, Лена на руски и т.н.
Името има и мъжки варианти като Еленко, Елен, Елин и Елиан.
Към края на 2009 година Елена е третото по разпространеност женско име в България, носено от около 58 000 души . То е и единадесетото най-често използвано женско име за родените през 2007 – 2009 година . 1 
