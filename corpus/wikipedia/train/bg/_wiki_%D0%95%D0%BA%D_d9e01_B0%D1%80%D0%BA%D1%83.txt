Екатерини  Димостени Марку  е гръцки политик, депутат в Гръцкия парламент от 2012 година. 1 
Родена е на 21 януари 1977 година в лъгадинското село Сирачево  в селско семейство на Димостенис и Антигони Марку. Учи европейска култура в Гръцкия отворен университет и политически науки и история в Университета „Пантеон“. 2 
На парламентарните избори в Гърция през май и през юни 2012 година е избрана от Демократичната левица от Втори Солунски избирателен район. 1  На 10 юли 2014 година с писмо до Фотис Кувелис обявява, че напуска партията. 3  След това се присъединява към партия Реката и с нея е избрана на изборите през януари и септември 2015 година. 1  На 21 ноември 2016 година с писмо до Ставрос Теодоракис обявява, че напуска партията и става независима депутатка. 4  Впоследствие преминава в Нова демокрация.
