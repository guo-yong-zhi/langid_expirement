„Алис в градовете“  е западногермански филм от 1974 година, драма на режисьора Вим Вендерс по негов сценарий в съавторство с Файт фон Фюрстенберг.  1 
В центъра на сюжета е странстващ германски репортер, който по стечение на обстоятелствата поема грижите за почти непознато момиче, с което пътува от Ню Йорк до Европа и след това се опитва да намери негови близки, пътувайки в Нидерландия и Германия. Главните роли се изпълняват от Рюдигер Фоглер и Йела Ротлендер. 2 
