ФК Апоел Рамат Ган  е израелски футболен клуб от град Рамат Ган.
Клубът понастоящем се състезава в израелската суперлига и играе своите мачове на стадион на английски: Winter Stadium, което означава „Зимен стадион“. През сезон 2011/12 г. печели шампионска титла по футбол на Лига Леумит, която е второто ниво на израелския футбол и съответно промоция за елитната суперлига.
Клубът е основан през 1927 г. от еврейски заселници в Рамат Ган.
След серия от няколко сезона в средата на таблицата през 1959/60 изпадат във Втора Дивизия. През сезон 1962/63 се завръщат обратно в елитната дивизия и веднага стават шампиони, като се превръщат в първия тим спечелил шампионата в първия си сезон след промоцията. Решителният шампионатен мач срещу Апоел Петах Тиква е гледан от 9000 зрители, клубен рекорд който не е подобрен. Това е и единствената шампионска титла на клуба. През сезон 1968/69 завършва на последно място и отново изпада. В периода от 1980 – 1989 г. клуба се лута между първа и втора дивизия, а в края на 90-те години изпада в Лига Артзит – трето ниво на израелския футбол.
През сезон 2002/03 г. Апоел Рамат Ган става първият отбор извън елита спечел Купата на Израел, като на финала побеждава Апоел Беер Шева с 5 – 4 след изпълнение на дузпи, в редовното време 1:1. С това си отличие клубът от Рамат Ган се класира за турнира за Купата на УЕФА. Жребия ги противопоставя срещу Левски  още в първия кръг.
Поради тогавашната размирна обстановка в Израел и забраната от УЕФА за провеждане на футболни срещи в Израел, клубът играе домакинския си мач на стадиона в Дунайска Стреда, Словакия. След две загуби съответно 1 – 0 и 4 – 0 отпада от турнира. Това е първото и единствено участие на отбора в Европейските клубни турнири по футбол.
През сезон 2011/12 г. печели шампионска титла по футбол на Лига Леумит и съответно промоция за елитната суперлига.
