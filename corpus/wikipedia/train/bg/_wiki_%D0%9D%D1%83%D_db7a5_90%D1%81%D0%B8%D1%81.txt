Нуно Асис Лопеш де Алмейда  е бивш португалски футболист, полузащитник.
Започва кариерата си в Спортинг Лисабон. По-късно е преотстъпен в сателитния отбор Лоуринансе. Първият си гол отбелязва като преотстъпен в Жил Висенте. През 2001 г. преминава във Витория Гимараеш. За три сезона там записва 108 мача и 11 гола. През сезон 2004/05 играе за Бенфика. През 2006 г. е санкциониран след положителна проба за допинг. През 2008 г. се завръща във Витория Гимараеш. На 30 януари 2009 г. вкарва първия си хеттрик при победата с 4:2 над Витория Сетубал. 1  През август 2010 г. преминава в саудитския Итихад, но се връща в Португалия след година. През 2012 г. е привлечен в кипърския Омония. 2 
Първият мач на Асис за Португалия е под ръководството на Агостиньо Оливейра през ноември 2002 г. в контролна среща. Той влиза като резерва при победата над Шотландия с 2:0. 3 
След повече от шест години, Асис се завръща в националния отбор в световна квалификация за световното първенство през 2010 г. срещу Малта.
ВАЖНО: Този шаблон се отнася единствено до авторските права върху съдържанието на статията. Добавянето му не отменя изискването да се посочват конкретни източници на твърденията, които да бъдат благонадеждни. 
