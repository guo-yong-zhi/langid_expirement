Бригаден генерал е първото генералско военно звание в Българската армия. 1  Съответства на званието флотилен адмирал от флота.
Званието се присвоява с указ на президента на Република България на офицери със звание полковник  завършили успешно генерал-щабен курс във военна академия. Предложението е на Министерския съвет. Следващото след него по ранг звание е генерал-майор. Пагонът на бригадния генерал е с една голяма четирилъчна звезда. Съответства на званието brigadier general в останалите армии по света.
С изменението на Закона за отбраната и въоръжените сили на Република България през 2000 г. са въведени нови звания. Дотогавашното звание генерал-майор  се преименува на „бригаден генерал“.
Аналогично за флота – дотогавашното звание контраадмирал  се преименува на бригаден адмирал  / комодор  / флотилен адмирал .  2 
В страните, в които няма звание бригаден генерал , аналогичното звание е генерал-майор.
Пределната възраст за кадрова военна служба на офицерите със звание „бригаден генерал“ и флотилен адмирал е 58 г.
