„Свети Безсребреници Козма и Дамян“ или „Свети Врач“  е възрожденска православна църква в мъгленското село Лугунци , Гърция, част от Воденската, Пелска и Мъгленска епархия на Вселенската патриаршия. 1 
Църквата е гробищен храм, изграден югозападно от селото в местността Селище. 1  Църквата е изградена в 1863 година, както се разбира от надписа над входа.
Този свети храм на Светите Безсребреници се издигна в годината 1863 година от община Лугунци при архиерейството на светия Прокопий Мъгленски и Лерински. 2 
В архитектурно отношение е трикорабна базилика с два входа на южната страна, от която страна има и женска църква. Покривът е с каменни плочи, а на южната страна в източния край има камбанария. Югоизточно от камбанарията е открит римски надпис, а на няколко метра от църквата – римска мраморна статуя на мъж. 1 
Във вътрешността таванът и иконостасът са дървени, а женската църква служи и като костница. Църквата е изписана – отличават се мъченичеството на Света Злата Мъгленска, Света Злата, Зосим, преподобна Мария Египетска, смъртта на праведника и грешника, съдът на Пилат, обесването на Юда, бичуването на Христос. 1 
