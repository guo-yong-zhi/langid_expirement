Топлик  е село в община Щип, Северна Македония.
Топлик е селце разположено на 12 километра югозападно от град Щип.
В XIX век Топлик е изцяло българско село в Щипска кааза на Османската империя. Според статистиката на Васил Кънчов от 1900 година в селото има 42 жители, всички българи християни. 1 
След Междусъюзническата война в 1913 година селото попада в Сърбия.
На етническата си карта от 1927 година Леонард Шулце Йена показва Топлик  като село с неясен етнически състав. 2 
В 1953 година в селото живят 73 жители власи. Селото е напуснато след 1961 година, когато има 23 жители.
В 2014 година формата на името на селото на македонска книжовна норма е сменена от Топлиќ на Топлик. 3 
