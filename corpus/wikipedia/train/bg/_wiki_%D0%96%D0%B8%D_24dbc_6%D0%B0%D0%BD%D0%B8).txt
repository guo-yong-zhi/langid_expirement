Света Богородица Животворящ източник  е православна църква в град Кожани, Егейска Македония, Гърция, част от Сервийската и Кожанска епархия. Подчинена е на енорията „Свети Константин“. 1 
Храмът е разположен около аязмо в южната част на града в местност обрасла с чинари, от които до днес е оцелял само един. Построен е през XVII век и е третият по старост в Кожани след „Свети Димитър“  и „Свети Безсребреници“ . Най-старото споменаване на църквата е ферман от 1709 година, който позволява ремонт на храма заедно с църквата на Светите Безсребреници. Така църквата е по-стара от „Свети Николай“  и е задоволявала нуждите на земеделците от южната част на Кожани. 1 
