Шопур  е село в Община Щип, Северна Македония.
Селото е разположено в западните поли на Плачковица на 15 километра от град Щип.
В XIX век Шопур е малко българско село в Щипска кааза на Османската империя. Според статистиката на Васил Кънчов  от 1900 година Шопури има 54 жители, всички българи християни. 1 
По данни на секретаря на Българската екзархия Димитър Мишев  в 1905 година в Шопур  има 80 българи екзархисти. 2 
След Междусъюзническата война в 1913 година селото остава в Сърбия.
