Санрѐмо  е град и община в Северозападна Италия.
Санремо е пристанище на Лигурско море. Населението му към 30 септември 2015 година е 55 058 души. Разположен е в провинция Империя на област  Лигурия. Намира се в Северозападна Италия в непосредствена близост до границата с Франция.
Градът е основан по времето на Римската република.
Санремо е една от най-известните туристически дестинации на Италианската Ривиера. Има жп гара на крайбрежната линия между Ница и Генуа. Хранително-вкусова и занаятчийска промишленост. Производство на етерични масла. Известен още като „градът на фестивалите“ заради многобройните културни и музикални форуми, които се организират целогодишно.
От 1951 година ежегодно в града се провежда най-старият песенен европейски и световен фестивал на италианската песен „Санремо“, на който взимат участие най-видните изпълнители и композитори на италианската музика.
Представителният футболен отбор на града носи името Унионе Спортива Санремезе Калчо  наричан за кратко Санремезе. Основан е през 1904 г. и се състезава в четвъртия ешелон на италианския футбол в Серия С2. Цветовете на отбора са бяло и небесно синьо.
От 1907 година насам всяка пролет  се провежда еднодневно колоездачно състезание Милано–Санремо с дължина около 290 километра.
Айроле • Акуила д'Ароша • Априкале • Армо • Ауриго • Бадалуко • Баярдо • Боргето д'Ароша • Боргомаро • Бордигера • Вазия • Валебона • Валекрозия • Вентимиля • Весалико • Вила Фаралди • Диано Арентино • Диано Кастело • Диано Марина • Диано Сан Пиетро • Долчеакуа • Долчедо • Изолабона • Империя • Кампоросо • Каравоника • Кастеларо • Кастел Виторио • Киузавекия • Киузанико • Козио ди Ароша • Костарайнера • Лучинаско • Мендатика • Молини ди Триора • Монталто Карпазио • Монтегросо Пиан Лате • Оливета Сан Микеле • Оспедалети • Периналдо • Пиеве ди Теко • Пиетрабруна • Пиня • Помпеяна • Понтедасио • Порнасио • Прела • Ранцо • Рецо • Рива Лигуре • Рокета Нервина • Сан Бартоломео ал Маре • Сан Биаджо дела Чима • Сан Лоренцо ал Маре • Санто Стефано ал Маре • Санремо • Себорга • Солдано • Таджа • Терцорио • Триора • Чезио • Черво • Чериана • Чивеца • Чипреса
