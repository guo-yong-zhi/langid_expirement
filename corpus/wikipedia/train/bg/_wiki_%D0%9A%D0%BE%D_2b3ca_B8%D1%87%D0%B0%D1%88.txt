„Когато я обичаш“  е турски драматичен сериал, излъчващ се премиерно през 2022 г.
Зейнеп  се омъжва за студентската си любов Октай , но няколко години по-късно открива, че той ѝ изневерява. Огорчена, тя прекратява брака им и започва да отглежда и издържа сама двете им деца. Зейнеп губи вяра в мъжете и затваря сърцето си за нова любов, докато един ден пътят ѝ не се пресича с този на успешния мениджър Кенан . Той също изпитва недоверие към жените и е подозрителен към намеренията им, но възгледите му се променят след запознанството му със самотната майка.
Пътят към любовта им обаче се оказва трънлив и осеян с перипетии, тъй като користната Йелда  вече е набелязала Кенан и възнамерява на всяка цена да се омъжи за него. От друга страна, щом Октай разбира, че Зейнеп отново е на крилете на любовта, се зарича да си я върне обратно с цената на всичко.
В България сериалът започва излъчване на 14 ноември 2021 г. по интернет платформата на bTV Voyo.bg. На 2 февруари 2023 г. започва излъчване по bTV Lady и завършва на 10 март. Дублажът е на студио Медия линк. Ролите се озвучават от Мина Костова, Ирина Маринова, Анна Петрова  , Лиза Шопова , Йоанна Драгнева , Петя Абаджиева, Васил Бинев и Мартин Герасков.
