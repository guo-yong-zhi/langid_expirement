Филипийската, Неаполска и Тасоска епархия  е епархия на Вселенската патриаршия, управлявана от Църквата на Гърция, със седалище в македонския град Кавала.
Филипи е античен град, който получава посланието на християнската вяра в 50 година от Апостол Павел при първото му пътуване . Павел посещава града още два пъти при третото му пътуване между 57 и 58 година . Християнската общност във Филипи се ползва с уважението на своя основател, който им изпраща своя делегат Епафродит , смятан по традиция за първия епископ на града. Няколко жители на Филипи приемат мъченическа смърт, което е видно от писмото на Свети Поликарп до филипяните и както е посочено във Vetus Martyrologium Romanum: „Philippis, in Macedonia, natalis sanctorum Martyrum Rufi et Zosimi, qui ex illorum numero discipulorum fuerunt, per quos primitiva Ecclesia in Judaeis et Graecis fundata est; de quorum etiam felici agone scribit sanctus Polycarpus in epistola ad Philippenses“. Същият мартиролог споменава на 26 юли Свети Ераст, вторият епископ на града след Епафродит, който „illic a beato Paulo Apostolo relictus Episcopus, ibidem martyrio coronatus est“. 1  Игнатий Богоносец в писмото си до християнската общност във Филипи около първите две десетилетия на II век поздравява и светия епископ Виталий.
Филипийската епархия първоначално е била подчинена на Солунската архиепскопия. По-късно е издигната в ранг на митрополия, както е видно то е видно в Notitia Episcopatuum, изготвен от византийския император Лъв VI Философ , където тя е на 39-о място сред митрополиите на Константинополската патриаршия с 6 подчинени епископии: Полистило, Велиция, Христуполис, Смолен, Кесарополи и Алектриополи. 2 
Според Мишел льо Киен тасоският епископ Онорат е споменат като участник в Халкидонския събор в 451 година. 5  В V - VI век е споменат Александър. 6  Георгий Мисаилидис е тасоски митрополит от 1924 до 1932 година.
Епархията е основана в 1924 година под името Кавалска и Местенска . В 1930 година е прекръстена на Филипийска и Неаполска , а в 1953 година с присъединяването на Тасос от Маронийската епархия получава сегашното си име.
Начело на епархията от 2017 година е митрополит Стефан. 7 
