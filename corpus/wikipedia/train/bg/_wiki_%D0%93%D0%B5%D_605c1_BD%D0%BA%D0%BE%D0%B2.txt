Георги Иванов Калинков е бесарабски българин, български политик – народен представител, дипломат, общински съветник и кмет на София в периода 1918–1920 г. Доктор по право, съдия и адвокат. 2  3 
Георги Калинков е роден на 6 август 1860 г. в бесарабското село  Твърдица в Руската империя . 2  Завършва гимназия в Кишинев и право в Новоруския университет. Защитава докторат в Брюксел, Белгия. В края на 19 век се установява в София и работи като адвокат. Той е сред основателите на Демократическата партия в Царство България, председател на Столичната ѝ организация. Депутат в ХІV ОНС на България. Посланик на България в Румъния  с ранг на пълномощен министър 4 . Неколкократно е избиран за общински съветник на столицата. В периода 12 август 1918 – 5 септември 1920 г. е кмет на град София. Ръководи столичните общински служби, по време на една от най-тежките периоди в историята на града в края на Първата световна война до 5 септември 1920 г. 1 
Умира в София на 8 април 1926 г. 2 
