Кохей Учимура  е японски гимнастик, световен шампион в многобоя през 2009, 2010, 2011, 2013, 2014 и 2015 г. и олимпийски шампион в многобоя през 2012 и 2016 г.
Учимура започва да тренира гимнастика на 3-годишна възраст 1  в спортния клуб на своите родители в Нагасаки. 2  Сестра му, Харухи Учимура, също е гимнастичка. 3 
Деветнадесетгодишният Учимура печели сребърен медал в многобоя по гимнастика за мъже на Летните олимпийски игри в Пекин, Китай през 2008 г.  4  5  6 
През ноември 2008 за първи път печели националното първенство по гимнастика на Япония. 7  Той защитава успешно титлата си и е първи в това първенство и в следващите три години – през 2009  8 , 2010 9  и 2011 година. 10 
На 15 октомври 2009 г. Кохей Учимура печели златен медал в многобоя на Световното първенство по спортна гимнастика, проведено в Лондон. 11  1  Той става четвъртият японец, печелил титлата в многобоя на световно първенство. 5 
Защитава световната си титла в многобоя в шампионата проведен в Ротердам през октомври 2010 г.  12 
На 14 октомври 2011, в Токио, Учимура става за трети път световен шампион в многобоя, като побеждава с повече от 3 точки втория Филип Бой .  13 
