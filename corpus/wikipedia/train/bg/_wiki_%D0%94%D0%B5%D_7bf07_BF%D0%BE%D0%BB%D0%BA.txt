Деветнадесети изтребителен авиополк  е бивше военно формирование от Военновъздушни сили на Българската армия.
Създаден е през март 1951 г. като част от Десета изтребителна авиодивизия . Базиран е на летище Граф Игнатиево. Първите самолети на авиополка са витлови Як-11, но само след месец започва приучване на първите за българските ВВС реактивни изтребители Як-17 и Як-23. През есента на същата година авиополкът получава МиГ-15 и УТИМиГ-15, а от 1955 г. и МиГ-17ПФ. През 1957 и 1959 г. са доставени МиГ-19, първият свръхзвуков изтребител в българските ВВС в модификацията прехващач МиГ-19П. По това време авиополкът включва 1-ва Изтребителна авиоескадрила  с МиГ-19П/ПМ  2-ра ИАЕ и 3-та ИАЕ с МиГ-19С. Основната разлика между двата варианта е, че прехващачите П/ПМ са оборудвани с примитивната бордна радиолокационна станция „Сирена“, позволяваща прехващане на цели през облачната покривка и измерване на разстоянието до целта за по-точна оръдейна стрелба, а С-вариантът е фронтови изтребител-бомбардировач без РЛС.
През 1961 г. авиополкът става част от 10-и Смесен авиационен корпус  с щаб в Пловдив. От 1963 г. летци на полка се приучват на модерните за времето си изтребители МиГ-21Ф-13 и през есента на същата година формированието получава 12 изтребителя от този тип. През ноември 1978 г. са свалени от въоръжение МиГ-19, а от 1983 г. авиополкът се преоръжава с 36 самолета от последната серийнопроизвеждана модификация МиГ-21бис.
Според съветската военна доктрина военновъздушните сили и противовъздушната отбрана са два отделни вида въоръжени сили . Разликата във функциите им е, че ВВС и основно техния род войски Фронтова авиация поддържат операциите на сухопътните войски – осигуряват близка въздушна поддръжка, въздушно разузнаване и противовъздушна отбрана на наземните ешелони, транспортни линии и възли, военни бази, докато ПВО на страната осигурява противовъздушната отбрана на градските и промишлени центрове.
Българските ВВС следват оперативната доктрина на Съветската армия. Така означението на 17-и, 18-и и 19-и Изтребителни авиополкове е идентично, но функциите им се различават. 17-и и 18-и ИАП в състава съответно на 2-ра и на 1-ва Дивизия за ПВО са подготвяни съгласно оперативните принципи на съветската ПВО на страната и по-конкретно тези за изтребителните авиополкове с изтребител-прехващачи. Функциите им са по осигуряване на противовъздушната отбрана съответно на източната и на западната половина на територията на България.
19-и Изтребителен авиополк от своя страна  следва оперативните принципи на Фронтовата авиация на съветските ВВС и по-специално тези за изтребителните авиополкове с фронтови изтребители. Така основните задачи на 19-и ИАП са по осигуряване на ПВО на съединенията на сухопътните войски, както и прикритието на 21-ви , 22-ри  и 25-и  изтребително-бомбардировъчни авиополкове, действащи в техен интерес. Освен това 19-и изтребителен авиополк е атомоносно подразделение. Неговата 2-ра Изтребителна авиоескадрила  е предвидена в случай на пълномащабен военен конфликт да нанася тактически ядрени удари със свободнопадащи ядрени боеприпаси, доставени от Съветската армия. 3  По тази причина самолетите ѝ са оборудвани с подсилени подтелни възли за външно подкачване на въоръжение, които да поемат по-голямата маса на ядрените боеприпаси, както и със специализирана апаратура, която да осъществява прицелването с тях.
През есента на 1993 г. към полка е придадена още една ескадрила, част от разформирования 21-ви Изтребителен авиополк  в Узунджово. През август на следващата година авиополкът е разформирован , а на негово място се сформират 3-та Изтребителна авиобаза  4-та Изтребителна авиобаза  в състава на Корпус противовъздушна отбрана , формиран чрез обединяването на 1-ва и 2-ра Дивизия ПВО . 4  Малко след формирането си, през 1995 г. 4-та ИАБ е преподчинена от Корпус противовъздушна отбрана на Корпус тактическа авиация  и променя означението си от 4-та Изтребителна авиобаза  на 21-ва Изтребително-бомбардировъчна авиобаза .
Днес за официален наследник на 19-и Изтребителен авиополк се счита 3-та авиационна база , единственото изтребително съединение в състава на Българските ВВС.
Званията на командирите са към датата на заемането на длъжността 5 :
