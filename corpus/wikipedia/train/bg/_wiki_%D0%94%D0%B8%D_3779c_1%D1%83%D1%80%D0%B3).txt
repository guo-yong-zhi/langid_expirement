Дитрих Люксембургски  от фамилията Вигерихиди, е от 1005 до 1047 г. като Дитрих II епископ на Мец. 1 
Той е син на Зигфрид I , граф на Люксембург, и съпругата му Хадвига . Брат е на императрица Кунигунда , от 1001 г. омъжена за император Хайнрих II . 2  Най-големият му брат граф Хайнрих I  е херцог на Бавария от 1004 до 1009 и отново от 1017 до 1026 г.
След смъртта на епископ Адалберо II  той го последва като изгонва от Мец поставения там малолетен Адалберт , на когото е поставен като опекун. Населението не е доволно. Скоро той се отдръпва от император Хайнрих II, който три години обсажда Мец. След девет години война между брат му Хайнрих I и императора те се сдобряват чрез съдействието на архиепископа на Кьолн. Граф Хайнрих е поставен отново в Херцогство Бавария. Императорът идва през 1023 г. в Мец и се показва с добри намерения към Дитрих.
След смъртта на император Хайнрих II той, заедно с брат си Хайнрих и сестра си, са за избора на Салиеца Конрад II за немски крал.
През 1014 г. Дитрих започва строежа на катедралата в Мец, която е завършена едва през 1546 г. Той дава на църквата ръката на Св. Стефан. Дитрих е погребан през 1047 г. в катедралата. Последван е като епископ от племенникът му Адалберо III фон Люксембург, син на брат му граф Фридрих от Мозелгау.
