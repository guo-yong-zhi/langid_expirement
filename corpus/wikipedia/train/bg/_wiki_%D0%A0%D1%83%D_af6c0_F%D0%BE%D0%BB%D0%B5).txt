Рудина планина или Знеполска Рудина е гранична планина в България и Сърбия, част от Руйско-Верилската планинска редица. На българска територия са разположени част от южните ѝ склонове. От юг се ограничава от река Ерма, на изток достига до прохода Дъсчан кладенъц , където са изворите на Попова р., която по-късно протича през разположеното в полите на планината с. Милославци.
Знеполска Рудина би могла да се разглежда като отделна от Руй планина, от една страна поради морфографските ѝ особености , от друга поради това, че на север представлява орографски ясно изразен масив. На сръбска територия долината на р. Левача отделя северните склонове на Руй от тези на Рудина. Билото на запад преминава през върховете Голема Столица , Щърби камик , Белева поляна, Барнос , Песчана чука , Карачев камик и Голема Рудина , след което границата свива остро в южна посока и достига река Ерма.
На запад дълбоката долина на Преслапска река я отделя от планината Грамада .
Реките са къси  и с непостоянен отток.
Склоновете на Знеполска Рудина и на юг и на север са стръмни, преобладаващите гори са букови, тук-там примесени с иглолистни видове, залесявани в местностите с активна ерозия.
Местностите Барнос и Дъсчан кладенац остават в историята със защитата на Трън в Сръбско-българската война през 1885 година.
