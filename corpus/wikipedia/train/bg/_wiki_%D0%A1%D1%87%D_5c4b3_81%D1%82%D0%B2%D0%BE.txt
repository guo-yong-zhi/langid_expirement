Счетоводството е систематично регистриране, периодично представяне във финансови отчети и анализ на сделките на предприятието в паричен измерител. То се осъществява при спазването на определени правила, наричани често Общоприети счетоводни принципи . Счетоводството позволява на дадена компания да анализира финансовите си резултати от бизнеса въз основа на различни показатели като например нетната печалба .
В днешно време счетоводството често се описва като „езикът на бизнеса“, тъй като е средството за представяне на отчетна финансова информация за активите, пасивите, капитала, приходите и разходите и паричните потоци на дадено предприятие, която информация може да се използва от различни групи от хора – потребители на информация, за вземане на икономически решения.
Счетоводството в пазарни условия се диференцира на два клона: управленско счетоводство и финансово счетоводство. Управленското счетоводство  e насочено към създаване и анализиране на информация за вътрешнофирмени нужди: тя се използва от ръководството на предприятието за вземане на решения, планиране, контрол и оценка на постигнатите резултати от дейността. Счетоводството, което е насочено към изготвянето на финансови отчети за ползване от външните потребители на информация, извън предприятието, се нарича финансово счетоводство . Сред външните потребители са доставчици, клиенти, кредитори, държавни органи, собственици, персонал, потенциални инвеститори, одитори, финансови анализатори, икономисти. Тъй като тези потребители имат различни информационни потребности, e необходимо счетоводната информация да бъде структурирана по определен начин, затова изготвянето и представянето на финансови отчети е обект на нормативно регулиране за разлика от управленското счетоводство.
В България повечето счетоводни системи в предприятията са от типа финансово счетоводство, тъй като създаваната информация е предимно за ползване от външните потребители с превес на данъчни и други държавни органи  и банки кредитори. В по-големите компании, обикновено с чуждестранно участие, има и системи на управленско счетоводство.
В България счетоводството  е обект на нормативно регулиране от страна на Закона за счетоводството и приложимите счетоводни стандарти. Двете основни категории стандарти са: Национални стандарти за финансови отчети на малки и средни предприятия  и Международни стандарти за финансово отчитане .
Счетоводството е с хилядолетна история. Най-ранните счетоводни записи, които водят началото си отпреди повече от 7000 години, са открити в Месопотамия. Хората от това време са използвали примитивни счетоводни способи, за да записват количеството добита реколта от зърно и броя на добитъка. През вековете счетоводството се развива и усъвършенства с развитието на стопанската дейност.
Създател на първата книга по счетоводство – „Всичко за аритметиката, геометрията, пропорциите и пропорционалностите“ , 1  е Лука Пачиоли. В книгата се съдържа отделна глава „Трактат за сметките и записванията“ , в който за пръв път се описва Венецианската счетоводна система.
Счетоводството в България е пренесено от Дубровнишката и Цариградската школа през 19 век. Първата българска книга по счетоводство е дело на братята Стоян и Христо Караминкови и се нарича „Диплография, или как да се държат търговските книги“, издадена през 1850 г. в Цариград. За първи път счетоводството се преподава като учебна дисциплина в Търговската гимназия в Свищов през 1884 г.
Счетоводството според организацията на отчитане може да бъде:
Разликата е, че при едностранното счетоводство се водят регистри, при които се посочва изменението в даден отчетен обект, без да се посочва свързаното изменение в резултат на сделка или операция в друг отчетен обект, както е при двустранното  счетоводство. Например в книгата за материалните запаси закупените през периода стоки се вписват, без да се посочва намаление на паричните средства .
Според потребителите на информация и други признаци счетоводството се подразделя на финансово и управленско.
Счетоводните принципи са основополагащи изисквания, на чиято база се води счетоводството. Те са дефинирани в законодателствата на различните страни , в приложимите за предприятието счетоводни стандарти или са неписана част от счетоводните традиция и практика. Това предопределя тяхното многообразие и различния им брой според различните източници.
Основните принципи според Закона за счетоводство са:
Счетоводната сметка е средство за извършване на информационен запис, показващ наличността в началото и края на периода, и което е по-важното – измененията  през периода в даден отчетен обект – вземане, задължение, дълготраен актив, материален запас и др. В счетоводната сметка се записва паричният израз на всички стопански операции, които са довели до промени в дадения стопански обект.
В счетоводната практика се използва т. нар. двустранна форма на счетоводните сметки. Строежът на двустранната форма на счетоводната сметка изисква сметката да се построи с две страни – лява и дясна. Лявата страна се нарича дебит 2 , а дясната – кредит 3  Съкращението на думите „дебит“ и „кредит“ е съответно Д-т и К-т. Освен тези две страни счетоводната сметка има и трета част – салдо, или остатък 4 , което е начално – в началото на периода, и крайно – в края на периода.
В счетоводството се води сметка за всяка балансова статия – активна и пасивна, което е основание счетоводните сметки да се разграничат на активни и пасивни сметки. Активните счетоводни сметки се откриват и водят за всеки вид актив при спазване на следните правила:
Пасивните счетоводни сметки се водят за даден вид пасив по правилото обратно на активните счетоводни сметки:
Счетоводните сметки се систематизират в списък, наречен сметкоплан. В него счетоводните сметки са подредени в следната структура: раздел, група, счетоводна сметка.
Всеки раздел обхваща еднородни по икономическа същност и функционално предназначение група сметки. Разделите се обозначават с цифрен код от 1 до 9.
Групата сметки конкретизира раздела и в нея се включват счетоводни сметки за отчитане на еднородни по функционална същност обекти и процеси от дейността на предприятието. Групите сметки се обозначават с двуцифрено число, като първата им цифра е кода на съответния им раздел, а втората цифра е от 0 до 9 и изразява поредността на групата в раздела. Например в Раздел 5. Сметки за финансови средства са обособени следните групи:
Счетоводните сметки в сметкоплана са конкретизация на групите и имат за код трицифрено число, което обозначава раздела и групата сметки, към които принадлежи счетоводната сметка и третата цифра от кода е поредния номер вътре в групата. Например в Група 50. Парични средства счетоводните сметки са конкретизирани по следния начин:
Сметкопланът може и да съдържа счетоводни сметки с 4-цифрен, 5-цифрен и дори повече цифрени номера. Това идва от спецификата на дейността на предприятието и от неговата необходимост да води аналитични и субаналитични сметки. Например, едно предприятие може да има няколко разплащателни сметки в няколко различни банки, тогава се обуславя нуждата да се води отчетност на движението и наличността на парични средства за всяка една разплащателна сметка и съответно Сметка 503. Разплащателни сметки в лева ще има следните аналитични сметки:
Регистърът е счетоводна книга, съдържаща обобщена счетоводна информация от първичните или вторичните счетоводни документи за еднородни по характера си стопански операции. Счетоводните регистри могат да бъдат за хронологично отчитане или систематично  отчитане. Основен регистър за систематично отчитане е Главната книга. Тя съдържа всички синтетични  счетоводни сметки с информация за начални и крайни салда, обороти  с посочване на кореспондиращи сметки.
Активите поначало са всичко, което предприятието притежава. Активите са придобити в резултат на предходни събития и контролирани от предприятието ресурси, от които се очаква бъдеща икономическа изгода. Според МСФО не се признава като актив в баланса ресурс, с който разполага предприятието, но от който не се очаква бъдеща изгода или не може да се определи надеждно неговата цена на придобиване/себестойност.
Пасивите са външните източници за финансиране на активите. Те са задълженията на предприятието и водят до намаляване на икономическата изгода. Собствен капитал са имуществото или права, които собствениците инвестират в предприятието . Затова собственият капитал означава каква част от активите на предприятието са собствени.
Собственият капиталът е израз на чистата стойност на предприятието :
Примери:
От дефинициите се извежда основното счетоводно равенство според МСФО, т.е. англосаксонската счетоводна система:
Според континенталната счетоводна система собственият капитал е също пасив, тъй като той принадлежи на собствениците . Пасивите показват кому принадлежат активите, а те са на кредиторите. Към това общо понятие се отнасят: притежателите на собствения капитал, доставчиците, търговските банки и всички други кредитори до размера на тяхното вземане. Затова по стойност, активите са равни на пасивите. От чисто икономическа гледна точка предприятието е на кредиторите, а не на персонала които работи в него, в т.ч. и не на изпълнителното тяло . Това е причината да може да се заличи от горната формула собствения капитал, за да остане равенството
Балансът показва активите и пасивите на отчетната единица. Двете страни на баланса – Актив и Пасив , са винаги равни . Например, предприятие при своята регистрация в съда регистрира основен капитал . В актива на баланса в този случай ще се запише сумата на внесения капитал като паричен ресурс, а в пасива ще се запише капиталът като задължение към съдружниците. Баланса има две форми. При двустранните баланси активите са в колонка вляво, а пасивите и собствения капитал – вдясно. При едностранната форма на баланса двете колонки се изписват последователно, като първо се посочват активите, а след тях пасивите и капитала.
Съгласно МСФО балансът няма задължителна форма. Но едната страна на баланса се нарича „Активи“, а другата – „Собствен капитал и пасиви“. Изисква се активите и пасивите да се представят като текущи/нетекущи, освен ако не е по-подходящо да се представят според ликвидността им – дългосрочни/краткосрочни .
Съгласно Националните стандарти за финансови отчети на малки и средни предприятие, последна промяна в сила от 1 януари 2008 година, счетоводният баланс има следната структура:
АКТИВ
ПАСИВ
Финансовите отчети са източници на цялостна обобщена счетоводна информация за даденото предприятие. Основното изискване към тях е да дават вярна и честна представа за имущественото и финансовото състояние и за резултата от дейността на предприятието. Финансовият отчет е съставен от следните компоненти според НСФОМСП:
Според МСФО компонентите на финансовия отчет са:
Финансовите отчети според предназначението си могат да бъдат:
Ако предприятието отговаря на поне два от трите критерии, посочени в чл. 38 от Закона за счетоводството, то външните финансови отчети подлежат на проверка и заверка от външен одитор .
