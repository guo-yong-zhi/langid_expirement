Луций Росций Елиан Меций Целер  e сенатор на Римската империя през 1 и 2 век.
Произлиза от Тараконска Испания и вероятно е син на Марк Росций Целий .
През 87 г. Росций е трибун в IX Испански легион и има успехи против хатите. Става квестор, народен трибун и претор по времето на император Домициан. През ноември и декември 100 г. Росций е суфектконсул заедно с Тиберий Клавдий Сакердот Юлиан. След това е проконсул на Африка от 116/117 до 117/118 г. Вероятно е брат на Марк Меций Целер .
