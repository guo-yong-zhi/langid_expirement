Александър Христов Самарджиев е български общественик от Македония.
Александър Самарджиев е роден в Солун. Работи като хотелиер и търговец. Касиер на Солунското благотворително братство в София.
Към 1941 година е съветник в Националния комитет на Съюза на македонските емигрантски организации. 1 
На 10 ноември 1941 година е избран за председател на Солунския български клуб. 2  3  Самарджиев обаче влиза в конфликт с генерал Атанас Жилков и офицера за връзка към германското командване Любомир Митков и през февруари 1942 година е отстранен от длъжността си и председателството на Солунския български клуб е поето от Димитър Шанов. 4  Няколко месеца по-късно, в края на лятото на 1942 година, Самарджиев, заедно с други членове на Клуба, се опитва да измести Шанов, обвинявайки го в злоупотреба и превишаване на правата, но това не става, тъй като Шанов има подкрепата на Митков. 5 
След Деветосептемврийския преврат в 1944 година е изселен от София в Гложене и по-късно арестуван, през 1945 година е съден по процеса на Дванадесетия върховен състав на Народния съд. 6 
