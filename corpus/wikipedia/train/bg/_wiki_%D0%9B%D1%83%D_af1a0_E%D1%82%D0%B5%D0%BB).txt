Лудвиг Рудолф  от род Велфи , е херцог на Брауншвайг и Люнебург, от 1690 до 1707 г. граф на Бланкенбург, от 1707 до 1731 г. княз на Бланкенбург и от 1731 до 1735 г. княз на Брауншвайг-Волфенбютел.
Той е най-малкият син на херцог Антон Улрих  и съпругата му Елизабет Юлиана , дъщеря на Фридрих фон Шлезвиг-Холщайн-Норбург.
Интересите му са основно в областта на науките и военното дело. Още на 19 години като генерал-майор той е на военна служба при император Леополд I. През 1690 г. попада в плен на французите след победата на войската на крал Луи XIV в битката при Фльорюс. Заради висшия си произход той е освободен същата година. От радост баща му му подарява Графство Бланкенбург на Харц. 1  През 1707 г. графството Бланкенбург е издигнато в ранг на княжество от император Йозеф I.
През 1731 г. Лудвиг Рудолф наследява от по-големия си брат херцог Август Вилхелм  Княжество Брауншвайг-Волфенбютел, което е с финансови задължения.
Лудвиг Рудолф умира през 1735 г. и е погребан в катедралата на Брауншвайг. Понеже той няма мъжки наследник, княжеството Брауншвайг-Волфенбютел е наследено от братовчед му Фердинанд Албрехт II от страничната линия Брауншвайг-Волфенбютел-Беверн.
Лудвиг Рудолф се жени на 22 април 1690 г. в Аурих за принцеса Кристина Луиза фон Йотинген-Йотинген , дъщеря на имперския граф  Албрехт Ернст I фон Йотинген-Йотинген  и съпругата му херцогиня Христина Фридерика фон Вюртемберг . Те имат четири дъщери:
