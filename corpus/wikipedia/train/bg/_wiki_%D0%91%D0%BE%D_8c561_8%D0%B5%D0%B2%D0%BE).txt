Борино  е село в община Крушево на Северна Македония. 
Селото е разположено в северозападния край на Прилепското поле.
В „Етнография на вилаетите Адрианопол, Монастир и Салоника“, издадена в Константинопол в 1878 година и отразяваща статистиката на мъжкото население от 1873, Боорино  е посочено като село с 34 домакинства и 103 жители мюсюлмани и 57 българи. 1 
Според статистиката на Васил Кънчов  от 1900 година Борино е населявано от 200 жители, всички арнаути. 2  Според Никола Киров  към 1901 година Борино има 40 турски къщи. 3 
След Междусъюзническата война селото попада в Сърбия.
На етническата си карта на Северозападна Македония в 1929 година Афанасий Селишчев отбелязва Борино като албанско село. 4 
