Цеко Николчов Торбов е български правист, философ и университетски преподавател . Известен с преводите си на Имануел Кант, направени с неговата съпруга Валентина Топузова, той е смятан за най-значимия в България последовател на Имануел Кант в областта на философията на правото. 1 
Роден е в 1899 г. в Оряхово в семейство по произход от арумънското село Гопеш, Битолско. Баща му е първи братовчед с архитект Наум Торбов. Защитава докторат по право в Гьотинген през 1923 г. Впоследствие преподава международно право, философия на правото и немски в България. Между 1956 и 1980 г. превежда основните съчинения на Кант. За тях получава Хердерова награда от Виенския университет през 1970 г. Преподавал е в Софийския университет, както и във Висшето училище за финансови и административни науки  2 .
Цеко Торбов има принос за подобряване на италианския превод на „Критика на чистия разум“.
В Нов български университет на името на Цеко Торбов е кръстена аудитория. 3 
На 15 май 2019 г. е организирана национална научна конференция по повод 120 години от рождението му. 4 
