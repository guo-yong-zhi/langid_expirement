„Stained Class“ е четвърти студиен албум на британската хевиметъл група Judas Priest, издаден 1978 г.
Считан от много фенове за най-добрата работа на групата, Stained Class предлага по-опростен звук от обичайните за групата китарни рифове. Освен това албумът представя новия начин на изписване на името на групата. Това е последния от тъй наречените, „класически“ албуми на Judas Priest.
Stained Class донася на групата гневът на гражданските движения, след като през 1985 г., двама тийнейджъри правят опит за самоубийство, слушайки „Better By You, Better Than Me“ . В обвинението се твърди, че групата записва послания в песента, които могат да бъдат чути, ако плочата се пусне наобратно . Делото от 1990 г. бива прекратено. Въпросната песен е кавър на Spooky Tooth .
Това е единствения албум, в чието написване участват и всички членове на групата .
През 2001 г., албумът е ремастериран и са добавени две бонус парчета. През 2004 г., британското списание Metal Hammer обявява Stained Class  за най-тежкия албум на всички времена.
