Ива Николова е българска поетеса, журналист, публицист и преводач от руски език. 1  Членува в Съюза на българските писатели и Съюза на българските журналисти. Има награди за поезия и журналистика. 2 
Ива Николова е родена на 21 април 1958 г. в град Нова Загора, България. Завършва Националната математическа гимназия „Иван Гюзелев“ в Габрово, 2  след което и специалност Поезия в Литературния институт „Максим Горки“ в Москва, а по-късно специализира Чешки език и литература в Прага. 1 
Работила е като редактор и журналист в редица литературни издания и вестници, между които вестниците „Новинар“, „Политика“, Монитор. 1 
Тя е автор на книгите „Стихове с молив, подострен опасно“, „Смъртта на синята мечта“, „Извън рамката. Портрети“. 1 
През 2005 г. е преводач в българския дублаж на руския сериал „Бригада“  за Българската национална телевизия.
От 2010 г. Ива Николова започва да пише за сочения като клюкарски уеб сайт „Разкрития“, където се занимава основно със сензационни скандали около известни български публични личности. 3 
През април 2010 г. е кандидат за кмет от Синята коалиция, на частичните местни избори в Габрово. 4  1 
През 2011 г. Ива Николова става директор на NBT. 5 
През 2014 г. журналистката става известна със скандалното напускане на телевизия ТВ7, където обявява в ефир намеренията си да напусне предаването „Гореща точка“ заради недоволството си от отказите на известни политици да гостуват в нейното предаване. 6 
Ива Николова е политически автор в уеб сайта „Блиц“.
През февруари 2016 г. Ива Николова се замесва в нов скандал, след като се нахвърля в ефир на журналиста Сашо Диков в предаването „Здравей България“ на телевизия НОВА. 7 
През последните няколко години тя работи в Aгенция „ПИК“ и „ПИК ТВ“, които поддържат изцяло про-правителствена политика, а коментарите на Николова са подчертано в подкрепа на ПП „ГЕРБ“.
