Мало Турчане или Мало Турчани  е село в Северна Македония, в община Гостивар.
Селото е разположено в областта Горни Полог южно от град Гостивар в южните склонове на Сува гора.
В началото на XIX век Мало Турчане е албанско село в Гостиварска нахия на Тетовска кааза на Османската империя. Според статистиката на Васил Кънчов  в 1900 Мало Турчани има 115 жители арнаути мохамедани. 1 
През 1913 година селото попада в Сърбия. Според Афанасий Селишчев в 1929 година Мало Турчане е село в Големотурчанска община в Горноположкия срез и има 42 къщи със 198 жители българи и албанци. 2 
Според преброяването от 2002 година селото има 1013 жители. 3 
