„Били Едуардс и непознатият“  е американски късометражен спортен ням филм от 1895 година на продуцента и режисьор Уилям Кенеди Диксън с участието на Били Едуардс и непознат боксьор, по прякор Уоруик. 1 
Треньорът по бокс и спортен журналист Били Едуардс, бивш боксьор в лека категория, приема предизвикателството на неизвестен боксьор, по прякор Уоруик, да участва в демонстративен боксов мач. Мачът е бил с продължителност от пет рунда по 20 секунди. Голяма зрителска аудитория заема местата покрай ринга, за да наблюдава двубоя. 2 
Снимките на филма протичат в лабораториите на Томас Едисън в Ню Джърси. Заснети са пет рунда по 20 секунди, всеки от които е бил демонстриран през кинетоскоп. До наши дни са се запазили кадри само от един рунд. 4 
