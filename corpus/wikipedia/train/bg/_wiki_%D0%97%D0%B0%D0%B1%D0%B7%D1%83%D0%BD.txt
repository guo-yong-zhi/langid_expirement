Забзун  е село в Република Албания, община Либражд, област Елбасан.
Селото се намира в областта Голо бърдо.
В „Етнография на вилаетите Адрианопол, Монастир и Салоника“, издадена в Константинопол в 1878 година и отразяваща статистиката на мъжкото население от 1873, Забзун  е посочено като село с 60 домакинства, като жителите му са 114 албанци мюсюлмани. 1 
Според статистиката на Васил Кънчов   в Забзун живеят 400 души албанци мохамедани. 2 
През 1913 година в резултата на Балканската война Забзун влиза в границите на новосъздадената Албания.
В рапорт на Сребрен Поппетров, главен инспектор-организатор на църковно-училищното дело на българите в Албания, от август 1930 година Забзун е отбелязано като село с 15 къщи албанци. 3 
В 1940 година Миленко Филипович пише, че Забзун е албанско село с около 180-200 къщи. 4 
До 2015 година селото е част от община Стеблево.
