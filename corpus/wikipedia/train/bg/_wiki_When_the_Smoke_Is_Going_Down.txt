When the Smoke Is Going Down е „мощна рок балада“ 1  на германската рок група „Скорпиънс“, включена в осмия им студиен албум Blackout, издаден от „Мъркюри Рекърдс“ на 29 март 1982. 2  Песента се отнася за музикалните турнета на групата, а заглавието - от факта, че след като публиката напусне даден концерт, нейното настроение все още се усеща. След като Рудолф Шенкер композира мелодията, групата не остава доволна от резултата, но въпреки това Клаус Майне решава да напише текст за феновете на „Скорпиънс“. 3 
Първоначално през 1982 г., When the Smoke Is Going Down е издадена като сингъл само във Филипините от „Ар Си Ей Рекърдс“ в две отделни издания, заедно с песента Now!  на обратната страна на плочата, 4  докато основната звукозаписна компания, с която „Скорпиънс“ по това време работят – „Мъркюри Рекърдс“, издава песента като сингъл в Бразилия през 1985 г., заедно с Always Somewhere от албума Lovedrive. 5 
Въпреки огромния търговски успех на Blackout, 6  7  When the Smoke Is Going Down не успява да постигне успех в международните класации за сингли и почти не попада в класациите, въпреки това заема позиция №1 в Полша в продължение на 4 седмици. 8 
За първи път, When the Smoke Is Going Down е изпълнена на живо от „Скорпиънс“ на 30 юни 1982 г. в Каламазу, САЩ, като част от световното концертно турне Blackout Tour. 9  Още на същото турне обаче песента спира да се изпълнява на живо и така чак до 1993 г., когато по време на Face the Heat Tour влиза отново в репертоара на групата, като след кратко прекъсване в края на 90-те и началото на 00-те, тя става постоянно част от изпълненията на живо на „Скорпиънс“ 9  и с общо до момента над 250 изпълнения на живо, това е една 30-те най често свирени от групата песни. 10 
When the Smoke Is Going Down е издадена и в още няколко официални албума на групата, записаните на живо Live Bites , 11  Live 2011 - Get Your Sting & Blackout  12  и MTV Unplugged in Athens , 13  както и в компилациите Gold Ballads , 14  Best  15  Still Loving You  16  и Born to Touch Your Feelings: Best of Rock Ballads. 17 
Страна едно: Blackout ·  Can't Live Without You ·  No One Like You ·  You Give Me All I Need ·  Now!
Диск едно: Ladies and Gentlemen ·  Sting in the Tail ·  Make it Real ·   Bad Boys Running Wild ·  The Zoo ·  Loving You Sunday Morning ·  Send Me an Angel ·  Holiday ·  Tease Me Please Me ·  Kottak Attack 
Диск едно: Sting in the Tail ·  Can't Live Without You ·  Pictured Life ·   Speedy's Coming ·  Born to Touch Your Feelings ·  The Best is yet to Come ·  Dancing with the Moonlight ·  In Trance ·  When You Came into My Life ·  Delicate Dance ·  Love is the Answer ·  Follow Your Heart
