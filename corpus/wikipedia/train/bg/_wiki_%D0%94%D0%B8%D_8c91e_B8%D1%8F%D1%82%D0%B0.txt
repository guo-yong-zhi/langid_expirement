„Дискретният чар на буржоазията“  е френски сатиричен филм от 1972 година, режисиран от Луис Бунюел. Автори на сценария са Бунюел и Жан-Клод Кариер, а главните роли се изпълняват от Фернандо Рей, Пол Франкьор, Делфин Сериг, Стефан Одран, Бюл Ожие, Жан-Пиер Касел. По-късно Бунюел определя филма като втора част на своеобразна трилогия, включваща още „Млечният път“ и „Призракът на свободата“ и посветена на „търсенето на истината“. 1 
В основата на сюрреалистичния сюжет са неуспешните опити на група представители на висшата класа да обядват заедно.
През 1973 г. филмът печели награда „Оскар“ за най-добър чуждоезичен филм.
