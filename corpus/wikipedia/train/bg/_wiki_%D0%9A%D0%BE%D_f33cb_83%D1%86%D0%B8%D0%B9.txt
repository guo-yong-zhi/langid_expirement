Конфуций  е китайски мислител и философ, от чиито учения произлиза конфуцианството, повлияло живота и мисленето на хората в Китай, Япония, Корея и Виетнам.
Той е измежду най-влиятелните личности в китайската и световната история и религия. Приживе е наричан „учител на 10 000 поколения“. Съвременник е на Лао Дзъ и дори някои го смятат за негов ученик.
Да се придържаш към мъдростта на традицията, но и да проверяваш дали издържа на времето и дали не е повлияна от егоистични интереси, е основната житейската мъдрост на Учителя 1 .
Истинското име на Конфуций е Кун Циу , но китайците обикновено го наричат Кун Дзъ . Дзъ  означава „специалист“/„учител“ и почти всички китайски философи го имат в името си – Лао Дзъ , Джуан Дзъ , Сун Дзъ . Така Кун Дзъ означава Учителя Кун. По-късно, за да добавят още повече тежест към името, добавят Фу , което означава „голям“/„велик“, и така се получава Кун Фудзъ  – Великият учител Кун. През 16 век името Кун Фудзъ е транскрибирано на латински от мисионера Микеле Руджери като Confucius и тази форма става основа на имената, използвани в повечето европейски езици, включително и българската – Конфуций.
Съгласно китайската традиция, освен личното си име, получено при раждането, Конфуций има и официално име, което се дава на около двадесетгодишна възраст – Джун Ни (仲尼). Посмъртно той получава официално и няколко други имена. През 1 век е наречен Боачънсюеннигун (褒成宣尼公, „Соченият за похвала господар Ни“), през 16 век – Джъшънсиеншъ (至聖先師, „Най-мъдрият почитан починал учител“), а също и Джъшън (至聖, „Най-великият мъдрец“), Сиеншъ (先師, „Пръв учител“) и Уаншъшъбяо (萬世師表，, „Пример за учителите през вековете“.
Кун Дзъ или наричан още Конфуций, традиционно се приема, че е роден през 551 пр.н.е.. Това е през Периода на пролетта и есента от китайската история, в зората на движението на Стоте философски школи. Конфуций е роден в град Цюфу, в древното китайско княжество Лу , в семейството на дребен, обеднял благородник, избягал от китайската държава Сун.
В Записки на великия историк , съставени четири века след смъртта на Конфуций, се споменава, че той е бил извънбрачен син . Когато се родил, баща му бил на седемдесет години, а майка му – само на осемнайсет. Когато Конфуций бил на три, баща му починал, и майка му го отгледала сама в дълбока бедност. По произход, той бил свързан с увеличаващата се обществена прослойка Ши , която се намирала между стария нобилитет и обикновените хора в обществената йерархия.
Казват, че като дете Конфуций обичал да поставя ритуални вази на масата за жертвоприношения. На деветнайсет годишна възраст, той се оженил за младо момиче на име Чи Чуан , което родило първото му дете, сина му Кон Ли  през следващата година. Конфуций работил като пастир, чиновник и счетоводител. Когато бил на 23, майка му починала и той влязъл в тригодишен официален траур.
Като младеж, той работил като дребен администратор в Лу и се издигнал до поста министър на правосъдието , когато навършил петдесет и три. След двугодишна служба на поста, Конфуций го напуснал поради несъгласие с политиката на княза на Лу.
Според Мисли на Конфуций, Лу била просперираща държава именно заради мъдрото управление на Конфуций, но това едва ли е вярно, тъй като той не е заемал високопоставена позиция нито в Лу, нито някъде другаде. Според една легенда, в съседната държава Чи  се притеснили, че Лу става твърде силна и решили да саботират развитието на Лу като изпратили 100 великолепни коня и 80 красиви танцьорки на владетеля на Лу. Той се отдал на веселби и удоволствия, които продължили три дни, през които владетелят въобще не поглеждал държавните и религиозни дела. В знак на неодобрение към поведението на господаря, Конфуций напуснал Лу.
Той започнал дълго пътуване  из малките царства в Северен и Централен Древен Китай, включително държавите Уей , Сун , Чен  и Кай . Навсякъде проповядвал политическите си възгледи и никъде не ги видял приложени на практика.
Според Мислите, на шейсет и осем годишна възраст Конфуций се върнал у дома и прекарал последните години от живота си в обучение на ученици и предаване на старите мъдрости чрез пет книги, наречени Петте класики. В една от тях е записано последното послание на мъдреца към царство Лу и неговите ученици: „Мислиш ли различно – развиваш, мислиш ли логично – поправяш, грешиш ли – се научаваш, но само съчетани водят до прогреса“
Поразен от загубата на сина си и на любимия си ученик, Конфуций починал на 72  годишна възраст.
Учението на Конфуций се основава на патерналистката концепция за държавата, където владетелят е pater familias „баща на семейството“. Конфуций приема, че държавата е едно голямо сплотено семейство. Членовете на държавата свързани един с друг така здраво и многостранно, както и членовете на семейството, където всичко се гради на уважението, предаността, доверието и отговорността на един към друг. На основата на традицията той извежда и нормите на авторитета като основа на нормативността в държавата. Конфуций определя 5 вида отношения между хората:
Във всички тези отношения е налице подчинението на по-нископоставения към по-високопоставения.
В своята книга „Лун Ю“ Конфуций се представя като прост „проводник, който не е изобретил нищо“. 2  Най-важното според Конфуций е учението и опознаването, 3  4  което е причината той да бъде възприеман от китайците като „Най-великият учител“. 5  Без да се стреми да изгради систематична теория за живота и обществото или да установи формални ритуали, той иска неговите ученици да мислят задълбочено и самостоятелно и непрестанно да изучават околния свят, 6  7  8  най-вече с помощта на древните текстове и съпоставяйки съвременните етични проблеми с исторически събития или с някогашни прояви на чувства, запазени в поезията на сборника „Шъ Дзин“. 9  10  11 
)
