Квинт Салвидиен Руф Салвий  е римски военачалник и един от най-близките съветници на Октавиан в ранните години на политическата му дейност.
Въпреки че е от беден произход 1  2  Руф заедно с Марк Агрипа са сред най-добрите приятели на Октавиан. 3  Руф и Агрипа са заедно с Октавиан в Аполония по времето на убийството на Цезар през 44 пр.н.е. 4  След като до тях достига вестта за смъртта на Цезар, Руф и Агрипа съветват Октавиан да заповяда на легионите от Македония да тръгнат към Рим, срещу убийците на Цезар. 5  Пренебрегвайки този съвет Октавиан решава да плава по море към Италия с малка свита. 6  По време на гражданската война, която следва смъртта на Цезар, Салвадиен Руф се превръща в един от най-доверените военачалници на Октавиан. 7 
През 42 пр.н.е. води флота на Октавиан срещу Секст Помпей, който е взел контрола над Сицилия и от там тормози бреговете на Италия. Първоначално Руф има успех срещу Попмей и го побеждава в морска битка в близост до Региум, 8  9  но след това е победен в морска битка при пролива на Месана и Сцилеум , недалеч от първата му победа, главно поради липсата на опит на неговия екипаж. 7  10  11 
Когато Октавиан се връща от Гърция след битката при Филипи, Руф е изпратен в Испания с шест легиона, 12  но бързо е привикан обратно в Италия за да се изправи срещу Луций Антоний и Фулвия Антония , които въстават срещу Октавиан, започвайки така наречената Перузинска война. 13  Октавиан е отблъснат Нурсия и започва обсада на град Сентинум. Луций, който е в Пренесте потегля към Рим, научавайки за това Октавиан потегля по Виа Фламиния към Рим изпращайки инструкции на Руф, който пътува с шест легиона през Умбрия да продължи с обсадата на Сентиум. 14  С приближаването на войските на Октавиан, Луций Антоний изоставя Рим с намерението да се присъедини към лейтенантите на Антоний – Квинт Фуфий Кален, Вентидий Бас и Азиний Полион в Галия. 14  Октавиан окупира Рим без кръвопролития, след което изпраща Агрипа да преследва Луций Антоний от юг. 14 
Първият ход на Агрипа е да превземе Сутриум – важен град за Луций Антоний намиращ се на Виа Касия. 15  Агрипа се опитва да привлече вниманието на Луций към себе си и да осигури достатъчно време на Квинт Руф, които превзема Сентинум и Нурсия 16  17  да дойде от североизток и да приближи войските на Луций по Вия Фламиния в тил. 15  Планът на Агрипа успява, Луций се връща назад към Сутриум и за негова изненада разбира, че пътят на север е блокиран от Руф. Не смеейки да рискува битка, Луций се отправя на север по Вия Касия към офицерите на брат си, докато Руф възпрепятства напредването му, а Агрипа атакува тилът му. Докато Луций напредва на север, генералите на Октавиан се опитват да го приклещят в дефилетата на Етрурия през които преминава Вия Касия. 15  Виждайки, че няма да може да стигне до Галия, Луций се връща към Перузия, където е обсаден от комбинираните армии на Октавиан, Руф и Агрипа. 18 
Октавиан подобно на Цезар при Алезия, обгражда Перузия с укрепления за да предотврати евентуално бягство от града и да обезкуражи нападения от лейтенантите на Антоний. 14  19  20  Вентидий Бас, Азиний Полион и Мунаций Планк с тринадесет легиона под тяхно командване се опитват да вдигнат обсадата на града, но не успяват след като Агрипа и Руф им нанасят тежки поражения. Тримата пълководци изоставят Луций и Фулвия на произволът на съдбата и се оттеглят. 21  22  Луций Антоний е принуден да се предаде след няколко месеца на обсада . 23  24 
След края на войната, Октавиан изпраща Руф като губернатор на Галия 10  25  с голяма армия от единадесет легиона. Руф е определен за един от консулите за 39 пр.н.е., въпреки че не е достигнал до сенаторски ранг. 10  26  27 
Въпреки всичките отличия и голямото доверие на Октавиан към него, когато Антоний идва от изток с голяма армия да се изправи срещу приятеля му, Руф предлага на Антоний да дезертира при него с цялата си армия. 28  Вероятно тази предателска оферта достига до Антоний след като той е сключил договор с Октавиан . Антоний уведомява Октавиан за предателството на Руф, 28  който е обвинен от сената в държавна измяна и осъден на смърт. 29  Руф умира през 40 пр.н.е., не е ясно дали хората на Октавиан са го убили или Руф е предпочел да се самоубие. 10  28  30 
