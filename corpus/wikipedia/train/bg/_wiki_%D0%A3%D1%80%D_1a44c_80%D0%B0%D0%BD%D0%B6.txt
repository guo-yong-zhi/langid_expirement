Уравнение на Ойлер – Лагранж  са основни формули във вариационното смятане, с чиято помощ се търсят стационарни точки и екстремуми на функционали. В частност, тези уравнения намират широка употреба в задачи за оптимизация и в механиката, където заедно с принципа на най-малкото действие се използват за изчисляване на траектории. В теоретичната физика това са  уравнения на движението в контекста на получаването им от израза за действие .
Използването на уравненията на Ойлер – Лагранж за намиране на екстремум на функционала в известен смисъл е аналогично на използването на теоремата от диференциалното смятане, според която гладка функция може да има екстремум само в точката, в която първата производна става нула . По-точно, това е директно обобщение на съответната формула в случая на функционал – функция на безкрайномерен аргумент.
Уравненията са изведени от Леонард Ойлер и Жозеф Луи Лагранж около 1750 година.
