Дублиращият национален отбор на Русия по футбол е втори състав на националния отбор. В него играят футболисти от разширения състав на националния отбор, които не попадат в списъка на треньора. Отборът съществува в периодите 1993-2004 и 2011-2012
Отборът е създаден през януари 1993, като футболистите на Локомотив Моква играят като дублиращ национален отбор на Русия 3 контроли в Индия. Отборът играе само контролни и неофициални срещи. През 1995 дублиращият отбор побеждава първият тим на „Сборная“ с 4-2. През 2004 отборът е разформирован след като е изиграл 10 мача в цялата си история. През 2011 дейността му е възобновена, а треньор е Юрий Красножан. Първият си мач под негово ръководство отборът играе срещу младежите на Русия на стадион Локомотив в Нижни Новгород и побеждава с 2-1. През 2012 участва в International Challenge Trophy, където вторият тим на Русия побеждава Белгия с 4-0. След смяната на ръководството в РФС вторият отбор на „Сборная“ е закрит поради недостатъчно финансиране.
Дублиращият национален отбор на Русия няма постоянен домакински стадион. Отборът е изиграл по 1 среща на стадионите Локомотив в Нижни Новгород, Динамо в Брянск, Ахмат-Арена в Грозни, КАМАЗ в Набережние Челни и Олимп 2.
В първите 3 мача като дублиращ национален отбор на Русия играе Локомотив . 1 
