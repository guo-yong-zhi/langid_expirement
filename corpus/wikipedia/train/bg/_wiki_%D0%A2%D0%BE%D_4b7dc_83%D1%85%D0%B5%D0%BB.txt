Томас Тухел  е бивш германски футболист и настоящ треньор.
Тухел е юноша на Аугсбург. От 1992 до 1994 играе за тогава втородивизионния Щутгартер Кикерс. След това се присъединява към третодивизионния ССВ Улм, където през 1998 прекратява кариерата си поради хронична контузия.
Томас Тухел започва треньорската си кариера през 2000 година, когато поема младежкият отбор на Щутгарт. След това, през 2005 се завръща в родния си Аугсбург, където в продължение на 3 години води втория отбор на клуба. На 3 август 2009 е обявен за старши-треньор на Майнц 05. Това е първият професионален отбор, воден от Тухел. През сезон 2010/11 Майнц започва шампионата със седем поредни победи, включително и над Байерн Мюнхен. В крайна сметка отборът завършва сезона на 5-о място, което го класира за Лига Европа. След като за втори път в кариерата си класира Майнц за Лига Европа, през сезон 2013/14, Тухел подава оставка. Равносметката от престоя му в Майнц е 72 победи, 46 равенства и 64 загуби, което е рекорд. На 19 април 2015 е обявено, че Тухел ще замени Юрген Клоп на начело на Борусия Дортмунд след края на сезон 2014/15. Под неговото ръководство Борусия започва следващият сезон силно, като записва серия от 11 поредни победи.
