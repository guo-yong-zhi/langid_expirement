Обикновен тайпан, крайбрежен тайпан или просто тайпан е змия от семейство Аспидови. Има два подвида: новогвинейски тайпан  и северозараден тайпан .
Обикновено на дължина достига 2 – 3 m, но са залавяни и по-големи екземпляри ,  m. На цвят най-често е в различни оттенъци на кафявото или охра. Може да е жълтеникав или с лек зеленикав оттенък. Главата обикновено е по-тъмна от тялото. Коремът е светъл. Очите са големи, кръгли. Отровна. Отровните зъби са предни, големи  cm. Отровата е мощен невротоксин който убива човек за 45 минути.
Австралия. Източното крайбрежие, източно от Големия водоразделен хребет, от нос Йорк до Бризбейн. В миналото се е срещал и на полуостров Арнемланд, но вече се смята, че е изчезнал от там. Обитава крайбрежни храсталаци и редки гори, среща се в ниви и плантации. Не се притеснява от човека, на места живее в близост до него.
Изключително агресивна и бърза змия. Когато е обезпокоена имитира кобра, издига предната част на тялото си и едва забележимо раздува шия. Храни се главно с мишки и плъхове, рядко с жаби, птици, други змии. Преди да дойдат европейците се е хранела главно с бандикути , но впоследствие си е сменила диетата, започвайки да се храни с привнесените гризачи. Женските са малко по-едри от мъжките. Снася между 10 и 20 яйца. Активна рано сутрин, привечер и нощем.
През 1950 г. от ухапване на Тайпан загива херпетологът, Kevin Buden – един от учените с най-голям принос при изучаването на тази змия. Смята се, че обикновеният тайпан и континенталният някога са били един вид, но при издигането си, Голямата вододелна планина е разделила популациите, вследствие на което са се формирали два нови вида. За неговия подвид новогвинейски  тайпан  се знае сравнително малко: обитава южна и югоизточна Нова Гвинея. На дължина достига около 2 m. На цвят е от тъмносив, кафяв, кафеникав до черен. Често на гърба има червеникава линия. Коремът е от ярко жълт до оранжев. Главата е по-тъмна от тялото. Силно отровен. Среща се в джунгли, дъждовни гори, речни долини. Храни се с жаби, гущери, дребни бозайници.
