Динчо Петров Велев  е български партизанин, офицер Българската народна армия , член на БКП 1 .
Динчо Велев е роден на 5 декември 1921 г. в пазарджишкото село Смилец. Завършва пазарджишката гимназия . Като ученик е приет за член на РМС . От юни 1944 г. е член на БКП.
Участва в Съпротивителното движение по време на Втората световна война. От март до септември 1943 г. е ятак на партизани и секретар на РМС в родното си село. През 1943 г. излиза в нелегалност и става партизанин в Партизанска бригада „Георги Бенковски“. Бил е командир на чета и помощник-командир е на бригадата. Участва и във войната срещу Нацистка Германия , като командир на рота.
След 9 септември 1944 г. служи в БНА. Командир е на рота в 27-и пехотен полк . От декември 1944 до септември 1945 г. учи във Военното училище в София. След това до декември 1946 г. е командир на курсантски взвод училището. Между декември 1946 и декември 1947 г. е командир на дружина в 27-и пехотен полк. Завършва Военната академия „Михаил Фрунзе“ . През ноември 1950 г. е назначен за заместник-началник на Оперативния отдел на втора армия. Остава на този пост до април 1951 г. Между април и декември 1951 г. е началник на Оперативния отдел на втора армия.
От януари 1952 г. като полковник е временен командир на осемнадесета мотострелкова дивизия 2 . От февруари 1952 г. е полковник, а от 3 октомври 1957 г. е повишен в звание генерал-майор. Остава командир на дивизията до декември 1953 г. Командир на Втора мотострелкова дивизия в Стара Загора . 3  Началник на военновременния щат на БНА от 15 декември 1962 г. Командир на Втора армия  4 . Бил е началник на Управление „Бойна подготовка“ в МНО. Към 1976 г. е началник на Управление „Бойна подготовка“ на Командване Сухопътни войски 5 .
Съдебен заседател от военната колегия на Върховния съд на Народна република България от 17 юли 1981 г. Достига до звание генерал-лейтенант през 1969 г. 6 . Създател на алпийските подразделения на Българската армия .
Автор на книгата „Маньовърът в общовойсковия бой в планината“  и мемоарните книги „Огньовете горят“  и „Дълг и младост“ .
Динчо Велев е вуйчо на Иван Гарелов, български журналист.
