„Отмъстителите: Война без край“  е американско фентъзи филм от 2018 г. за едноименния екип супергерои „Отмъстителите“ на Марвел Комикс. Режисьори са Антъни и Джо Русо, а сценарият е на Кристофър Маркъс и Стивън МакФийли. Това е 19-ият филм в киновселената на Марвел и е продължение на Отмъстителите: Ерата на Ултрон. Премиерата в САЩ е на 27 април 2018 г. и филмът има продължение през 2019 г. – Отмъстителите: Краят. 2 
Във филма Отмъстителите и Пазителите на галактиката се опитват да предотвратят опитите на злия титан Танос  да събере всички Камъни на безкрайността и да застраши съществуването на Вселената.
След премиерата си в САЩ, и в световен мащаб, филмът отбелязва значителен финансов успех в бокс офиса, спечелвайки само от премиерния си уикенд над 630 млн. долара в цял свят и около 250 млн. долара в САЩ и Канада. Оценките на критиците за сюжета на филма, актьорския състав и визуалните ефекти са предимно положителни. Според гласовете на зрителите в Световната филмова енциклопедия , за момента филмът се нарежда на 15-о място във временната класация на IMDB – top 250.
Лудият титан Танос започва своята мисия да събере шестте Камъни на Безкрая, които ще му дадат силата да заличи половината от целия живот във вселената. Най-силните герои на Земята и Пазителите на Галактиката ще се изправят пред изпитанието на живота им и най-могъщия им враг.
