Сава Тодоров Киров е български дипломат и политик. През 1943 г. в продължение на един месец е външен министър на България в правителството на Добри Божилов.
Сава Киров е роден на 22 февруари  1893 г. в Хасково. През 1909 г. е сред основателите на един от първите футболни клубове в София. От 1913 до 1921 г. е председател на новосъздадения клуб ФК`13. През 1915 г. завършва „Право“ в Софийския университет „Св. Климент Охридски“.
От 1920 г. работи в Министерството на външните работи и изповеданията. От 1921 г. е на служба в посолството във Варшава, а след това – в Париж, където остава до 1935 г. След това е посланик във Варшава , Букурещ  и Анкара . През септември 1943 г. е назначен за министър на външните работи и изповеданията, но месец по-късно е освободен. През февруари 1944 г. става посланик във Франция и остава на този пост до 8 декември 1944 г. 1 
