Големият надпис от Севтополис  е документ на старогръцки език, от началото на III в. пр. Хр., намерен при разкопките на древния град Севтополис.
Текстът представлява клетва на съпругата Береника на Севт III и синовете ѝ относно задължения, поети от Севт. Надписът разкрива данни за организацията на тракийските градове Севтополис и Кабиле в началото на III в. Според надписа, и двата града имат агора . В Кабиле има храм на Артемида Фосфорос  и олтар на Аполон, а в Севтополис – храмове на Дионис и на Самотракийските богове.
Намерен при разкопки в т.нар. „дворец“ в Севтополис през 1953 г. Издялан е в 37 реда върху каменна плоча с фронтон, с размери 63 х 25 см, дебелина 6 см.
Тази пък клетва да бъде написана на каменни плочи ,  да бъдат поставени –  в  Кабиле във Фосфориона,  на агората при олтара на Аполон, а  – в Севтополис – в храма на Великите богове и  – на агората в храма на Дионис до олтара.
А на заклелите се и на тези, които спазват клетвите, да им бъде за добро и за щастие, а от страна на Береника да останат в сила по отношение на него и старите  клетви .
 Превод  1 