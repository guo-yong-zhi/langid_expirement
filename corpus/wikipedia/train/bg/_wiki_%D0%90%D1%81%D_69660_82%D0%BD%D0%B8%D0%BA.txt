Астероиден спътник е астероид, който обикаля в орбита около друг астероид като негов естествен спътник. Смята се, че много астероиди имат спътници. Откриването на астероидни спътници  е много важно, защото по изчисленията от техните орбити се правят заключения за тяхната плътност и маса, физически характеристики, които не могат да се открият по друг начин.
В допълнение към термина спътник или луна, терминът двоен  се използва за обект, който има придружаващ го друг обект . По-големият обект се нарича първичен, а по-малкият – вторичен. Когато астероидът и неговият спътник имат съпоставими размери, говорим за двойни астероиди. Двата астероида от системата се въртят около общ център на тежестта. Известни са и тройни системи астероиди, напр. 93 Минерва.
