Раймунд Фугер  е имперски граф на Фугер от линията „Лилията“ , граф и господар на Кирхберг-Вайсенхорн, търговец и банкер.
Той е вторият син на банкера Георг Фугер  и съпругата му Регина Имхоф , дъщеря на Петер Имхоф  и Регина Валтер . Внук е на Якоб Фугер Стари  и Барбара Безингер . Брат е на Маркус  Фугер , каноник в Аугсбург, Регенсбург, и Антон Фугер , граф фон Кирхберг-Вайсенхорн.
След смъртта на баща му през 1506 г. за образованието на Раймунд се грижи Якоб Фугер . От есента на 1509 до 1510 г. Раймунд представя чичо си финансово-политически в дворцовия лагер на император Максимилиан.
От 1513 до 1535 г. Раймунд ръководи фирмата в Аугсбург. През 1525 г. той поема търговската империя на Фугер от бездетния му чичо, Якоб Фугер „Богатия“, заедно с брат си Антон Фугер и братовчед му Хиеронимус Фугер. От 1526 г. той е имперски концилор. Ок. 29 август 1535 г. във Виена той става граф на Кирхберг и Вайсенхорн. Раймунд и Хиеронимус признават Антон за шеф на фамилията. През 1534 г. Раймунд, заедно с брат му Антон, имат право да секат монети и от 1541 г. да управляват юридически страната си.
Раймунд събира скулптури и древни монети. Той произвежда също монети със своя образ. През 1528 г. купува господствата Микхаузен и Мюнстер от господарите фон Фрайберг. 2 
Умира от мозъчен удар на 3 декември 1535 г. в Микхаузен, Швабия, Бавария, на 46 години. Погребан е в църквата Св. Анна в Аугсбург.
Раймунд Фугер се жени на 16 януари 1513 г. в Краков за Катарина Турцо де Бетленфалва , дъщеря на Ян II Турцо де Бетленфалва, барон на Бетленфалва  и втората му съпруга Барбара  Бек . Те имат тринадесет деца: 3  4  5  6 
