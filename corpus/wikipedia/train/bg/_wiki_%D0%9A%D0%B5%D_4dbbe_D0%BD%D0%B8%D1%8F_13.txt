Кечмания 13  е тринадесетото годишно pay-per-view събитие от поредицата Кечмания, продуцирано от Световната федерация по кеч . Събитието се провежда на 23 март 1997 г. в Роузмънт, Илинойс.
Основното събитие е мач без дисквалификации между Гробаря и Психаря Сид за Световната титла в тежка категория на WWF, който Гробаря печели след намеса от Брет Харт. 1  Основните мачове на ъндъкарда са Брет Харт срещу Ледения Стив Остин в мач с предаване 2 , Легионът на смъртта и Ахмед Джонсън срещу Нацията на доминация в уличен бой, и Роки Маивиа срещу Султанът за Интерконтиненталната титла на WWF. 3 
Приходите от билети са общо 837 150 долара и 0,77 PPV рейтинг. 4  Това е единствената Кечмания в историята, която не е разпродадена. 5  Събитието като цяло получава смесени отзиви и е наречено едно от най-лошите в историята на Кечмания. Въпреки това, мачът между Брет Харт и Ледения Стив Остин получава висока оценка, наречен е един от най-великите мачове в историята на кеча и е посочен от някои като началото на Attitude ерата. 6 
ВАЖНО: Този шаблон се отнася единствено до авторските права върху съдържанието на статията. Добавянето му не отменя изискването да се посочват конкретни източници на твърденията, които да бъдат благонадеждни. 
