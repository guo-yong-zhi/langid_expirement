Кристоф Мекел  е германски поет, белетрист и график.
Роден е на 12 юни 1935 г. в Берлин, но прекарва детството си във Фрайбург/Брайзгау и през 1944 г. преживява бомбардировките на града по време на Втората световна война. Следва живопис в художествените академии на Фрайбург, Мюнхен и Париж. Предприема продължителни пътувания из Гърция, Скандинавия, Италия, Франция, Африка и Америка .
Своя лирически талант утвърждава още с първата си стихосбирка „Шапка-невидимка“  1  , издаваща стилистично сродство с лириката на Гюнтер Айх и Карл Кролов. Както в графическите си цикли, така и в поезията си, особено в „Хотел за лунатици“ , „Сирени в мъглата“  и „Пустоши“  Мекел изразява своето фантастично-приказно и в същото време апокалиптично светоусещане, пресъздадено с по детски гротескна и сюрреалистична образност. И следващите му поетически книги „Да пеем приживе“ , „В мастилото“  , „Баладите на Томас Балкан“ , „Песни от бунището“ , „Кого засяга“ , „Любовни стихове“ , „Киселина“ , „Сутерен“ , до стихосбирките от по-късните години – подборката „Сто стихотворения“ , „Зъби“ , „Кръв в обувката“ , „Почти без смърт в сянката на дърветата“  и „Душата на ножа“  – са озарени от силния дух на героична резигнация.
Поетът се установява да живее трайно в Берлин и Южна Франция.
Поетът става гост-професор в различни американски университети. Член е на Немската академия за език и литература в Дармщат.
