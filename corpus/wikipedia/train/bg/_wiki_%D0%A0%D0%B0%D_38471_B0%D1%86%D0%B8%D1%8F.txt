Ратификация  е процесът на придаване на юридическа сила на документ  по пътя на утвърждаването му от упълномощени лица или органи на дадена държава.
Ратификацията става факт след оформяне на специален документ, наречен ратификационна грамота. Страните си обменят такива ратификационни грамоти или ги депозират .
Ратификацията се използва за придаване на юридическа сила на международен договор или на конституция на федерация или конфедерация. Тя е един от способите за изразяване на съгласие и обвързаност с договора, за което служат подпис и печат.
