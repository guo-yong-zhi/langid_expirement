Газъл Ел-Махала е египетски футболен клуб основан през 1936 в Ел-Махала Ел-Кубра. Участва в Египетската висша лига. „Златното поколение“ на отбора е през 70-те години на ХХ век. Печели шампионската титла през 1973. През 1974 е финалист в Купата на африканските нации, а през следващата година е полуфиналист в същото състезание. Също така е четвърт-финалист в африканската Купа на носителите на купи през 2002. Отборът е шест пъти финалист в Купата на Египет , но така и не печели титлата. Заради прекъсването на Египетската висша лига на 10 март 2012, отборът, както всички други в първенството не завършва сезона.
