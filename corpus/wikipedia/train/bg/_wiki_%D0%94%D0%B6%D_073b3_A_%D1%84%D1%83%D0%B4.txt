Джънк фуд  е термин, взет от жаргона, и обикновено означава храна без хранителна стойност или с ограничена хранителна стойност, хранителни продукти, които се ядат за развлечение, промишлени продукти, които се гризат и консумират за разсейване на скуката по време на пътуване, пред телевизора или на мач. Най-често това са шоколад, бонбони, сладкиши, сладолед, картофен чипс. Дефиницията може да се разпростре и върху всичко, което излиза от целофанови торбички, всичко, което се продава на улицата в будки или в ресторантите за бързо хранене , всичко, което спада към храните с високо съдържание на мазнини и холестерол. Към това спадат и подсладените газирани напитки от кутийки или „тетрабрик“.
Приема се, че храните, определяни като джънк фуд са нездравословни, но всъщност всички храни съдържат хранителни вещества. Обаче когато храните от типа джънк фуд заместват другите типове храни в ежедневното хранене, могат да възникнат проблеми като затлъстяване, дефицит на витамини и минерали в организма и други здравословни проблеми, най-вече сърдечно-съдови.
Храните от типа джънк фуд имат редица привлекателни за консуматорите качества, а именно: имат приятен вкус , опаковани са атрактивно , хрупкави са, имат златно препечена коричка, атрактивен аромат и цвят, макар че при тях всичко е постигнато по изкуствен начин.
Положителните качества на джънк фуд се използват умело от големи компании за реклама на своята продукция. Тази реклама е насочена най-вече към децата и младежите, които постепенно привикват с такъв тип храни и стават най-многобройните им консуматори. В основата на рекламата на джънк фуд лежи мотото: „Забавлявай се, докато ядеш“ . Рекламата на джънк фуд може да има смисъла: „Защо да се мъчите с приготвянето на някакви сандвичи, когато промишлеността се е погрижила и е сложила всичко това вътре в опаковката?“. Някои големи компании използват при реклама на джънк фуд известни спортисти, поп и филмови звезди и се стараят да наложат убеждението, че за консуматорите е невероятно лесно да си изградят връзки и взаимоотношения чрез техния продукт.
На практика е невъзможно да се даде точно определение за джънк фуд или да се направи пълен списък на храните, които се включват в тази дефиниция. Всеки човек може да има свой собствен списък на храни, които да нарича джънк фуд, но в общи линии, това са храни с високо съдържание на въглехидрати, мазнини, сол, захар, т.е. калории, и с ниско хранително съдържание: малко протеини, витамини или минерали.
Храната, предлагана от популярни вериги за бързо хранене, включително пържено пилешко, бургери и горещ чипс , обикновено има високо съдържание на наситени мазнини. Наситените мазнини се предпочитат от хранителната индустрия, защото са по-евтини и могат да издържат на високи температури при готвене. Една порция „бърза храна“ може да съдържа повече от 50% от дневната дажба на мазнини и почти 100% от дневната дажба на наситени мазнини.
Специалисти по храненето препоръчват на 2000 ккал дневна консумация да се падат по-малко от 20 г наситени мазнини. В развитите страни обаче не е така: напр. австралийците консумират средно 40 грама наситени мазнини дневно.
Например, всяка от следните порции съдържа 20 грама наситени мазнини:
Мазнините са с висока енергийна стойност – те съдържат два пъти повече килоджаули на грам  от протеините  или от въглехидратите . Редовното консумиране на повече от необходимите за организма килоджаули води до наддаване на тегло. Наситените мазнини могат да предизвикат по-голямо наддаване на тегло от полиненаситените или мононенаситените мазнини, дори и когато всички видове съдържат еднакви килоджаули. Наситените мазнини допринасят за увеличаване опасността от сърдечни заболявания чрез повишаване на нивото на холестерола в кръвта.
Според системата SI единицата, използвана за количество енергия, е джаул , а калорията се използва главно за указване на енергийната стойност  на храни. Всички режими на хранене са съобразени с количеството калории, които дневно поема човешкото тяло и поради тази причина почти всички съвременни хранителни продукти съдържат информация за количеството калории, които организмът би приел при тяхното усвояване.
Връзката между калорията и джаула е:
Джънк фуд често съдържа големи количества сол. Докато известно количество сол е необходимо за различни функции на метаболизма, прекаленото количество се свързва с увеличена опасност от високо кръвно налягане, което е известно като рисков фактор за сърдечните заболявания. Препоръчва се консумация максимум на 2500 мг сол на ден за възрастни с нормално кръвно налягане. Много хора в развитите страни консумират два пъти повече от това количество. На солта, добавяна към храната, се падат 20% от консумацията на сол, остатъкът е скрит в храната като хляб, мюсли, бисквити и др. Намаляването на консумацията на храни, които се продават на улицата, води до намаляване на консумацията на сол.
Джънк фуд, като напр. бисквити, сладкиши и бонбони, има високо съдържание на захар. Макар че захарта не се свързва със сърдечните заболявания, има достатъчно доказателства, които да предизвикат загриженост от консумацията на твърде много захар. Голямата консумация на захар се свързва със:
Добавките към джънк фуд в общи линии служат за удължаване на трайността или за подобряване на цвета, вкуса или консистенцията. Някои хора са чувствителни към добавките в храните, но това се проявява сравнително рядко. Симптомите могат да включват стомашно-чревно разстройство или кожни обриви.
Бързата храна и храните, които се продават на улицата, могат да бъдат и по-здравословни. Един от най-лесните начини да се намали консумацията на наситени мазнини, е да не се поръчват пържени картофи към бързата храна: една голяма порция пържени картофи съдържа около 50 грама мазнина. Съвременните препоръки за диетично хранене към възрастни, които желаят да отслабнат, е да се консумират до 40 грама мазнини на ден. Хората, които са подложени на физически натоварвания, могат да консумират до 70 грама мазнини дневно.
Бързи храни, които съдържат относително по-малко мазнини и сол, са например:
Джънк фуд може да съдържа голям процент мазнини, сол и захар, но съдържа и хранителни вещества и в малки количества може да се счита за здравословна диета. Основно азбучно правило е да се яде прясна здравословна храна през 90% от времето за хранене, а на джънк фуд да се посвещава 10% от времето за хранене.
