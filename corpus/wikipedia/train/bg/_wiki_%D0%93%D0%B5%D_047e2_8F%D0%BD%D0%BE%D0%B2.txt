Георги Панталеев Стилиянов е български стоматолог и преподавател, професор, един от основоположниците на ортопедичната стоматология в България. 1 
Роден е на 20 май 1896 г. в Търново през. Завършва средно образование в гимназията в родния си град. Следва стоматология в Хале, Германия, където завършва с докторат през 1926 г. 1  2 
Работи в университета в Хале първо като доброволен, впоследствие като редовен преподавател . 2 
След завръщането си в България е началник на зъболекарското отделение на Банковата болница  и като такъв е личен зъболекар на царското семейство. 2 
През 1943 г. е открит Отделът по зъболекарство в Медицинския факултет на Софийския университет . Там Стилиянов е избран за доцент и ръководител на Катедрата по ортопедична стоматология , която ръководи до 1959 г. Професор е от 1946 г. 2  Умира на 21 март 1979 г. в София.
Въвежда нови методи, технологии и материали в зъбопротезирането – частично армирана скелетирана протеза, модификация на прозрачна корона и други. 1 
Автор е на 5 монографии и на повече от 30 публикации в специализирани издания в страната и чужбина 2 .
