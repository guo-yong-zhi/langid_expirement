Девствената ципа, още хѝмен , представлява мембрана, която заобикаля или частично покрива входа на влагалището при жените, както и при други бозайници. 1  2  Тя е част от вулвата или външните гениталии и има сходна структура с тази на влагалището. 3  4  Хименът, изглежда, няма специфична физиологична функция или цел. 5  При децата, въпреки че обикновеният външен вид е във форма на полумесец, много форми и вариации са възможни. Той може да бъде от тънък и разтеглив до дебел и донякъде твърд, а в други случаи може да липсва напълно. 3 
Той се отделя от малките срамни устни, като от задното им съединение до основата на химена се намира малка ямка, наречена ладийна ямка . Обикновено е с отвор.
Различават се повече от 20 форми на химена, но по-често срещаните са следните: пръстеновиден химен , полулунен химен , сърповиден химен , назъбен химен , преграден химен , решетъчен химен , атрезия на химена  или дори в матката .
Обикновено при дефлорацията  хименът се разкъсва до основата на едно или няколко места, като по този начин влагалищният отвор се разкрива завинаги и е готов за по-нататъшни полови актове. Когато хименът е много месест и плътен, той може да затрудни дефлорацията и при разкъсване да се получи по-силно кръвотечение и дискомфорт. 6  Когато е с широк отвор или ненормално разтеглив, хименът може да не се разкъса при дефлорацията и сексуалният акт да протече без разкъсването му изобщо. Подобен вид химени се разкъсват при по-интензивни и продължителни сексуални актове или при сношение с партньор с по-масивен на размери пенис. Пълното разкъсване на химена се постига чак при първото раждане.
Хименът може да се разкъса и в резултат на други условия, например от заболяване, при нараняване, медицински преглед, мастурбация или физически упражнения. Поради тези причини състоянието на химена не е убедително показание за девствеността , въпреки че продължава да се счита за такова в определени култури. 4  7 
Въпреки че хименът не се регенерира, след като е разкъсан, той може да бъде възстановен хирургически чрез процедура, наречена хименопластика. 8 
