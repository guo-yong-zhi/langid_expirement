Войдан Попгеоргиев Кузманов  или Войдан Чернодрински е български драматург, театрален деец и писател.
Роден е в 1875 година в стружкото село Селци, тогава в Османската империя в семейството на свещеник Георги Кузманов. Псевдонимът му идва от името на река Черни Дрин, преминаваща край родното му село. Първоначално учи в Охрид, а после в Солунската българска мъжка гимназия, но се мести със семейството си в България и завършва Първа мъжка гимназия в София. Членува в Младата македонска книжовна дружина. През 1901 година Върховният македоно-одрински комитет субсидира театралната трупа на Войдан Чернодрински „Скръб и утеха“. 1  Следва право в Австрия и Швейцария, но не успява да завърши. 2  Автор е на драматични произведения. Измежду най-известните са „Македонска кървава сватба“ , „Робът и агата“ , „Македонски сговор“, „Македонско въстание“, „Зло за зло“ , „Дървари“, „Цар Пир“ , „Бурите край Вардар“  и други. В 1909 година основава Македонския театър. 3  4  5 
В 1909 година редактира вестник „Дебърски глас“. След, което по-покана на Съюза на българските конституционни клубове обикаля с театралната си трупа Македония. 6  По повод обезоръжителната акция на младотурците пише: 
Чернодрински участва във войните за национално обединение, когато създава цикъла „Войнишки песни“. Към края на 1922 година формира нов драматичен театър под името „Илинден“.
За сюжет на операта „Цвета“ с автор Георги Атанасов със съгласието на Чернодрински е използвана драмата „Македонската кървава сватба“.
Умира през 1951 година в София. 8 
