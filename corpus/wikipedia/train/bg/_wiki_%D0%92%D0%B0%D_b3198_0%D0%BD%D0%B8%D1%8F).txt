Валдемар II , наричан Победителят, е херцог на Шлезвиг , крал на Дания  и граф на Холщайн .
Той е най-малкият син на датския крал Валдемар I Велики и съпругата му София от Минск , дъщеря на княз Владимир III от Минск и Хродна и на Рикиса от Полша.
Валдемар става през 1182 г. херцог на Шлезвиг. Заедно с брат си крал Кнут VI завладява през 1201 г. Холщайн в битката при Щелау. Заради тази победа получава прозвището Победителят.
След смъртта на Кнут през 1202 г. става крал на Дания и завладява Мекленбург, Померания и Померелия. Любек и Хамбург признават неговото право за защита. През 1219 г. основава епископия Ревал, започва завладяването на Естония и участва дълги години във войните за короната в Норвегия и Швеция
През нощта на 6 към 7 май 1223 г. Валдемар и негов син са отвлечени от граф Хайнрих от Шверин от датския остров Люйо, където си почивали след лов без охрана. С кораб пленниците са откарани на немския бряг и закарани в Маркграфство Бранденбург. Скоро след това са скрити в замъка Даненбер, а през 1225 г. са държани в замъка на Шверин. През ноември 1225 г. с договора от Бардовик Валдемар и синът му са освободени срещу заплащането на 45 000 сребърни марки, предаването на Шверин и Холщайн, отказа от всичките дадени му немски територии  и даването на пълна търговска свобода на немските градове. Освен това Валдемар трябвало да даде 3-ма от синовете си като заложници.
Валдемар II е погребан в църквата „Св. Мария“ в Рингщет, сега църква „Св. Бендт“.
Първи брак: през 1205 г. за Маркета Пршемисловна , дъщеря на Отокар I от Бохемия и Аделхайд фон Майсен. Те имат децата:
Втори брак: през 1214 г. за Беренгария Португалска , дъщеря на крал Санчо I от Португалия и Дулце от Барцелона. С нея имат децата:
Освен това той има 2-ма извънбрачни синове, познати с имената им:
