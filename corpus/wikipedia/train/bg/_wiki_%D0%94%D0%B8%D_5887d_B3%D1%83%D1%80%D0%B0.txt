Димитър Димитров Агура е български историк, един от първите преподаватели по история в Софийския университет „Свети Климент Охридски“.
Димитър Агура е роден през 1849 г. в българско семейство в Чушмелия, Бесарабия. Първоначално учи в Болград, след което завършва семинарията в Яш, Румъния,  и история в Яшкия университет . След това работи в Румъния като учител в Бърлад  и училищен инспектор в Яш и Васлуй. Няколко години преподава румънски език и българска история в Болградската гимназия . 1 
След Освобождението на България Димитър Агура пристига в страната и работи като чиновник в Министерството на вътрешните работи . Временно управлява Министерството на народното просвещение в кабинета на Леонид Соболев . След това е директор на Софийската  и Пловдивската мъжка гимназия . 1 
След откриването на Висшето училище  през 1889 Димитър Агура става преподавател по история в него. На няколко пъти е ректор на университета . През 1900 г. става действителен член на Българското книжовно дружество. През 1901 г. е сред основателите на Българското историческо дружество и е негов председател до смъртта си. 1 
Димитър Агура умира през 1911 г. в Яш, където се намира за честванията на петдесетгодишнината на Яшкия университет. 1 
Негов син е строителният инженер Димитър Агура. 2 
