Отправна система е понятие от физиката за обозначаване на гледната точка на наблюдателя. То е от основно значение в теорията на относителността, където не съществува абсолютно движение и всяко движение е относително спрямо други тела. Тялото, спрямо което се определя положението и движението на другите тела, се нарича отправно тяло. То заедно с неподвижно свързани към него координатна система и часовник, чрез които се определя положението на другите тела спрямо отправното тяло в различните моменти от време, образуват отправната система.
Изборът на отправна система е от голямо значение във физиката, най-малкото защото може да улесни значително решаването на даден проблем. Много физични величини, включително преместване, скорост и ускорение зависят от избора на отправна система.
Координата
