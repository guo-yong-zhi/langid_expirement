Ванко Гаврилов Ганчев, известен като Аспарух Ганчев и Аспарух Бесарабчето 1 , е български революционер, деец на Вътрешната македонска революционна организация.
Ганчев е роден в Севастопол, Руската империя в семейство на таврийски българи. Първоначалното си образование получава в родното село на своя баща - Вячеславка. 2  В 1917 година завършва гимназия в Ногайск и започва да следва в Политехническия институт в Петроград, но не завършва заради избухването на Болшевишката революция и последвалата я Гражданска война. Участва във войната като кавалерист от Червената армия и се сражава с частите на Нестор Махно. Член е на българското дружество във Вячеславка. 2 
В края на 1919 година емигрира в България, за да продължи образованието си. Работи като учител в Лом и Бяла Слатина. От септември 1920 - в прогимназията в Петрич, а от 1921 година - в местната гимназия. 3  Там директорът му Атанас Маджаров, който е и пунктов началник на ВМРО в Петрич го привлича към революционната организация.
През 1922 година Ганчев, получил псевдонима Аспарух, влиза в четата на сярската чета на Михаил Скендеров, а по-късно става секретар в четата на Иван Келпеков, която действа в Драмско. В Драмско четата води няколко сражения с гръцки войски, най-голямото от които е при село Търлис през май 1923 година. В края на същата година Ганчев е прехвърлен в четата на Алеко Василев и участва в отблъскването на въоръжените групи, пращани от Сърбия, за да убиват дейци на ВМРО в Пиринска Македония.
На 12 май 1925 година Аспарух Ганчев е назначен за пълномощник на ЦК за Неврокопска околия и е избран за председател на Неврокопския околийски революционен комитет. Участва в Дъбнишката акция. 4  На следната е назначен за Кавалски околийски войвода. Ганчев изгражда и бази и около Неврокопско – Девин, Доспат, Батак и Лъджене. На Осмия конгрес на ВМРО през април 1932 година Ганчев е определен за Солунски окръжен войвода.
След Деветнадесетомайския преврат в 1934 година Ганчев е интерниран във вътрешността на страната. След освобождението на част от Вардарска и Егейска Македония през април 1941 година Ганчев се установява в Сяр, а през 1942 година посещава Иван Михайлов в Загреб.
След Деветосептемврийския преврат в 1944 година Ганчев се установява в Русе, където се занимава със земеделие. От септември 1947 година е учител по руски и математика в гимназията в Две могили, Беленско, а от 1948 е учител в Исперих. През 1950 година е арестуван от комунистическите власти и на скалъпен политически процес е осъден на смърт и екзекутиран през 1954 година. 5 
Иван Михайлов пише за него:
