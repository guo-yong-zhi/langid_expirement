Артилерийска подготовка  или артилерийски обстрел е поредица от атакуващи тактически действия на артилерията за унищожаване или подавяне на огневите средства, живата сила, отбранителните съоръжения и други обекти на противника преди настъплението на собствените войски 1 .
В пруското  военно дело терминът е артилериефорберайтунг .
Артподготовката възниква едновременно с появата във войските на достатъчно мобилни артилерийски оръдия. Последните не само заменят метателната техника, но и разширяват тактическите възможности на войската 2 .
В Европа елементите на артилерийския обстрел се появяват през XIV – XVI в. Преди началото на настъплението позициите на противника се обстрелват от артилерийски огън с гюлета и шрапнел. Унищожава се живата сила на противника; разрушават се отбранителните постройки: крепости, стени, кули 1 .
Развитието на отбранителната тактика и технология заедно с развитието на средствата за унищожаване на противника, а също и прехода към позиционната форма на отбрана значително увеличава значението на артилерийския обстрел. При това във военното дело вече се появява и закрепва термина „артилерийски обстрел“ 1 .
През Първата световна война, от 1915 г., артилерийският обстрел широко се използва за пробиване на позиционния фронт. 3  Времето за артилерийски обстрел варира от няколко часа до няколко денонощия 1 . Но при тогава съществуващата тактика на боя  даже многодневният артилерийски обстрел не осигурява подавяне на огневите точки по цялата дълбочина на отбрана 3 .
През 1916 г. се преминава към груповата тактика на пробив на ешелонираната отбрана на противника. Артподготовката се води поешелонно и с участието на съпровождаща артилерия 3 .
При общовойсковата тактика на боя артподготовка провеждат всички родове войски, с използване на миномети, дулни гранатомети, танкови оръдия 3 .
Във Втората световна война артподготовката се провежда по-интензивно, но с по-малка продължителност: от няколко десетки минути до няколко часа 1 .
През 1942 г. в Червената армия артподготовката става етап от артилерийското настъпление 1 .
Към използваните оръжия се добавят реактивната артилерия във вид на реактивна система за залпов огън . Масираният залп на батареите на РСЗО, дори и да не убива противника в зоната на поражение, значително намалява способността на живата сила да се съпротивлява. Авиационата артподготовка 4  също има немаловажна роля.
Терминът е пренесен и в политическата сфера, където означаваа поредица от информационно-пропагандни действия, насочени към изолация на противника и отслабване на неговия боен дух.
Политическата „артподготовка“ предшества реалните бойни действия срещу противника 5 .
ВАЖНО: Този шаблон се отнася единствено до авторските права върху съдържанието на статията. Добавянето му не отменя изискването да се посочват конкретни източници на твърденията, които да бъдат благонадеждни. 
