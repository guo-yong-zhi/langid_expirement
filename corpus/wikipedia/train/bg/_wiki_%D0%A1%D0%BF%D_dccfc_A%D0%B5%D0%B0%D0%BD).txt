В списъка са включени всички реки над над 200 км, принадлежащи към басейна на Северния ледовит океан. Към водосборния басейн на Северния ледовит океан на територията на Европа попадат водосборните басейни на: Норвежко, Баренцево, Бяло и частично Карско море.
Списъкът е съставен на следния принцип: море – река – приток от първи порядък – приток от втори порядък и т.н. Пред всеки от притоците, от втори порядък нататък, е поставен километърът, на който се влива второстепенната в главната река, като километрите са отчетени от устието към извора на реката с по-висок порядък в съответствие с Държавния воден регистър на Русия. Притоците са подредени от извора към устието на реката от по-голям порядък. Изключения правят тези реки, които не се вливат директно в реката от по-горен порядък, а в някой неин проток, ръкав или близко езеро. Със съответната стрелка са показани кой приток от коя страна на реката се влива: → ляв приток, ← десен приток, считано по посоката на течението на реката с по-голям порядък. След името на съответната река са показани нейната дължина  и площта на водосборния ѝ басейн .
