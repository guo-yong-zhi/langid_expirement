Долани или Доляни  е село в община Щип, Северна Македония.
Долани е селце разположено на около 5 километра югоизточно от град Щип.
В XIX век Долани е едно от не многото изцяло български село в Щипска кааза на Османската империя. Според статистиката на Васил Кънчов  от 1900 година в селото  има 270 жители, всички българи християни. 1 
Населението на селото е под върховенството на Българската екзархия. В статистиката на секретаря на екзархията Димитър Мишев от 1905 година  Долани  е посочено като село с 336 жители българи екзархисти и в селото работи българско училище. 2 
В 1910 година селото пострадва по време на обезоръжителната акция. Ване Арсов, Моне Филов, Тимо Митрев, Трайчо Стоянов, Арсо Георов, Мите Цеков и още двама души от селото са арестувани и измъчвани. 3  4 
През октомври 1910 година 30 български семейства от Долани се изселват в Щип и на тяхно място са настанени турски бежанци от Босна. 5 
При избухването на Балканската война в 1912 година 1 човек от Доляни е доброволец в Македоно-одринското опълчение. 6 
След Междусъюзническата война в 1913 селото остава в Сърбия.
Църквата „Свети Илия“ е изградена и изписана в 1919 година, а църквата „Свети Симеон Стълпник“ е изградена в 1980 година. 7 
