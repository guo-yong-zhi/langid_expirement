Симидиканската епархия  е титулярна епископия на Римокатолическата църква с номинално седалище в град Симидика, чиито развалини днес са край Хенчир-Симидия, Тунис. 1  2 
Историческата епископия на ранната църва е била подчинена на Картагенската архиепархия. Известен е само един действащ епископ - Адеодат, участник на Картагенската конференция в 411 година, която събира католическите и донатистките епископи в Северна Африка. Адеодат подкрепя католическото вероизповедание и присъства и на Картагенския събор в 419 година. 3  4 
В 1933 година е възстановена от Римокатолическата църква като титулярна епископия. 2  1 
