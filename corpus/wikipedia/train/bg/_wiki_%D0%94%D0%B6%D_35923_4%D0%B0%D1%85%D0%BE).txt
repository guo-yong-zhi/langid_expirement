Окръг Джеферсън  е окръг в щата Айдахо, Съединени американски щати. Площ 2863 km² . Население – 28 446 души , гъстота 9,94 души/km². Административен център град Ригби. 1 
Окръгът се намира в югоизточната част на щата. Граничи със следните окръзи: на запад – Бют, на север – Кларк, на североизток – Фримонт, на изток – Мадисън, на юг – Бонвил, на югозапад – Бингам. Релефът е предимно равнинен, като заема горната част на обширната планинска равнина на река Снейк. Максимална височина връх Табъл Бът 5235 f , разположена в североизточната му част, минимална – около 1450 m. През окръга от югоизток на северозапад, а след това на юг протича участък от горното течението на река Снейк . В северната част преминава най-долното течение на река Камас Крийк, вливаща се във временното езеро Мид .
Най-голям град в окръга е административният център Ригби 3945 души . Други по-големи селища са: Менан и Мъд Лейк.
През окръга преминават участъци от 1 междущатска магистрала и 1 междущатско шосе:
Окръгът е образуван на 18 февруари 1913 г. и е наименуван в чест на Томас Джеферсън, 3-тият президент на САЩ.
