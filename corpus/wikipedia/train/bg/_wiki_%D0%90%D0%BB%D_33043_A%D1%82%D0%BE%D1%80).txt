Александър Сергеевич Яковлев  1906, Москва – 22 август 1989, Москва) е съветски авиоконструктор, генерал-полковник от авиацията, академик от АН на СССР , два пъти Герой на социалистическия труд, десетократен кавалер на орден Ленин, депутат от Върховния съвет на СССР през 1976 – 1989, референт на Й. В. Сталин по въпросите на авиацията.
А. С. Яковлев се ражда на 19 март  1906 г. в гр. Москва, в семейството на чиновник. Баща му – Сергей Василиевич завършва Александровското търговско училище. След края на образованието си служи в транспортния отдел на нефтената фирма „Товарищество братьев Нобель“ . Майка му – Нина Владимировна – е домакиня. Родът на Яковлев произлиза от крепостни селяни на граф Дмитриев-Мамонов. Дядо му – Василий Афанасиевич държи лавка за свещи на Илинските врати в Москва и има договор за поддръжката на полилеите на Болшой театър 1 .
През 1924 г. А. С. Яковлев построява първия си летателен апарат – планера АВФ-10, който е награден като един от най-добрите съветски планери на всесъюзните съревнования. Първият полет на АВФ-10 е на 15 септември 1924 г., днес тази дата се отбелязва като рожден ден на ОКБ Яковлев.
От 1924 до 1927 г. Яковлев работи отначало като работник, по-късно и като моторист в летателния отряд на Военновъздушната академия „Н. Е. Жуковски“. В началото, независимо от многобройните му молби за постъпване в същата академия, той не е приеман, тъй като не е от „пролетарски произход“ 1 . През 1927 г. Яковлев построява лекият самолет АИР-1 и през същата година е приет в академията, която завършва през 1931 г. През същата тази 1931 г. постъпва на работа като инженер в авиозавод № 39 , където през август 1932 г. организира група за лека авиация.
На 15 януари 1934 г. Яковлев става началник на производствено-конструкторското бюро на Спецавиатрест Авиопром, а от 1935 до 1956 г. е главен конструктор. От 11 януари 1940 до 1946 г. той едновременно с това е и заместник на наркома 2  на авиационната промишленост по новата техника. От 1956 г. до 1984 г. е Генерален конструктор на ОКБ Яковлев.
Общо конструкторското бюро, носещо неговото име и чийто Генерален конструктор е той, създава над 200 типа и модификации на летателни апарати, в това число и над 100 серийно произвеждани:
От 1934 г. самолетите на ОКБ Яковлев са в крупносерийно производство и експлоатация. Общо са построени над 70 000 самолета „Як“, в това число над 40 000 самолета през Втората световна война. През войната две трети от съветските изтребители всъщност са конструкция на Яковлев. Самолетите на ОКБ Яковлев са награждавани с Ленинска и осем Държавни награди на СССР и са използвани както в СССР , така и в други държави. На самолетите конструкция на ОКБ Яковлев са установени 74 световни рекорда.
Яковлев умира на 22 август 1989 г. в Москва и е погребан в Новодевичото гробище в същия град.
Яковлев е един от много малкото съветски авиоконструктори не попаднали под ударите на масовите репресии през 1930-те години благодарение на специалните отношения, които има със Сталин. В мемоарите си Яковлев привежда следния диалог със Сталин:
— Какво ще кажете по този въпрос? Вие как мислите?
Виждайки затрудненото ми положение, смущението ми и желаейки да ме насърчи, той каза:
— Говорете кавото мислите и не се смущавайте – ние ви вярваме, макар и че сте млад 3  Вие сте специалист в работата си, не сте свързан с грешки от миналото и затова можете да сте по-обективен от старите специалисти, на които ние много вярвахме, а те ни отведоха – нас и авиацията – в задънена улица
Точно тогава той ми каза:
— Ние не знаем на кой да вярваме.
След смъртта на Сталин този род отношения довеждат до критики към Яковлев. Конструкторът Л. Кербер си спомня:
Л. Л. Кербер Туполев. СПб., 1999. С. −171Яковлев е наясно, че на поста Заместник на наркома по опитно самолетостроене може да стане обект на обвинения в необективност и „затриване“  на други авиоконструктори 5 .
Впоследствие така и става. Отбелязва се, че Яковлев е изиграл съдбовна роля в съдбата на някои възможно перспективни разработки на други авиоконструктори от неговото време, по-специално той напълно отхвърля проектите САМ-13 на А. С. Москальов през пролетта на 1941 г., РМ-1 през 1946 г., РК-800  на Г. И. Бакшаев, СК-1 и СК-2 през 1940 г. и т.н. В много съвременни източници се отбелязва печалната роля на Яковлев в съдбата на перспективния изтребител И-180 на Н. Н. Поликарпов и даже съпричастността на неговите подчинени към катастрофата, отнела живота на всенародния тогава любимец В. П. Чкалов 6 , но последното твърдение официално няма потвърждение.
Руският автор Марк Солонин в книгата си „На мирно спящих аэродромах“  обвинява Яковлев в разпространяването на мита за превъзходството на немската авиация над съветската в годините на Гражданската война в Испания . Този „мит“ попада в учебниците по история. Според автора, Яковлев по този начин се бори с конкурента си Поликарпов 7 .
ВАЖНО: Този шаблон се отнася единствено до авторските права върху съдържанието на статията. Добавянето му не отменя изискването да се посочват конкретни източници на твърденията, които да бъдат благонадеждни. 
