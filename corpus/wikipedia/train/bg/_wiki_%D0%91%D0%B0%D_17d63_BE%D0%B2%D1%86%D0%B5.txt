Байловце или Байловци  е село в Северна Македония, в община Старо Нагоричане.
Селото е разположено в областта Средорек в най-западните склонове на планината Герман.
През втората половина на 1873 година на проведения истилям  селото се определя в полза на Българската екзархия. 1 
В края на XIX век Байловце е голямо българско село в Кумановска каза на Османската империя. Според статистиката на Васил Кънчов  от 1900 г. Байловци е населявано от 910 жители българи християни. 2 
Цялото християнско население на селото е под върховенството на Българската екзархия. По данни на секретаря на екзархията Димитър Мишев  в 1905 година в Байловци има 880 българи екзархисти и в селото функционира българско училище. 3  Според секретен доклад на българското консулство в Скопие всичките 114 къщи в селото през 1904 година под натиска на сръбската пропаганда в Македония признават Цариградската патриаршия. 4 
В учебната 1907/1908 година според Йован Хадживасилевич в селото има патриаршистко училище. 5 
Според преброяването от 2002 година селото има 129 жители. 6 
