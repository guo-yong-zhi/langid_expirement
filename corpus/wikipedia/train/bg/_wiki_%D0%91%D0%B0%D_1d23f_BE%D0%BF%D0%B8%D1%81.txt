Бароковата живопис е живописта свързана с бароковото културно движение. То често се свързва с Абсолютизма, Контрареформацията и католическото възраждане, но съществуването на значимо бароково изкуство и архитектура в неабсолютистките и протестантските страни в Западна Европа подчертава широката му популярност.
Бароковата живопис включва голям брой стилове. В най-типичното си проявление, бароковото изкуство се характеризира с голяма драма, дълбоки и богати цветове, наситена светлина и тъмни сенки, но класическите френски барокови художници като Никола Пусен и нидерландските битови художници, като Вермеер, също са включени в тази класификация, поне в англоезичната литература. В противовес на изкуството на Ренесанса, което обикновено изобразява момента преди самото събитие, бароковите художници избират по-драматичен момент, момента на самото действие: Микеланджело, творил по времето на Зрелия ренесанс, изобразява Давид улегнал и спокоен преди битката с Голиат; бароковият „Давид“ на Бернини е „уловен“ в действие, докато хвърля камъка към гиганта. Бароковото изкуство цели да провокира емоция и страст, замествайки спокойната рационалност, ценена през Ренесанса.
Сред най-големите художници от Барока са Караваджо, Рембранд, Рубенс, Веласкес, Пусен и Вермеер. Караваджо е наследник на хуманистичната живопис на Зрелия ренесанс. Реалистичния му подход към човешката фигура, нарисувана директно от живота, с драматично осветление на тъмен фон, шокира съвременниците му и отваря нова глава в историята на изобразителното изкуство. Бароковата живопис често драматизира сцените, използвайки светлосенки; това се вижда най-добре в творбите на Рембранд, Вермеер, братята Льо Нен и Жорж дьо ла Тур. Фламандецът Антонис ван Дайк развива грациозен и внушителен портретен стил, който е изключително влиятелен, особено в Англия.
Възходът на Холандия през 17 век води до огромно производство на творби на изкуството от голям брой художници, които се специализират и рисуват единствено битови сцени, пейзажи, натюрморти, портрети или исторически платна. Техническите изисквания са много високи. Нидерландският Златен век в изобразителното изкуство въвежда и нов репертоар от теми, който е много популярен до идването на Модернизма.
На Трентския събор  Римокатолическата църква отговаря на много въпроси свързани с Реформацията, сред които са и някои засягащи изобразителното изкуство. Впоследствие тези решения са интерпретирани и излагани от различни клерикални автори, като Моланий, които искат живописта и скулптурата в църковния контекст да изразяват темите си ясно и силно, спазвайки традиционното благоприличие, лишени от стилистиката на Маниеризма. Това завръщане към популистката концепция за функцията на църковното изкуство се смята от много учени за тласък за нововъведенията на Караваджо и братята Анибале и Агостино Карачи, които работили и се съревновавали в Рим около 1600 г., въпреки че за разлика от Карачи, Караваджо е постоянно критикуван за липсата на сдържаност в творбите си. Въпреки че религиозното изкуство, историческата живопис, алегориите и портретите все още се смятат за най-възвишени теми, пейзажът, натюрмортът и битовите сцени са все по-често срещани в католическия свят и стават основни жанрове в протестантските страни.
„Бакхус“ , Караваджо, Уфици, Флоренция
„Юдит убива Олоферн“ , Артемизия Джентилески, Уфици, Флоренция
„Циганка“ , Франс Халс, Лувър, Париж
„Съдът на Парис“ , Рубенс, Национална галерия, Лондон
„Похищението на сабинянките“ , Никола Пусен, Лувър, Париж
„Мъченичеството на св. Филип“ , Хосе де Рибера, Прадо, Мадрид
„Автопортрет – от мълчанието и словото, мълчанието е по-добро“ , Салватор Роса, Национална галерия, Лондон
„Предаването на Бреда“ , Диего Веласкес, Прадо, Мадрид
„Пристанище и качването на савската царица“ , Клод Лорен, Национална галерия, Лондон
„Менини“ , Диего Велсакес, Прадо, Мадрид
„Синдиците“ , Рембранд, Райксмузеум, Амстердам
„Алегория на живописта“, известна и като „Изкуството на живописта“ или „Художник в студиото си“ , Йоханес Вермер, Музей на историята на изкуството, Виена
ВАЖНО: Този шаблон се отнася единствено до авторските права върху съдържанието на статията. Добавянето му не отменя изискването да се посочват конкретни източници на твърденията, които да бъдат благонадеждни. 
Артс енд крафтс · Фовизъм · Die Brücke · 
Кубизъм ·  Експресионизъм · Асоциацията на новите артисти Мюнхен · Футуризъм · Метафизично изкуство ·  Районизъм ·  ·  Синият ездач · Орфизъм ·  Синхромизъм · Вортицизъм · Суперматизъм · Ашкан школа ·  Дадаизъм · De Stijl ·  Пуризъм ·  Баухаус ·  Кинетично изкуство ·  Нова обективност · Neues Sehen · Сюрреализъм ·  Неофовизъм ·  Прецизионизъм · Школа Романа ·  Ар деко ·  Международен типографски стил ·  Социален реализъм ·  Абстрактен експресионизъм ·   Виенска школа за фантастичен реализъм · Цветово поле · Лирическа абстракция · Ташизъм · CoBrA ·  Екшън пейнтинг · Ню медиа арт ·  Letterist International · Попарт ·  Situationist International ·  Летризъм · Неодадаизъм · Оп арт ·  Нов реализъм  · Концептуално изкуство ·  Лендарт ·  Systems art · Видео-изкуство · Минимализъм  · Флуксус · Фотореализъм · Пърформансно изкуство · Инсталационно изкуство ·  Ендюрънс арт · Ар Брют
