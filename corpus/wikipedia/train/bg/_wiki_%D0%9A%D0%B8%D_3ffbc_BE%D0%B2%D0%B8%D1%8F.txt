Кимбурга от Мазовия  , на полски: Cymbarka Mazowiecka; * 1394 или 1397, Варшава, херцогство Мазовия; † 28 септември 1429,Тюрнитц, Долна Австрия) е полска принцеса от династията Пясти от Мазовия и втората съпруга на Ернст Железни, ерцхерцог на Вътрешна Австрия. Тя е майка на император Фридрих III и така баба на всичките по-късни Хабсбурги.
Кимбурга е дъщеря на херцог Зимовит IV от Мазовия  и съпругата му велика княгиня Александра от Литва . Майка ѝ е сестра на Владислав II Ягело, крал на Полша, и внучка по майчина линия на великия княз Александър II от Владимирско-Суздалското княжество. Прочута е с много силните си ръце.
През януари 1412 г. Кимбурга се омъжва в Брук ан дер Мур за херцог Ернст Железни  от род Хабсбурги, който е от 1406 г. херцог на Щирия, Каринтия и Крайна. На 18 март 1414 г. Ернст започва да се нарича ерцхерцог.
Тя е погребана в манастир Лилиенфелд, Долна Австрия.
Фридрих III 
Маргарета
Албрехт VI
