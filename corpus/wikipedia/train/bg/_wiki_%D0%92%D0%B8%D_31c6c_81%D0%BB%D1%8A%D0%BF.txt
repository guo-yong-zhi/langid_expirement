Виктория Хислъп  е английска журналистка и писателка на бестселъри в жанра съвременен и любовен роман. 1  2  3 
Виктория Хамсон Хислъп е родена на 8 юни 1959 г. в Бромли, Кент, Англия. Израства в Тънбридж, Кент. Завършва Английска филология в „Сейнт Хилда Колидж“ на Оксфордския университет. След дипломирането си работи в издателство, после в реклама и връзки с обществеността. 2  На 16 април 1988 г. се омъжва за писателя, сценарист и издател на сатиричното списание „Private Eye“ Иън Хислъп. 3  Имат две деца. 2 
След като първото ѝ дете поотраства, започва да работи като журналист на свободна практика. Пише за проблемите на родителите и образованието за „Дейли Телеграф“ и за общи проблеми и пътувания за „Мейл он съндей“ и „Съндей телеграф“. 2 
Първият ѝ роман „Островът“ е издаден през 2005 г. Той представя историята на младата Алексис Филдинг, която се връща към корените си на остров Крит и разбулва тайните на семейството и историята на последната активна гръцка колония за болни от проказа в периода 1903 – 1957 г. на остров Спиналонга, във времена на трагедии, война и страсти. Книгата става международен бестселър и е удостоена с престижната награда „Галакси“ за дебют през 2007 г. 1  3  През 2010 г. романът е екранизиран в едноименния гръцки сериал с участието на Евгения Димитропулу и Стелиос Майнас.
Вторият ѝ роман „Завръщането“ e издаден през 2008 г. В тайнствената и загадъчна атмосфера на Гранада, в тихо кафене под величествения замък Алхамбра, главната героиня Соня попада на забележителни фотографии, които я свързват с историята на семейство Рамирес, разделено от Гражданската война в Испания, а връзката ѝ с Гранада ще предизвика обрат и в собствения ѝ живот. 1  3  Книгата също става бестселър. 2 
През 2020 г. получава почетно гръцко гражданство за популяризиране на съвременната гръцка история и култура.
Виктория Хислъп живее със семейството си в 500-годишната къща в красивото село в Сисингхърст, Кент, и в Гърция, където продължава да пише. 1 
ВАЖНО: Този шаблон се отнася единствено до авторските права върху съдържанието на статията. Добавянето му не отменя изискването да се посочват конкретни източници на твърденията, които да бъдат благонадеждни. 
