XV легион Фортуна Първородна  е римски легион, съставен 39 г. и съществува до 70 г.
XV легион Фортуна Първородна е съставен през 39 г. от император Калигула за неговите походи в Британия. Стациониран е през цялото време в Германия, първо почти четири години в Могонтиакум , след това малко в Бона  и от 43 до 69 г. във Ветера .
По време на батавското въстание част от XV легион Фортуна и други легиони  през 69 г. са обкръжени в лагера Ветера от въстаналия Гай Юлий Цивилис и капитулират през март 70 г. Войниците са освободени, но след пет мили южно от Ветера са нападнати в гръб и избити от германите.
Оттогава легионът не се води в легионските списъци.
