Герман  е гръцки духовник, епископ на Цариградската патриаршия от IX век.
От 869 до 879 година е китроски епископ. Той е първият известен китроски епископ. Има предположение, че Фотий, който е живял в V век също е бил китроски епископ, но това предположение е отхвърлено, тъй като Фотий не е бил китроски, а кипърски епископ. 1 
Най-вероятно Герман участва в Четвъртия константинополски събор, на който е осъден и свален патриарх Фотий. 2  Също така Герман взема участие в събора от 879 година, на който Фотий е възстановен официално на трона.
Не е известно кой наследява Герман на китроската катедра.
