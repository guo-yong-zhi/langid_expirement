Tilman Valentin Schweiger
19 grudnia 1963 Fryburg Bryzgowijski 
aktor, reżyser, scenarzysta, producent filmowy
Dana Carlsen
od 1989
Til Schweiger, właśc. Tilman Valentin Schweiger  – niemiecki aktor, reżyser, scenarzysta, producent filmowy i telewizyjny.
Urodził się we Fryburgu Bryzgowijskim jako drugi z trzech synów pary nauczycielskiej. Dorastał w Heuchelheim i Gießen. Uczęszczał do Herderschule Gießen, gdzie jego ojciec Herbert Schweiger był nauczycielem szkoły średniej. Jego matka pracowała jako nauczycielka historii. Po ukończeniu szkoły średniej zaczął odbywać zasadniczą służbę wojskową; stacjonował w Holandii. Po pewnym czasie odmówił służby wojskowej i został zatrudniony w szpitalu jako wolontariusz.
Początkowo chciał zostać nauczycielem i studiował przez cztery semestry germanistykę. W 1989 ukończył szkołę aktorską Der Keller w Kolonii. Występował w teatrach: Schule des Theaters w Kolonii  i Contra-Kreis-Theater w Bonn .
Dorabiał także jako kelner i DJ, a także zajmował się dubbingiem filmów dla dzieci i filmów pornograficznych. Swoją ekranową karierę zapoczątkował udziałem w operze mydlanej Lindenstraße  jako Jo Zenker. Po debiutanckim występie na kinowym ekranie w komedii Manta, Manta , kolejna kreacja Rudy’ego w komedii kryminalnej Ebbies Bluff  przyniosła mu nagrodę na Max Ophüls Festival w Saarbrücken.
Pojawił się potem gościnnie w serialach: Komisarz  jako Nick Siegel z Johannesem Brandrupem i ARD Telefon 110 . Za postać nieuleczalnie chorego pacjenta szpitala, który wyrusza skradzionym samochodem w ostatnią podróż w swoim życiu w komedii Pukając do nieba bram  został uhonorowany nagrodą na festiwalu filmowym w Moskwie. Sukcesem okazała się kreacja Anglika polskiego pochodzenia, Jerry’ego Bruteckiego, ps. 'Brute', recydywisty i bandyty, który zostaje zesłany w ramach resocjalizacji do dziecięcego szpitala w Rumunii w dramacie psychologicznym Macieja Dejczera Bandyta , za którą odebrał nagrodę na Festiwalu Polskich Filmów Fabularnych w Gdyni. Odrzucił rolę niemieckiego żołnierza, który strzela do kapitana Johna H. Millera  w dramacie wojennym Stevena Spielberga Szeregowiec Ryan , ponieważ miał zastrzeżenia co do wpływu tej roli na jego wizerunek wśród amerykańskiej publiczności. W 1998 zadebiutował jako reżyser dreszczowca Niedźwiedź polarny  z udziałem Benno Fürmanna.
Pojawił się w teledysku zespołu Blank & Jones do piosenki pt. „Beyond Time” . Powodzeniem cieszyła się rola Rocka Fertiga Ausa w komedii sci-fi Gwiezdne jaja: Część I – Zemsta świrów Raumschiff Surprise – Periode 1, 2004), za którą zdobył nagrodę specjalną Bambi i German Comedy Award w Kolonii. Zagrał tytułową postać rezolutnego kowboja Lucky Luke’a w komediowym westernie Lucky Luke . W 2010 gościnnie wystąpił w teledysku Keri Hilson do jej singla „I Like”. Klip promował komedię romantyczną z udziałem Schweigera zatytułowaną Zweiohrküken . 
Od 2013 produkuje reklamy z córkami Watchever, VHV. Był na okładkach magazynów takich jak „Vanity Fair”, „GQ”, „People” i „Tele Tydzień”.
19 czerwca 1995 ożenił się z Daną Carlsen . Mają syna Valentina  oraz trzy córki: Lunę , Lili Camille  i Emmę Tiger . Jednak w 2005 doszło do separacji, a 15 maja 2014 r. do rozwodu.
W 2007 spotykał się z aktorką niemiecką Stephanie Stumph. Od roku 2010 do października 2013 związany był z modelką Svenją Holtmann.
