4 października 1987 Nowy Sącz 
21 marca 2008 
195 cm
atakujący
Michał Pajor  – polski siatkarz, grający na pozycji środkowego. W sezonie 2007/2008 był zawodnikiem Orła Międzyrzecz.
Był kawalerem. Studiował na Akademii Wychowania Fizycznego w Gorzowie Wielkopolskim.
Karierę sportową rozpoczyna w Uczniowskim Klubie Sportowym "Kochanowski" Nowy Sącz, a jego pierwszym trenerem była  Elżbieta Seruga. W 2006 roku z zespołem wywalczył 4. miejsce mistrzostw Polski w kategorii juniorów. 
Potem grał w drużynie Delic-Pol Norwid Częstochowa, a następnie przeszedł do Orła Międzyrzecz. W tym klubie z atakującego został przemianowany na środkowego. Z międzyrzeczanami awansował do I ligi . W sezonie 2007/2008 był podstawowym graczem swojego zespołu.  W styczniu 2008 roku zadowoleni z jego gry międzyrzeczanie wybrali go najlepszym sportowcem swojego miasta.
21 marca 2008 roku zginął w wypadku komunikacyjnym na trasie do Krzyża Wielkopolskiego. Zawodnik jechał z trzema kolegami z drużyny do domów na święta wielkanocne. W zdarzeniu zmarł również Paweł Dziekanowski, a dwaj pozostali zawodnicy, Patryk Wojtysiak i Kamil Sekuła, zostali ranni.
Mszę żałobną w intencji zmarłych siatkarzy, a także za zdrowie rannych w wypadku, odprawiono 26 marca w Kościele Pierwszych Męczenników Polski w Międzyrzeczu. Pogrzeb odbył się dn. 29 marca 2008 na Cmentarzu Komunalnym w Nowym Sączu.
Polski Związek Piłki Siatkowej anulował spotkania o miejsca 7-10 w I lidze mężczyzn. Żadna z drużyn nie spadła z tych rozgrywek w sezonie 2007/2008.
