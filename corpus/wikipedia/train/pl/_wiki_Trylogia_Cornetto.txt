Trylogia Cornetto  – seria trzech brytyjskich filmów komediowych wyreżyserowanych przez Edgara Wrighta, ze scenariuszem Wrighta i Simona Pegga, których producentem jest Nira Park, z Peggiem i  Nickiem Frostem w rolach głównych. Na trylogię składają się Wysyp żywych trupów , Hot Fuzz  i To już jest koniec .
Do powstania nazwy przyczynił się żart podczas promocji Hot Fuzz. Wright umieścił w Wysypie żywych trupów lody Cornetto jako sposób na kaca użyty przez postać Frosta. W Hot Fuzz pojawia się kilka nawiązań do tamtej sceny. Podczas wywiadu promującego Hot Fuzz dziennikarz poruszył temat obecności Cornetto w obu filmach, na co Wright odpowiedział żartem, że symbolizują one trylogię porównywalną do Trzech kolorów Kieślowskiego.
W konsekwencji Wright zaczął poważnie rozważać zakończenie trylogii, pisząc To już jest koniec, które dopełnia motywy z poprzednich filmów, takie jak odniesienie do Cornetto. Każda część trylogii jest związana z konkretnym smakiem lodów, który się w niej pojawia. W filmie Wysyp żywych trupów pojawiają się lody truskawkowe, nawiązując do krwi i stylistyki gore, w filmie Hot Fuzz występują błękitne Cornetto, co jest odniesieniem do motywu policji a w filmie To już jest koniec – zielony, miętowy rożek  jako odniesienie do kosmitów i science fiction. Według Wrighta producenci byli „bardzo zadowoleni z użycia marki”.
Reżyser uważał każdy z filmów za „konia trojańskiego”, „filmy gatunkowe, które przemycają komedie o relacjach międzyludzkich do filmu o zombie, filmu policyjnego i science-fiction”. Tematycznie, Wright widział we wszystkich produkcjach wspólne motywy „jednostek w grupie  o dorastaniu i  i o niebezpieczeństwach wiecznej adolescencji”. Wright przerobił scenariusz The World’s End, żeby kulminował i konkludował te motywy. Filmy łączy również ta sama grupa aktorów. Wright, Park, Pegg, i Frost pracowali wcześniej, w latach 1999–2001, nad serialem Spaced. Martin Freeman, Bill Nighy, Rafe Spall, Julia Deakin, Patricia Franklin, i Garth Jennings pojawiają się we wszystkich filmach i innych projektach Wrighta i Pegga. Clark Collis z Entertainment Weekly zauważa również „powtarzający się gag z płotami ogrodowymi”.
Wysyp żywych trupów to komedia romantyczna z zombie z 2004 roku . W filmie grają Simon Pegg i Nick Frost. Pegg wciela się w Shauna, który próbuje sobie ułożyć życie i relacje z dziewczyną, matką i ojczymem. W międzyczasie musi sobie poradzić z apokalipsą zombie.
Odniesienie do Cornetto pojawia się w scenie, w której Shaun kupuje dla skacowanego Eda  na jego prośbę rożek. Reżyser przyznał, że sam używał Cornetto jako sposobu na kaca.
Drugim filmem z serii jest Hot Fuzz, komedia policyjna z 2007 roku. Simon Pegg i Nick Frost grają dwóch policjantów badających serię tajemniczych śmierci w małym angielskim miasteczku. Kupują oni kilka razy Cornetto w miejscowym sklepie spożywczym, a kawałek opakowania pojawia się na ladzie, gdy Pegg kupuje inne rzeczy.
Trzecim i ostatnim filmem jest To już jest koniec, apokaliptyczna komedia science fiction z 2013 roku. Grupa przyjaciół, zebranych wokół Simona Pegga, próbuje powtórzyć maraton po pubach z młodości podczas inwazji kosmitów na ich rodzinne miasteczko. W finałowej scenie papierek po Cornetto przelatuje na wietrze, wpadając na chwilę w siatkę płotu.
W wywiadzie dla Entertainment Weekly Wright przyznał, że „uznaliśmy, że byłoby zabawne, gdybyśmy zrobili film sci-fi, w którym nawet ludzie, którzy będą cię ratować, będą pijani.”
