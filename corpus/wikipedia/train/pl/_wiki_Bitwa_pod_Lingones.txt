298
okolice Lingones 
Galia
zwycięstwo Rzymian
Bitwa pod Lingones – bitwa, która miała miejsce w 298 roku w trakcie walk Rzymian z Alamanami. 
Do bitwy pomiędzy Rzymianami pod wodzą cezara Konstancjusza I Chlorusa i Alamanami doszło na terenie Galii w pobliżu dzisiejszego miasta Langres. 
Starcie poprzedziła porażka niewielkiego oddziału Rzymian, towarzyszącego cesarzowi. W wyniku tego wydarzenia ranny cezar zmuszony został do ratowania się ucieczką z pola walki. Konstancjusz schronił się w pobliskim mieście Andemattunum, wspinając się za pomocą liny na miejskie mury . Alamanowie rozpoczęli oblężenie, które trwało zaledwie pięć godzin, do chwili nadciągnięcia głównej armii, która uderzyła na Germanów. W wyniku bitwy miało według źródeł rzymskich historyków zginąć aż 60 000 wojowników alamańskich. Liczba ta mocno zawyżona miała charakter czysto propagandowy, a jej celem było wzmocnienie pozycji cesarskiej.
