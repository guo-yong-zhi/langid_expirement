Oskoła – staropolska nazwa soku brzozowego  o słodkawym smaku. Był to napój chłodzący i leczniczy stosowany na całej Słowiańszczyźnie.
Otrzymuje się go przez głębokie  nacięcie  pnia lub gałęzi brzozy wczesną wiosną. Z małego drzewa o średnicy pnia ok. 15 cm można pozyskać do 5 litrów soku dziennie, z większych okazów  nawet do 15 litrów. Należy go przechowywać w szklanych lub emaliowanych naczyniach.
