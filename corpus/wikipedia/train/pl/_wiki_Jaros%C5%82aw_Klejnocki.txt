Jarosław Klejnocki  – polski pisarz i poeta, eseista, krytyk literacki oraz nauczyciel akademicki. Od 2010 dyrektor Muzeum Literatury im. Adama Mickiewicza w Warszawie.
Absolwent XLII Liceum Ogólnokształcącego im. Marii Konopnickiej w Warszawie oraz Polonistyki na Uniwersytecie Warszawskim. Współautor  podręczników do nauki języka polskiego w szkołach ponadgimnazjalnych . W latach 1988–2008 nauczyciel języka polskiego w stołecznych liceach . W latach 1990–1991 także wizytator szkół średnich w warszawskim Kuratorium Oświaty i Wychowania, a w latach 1991–1992 nauczyciel – konsultant w Centralnym Ośrodku Doskonalenia Nauczycieli. Nauczyciel mianowany, egzaminator-weryfikator Okręgowej Komisji Egzaminacyjnej w Warszawie. Jest członkiem Polskiego PEN Clubu, w latach 1997–2015 należał do Stowarzyszenia Pisarzy Polskich. Członek założyciel Stowarzyszenia Unia Literacka.
Związany z Uniwersytetem Warszawskim, gdzie w roku 1988 obronił pracę magisterską  oraz doktorat traktujący o poezji Adama Zagajewskiego . Habilitował się na Wydziale Polonistyki UW  w październiku 2017 roku. Obecnie adiunkt na Wydziale Polonistyki UW . W latach 2005–2007 Kierownik Zakładu Edukacji Literackiej w Instytucie Literatury Polskiej UW, w latach 2007–2008 p.o. zastępcy Dyrektora Instytutu Polonistyki Stosowanej UW. Stypendysta rządu USA  oraz programu Research Support Scheme  dla naukowców z Europy Środkowo-Wschodniej . Wielokrotnie otrzymywał stypendium naukowe JMR Uniwersytetu Warszawskiego oraz stypendium twórcze Ministra Kultury RP. W roku 2011 uhonorowany Nagrodą Światowego Dnia Poezji, ustanowioną przez UNESCO.
W sierpniu 2009 rozpoczął pracę w Muzeum Literatury im. Adama Mickiewicza w Warszawie, 1 stycznia 2010 został p.o. dyrektora tej instytucji, a od 1 lipca 2010 jest jej dyrektorem. W grudniu 2016 roku, decyzją Ministra Kultury i Dziedzictwa Narodowego, uzyskał tytuł kustosza dyplomowanego.
W latach 2010–2019 roku członek jury Warszawskiej Premiery Literackiej; w latach 2012–2015 członek Społecznej Rady Kultury przy Prezydent Miasta Stołecznego Warszawy, Hannie Gronkiewicz-Waltz.
