10 listopada 1875 Wiedeń 
4 kwietnia 1934 Wiedeń 
aktor
Hansi Niese  - austriacka aktorka teatralna i filmowa, jedna z najpopularniejszych w swoich czasach na terenie całych Austro-Węgier.
Zadebiutowała w wieku 18 lat, na południowych Morawach, w Znojmie. Od 1893 w Raimund Theater w Wiedniu. W 1899 przeniosła się do Theater in der Josefstadt. Nieco później wyszła za mąż za Josefa Jarno, szefa tegoż teatru. Grała nie tylko w Wiedniu, ale także na występach zagranicznych, np. w Berlinie. Występowała w sztukach takich dramaturgów, jak Ludwig Anzengruber, Gerhart Hauptmann, Franz Molnár, Johann Nestroy, Ferdinand Raimund, czy Arthur Schnitzler. Okazyjnie grała także w operetkach, np. u boku Alexandra Girardiego.
W latach 30. XX w. Niese zagrała w kilku filmach, m.in. w 1931 w "Die große Liebe" i w 1932 w "Husarenliebe". 
Pochowana na wiedeńskim Cmentarzu Centralnym . W 1955 w Wiedniu-Hietzing nazwano drogę jej imieniem. Przy wiedeńskim Volkstheater stoi natomiast pomnik aktorki.
