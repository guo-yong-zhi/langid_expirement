 Polska
SudetyGóry Sowie
696 m n.p.m.
Rozstaj  – góra  w południowo-zachodniej Polsce, w Sudetach Środkowych, we wschodniej części pasma Gór Sowich.
Góra położona jest w południowo-wschodniej części Gór Sowich, na wschód od wzniesienia Trześnik, około 3 km na północny zachód od centrum Srebrnej Góry.
Góra o kopulastym kształcie i stromych zboczach z wyraźnie zaznaczonym wierzchołkiem, wyrasta we wschodnim ramieniu Malinowej, pomiędzy doliną Chyżego Potoku po południowej stronie i Piekielnicy po północnej stronie.
Zbudowana z prekambryjskich paragnejsów i migmatytów.
Wierzchołek i zbocza porasta las świerkowy regla dolnego z domieszką drzew liściastych.
Góra położona jest w granicach Obszaru Chronionego Krajobrazu Gór Sowich i Bardzkich.
Góra położona jest między rozstajami dróg leśnych, stąd pochodzi jej nazwa. Przez szczyt prowadzi wewnętrzna droga leśna, która przechodzi przez wzniesienie Trześnik. Na zachód od Rozstaju, na rozstaju dróg stoi historyczny Kamień Trzech Granic.
