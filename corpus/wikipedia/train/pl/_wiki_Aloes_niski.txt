eukarionty
rośliny
rośliny zielone
rośliny telomowe
rośliny naczyniowe
rośliny nasienne
okrytonasienne
Magnoliopsida
liliopodobne 
szparagowce
złotogłowowate
aloes
aloes niski
Aloes niski  Mill.) – gatunek naziemnopączkowej rośliny gruboszowatej, pochodzący z Kraju Przylądkowego, introdukowany do Francji, Algierii i Maroka.
Rośliny bezłodygowe, tworzące kępy. Różyczka liściowa, o średnicy około 6 cm, składa się z 20–30 zielono-sinych liści o długości 10 cm i szerokości 1,2–1,8 cm, wzniesionych lub zakrzywionych, jajowato-lancetowatych, o bardzo ostrych wierzchołkach, po obu stronach pokrytych guzkami i miękkimi, białymi kolcami oraz brzegach pokrytych białymi, miękkimi ząbkami o długości 2–3 mm. Kwiaty zebrane w gronowaty, cylindryczny kwiatostan o długości 10 cm, który wyrasta na pędzie kwiatostanowym ponad rozetę liściową. Szypułki i podsadki o długości około 3 cm. Okwiat pojedynczy, cylindryczny, lekko wybrzuszony w środkowej części, o długości 3,5–4,2 cm, pomarańczowo-czerwony do pomarańczowego. Listki okwiatu wolne na długości 2,3–2,8 mm. Pręciki i szyjka słupka ledwie wystają ponad brzeg okwiatu. Kwitnie wiosną. Często tworzy mieszańce z innymi gatunkami aloesu. 
Aloes niski jest uwzględniony w Załączniku II Konwencji Waszyngtońskiej  ze znakiem #1. Handel roślinami tego gatunku, pozyskanymi ze stanowisk naturalnych, jest zabroniony. 
Roślina uprawiana jako roślina doniczkowa, a w krajach o ciepłym klimacie również ogrodowa.
