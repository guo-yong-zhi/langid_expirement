3 października 2010 r.
electro house, techno
3:30
will.i.am
DJ Tocadisco, David Guetta
digital download
Kelis, Jean Baptiste, David Guetta, Roman De Garcez
„Scream” – piosenka electro-house’owa stworzona na piąty album studyjny amerykańskiej piosenkarki Kelis pt. Flesh Tone . Wyprodukowany przez DJ-a Tocadisco i Davida Guettę, utwór wydany został jako trzeci singel promujący krążek dnia 3 października 2010.
Piosenkę „Scream” nagrano w Casa de Kelis, osobistym studio wykonawczyni w jej rezydencji w Los Angeles. Następnie utwór zmiksowano w paryskich Gum Prod Studios; za mixing odpowiadał David Guetta.
„Scream” to szybki, energiczny utwór electro-house’owy, zawierający w sobie elementy synthpopu, techno i electrohopu . Autorami kompozycji są Jean Baptiste, David Guetta i Roman De Garcez, a także sama Kelis. Baptiste współpracował z wokalistką przy singlowych piosenkach „Acapella” i „4th of July ”, Guetta, producent „Scream” – był współautorem pierwszego z singli, który także wyprodukował.
Wydanie utworu „Scream” jako trzeciego singla z albumu Flesh Tone Kelis ogłosiła lipcem 2010, podczas koncertu organizowanego w Europie w ramach trasy All Hearts Tour. Premiera nastąpiła 3 października 2010, a singel opublikowano wyłącznie w systemie digital download w wybranych krajach europejskich.
„Scream” nie stał się przebojem na miarę „Acapelli”, ani nie powtórzył umiarkowanego sukcesu „4th of July ” – poprzednich singli z krążka Flesh Tone, będąc notowanym wyłącznie na dwóch listach przebojów: belgijskiej Ultratip 30 na miejscu osiemnastym oraz brytyjskiej UK Singles Chart na odległej pozycji #168 potrzebny przypis .
Teledysk do utworu „Scream” wyreżyserowany został przez brytyjskiego fotografa Johna „Rankina” Waddella, powstał na terenie Wielkiej Brytanii i Hiszpanii, a swoją premierę odnotował 28 września 2010. Jak zauważył Robert Copsey, dziennikarz współpracujący z czasopismem Digital Spy, „koncepcja wideoklipu jest prosta i opiera się na ujęciach Kelis noszącej różnorodną odzież typu haute couture”. Dodatkowo, w klipie powracają motywy tańca wokalistki w ciemności oraz jej biegu w miejscu. W tydzień po oficjalnej premierze teledysku, na oficjalnym koncie Kelis w serwisie YouTube opublikowana została wersja 3D klipu.
