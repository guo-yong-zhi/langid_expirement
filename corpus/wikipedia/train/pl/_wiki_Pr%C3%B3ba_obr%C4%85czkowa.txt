Próba obrączkowa - chemiczna reakcja charakterystyczna umożliwiająca wykrycie azotynów i azotanów. Próba polega na redukcji jonów NO−2/NO−3 do tlenku azotu za pomocą zakwaszonego roztworu siarczanu żelaza i obserwacji powstawania nietrwałego kompleksowego jonu nitrozylżelaza 2+ o intensywnym brązowym zabarwieniu. Dzięki specyficznej technice wykonania próby , zabarwienie ma kształt obrączki na granicy roztworów.
Nasycony roztwór siarczanu żelaza zakwasza się rozcieńczonym kwasem siarkowym. Następnie na ten roztwór ostrożnie nawarstwia się badany roztwór. Powstająca natychmiast brunatna obrączka świadczy o obecności jonów NO2−:
Dla uzyskania pozytywnego wyniku dla azotanów konieczne są drastyczniejsze warunki prowadzenia reakcji. W badanym roztworze rozpuszcza się dużą ilość siarczanu żelaza, a następnie ostrożnie podwarstwia, to znaczy wprowadza na dno stężony kwas siarkowy, nie dopuszczając do zmieszania roztworów. Dodatni wynik próby, czyli brunatna obrączka świadczy o obecności jonów NO3−:
Reakcja ta jest silnie egzoenergetyczna i naczynie reakcyjne może rozgrzać się do wysokiej temperatury.
W celu wykrycia azotanów w obecności azotynów, jony NO2− należy wstępnie usunąć przez podgrzanie badanego roztworu z chlorkiem amonu:
