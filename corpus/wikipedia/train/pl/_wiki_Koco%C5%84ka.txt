Europa
 Polska
Beskid Mały, Beskid Makowski
Lachówka
388,8 m n.p.m.
49°43′48,8″N 19°30′23,8″E/49,730222 19,506611
Kocońka  – potok, lewy dopływ Lachówki o długości 8,7 km. 
Źródła potoku znajdują się w miejscowości Kocoń, na południowych stokach Pietrasowej, na wysokości około 650 m. Spływa w południowym kierunku, tuż poniżej wschodnich stoków przełęczy Przydawki zmienia kierunek na północno-wschodni i płynie szeroką doliną przez miejscowości Kocoń, Las, Kuków, w którym zmienia kierunek na południowo-wschodni. Na wysokości 389 m uchodzi do Lachówki.
Dolina Kocońki od przełęczy Przydawki aż po ujście do Lachówki tworzy naturalną granicę oddzielającą Beskid Mały  od Pasma Pewelskiego , należącego do Beskidu Makowskiego. Tylko źródłowy Krzywy Potok spływający z Pietrasowej jest stromy i ma charakter potoku górskiego, na pozostałej, całej niemal swojej długości Kocońka spływa szeroką doliną i ma charakter potoku nizinnego. Wzdłuż jej biegu prowadzi droga wojewódzka nr 946.
