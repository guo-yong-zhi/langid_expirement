eukarionty
rośliny
rośliny zielone
rośliny telomowe
rośliny naczyniowe
rośliny nasienne
okrytonasienne
Magnoliopsida
astropodobne
astrowce
astrowate
Carduoideae
Cousinia
C. orientalis  K.Koch
Cousinia Cass. – rodzaj roślin z rodziny astrowatych . Według The Plant List w obrębie tego rodzaju znajduje się 687 gatunków o nazwach zweryfikowanych i zaakceptowanych, podczas gdy kolejnych 68 taksonów ma status gatunków niepewnych . Jest trzecim co do liczebności w gatunki rodzajem w rodzinie astrowatych – po starcu  i rodzaju Vernonia Schreb. – oraz najliczniejszym w podrodzinie Carduoideae. Rośnie naturalnie na obszarze od basenu Azji Mniejszej po Azję Środkową i zachodnie Himalaje. Aż 379 gatunków występuje endemiczne w górskich regionach Iranu, Afganistanu i Turkmenistanu. W samym Iranie zarejestrowano 277 gatunków tego rodzaju, z czego aż 217 jest endemitami. Gatunkiem typowym jest C. orientalis  K.Koch 
Angiosperm Phylogeny Website adaptuje podział na podrodziny astrowatych  opracowany przez Panero i Funk w 2002, z późniejszymi uzupełnieniami. Zgodnie z tym ujęciem rodzaj  należy do plemienia Cardueae, podrodziny Carduoideae  Cass. W systemie APG III astrowate są jedną z kilkunastu rodzin rzędu astrowców , wchodzącego w skład kladu astrowych w obrębie dwuliściennych właściwych. 
