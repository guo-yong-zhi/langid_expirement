28 grudnia 1953 Ciechanów 
22 stycznia 2020 Paryż 
polska
fotografia, sztuka wideo, performance, malarstwo
sztuka współczesna
Teresa Tyszkiewicz  – polska artystka, autorka filmów krótkometrażowych, tworząca w polu fotografii, rysunku, performance i malarstwa. Tworzyła też obiekty przestrzenne, rzeźby. Jej mężem był artysta Zdzisław Sosnowski.
W latach 1974-1978 studiowała na Wydziale Mechaniczno-Technologicznym Politechniki Warszawskiej . Była współzałożycielką Związku Twórców Filmowych "Remont" .
Teresa Tyszkiewicz rozpoczęła pracę twórczą w 1978 roku. W latach 1978-1981 działała w kręgu artystów skupionych wokół Galerii Współczesnej w Warszawie. Pierwsze filmy robiła ze swoim mężem Zdzisławem Sosnowskim  – 1978/79; "Druga strona" – 1979/90). Poza filmem wykonywała też performance, malowała obrazy i rysowała.
Filmy Teresy Tyszkiewicz na taśmie 16 mm: "Stałe zajęcie" 1978/79; "Druga strona" 1980; "Dzień po dniu" 1980; "Ziarno" 1980; "Oddech" 1981; "Obraz i gry" 1981; "Stadium" 1981; "Epingle" 1994.
Od 1982 roku mieszkała w Paryżu wraz z mężem Zdzisławem Sosnowskim , z którym zrealizowała wspólnie kilka filmów. Po wyjeździe do Francji artystka była przez wiele lat nieobecna na polskiej scenie artystycznej. Jej twórczość została przypomniana dopiero na wystawie "Jesteśmy" w Zachęcie w 1991 roku. Pokazała na niej m.in. takie prace, jak "Płótno ze szpilkami skrępowane sznurem" oraz "Szpilki i pismo".
Paryski okres twórczości Tyszkiewicz charakteryzuje się zmianą warsztatu pracy, zaczęła wykorzystywać szpilki krawieckie, które łączyła z różnymi materiałami , tworząc obiekty-obrazy. Początkowo wbijała w podłoże 800-1000 szpilek dziennie.
We Francji zaczęłam rozwijać pomysł, który przywiozłam z kraju, czyli komponowanie obrazów ze szpilek. One po prostu mnie ścigały. Ten biedny przedmiot stał się dla mnie magiczny. Ukłucie, opór i chęć, aby go zwalczyć. Szpilka prowokuje mnie i wywołuje nowe propozycje. Jest łagodna po ujarzmieniu, ale w trakcie pracy boję się, bo jest niebezpieczna, atakująca. Może symbolizuje zmaganie z przeszkodami.
  Cytat   Gołe linki: "źródło".
W wielu realizacjach używała również swojego ciała:
Moje ciało jest medium, źródłem i kreacją problemu. Jest niezbędne. Jest bazą, \'domem\', który chroni moją osobowość. Odgrywa funkcję \'łącznika\' miedzy rzeczywistością i wyobraźnią". "W moich filmach nie bardzo mogę znaleźć inne narzędzie jak moje fizyczne ja, ponieważ pomysł zawsze chce nakreślać sobą.
  Cytat   Gołe linki: "źródło".
W 2020 przygotowano duża wystawę monograficzną artystki Teresa Tyszkiewicz. Dzień po dniu, w ms2 / Muzeum Sztuki w Łodzi. Specjalnie na potrzeby prezentacji w Muzeum Sztuki, artystka zmontowała swój ostatni, nigdy nie pokazywany film ARTA . Artystka zmarła tuż przed otwarciem wystawy, przesuniętym dodatkowo o kilka miesięcy ze względu na pandemię Covid-19.
Jej prace znajdują się w zbiorach publicznych i prywatnych, m.in. w Fonds National d'Art Contemporain w Paryżu, Musée Ville de Paris i Fondation Camille w Paryżu.
Źródło:
