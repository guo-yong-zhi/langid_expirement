D72.8
Leukocytoza – zwiększona liczba leukocytów  w morfologii krwi obwodowej. Na ich ilość składają się różne rodzaje krwinek: neutrofile , eozynofile , bazofile , limfocyty  oraz monocyty .
W zależności od tego, który z rodzajów leukocytów występuje we krwi obwodowej w zwiększonej liczbie , mówimy o neutrofilii, eozynofilii, bazofilii, limfocytozie lub monocytozie. Najczęściej jednak leukocytoza przebiega z neutrofilią.
Prawidłowa liczba leukocytów u dorosłego człowieka wynosi od 4000 do 10 000 w 1 mm³ krwi.
Przeczytaj ostrzeżenie dotyczące informacji medycznych i pokrewnych zamieszczonych w Wikipedii.
