9–11 października 2018
Worochta
skoki narciarskie
FLSU
Witalij Kaliniczenko
Witalij Kaliniczenko
Obwód iwanofrankiwski
Letnie Mistrzostwa Ukrainy w Skokach Narciarskich 2018 – rozegrane na skoczniach w Worochcie w dniach 9–11 października zawody o mistrzostwo Ukrainy, mające za zadanie wyłonić najlepszych skoczków w kraju na igelicie. Skakano tylko w jednej kategorii.
Rywalizację na skoczni średniej rozegraną 9 października wygrał Witalij Kaliniczenko zdobywając notę o ponad cztery punkty większą od obrońcy tytułu Wiktora Pasicznyka sklasyfikowanego na miejscu drugim. Miejsce trzecie zajął Jewhen Marusiak. Sklasyfikowano łącznie dwudziestu dziewięciu zawodników.
Dwa dni później zawody przeniosły się na skocznie normalną, gdzie ponownie zwyciężył Witalij Kaliniczenko. Jego przewaga nad drugim miejscem tym razem wyniosła półtora punktu, a zajął je również ponownie Wiktor Pasicznyk. Na trzecim miejscu sklasyfikowany został Jewhen Marusiak. W tych zawodach wystartowało dwudziestu trzech zawodników.
10 października między konkursami indywidualnymi odbył się konkurs drużynowy na skoczni normalnej, który zwyciężyła pierwsza ekipa reprezentująca Obwód iwanofrankiwski. Kolejne dwa miejsca na podium zajęły drużyny Obwodu tarnopolskiego, kolejno pierwsza i druga drużyna.
