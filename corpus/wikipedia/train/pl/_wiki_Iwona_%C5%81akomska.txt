22 kwietnia 1968 Inowrocław 
Uniwersytet Mikołaja Kopernika w Toruniu
1996
2009
2018
Uniwersytet Mikołaja Kopernika w Toruniu
Iwona Małgorzata Łakomska  – polska chemik, zajmująca się chemią bionieorganiczną i chemią koordynacyjną.
W 1986 roku ukończyła I Liceum Ogólnokształcące im Jana Kasprowicza w Inowrocławiu. Następnie podjęła studia na Uniwersytecie Mikołaja Kopernika w Toruniu, które ukończyła w roku 1991. Pracę doktorską zatytułowaną Synteza i badania kompleksów Ag i Au z perfluorowanymi karboksylanami i trzeciorzędowymi fosfinami, obroniła pięć lat później. W 2009 roku uzyskała stopień doktora habilitowanego za pracę pt. Nowe kompleksy Pt, Pd i Pt z analogami zasad purynowych o potencjalnych właściwościach antynowotworowych. Wpływ struktury na aktywność antynowotworową in vitro. W 2018 roku otrzymała tytuł naukowy profesora.
W latach 2011-2016 była kierownikiem Interdyscyplinarnych Studiów Doktoranckich Matematyczno-Przyrodniczych, a w latach 2016-2020 pełniła funkcję prodziekana ds. rozwoju i współpracy z zagranicą na Wydziale Chemii UMK. Od września 2020 jest dziekanem Wydziału Chemii UMK.
Odbywała staże naukowe w National Institute of Chemistry w Ljubljanie , Uniwersytecie w Kopenhadze , Uniwersytecie w Lejdzie  i Uniwersytecie w Dortmundzie . Otrzymała stypendium FNP  oraz DAAD .  W 2008 roku otrzymała stypendium w konkursie Loreal Polska dla Kobiet i Nauki  w kategorii habilitantki.
