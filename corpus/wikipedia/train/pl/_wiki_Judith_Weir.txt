11 maja 1954 Cambridge 
szkockie
muzyka poważna, muzyka współczesna
kompozytorka
Judith Weir  – brytyjska kompozytorka pochodzenia szkockiego.
Studiowała prywatnie u Johna Tavenera, następnie uczyła się muzyki komputerowej u Barry’ego Vercoe w Massachusetts Institute of Technology . W latach 1973–1976 uczęszczała na kurs kompozycji u Robina Hollowaya w King’s College w Cambridge. W 1975 roku uczestniczyła w letnim kursie muzycznym u Gunthera Schullera i Oliviera Messiaena w Tanglewood. Była kompozytorką-rezydentką w Southern Arts Association  i Royal Scottish Academy of Music and Drama . Od 1979 do 1982 roku wykładała na University of Glasgow. W latach 1983–1985 była stypendystką Trinity College w Cambridge. Od 1995 do 1997 roku pełniła funkcję Fairbairn Composer in Association przy City of Birmingham Symphony Orchestra. W latach 1995–2000 była dyrektorką artystyczną Spitalfields Festival w Londynie.
Komandor Orderu Imperium Brytyjskiego . W 1997 roku otrzymała Stoeger Prize, przyznawaną przez Lincoln Center. W 2014 roku objęła po Peterze Maxwellu Daviesie funkcję Master of the Queen’s Music, stając się pierwszą w historii kobietą na tym stanowisku.
W swojej twórczości sięga zarówno po tradycyjne, jak i współczesne techniki kompozytorskie. Posługuje się często techniką heterofonii i ostinata, sięga także po elementy szkockiej muzyki ludowej. Ważne miejsce w jej dorobku zajmują utwory sceniczne o zróżnicowanej tematyce, oparte o tak różnorodne motywy, jak klasyczny dramat chiński z epoki Yuan i średniowieczne sagi skandynawskie.
