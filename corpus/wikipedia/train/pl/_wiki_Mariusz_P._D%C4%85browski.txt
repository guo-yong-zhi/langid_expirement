15 lutego 1960 Łódź 
Mariusz Przemysław Dąbrowski
Uniwersytet Wrocławski
2012
Uniwersytet Szczeciński
Mariusz Przemysław Dąbrowski  – polski fizyk teoretyk, profesor doktor habilitowany nauk fizycznych, specjalista w zakresie kosmologii, teorii cząstek elementarnych i fizyki jądrowej.
Pracuje w Instytucie Fizyki Uniwersytetu Szczecińskiego od lutego 1992 roku oraz w Narodowym Centrum Badań Jądrowych od marca 2015 roku. Studia ukończył na Uniwersytecie Wrocławskim w 1984 roku, gdzie rozpoczął i kontynuował pracę do 1992 roku. Tytuł profesora uzyskał w styczniu 2012 roku.
Jest autorem ponad 70 publikacji w czasopismach naukowych takich jak: Astronomical Journal, Astrophysical Journal, Physical Review D, Nuclear Physics B, Physics Letters B, Journal of Cosmology and Astroparticle Physics. Jest też recenzentem w niektórych z tych czasopism. Zaangażowany w obszarze popularyzacji nauki. Współpracował z laureatem Nagrody Templetona i doktorem honoris causa Uniwersytetu Szczecińskiego prof. Johnem D. Barrowem.
Od 2009 roku jest przewodniczącym Oddziału Szczecińskiego Polskiego Towarzystwa Fizycznego a od 2010 roku jest członkiem Zarządu Głównego. Od 2010 roku zaangażowany w Program Polskiej Energetyki Jądrowej jako Członek Społecznego Zespołu Doradców przy Pełnomocniku Rządu ds. Polskiej Energetyki Jądrowej. Od kwietnia 2010 do maja 2014 Pełnomocnik Wojewody Zachodniopomorskiego ds. Energetyki Jądrowej. Od stycznia 2013 prezes Fundacji Eureka im. Prof. Jerzego Stelmacha.
Otrzymał nagrodę Ministra Edukacji Narodowej , nagrodę Zachodniopomorski Nobel 2005 i 2014, Nagrodę Gospodarczą Marszałka Województwa Zachodniopomorskiego  oraz Srebrną Odznakę Honorową Gryfa Zachodniopomorskiego .
