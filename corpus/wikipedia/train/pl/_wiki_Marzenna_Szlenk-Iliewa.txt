Marzenna Szlenk-Iliewa  – polska sinolog, znawczyni języków i kultury chińskiej, tłumaczka literatury bułgarskiej.
Ukończyła I Liceum Ogólnokształcące im. Jarosława Dąbrowskiego w Tomaszowie Mazowieckim. Studiowała orientalistykę na Uniwersytecie Warszawskim. Studia sinologiczne kontynuowała na uniwersytecie w Pekinie. Jest autorką pierwszego przekładu na język polski całego tekstu Księgi pieśni  wchodzącej w skład Pięcioksięgu konfucjańskiego. Po powrocie z Chin przez wiele lat mieszkała w Bułgarii, a od lat 80. XX wieku w Warszawie. Pracowała w Polskim Radiu.
