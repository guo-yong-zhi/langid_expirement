1949 Wincentów 
poetka
Kraków
Uniwersytet Jagielloński
Irena Kaczmarczyk z domu Majchrzyk  – polska poetka, publicystka kulturalna, językoznawca.
Urodziła się w Wincentowie koło Kielc w rodzinie Władysława Majchrzyk i Marianny z domu Janus. Podstawową edukację szkolną pobierała w Piekoszowie. W latach 1963–1967 uczęszczała do Liceum Pedagogicznego w Jędrzejowie. Absolwentka filologii polskiej na Uniwersytecie Jagiellońskim. Ukończyła również Międzywydziałowe Studium Bibliotekoznawstwa na UJ. Pracowała w Bibliotece Jagiellońskiej, w Instytucie Języka Polskiego , później zatrudniła się w szkolnictwie. W latach 1995–2008 pracowała w XXIX LO im. K. Kieślowskiego w Krakowie. Należy do krakowskich stowarzyszeń twórczych, w tym Stowarzyszenia Absolwentów Uniwersytetu Jagiellońskiego. Jest uczestnikiem Gdańskiego Klubu Poetów. Od 2008 roku członkini Zarządu Krakowskiego Oddziału Związku Literatów Polskich, a od 2015 r. członkini Zarządu Głównego ZLP. Zrzeszona w Stowarzyszeniu Dziennikarzy Rzeczypospolitej Polskiej.
Jest stałym współpracownikiem e-Tygodnika Artystyczno-Literackiego pisarze.pl oraz członkinią Kolegium Redakcyjnego Pisma Artystyczno-Literackiego Stowarzyszenia Twórczego „Polart”. Jej wiersze emitowane są na antenie Radia Kraków. Uczestniczka festiwali literackich w Polsce i za granicą: Warszawska Jesień Poezji, Międzynarodowa Galicyjska Jesień Literacka, Czeskie Dni Poezji, Jesień Polska w Wiedniu. Do tekstów autorki skomponowali muzykę: Zbigniew Ciuraba, Agnieszka Dulny, Grażyna Łapuszek, Robert Marcinkowski i Mateusz Pieniążek. Pieśni są w repertuarze Niezależnej Grupy Teatralnej Porfirion, krakowskiego chóru męskiego Echo oraz innych krakowskich solistów.
Od 1968 roku mieszka w Krakowie.
Wielokrotnie nagradzana za szczególne osiągnięcia dla oświaty i wychowania.
Laureatka wielu ogólnopolskich i międzynarodowych konkursów literackich:
Publikuje w periodycznych almanachach literackich: Krakowska Noc Poetów, Pożegnanie Lata Pisarzy i Artystów oraz w antologiach: Antologia Poetów Polskich 2016, Aspekty: antologia Gdański Klub Poetów, jak również w cyklicznych wyborach wierszy: Warszawska Jesień Poezji, Międzynarodowa Galicyjska Jesień Literacka, Międzynarodowy Listopad Poetycki , Czeskie Dni Poezji. Jej wiersze i artykuły ukazują się na łamach czasopism krakowskich i ogólnopolskich, takich jak: Kraków, Akant, Gazeta Kulturalna, Topos, Świętokrzyski Kwartalnik Literacki, Hejnał Oświatowy, Gazeta Myślenicka, Kęczanin, Głos Piekoszowa, Kurier, Wiadomości i in. Publikuje artykuły w Literacie Krakowskim  oraz w Hybrydzie .
