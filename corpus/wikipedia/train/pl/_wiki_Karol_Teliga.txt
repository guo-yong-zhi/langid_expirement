30 października 1808 Bieliny 
9 marca 1884 Kraków 
Cmentarz Rakowicki
1862
katolicyzm
rzymskokatolicki
1832
Uniwersytet Warszawski
10 listopada 1835
30 października 1837
członek nadzwyczajny
Uniwersytet Jagielloński
Karol Boromeusz Teliga , polski duchowny katolicki, teolog, profesor i rektor Uniwersytetu Jagiellońskiego.
Szkołę średnią skończył w Kielcach, we wrześniu 1827 rozpoczął studia na Wydziale Teologicznym Uniwersytetu Warszawskiego , studia uniwersyteckie przerwało Telidze powstanie listopadowe. Po otrzymaniu święceń kapłańskich w 1832 został proboszczem w rodzinnych Bielinach; rok później przeniósł się do Sandomierza, gdzie był profesorem, wiceregensem i wreszcie rektorem miejscowego seminarium duchownego .
10 listopada  1835 uzyskał doktorat teologii na Uniwersytecie Jagiellońskim. 30 października 1837 został mianowany profesorem historii Kościoła na Wydziale Teologicznym tej uczelni, od roku akademickiego 1839/1840 wykładał także patrystykę. Dwukrotnie pełnił funkcję dziekana Wydziału Teologicznego , trzykrotnie - rektora Uniwersytetu Jagiellońskiego . Sprawował też funkcje kościelne; był kanonikiem katedralnym, od 1858 proboszczem kolegiaty św. Floriana, a w 1862 przez sześć miesięcy administrował diecezją krakowską . W 1869 roku otrzymał godność dziekana kapituły krakowskiej.
Jako rektor Uniwersytetu zasiadał w Sejmie galicyjskim. Był członkiem Krakowskiego Towarzystwa Naukowego; po utworzeniu Akademii Umiejętności w grudniu 1872 został jej członkiem nadzwyczajnym, podobnie jak wszyscy członkowie Krakowskiego Towarzystwa Naukowego, których nie wybrano na członków zwyczajnych nowej instytucji. Należał także do Rzymskiej Akademii dla Sztuk i Umiejętności oraz był protektorem krakowskiego Towarzystwa Dobroczynności.
Drukiem ogłosił Kazanie świętalne na pamiątkę pięciusetlecia rocznicy założenia Uniwersytetu Krakowskiego  i O stosunkach między probostwem kościoła św. Floriana a szkołą przy tym kościele i Uniwersytetem Jagiellońskim . Pochowany został w grobowcu Kanoników na cmentarzu Rakowickim w Krakowie.
