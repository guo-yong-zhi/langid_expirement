 Czechy
 środkowoczeski
Beroun
Czechy
Oppidum Stradonice – celtyckie osiedle obronne w środkowych Czechach, w gminie Nižbor, w powiecie Beroun, w kraju środkowoczeskim.
Oppidum Stradonice jest jednym z najbardziej znanych oppidów na ziemiach czeskich
Oppidum Stradonice leży w środkowych Czechach, na Wyżynie Krzywoklatskiej , w dorzeczu Berounki. Oppidum znajdowało się na spłaszczonym wierzchołku wzniesienia Hradiště o wys. 380 m n.p.m. Zajmowało powierzchnię 90,3 ha. Wzniesienia Hradiště znajduje się pomiędzy Nižborem a Stradonicami.
Wzniesienia Hradiště zbudowane jest z łupkówi obcięte z dwóch stron stromymi zboczami dolin Habrového potoka i Berounki. Najdogodniejszy dostęp był od strony południowo-wschodniej, gdzie znajduje się płytkie i szerokie siodło oddzielające je od reszty krainy.
Celtowie osiedlili się tutaj w połowie II w. p.n.e. Początkowo była to niewielka, otwarta osada, związana ze szlakiem handlowym wzdłuż Berounki. Najstarszy etap budowy fortyfikacji sięga 120 r. p.n.e. W fundamentach wałów znaleziono glinianą formę do odlewania złotych monet, co świadczy o randze tego miejsca jeszcze zanim zostało ufortyfikowane. Oppidum było zamieszkałe prawdopodobnie przez plemię Bojów.
Na przełomie naszej ery oppidum zostało zdobyte i zniszczone przez Markomanów.
Kolejne grodzisko pochodzi z I-III w., czyli z okresu osiedlenia się plemion germańskich.
Od roku 1958 jest chronione jako Narodowy zabytek kultury Republiki Czeskiej 
Na Hradišti znajduje się krzyż zwany Prachovým krzyżem. Wiąże się z nim legenda o Franciszku Prachovym , który postawił tam chałupę i szukał złotego skarbu. Zabił go leśny duch Dyma, a chałupa spłonęła. O krzyżu się mówi, że stale zapada się w ziemię.
