eukarionty
zwierzęta
Strunowce
Kręgowce
Zauropsydy
Diapsydy
Lepidozauromorfy
Zauropterygi
Plezjozaury
Plesiosauroidea
Elasmozaury
Styxosaurus
Styxosaurus – rodzaj drapieżnego, morskiego gada, plezjozaura z rodziny elasmozaurów . Jego szczątki datuje się na późną kredę . Nazwa „Styxosaurus” pochodzi od dwóch greckich słów: Styks  i sauros .
Ten plezjozaur osiągał prawdopodobnie 11 metrów długości , podobnie jak inne elasmozauroidy. Miał także długą szyję i ostre zęby . Liczba kręgów u tego plezjozaura dochodziła nawet do 75. 
Występował w okresie późnej kredy, na terenie Ameryki Północnej . Najprawdopodobniej odżywiał się rybami; polował na nie z zasadzki, wbijając się w ich ławice, a następnie schwytane ofiary połykał . National Geographic sugeruje, że Styxosaurus mógł konkurować z rekinami Cretoxyrhina. Blisko skamielin plezjozaurów znajdywano gastrolity i szczątki ryb. 
Styxosaurus dzielił swe środowisko z mozazaurami , rekinami i rybami kostnoszkieletowymi . W kampanie poza rybami i innymi gadami morskimi zaczęły pojawiać się wodne ślimaki .
Zagrożeniem dla styksozaura były mozazaury i rekiny . Rekiny mogły polować na osobniki juwenalne, natomiast mozazaury mogły polować na nawet dorosłe. 
Gatunek S. snowii naukowo opisał Samuel Wendell Williston w 1890, nadając mu nazwy Cimoliasaurus snowii, Elasmosaurus snowii. Holotyp składał się z czaszki i 20 kręgów, przy okazji czaszka była zachowana w bardzo dobrym stanie. Wcześniej odkryto dwa inne plezjozaury: Elasmosaurus platyurus oraz Mauisaurus haasti. „Styksozaura” odkryto później, jednak w przeciwieństwie do dwóch poprzednich  elasmozaurów jego szczątki, a w szczególności czaszka były zachowane w znakomitym stanie, w przypadku holotypu Mauisaurus haasti – ten jej w ogóle nie posiadał. Drugi gatunek – S. browni, opisał Samuel Paul Welles, następnie autor wykreował nowy rodzaj „Styxosaurus” w 1943 roku . 
W Dakocie Południowej odnaleziono okaz z 1945 roku, który został początkowo nazwany Aldasaurus pembertoni, obecnie wiadomo, że to synonim gatunku S. snowii. Kiedy uznano go za S. snowii, mianowano go za najbardziej kompletny szkielet rodzaju Styxosaurus. Z okazem znaleziono także 253 gastrolitów, które najprawdopodobniej zostały połknięte przez ten okaz za życia. Obecnie szkielet znajduje się w Muzeum w Kansas.
Okazuje się, że najbliższym krewnym gatunku S. snowii jest plezjozaur z Angoli – Cardicorax . Poniżej umieszczono kladogram z 2014 roku przedstawiający pozycję systematyczną Cardicorax, ale także Styxosaurus:
Thalassomedon
Terminonatator
Callowayasaurus, Eromangasaurus
Cardiocorax
Styxosaurus
Hydrotherosaurus
Elasmosaurus, Libonectes
