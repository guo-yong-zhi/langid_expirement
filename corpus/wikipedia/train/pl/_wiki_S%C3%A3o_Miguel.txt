Europa
 Portugalia
 Azory
Ocean Atlantycki
746,82 km²
140 000176 os./km²
São Miguel  – portugalska wyspa wulkaniczna w archipelagu Azorów , zwana także "Zieloną Wyspą". Największa w archipelagu  – długość w kierunku równoleżnikowym około 65 km, szerokość południkowo od 8 do 15 km. Obszar górzysty, do 1105 m n.p.m. Uprawy ananasów, winorośli, drzew cytrusowych i buraków cukrowych oraz herbaty. Zamieszkana przez ok. 140 tys. osób, z czego 30 tysięcy mieszka w Ponta Delgada, największym mieście wyspy.
Jeziora Sete Cidades powstały w dwóch wulkanicznych kraterach średnicy 12 km. Na wyspie występują liczne przejawy aktywności wulkanicznej, m.in. gorące źródła i gejzery. Osobliwością przyrodniczą są lasy laurowe, w których żyje m.in. endemiczny dla wyspy gil azorski – jeden z najrzadszych ptaków Europy.
São Miguel jest pierwszą skolonizowaną przez Portugalczyków  wyspą z archipelagu Azorów. Pierwotnie składała się ona z dwóch oddzielnych wysepek, ale wybuch wulkanu w 1563 i wypływ lawy spowodował ich połączenie.
Bliźniacze jeziora Sete Cidades i miasto Sete Cidades po lewej
Krajobraz wschodniej części São Miguel
Wieś Mosteiros na wybrzeżu pn.-zach.
