19 listopada 1983 Erywań 
ArmeniaStany Zjednoczone
arcymistrz 
2591 
21
Warużan Hakopian, ang. Varuzhan Akobian  – amerykański szachista pochodzenia ormiańskiego, arcymistrz od 2004 roku.
W szachy gra od 5. roku życia. Czterokrotnie  zdobywał tytuły mistrza kraju juniorów. Pomiędzy 1993 a 2000 wielokrotnie reprezentował Armenię na mistrzostwach świata oraz Europy juniorów w różnych kategoriach wiekowych, największy sukces odnosząc w 1999 w Litochoronie, gdzie zdobył brązowy medal mistrzostw Europy do 16 lat. Był również brązowym medalistą mistrzostw świata juniorów do 12 lat w szachach szybkich .
W 2001 przeprowadził się do Los Angeles i od następnego roku na arenie międzynarodowej reprezentuje barwy Stanów Zjednoczonych, w niedługim czasie zdobywając tytuł arcymistrza . W 2003 zdobył w Miami tytuł mistrza USA juniorów do 20 lat, natomiast w 2007  zakwalifikował się do Pucharu Świata, w I rundzie przegrywając z Michaelem Roizem. Również w 2007 zdobył w Cali brązowy medal mistrzostw Ameryki. W 2014 zdobył w Saint Louis srebrny medal indywidualnych mistrzostw Stanów Zjednoczonych.
Wielokrotnie reprezentował Stany Zjednoczone w turniejach drużynowych, m.in.:
Odniósł szereg sukcesów w turniejach międzynarodowych, zwyciężając bądź dzieląc I miejsca m.in. w:
Najwyższy ranking w dotychczasowej karierze  osiągnął 1 czerwca 2017, z wynikiem 2673 punktów zajmował wówczas 76. miejsce na światowej liście FIDE, jednocześnie zajmując 7. miejsce wśród amerykańskich szachistów.
