 Polska
 świętokrzyskie
Góry Świętokrzyskie Miedzianka
Skarb Państwa
26 m
10 m
10 m
332 m n.p.m.
50 m
ku górze
znana od dawna
niedostępna turystycznie
 G-2.19
Jaskinia Nowa na Miedziance – jaskinia w Górach Świętokrzyskich. Wejście do niej znajduje się w północno-zachodnim zboczu góry Miedzianka, w pobliżu Chęcin, na wysokości 332 m n.p.m. Długość jaskini wynosi 26 metrów, a jej deniwelacja 10 metrów. 
Jaskinia ma połączenie z pobliską sztolnią Trzy Kominy. Znajduje się na terenie Rezerwatu Przyrody Góra Miedzianka i jest nieudostępniona turystycznie. Za niewielkim, kwadratowym otworem wejściowym zaczyna się 6-metrowa studnia. Z jej dna odchodzą dwa korytarze. Jeden, idący w dół, kończy się po kilku metrach zawaliskiem, drugi dochodzi do wąskiej 1,5-metrowej studzienki, za którą znajduje się duża sala. Odchodzi z niej wąski korytarzyk prowadzący do pobliskiej sztolni Trzy Kominy.
W jaskini brak jest nacieków. Zamieszkują ją nietoperze. Ściany są suche, w studni wejściowej rosną glony, mchy i paprocie. 
Jaskinia była znana od dawna. Jej pierwszy opis i plan sporządził B.W. Wołoszyn w 1959 roku. Salę oraz połączenie ze sztolnią Trzy Kominy odkryli grotołazi ze Speleoklubu Świętokrzyskiego w 1997 roku .
