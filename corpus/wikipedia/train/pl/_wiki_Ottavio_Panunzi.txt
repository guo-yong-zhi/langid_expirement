14 lutego 1933 Rzym 
5 marca 2016 Rzym 
Ottavio Panunzi  – włoski bokser, medalista mistrzostw Europy z 1955, olimpijczyk.
Zwyciężył w wadze półciężkiej  na mistrzostwach świata wojskowych w 1955 w Kaiserslautern. Zdobył brązowy medal w tej kategorii na mistrzostwach Europy w 1955 w Berlinie Zachodnim po wygraniu w ćwierćfinale z Tadeuszem Grzelakiem i przegranej walkowerem w półfinale z Ulrichem Nitzschke z Niemieckiej Republiki Demokratycznej.
Wystąpił w wadze półciężkiej na igrzyskach olimpijskich w 1956 w Melbourne, gdzie po wygraniu jednej walki przegrał w ćwierćfinale z Gheorghe’em Negreą z Rumunii i odpadł z turnieju.
Był mistrzem Włoch w wadze średniej  w 1953 i w wadze półciężkiej w 1955.
Przeszedł na zawodowstwo w 1957. Stoczył 38 walk, z których wygrał 26  i przegrał 12 . Nie walczył o żaden istotny tytuł. Ze znanych bokserów pokonał go Piero Del Papa . Zakończył karierę w 1963.
