Christopher Jarvis Haley Hogwood
10 września 1941 Nottingham 
angielskie
24 września 2014 Cambridge 
klawesyn
muzyka poważna, muzyka dawna
dyrygent, klawesynista, teoretyk muzyki
Sir Christopher Jarvis Haley Hogwood  – angielski dyrygent, klawesynista i teoretyk muzyki.
Studiował muzykę i filologię klasyczną w Pembroke College na Uniwersytecie w Cambridge, dyrygenturę u Raymonda Lepparda, Thurstona Darta, później także Rafaela Puyana i Gustava Leonhardta. Przebywał na rocznym stypendium w Pradze.
W 1967 założył z Davidem Munrowem zespół Early Music Consort of London, a w 1973 – Academy of Ancient Music specjalizującą się w wykonawstwie historycznym. Early Music Consort zostało rozwiązane po śmierci Munrowa w 1976. Na stanowisku dyrygenta Academy of Ancient Music w 2006 zastąpił go Richard Egarr.
Dokonał licznych nagrań solowych na klawesynie . Posiadał własną kolekcję historycznych instrumentów.
Od 1992 Hogwood był profesorem wykonawstwa muzyki dawnej w Royal Academy of Music w Londynie. Był także honorowym profesorem Uniwersytetu w Cambridge, profesorem wizytującym w King’s College London oraz honorowym członkiem Jesus College i Pembroke College. W 1989 został komandorem Orderu Imperium Brytyjskiego .
