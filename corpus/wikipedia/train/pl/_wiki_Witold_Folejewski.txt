12 maja 1909 Wilno 
24 sierpnia 1969 Poręba Wielka 
Uniwersytet Stefana Batorego w Wilnie
1947
1951
1954
Uniwersytet WileńskiUniwersytet im. Adama Mickiewicza w Poznaniu Akademia Rolnicza w Poznaniu
Witold Folejewski  – polski zootechnik, prof. dr hab., związany z Uniwersytetem Przyrodniczym w Poznaniu.
Był synem Józefa - sędziego, a później prezesa sądu wojewódzkiego i prezydenta Wilna i Bronisławy Folejewskiej de domo Chajkowskiej; jego matka –  rozwiodła się z mężem i wyszła za mąż za wdowca, Władysława Orkana.
Witold Folejewski spędził dzieciństwo w Wilnie; tam w 1928 zdał maturę i rozpoczął studia rolnicze na Uniwersytecie Stefana Batorego. Pracę dyplomową nt. Studia nad koniem oszmiańskim  wykonał w Zakładzie Hodowli Zwierząt pod opieką Tadeusza Vetulaniego .
Po otrzymaniu dyplomu  podjął pracę w Wileńskiej Izbie Rolniczej – był instruktorem drobnych gospodarstw i odbył praktykę w Zakładzie Doświadczalnictwa Zootechnicznego profesora Mieczysława Czaji, a następnie otrzymał stanowisko asystenta doświadczalnictwa i kierownika Działu Hodowli Zwierząt w macierzystym uniwersytecie, które zajmował do 1936 r..
W roku 1936 został zatrudniony, jako starszy asystent w Katedrze Szczegółowej Hodowli Zwierząt Uniwersytetu Poznańskiego , której kierownictwo objął w 1935 r. Tadeusz Vertuliani. W okresie 1936–1939 aktywnie pracował naukowo – opublikował 21 publikacji naukowych ; wybuch II wojny światowej przerwał te badania.
W chwili wybuchu wojny przebywał w Wilnie. Pozostał tam do zajęcia miasta przez Niemców. W roku 1942 przedostał się na Podhale, do domu Władysława Orkana ; przebywał tam do końca okupacji, prowadząc niebezpieczną działalność oświatową .
W kwietniu 1945 r. wrócił do Katedry Szczegółowej Hodowli Zwierząt UP na stanowisko starszego asystenta. Pod kierunkiem prof. T. Vetulaniego wykonał i obronił  pracę doktorską na temat krajowej rasy owiec . W kolejnych latach prowadził badania dotyczące doskonalenia rodzimych ras zwierząt gospodarskich, hematologii i genetyki zwierząt; techniki hematologii opanował w czasie półrocznych studiów na Uniwersytecie Jagiellońskim. Uzyskał habilitację w zakresie ogólnej hodowli zwierząt w 1951 r.; stanowisko profesora nadzwyczajnego otrzymał w roku 1954, a profesora zwyczajnego – w roku 1964. Od 1952 r. zajmował stanowisko kierownika Katedry Ogólnej Hodowli Zwierząt w Wyższej Szkole Rolniczej, wyodrębnionej z UP; w latach 1960-1964 był dziekanem Wydziału Zootechnicznego UP.
Witold Folejewski ożenił się w roku 1934 z Wilhelminą Juchno. 
Zmarł nagle w wieku 60 lat w czasie pobytu w „Orkanówce” . Został pochowany na cmentarzu w Niedźwiedziu, na którym znajduje się też grób córki Orkana, Zosi.
