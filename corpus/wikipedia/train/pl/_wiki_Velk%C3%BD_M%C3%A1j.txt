 Czechy
 ołomuniecki
Loučná nad Desnou
Wysoki Jesionik
1385 m n.p.m.
18 m
Velký Máj  – szczyt  o wysokości 1385 m n.p.m.  w paśmie górskim Wysokiego Jesionika , w północno-wschodnich Czechach, w Sudetach Wschodnich, na Morawach, w obrębie gminy Loučná nad Desnou, oddalony o około 4,3 km na południowy zachód od szczytu góry Pradziad , leżący na jego głównym grzbiecie , pomiędzy szczytami Kamzičník i Jelení hřbet. Rozległość góry  szacowana jest na około 5,6 km², a średnie nachylenie wszystkich stoków wynosi około 12°.
Góra Velký Máj położona jest nieco na południe od centrum pasma Wysokiego Jesionika. Jest górą o lekko kopulastym kształcie połaci szczytowej, nieco bardziej spłaszczonej w porównaniu z połacią sąsiedniej góry Jelení hřbet, leżącą niemalże w centrum części Wysokiego Jesionika  o nazwie Masyw Pradziada , położoną na jego grzbiecie głównym , ciągnącym się od przełęczy Červenohorské sedlo do przełęczy Skřítek. Jest szczytem dobrze rozpoznawalnym . Dobrze widoczna i rozpoznawalna z drogi okalającej połać szczytową góry Pradziad czy też z innego charakterystycznego punktu widokowego – z drogi okalającej szczyt góry Dlouhé stráně. Jest ósmym co do wysokości szczytem Wysokiego Jesionika  i siódmym w Masywie Pradziada. 
Górę ograniczają: od wschodu przełęcz o wysokości 1367 m n.p.m. w kierunku szczytu Kamzičník oraz dolina potoku Volarka, od południowego wschodu przełęcz o wysokości 936 m n.p.m. w kierunku szczytu Smolný vrch, od południa dolina potoku o nazwie Kotelný potok, od południowego zachodu przełęcz Sedlo nad Malým kotlem, od zachodu krótki, nienazwany potok, będący dopływem potoku Jelení příkop, od północnego zachodu przełęcz o wysokości 1189 m n.p.m. w kierunku szczytu Hubertka i dolina potoku o nazwie Zámecký potok oraz od północy przełęcz o wysokości 1322 m n.p.m. w kierunku szczytu Zámčisko. W otoczeniu góry znajdują się następujące szczyty: od północy Zámčisko, od północnego wschodu Kamzičník, od wschodu Malý Máj–SZ, od południowego wschodu Smolný vrch i Jelenec, od południa Jelenka, od południowego zachodu Jelení hřbet i od północnego zachodu Hubertka. Warto dodać, że na niektórych mapach występuje na stoku południowo-wschodnim góry dodatkowy szczyt o nazwie Široká hora . Z uwagi jednak na słabe zróżnicowanie i ekspozycję tego szczytu na tle stoku, nowsze opracowania i pomiary sugerują, aby tę nazwę przypisać raczej do stoku .
W obrębie góry można wyróżnić pięć następujących zasadniczych stoków:
Prawie wszystkie stoki są zalesione w większości borem świerkowym. Jedynie na stoku zachodnim oraz u podnóża stoku południowo-wschodniego występują większe fragmenty lasu mieszanego. Na stokach występują przerzedzenia oraz nieliczne polany. Ponadto na stokach brak jest większych skalisk czy grup skalnych.
Stoki mają stosunkowo niejednolite i zróżnicowane nachylenia. Średnie nachylenie stoków waha się bowiem od 9°  do 18° . Średnie nachylenie wszystkich stoków góry  wynosi około 12°. Maksymalne średnie nachylenie u podnóża stoku zachodniego w pobliżu płynącego potoku Kotelný potok na odcinku 50 m nie przekracza 45°. Stoki pokryte są nielicznymi szlakami turystycznymi, siecią na ogół nieoznakowanych dróg oraz ścieżek . Przemierzając je zaleca się korzystanie ze szczegółowych map, z uwagi na zawiłości ich przebiegu, zalesienie oraz zorientowanie w terenie. Ponadto stok południowy to obszar, na którym mogą w okresach ośnieżenia występować obsunięcia lawin śnieżnych.
W odległości około 350 m, idąc ze skrzyżowania Nad Malým kotlem zielonym szlakiem turystycznym    , w kierunku skrzyżowania turystycznego U Františkovy myslivny na wysokości 1306 m n.p.m., na zachodnim stoku góry znajduje się postawiony w 1937 roku pomnik z tablicą pamiątkową. Jest na niej wizerunek barona Františka III Kleina von Wiesenberka z zasłużonego dla Wysokiego Jesionika rodu Kleinów.
Przez górę w odległości około 190 m na południowy wschód od szczytu przebiega ścieżka główna oznakowana słupkami. Na połaci szczytowej znajduje się punkt geodezyjny, oznaczony na mapach geodezyjnych numerem , o wysokości 1384,28 m n.p.m. oraz współrzędnych geograficznych , z widocznym koło niego zamontowanym, stalowym słupkiem ostrzegającym przed jego zniszczeniem z tabliczką, z napisem Státní triangulace Poškození se trestá, oddalony o około 100 m na zachód od szczytu, który jest jednocześnie punktem widokowym na otaczające szczyty gór i pasma górskie . Państwowy urząd geodezyjny o nazwie ) w Pradze podaje jako najwyższy punkt – szczyt – o wysokości 1385,1 m n.p.m. i współrzędnych geograficznych . Na niektórych mapach przyjęto jako szczyt góry położenie głównego punktu geodezyjnego – stąd rozbieżności dotyczące jego usytuowania . Połać szczytowa pokryta jest na ogół łąką wysokogórską z obszarami kosodrzewiny. Na szczycie widoczne jest niewielkie oczko wodne.
Bezpośrednio na sam szczyt góry nie prowadzi żaden szlak turystyczny czy ścieżka  około 4 km w kierunku na południowy zachód, skręcając ze szlaku w prawo orientacyjnie do szczytu, idąc dalej około 190 m). Z uwagi jednak na ochronę cennego ekosystemu całego utworzonego tu rezerwatu przyrody dojście na szczyt nie jest zalecane.
Pod względem geologicznym góra Velký Máj należy do jednostki określanej jako warstwy vrbneńskie i zbudowana jest ze skał metamorficznych: głównie fyllitów  i gnejsów, skał osadowych: głównie kwarcytów oraz skał magmowych: głównie meta-granitów i meta-diabazów.
Grzbiet główny  góry Pradziad, biegnący od przełęczy Skřítek do przełęczy Červenohorské sedlo oraz dalej do przełęczy Ramzovskiej  jest częścią granicy Wielkiego Europejskiego Działu Wodnego, dzielącej zlewiska Morza Bałtyckiego i Morza Czarnego . 
Góra leży na tej granicy, na zlewiskach Morza Bałtyckiego  na stokach: południowo-wschodnim i południowym oraz Morza Czarnego  na stokach: zachodnim, północno-zachodnim i północnym. Na południowo-wschodnim stoku góry w odległości około 500 m na południowy wschód od szczytu, na wysokości około 1252 m n.p.m. ma swoje źródło potok o nazwie Kotelný potok. W obrębie góry nie występują m.in. wodospady czy kaskady.
Cała połać szczytowa oraz górne części jej stoków znajdują się w otoczeniu narodowego rezerwatu przyrody Praděd powstałego w 1991 roku o powierzchni około 2031 ha, z połączenia 6 odrębnych rezerwatów: Petrovy kameny, Velká kotlina, Malá kotlina, Vrchol Pradědu, Divoký důl i Bílá Opava, będącego częścią wydzielonego obszaru objętego ochroną o nazwie Obszar Chronionego Krajobrazu Jesioniki  Jeseníky), a utworzonego w celu ochrony utworów skalnych, ziemnych i roślinnych oraz rzadkich gatunków zwierząt. Na stoku południowym góry rozciąga się rezerwat przyrody Malá kotlina, obejmujący swoim zasięgiem również część stoku sąsiedniej góry Jelení hřbet . Ponadto część stoku zachodniego góry znajduje się w otoczeniu rezerwatu przyrody Břidličná , obejmującego również m.in. stok sąsiedniej góry Jelení hřbet.
Wzdłuż grzbietu głównego wytyczono w 2009 roku ścieżkę dydaktyczną  o długości 12 km na odcinku:
Na obszarze góry nie ma żadnego schroniska lub hotelu górskiego, natomiast w odległości około 3,5 km w kierunku północno-wschodnim od szczytu, przy drodze Hvězda – Pradziad, na stoku góry Petrovy kameny znajdują się hotele górskie: Ovčárna i Figura oraz schronisko Sabinka. Nieco dalej, bo około 4,5 km na północny wschód od szczytu, na wieży Pradziad: hotel Praděd, około 3,7 km na północny wschód od szczytu schronisko Barborka i około 3,5 km na północny wschód od szczytu hotel Kurzovní chata. Ponadto w odległości około 1,6 km na północny zachód od szczytu położona jest jedna z najstarszych chat Wysokiego Jesionika Františkova myslivna, postawiona w 1865 roku przez rodzinę Kleinów, wówczas jako chata łowiecka. Obecnie służy jako niewielkie schronisko turystyczne z ograniczoną bazą noclegową, dysponujące tylko 16 miejscami .
Kluczowym punktem turystycznym góry jest skrzyżowanie turystyczne położone w odległości około 630 m na południowy zachód od szczytu  o nazwie  z podaną na tablicy informacyjnej wysokością 1335 m, przez które przechodzą szlaki turystyczne i ścieżka dydaktyczna. 
Na stokach góry położone są dwie chaty, ale nie mają one charakteru typowych schronisk turystycznych, zalicza się je do tzw. chat łowieckich.
Klub Czeskich Turystów  wytyczył w obrębie góry dwa szlaki turystyczne na trasach:
Przez górę nie przechodzi żaden szlak rowerowy. 
W okresach ośnieżenia wzdłuż ścieżki głównej przebiega trasa narciarstwa biegowego. W obrębie szczytu oraz na stokach nie poprowadzono żadnej trasy narciarstwa zjazdowego.
