29 sierpnia 1950 Tralee 
polityk, prawnik
Richard  Spring, irl. Risteard Mac An Earraigh  – irlandzki polityk i prawnik, działacz Partii Pracy i lider tego ugrupowania w latach 1982–1997, długoletni parlamentarzysta, minister i tánaiste.
W latach 70. trenował futbol gaelicki i hurling, a także rugby union, uzyskując trzykrotnie powołanie do kadry narodowej. Studiował prawo w Trinity College w Dublinie, następnie kształcił się w szkolącej prawników instytucji King’s Inns. Praktykował jako adwokat . Zaangażował się w działalność polityczną w ramach Partii Pracy. W 1979 zasiadł w radzie hrabstwa Kerry.
W 1981 po raz pierwszy został wybrany do Dáil Éireann w okręgu Kerry North, z którego do tej pory posłował jego ojciec Dan Spring. Z powodzeniem ubiegał się o reelekcję w wyborach w lutym 1982, listopadzie 1982, 1987, 1989, 1992 i 1997. Na początku lat 80. pełnił funkcję ministra stanu  w departamencie sprawiedliwości. W listopadzie 1982 został nowym liderem Partii Pracy, ugrupowaniem tym kierował nieprzerwanie do listopada 1997.
Trzykrotnie sprawował urząd wicepremiera  w koalicyjnych gabinetach – od grudnia 1982 do stycznia 1987, od stycznia 1993 do listopada 1994 i od grudnia 1994 do czerwca 1997. Był jednocześnie ministrem środowiska , ministrem do spraw energii  oraz ministrem spraw zagranicznych .
W 2002 nie utrzymał mandatu deputowanego i wycofał się z działalności politycznej. Został później dyrektorem w Allied Irish Banks.
