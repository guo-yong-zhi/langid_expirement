Sicut Aurora Scientia Lucet
9 stycznia 1976
państwowa
 Portugalia
Ponta Delgada,i Angra do Heroísmo, Azory
administracji 303317
4315
Jorge Manuel Rosa de Medeiros
Uniwersytet Azorów  – portugalski uniwersytet publiczny w autonomicznym regionie Azory, podlegający Ministerstwu Nauki, Technologii i Szkolnictwa Wyższego .
Utworzenie Uniwersytetu było jednym z ubocznych skutków „rewolucji goździków”, w czasie której zintensyfikowały się zmierzające do autonomii ruchy separatystyczne  i nastąpił postęp dekolonizacji dawnego portugalskiego imperium kolonialnego. Azory, które były w latach 1831–1979 zamorskim dystryktem tego imperium, stały się w 1979 r. regionem autonomicznym.
Uniwersytet został założony 9 stycznia 1976 roku w celu przyspieszenia zrównoważonego rozwoju i wyższej edukacji na Azorach. Pierwszym rektorem był José Enes Pereira Cardoso , a następnie António Manuel Bettencourt Machado Pires  i Vasco Manuel Verdasca da Silva Garcia .
Od 1983 r. wicerektorem był Artur Teodoro de Matos, który uzyskał licencjat w Lizbonie , a później – w nowym Uniwersytecie Azorskim – uzyskał stopień magistra historii  oraz doktorat. Działalność utworzonych przez niego jednostek, Departamento de História i Cento de Estudos Gaspar Frutuoso, rozwija absolwent UAC z 1981 r. – Avelino de Freitas de Meneses, rektor uczelni w latach 1983–2011. Od roku 2011 rektorem UAC jest Jorge Manuel Rosa de Medeiros. Inaugurując rok akademicki 2011/2012 powiedział on m.in., że dalsza realizacja w UAC strategii Europa 2020 wymaga :
...nova dinâmica só possível pela introdução de novas estruturas mobilizadoras, novos métodos de trabalho, novas modalidades de relacionamento com a comunidade, novas estratégias nos domínios da produção científica, novas capacidades para mobilizar outros públicos... que continua a entender a Universidade como o promotor principal da qualificação, da inovação e da criatividade.
Uczelnia zatrudnia 317 wykładowców i 303 pracowników administracji. Kształci 4315 studentów . Prowadzi 98 kursów.
UAC składa się z 10 wydziałów , działających w dziedzinach:
oraz dwóch związanych szkół pielęgniarstwa  w Angra do Heroísmo i Ponta Delgada, z którymi wspólnie prowadzi badania naukowe i interdyscyplinarne kursy.
Uniwersytet utrzymuje również współpracę międzynarodową; jest m.in. uczestnikiem programu Komisji Europejskiej Erasmus, w którym bierze udział 40 krajów, m.in. Niemcy, Austria, Belgia, Cypr, Słowacja, Hiszpania, Francja, Grecja, Włochy, Łotwa, Litwa, Polska, Rumunia, Turcja. W maju 2012 r. był organizatorem uroczystości z okazji 40-lecia programu.
W UAC istnieją też jednostki badawcze, których prace koordynuje uczelniane biuro ds. wspierania i promocji działań na rzecz przemysłu – GAIDET .
