eukarionty
zwierzęta
strunowce
kręgowce
ptaki
Neornithes
ptaki neognatyczne
wróblowe
śpiewające
tanagrowate
ziarnojadki
Sporophila
ziarnojadek wielkodzioby
Ziarnojadek wielkodzioby, ryżołusk wielkodzioby  – gatunek małego ptaka z rodziny tanagrowatych . Występuje plamowo w środkowej i północnej części Ameryki Południowej. Obecnie znany jest z pojedynczych stanowisk w Boliwii, Brazylii, Gujanie, Gujanie Francuskiej, Surinamie i Wenezueli. Gatunek zagrożony wyginięciem.
Takson ten jako pierwszy opisał w 1830 roku Maximilian zu Wied-Neuwied, nadając mu nazwę Fringilla crassirostris. W 1851 roku Jean Cabanis umieścił ziarnojadka wielkodziobego w nowo utworzonym przez siebie rodzaju Oryzoborus, a ponieważ nazwa Oryzoborus crassirostris była już zajęta przez ziarnojadka grubodziobego, autor zaproponował nową nazwę – Oryzoborus maximiliani. Obecnie ziarnojadek wielkodzioby jest umieszczany w rodzaju Sporophila.
Takson ten bywał łączony w jeden gatunek z ziarnojadkiem czarnym , grubodziobym  i czarnodziobym , często też za podgatunek ziarnojadka wielkodziobego uznawano podgatunek occidentalis ziarnojadka grubodziobego.
Jeszcze niedawno wyróżniano dwa podgatunki Sporophila maximiliani:
W 2018 opublikowano wyniki badań, którym poddano większość istniejących okazów muzealnych S. maximiliani. Nie stwierdzono różnic w morfometrii i upierzeniu uzasadniających wydzielanie ich do dwóch osobnych podgatunków, zaproponowano zatem uznanie taksonu parkesi za synonim podgatunku nominatywnego. Propozycja ta została zaakceptowana przez Międzynarodowy Komitet Ornitologiczny , który obecnie uznaje ziarnojadka wielkodziobego za gatunek monotypowy.
Długość ciała około 14 cm, masa ciała 20–22 g. Samiec jest cały czarny oprócz białego lusterka. Ma duży błyszczący dziób w kolorze od białego do kości słoniowej, nogi i stopy czarne, oczy czarno-brązowe. Samica jest oliwkowozielona, podobnie jak samice wielu innych ziarnojadków. Ma czarniawy dziób, bardzo ciemne oczy, a nogi i stopy także czarniawe.
Ziarnojadek wielkodzioby występuje tylko lokalnie w niewielu zidentyfikowanych siedliskach. Występuje w zaroślach łęgowych i mokradłach słodkowodnych do wysokości 1100 m n.p.m.
W Czerwonej księdze gatunków zagrożonych IUCN ziarnojadek wielkodzioby od 2017 roku klasyfikowany jest jako gatunek zagrożony ; wcześniej, od 2013 roku miał status gatunku narażonego , od 2004 gatunku bliskiego zagrożenia , od 2000 gatunku najmniejszej troski , a od 1988 uznawano go za gatunek bliski zagrożenia . Liczebność populacji szacowana jest na 1000–2499 dorosłych osobników, rozmieszczony plamowo w nie więcej niż kilkunastu lokalizacjach. Szacuje się, że populacja systematycznie maleje z powodu zawężania się i zanikania jego naturalnego siedliska oraz wyłapywania w celach handlu ptakami.
BirdLife International wymienia 8 ostoi ptaków IBA, w których ten gatunek występuje, są to: w Kolumbii Reserva Natural Río Ñambí, Reserva Natural El Pangán, w Ekwadorze Gran Yasuní i Campos do Encanto, w Brazylii Park Narodowy Serra da Capivara, Park Narodowy Emas, Parque Estadual do Rio Doce, Caceres i Rios Negro e Aquidauana.
