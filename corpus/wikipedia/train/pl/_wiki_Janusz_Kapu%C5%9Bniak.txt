1972 Bytom 
2023
Uniwersytet Jana Długosza w Częstochowie
2016-2024
Janusz Kapuśniak  – polski specjalista w zakresie chemii spożywczej, technologii produkcji żywności funkcjonalnej, nauczyciel akademicki, profesor nauk rolniczych w dyscyplinie technologia żywności i żywienia, prorektor ds. Nauki i Współpracy z Zagranicą Uniwersytetu Jana Długosza w Częstochowie
Janusz Kapuśniak jest absolwentem Wyższej Szkoły Pedagogicznej w Częstochowie . W czerwcu 1997 roku uzyskał tytuł zawodowy magistra chemii broniąc pracę magisterską zatytułowaną „Zastosowanie metod AAS, ICP-AES i XRF w analizie śladowej próbek biologicznych i środowiskowych”. W czerwcu 2000 roku Janusz Kapuśniak uzyskał stopień doktora nauk chemicznych w specjalności: chemia organiczna, fizykochemia powierzchni, chemia cukrów, polimery naturalne.  Stopień naukowy doktora uzyskał na podstawie rozprawy pt. „Reakcje skrobi z biogennymi aminokwasami i zastosowanie otrzymanych dekstryn w selektywnej flotacji siarczkowych rud metali”, która została obroniona na Wydziale Inżynierii i Technologii Chemicznej Politechniki Krakowskiej. Od 1 grudnia 2004 roku do 30 września 2010 roku pełnił funkcję kierownika Zakładu Chemii Ogólnej AJD, a następnie od 1 września 2009 roku do 31 sierpnia 2012 roku był dyrektorem Instytutu Chemii i Ochrony Środowiska WMP AJD. Uzyskał stopień doktora habilitowanego nauk rolniczych w dyscyplinie technologia żywności i żywienia, specjalności: chemia żywności, technologia węglowodanów na podstawie dorobku naukowego i rozprawy pt. „Synteza, właściwości fizykochemiczne oraz funkcjonalizacja produktów reakcji skrobi z kwasami karboksylowymi i ich pochodnymi” . We wrześniu 2012 roku objął funkcję dziekana Wydziału Matematyczno-Przyrodniczego Akademii im. Jana Długosza w Częstochowie. Sprawował ją do wygaśnięcia kadencji w 2016 roku. Jednocześnie od 1 lutego 2015 roku jest nieprzerwanie kierownikiem Katedry Dietetyki i Badań Żywności. Z dniem 1 września 2016 roku objął funkcję Prorektora ds. Nauki i Współpracy z Zagranicą Akademii im. Jana Długosza w Częstochowie, a następnie Uniwersytetu Humanistyczno-Przyrodniczego im. Jana Długosza w Częstochowie i Uniwersytetu Jana Długosza w Częstochowie . Decyzją Prezydenta RP z 23 stycznia 2023 roku Janusz Kapuśniak uzyskał tytuł profesora nauk rolniczych w dyscyplinie technologia żywności i żywienia. Od 1 września 2020 roku jest w Uniwersytecie przewodniczącym Rady Dyscypliny Naukowej dla Dyscypliny Technologia Żywności i Żywienia. 
-       W 1996 r. został stypendystą Ministra Edukacji Narodowej,
-       W 1997 r. otrzymał Nagrodę dla Najlepszego Absolwenta Wydziału Matematyczno-Przyrodniczego Wyższej Szkoły Pedagogicznej w Częstochowie – medal Bene Merentibus.
-       W 2003 r uzyskał Stypendium Krajowe Dla Młodych Naukowców Fundacji na rzecz Nauki Polskiej  - roczne stypendium dla wybitnego młodego uczonego na początku kariery naukowej posiadającego udokumentowane osiągnięcia w swojej dziedzinie badań. Stypendium to zostało mu przedłużone na 2004 r.
-       W 2004 r. w zostało mu przyznane Stypendium Konferencyjne Fundacji na rzecz Nauki Polskiej i Towarzystwa Naukowego Warszawskiego.
-       W 2006 r. Fundacja na rzecz Nauki Polskiej przyznała mu Stypendium Zagraniczne dla Młodych Doktorów  – stypendium na zagraniczny staż podoktorski, dzięki któremu odbył roczny staż naukowy w Department of Food Science and Human Nutrition w Iowa State University w USA pod opieką prof. Jay-lin Jane.
-      W 2007 r. Fundacja na rzecz Nauki Polskiej i Towarzystwo Naukowe Warszawskie po raz drugi przyznały mu stypendium konferencyjne, dzięki któremu mógł wziąć czynny udział w XV International Starch Convention w Moskwie w Rosji. 
-      W 2015 r. otrzymał Medal Okolicznościowy Polskiego Towarzystwa Chemicznego. W tym samym roku został odznaczony Odznaką Honorową Polskiego Towarzystwa Chemicznego, która jest nadawana za wybitne zasługi dla tego Towarzystwa. W ten sposób PTChem nagrodził jego zaangażowanie w przewodniczenie Komitetowi Organizacyjnemu 57 Zjazdu Polskiego Towarzystwa Chemicznego i Stowarzyszenia Inżynierów i Techników Przemysłu Chemicznego, który odbył się w Akademii im. Jana Długosza w Częstochowie 14-18 września 2014 r., gromadząc ponad 1000 uczestników, w tym gościa specjalnego – prof. Eiichi Negishi z Perdue University w USA, laureata Nagrody Nobla.
-       W 2019 r. został odznaczony Brązowym Krzyżem Zasługi przyznanym przez Prezydenta Rzeczypospolitej Polskiej.
-       W 2020 r. otrzymał Śląską Nagrodę Naukową w dyscyplinie technologia żywności i żywienia.
-       W ciągu 25 lat pracy kolejno w Wyższej Szkole Pedagogicznej w Częstochowie, Akademii im. Jana Długosza w Częstochowie i Uniwersytecie Humanistyczno-Przyrodniczym im. Jana Długosza w Częstochowie 8-krotnie został nagrodzony Nagrodą Indywidualną I Stopnia JM Rektora Uczelni, 1 raz Nagrodą II Stopnia JM Rektora Uczelni i 1 raz Nagrodą Zespołową II Stopnia JM Rektora Uczelni.
- członek organizacji Sigma Xi, The Scientific Research Honor Society – od 2006 r.
- członek Polskiego Towarzystwa Technologów Żywności. Oddział Małopolski:
1. członek Zarządu Sekcji Technologii Węglowodanów,
2. członek Sądu Koleżeńskiego – kadencja 2018-2021,
3. członek Głównej Komisji Rewizyjnej – kadencja 2022-2025,
4. delegat na Walne Zgromadzenie Delegatów PTTŻ – grudzień 2017,
5. delegat na Walne Zgromadzenie Delegatów PTTŻ – 08.12.2021,
- członek Polskiego Towarzystwa Kalorymetrii i Analizy Termicznej im. Wojciecha Świętosławskiego,
- członek Polskiego Towarzystwa Chemicznego,
- członek Klubu Stypendystów Fundacji na rzecz Nauki Polskiej,
- Representative of Jan Dlugosz University in Czestochowa in European Polysaccharide Network of Excellence , członek Governing Board – od grudnia 2016 r.
- Vice-president for Education, członek Executive Board – kadencja 2020-2021,
- Vice-president for Education, członek Executive Board – kadencja 2022-2023,
- członek Komitetu Nauk o Żywności i Żywieniu PAN – kadencja 2020-2023: członek Sekcji Analizy Żywności, członek Sekcji Chemii i Biochemii Żywności,
- członek Zespołu Ekspertów Konferencji Rektorów Akademickich Szkół Polskich .
