Michael Anthony Beach
30 października 1963 Roxbury, Massachusetts, USA 
aktor, producent filmowy
Tracey E, BroderickElisha Wilson
Michael Anthony Beach  – amerykański aktor i producent filmowy i telewizyjny. Współpracował z uznanymi reżyserami, takimi jak Tony Scott, James Cameron, Robert Altman i Mike Figgis. 
Urodził się w Roxbury w stanie Massachusetts. Uczęszczał do prestiżowej Noble & Greenough School w Dedham w Massachusetts, gdzie otrzymał stypendium ABC . W 1986 ukończył Juilliard School w Nowym Jorku. 
Występował w lokalnym teatrze zanim rozpoczął współpracę z teatrem w Los Angeles, gdzie grał m.in. w komedii szekspirowskiej Wiele hałasu o nic. W 1992 roku wystąpił na nowojorskiej scenie Hudson Guild Theatre jako Nat Turner w widowisku Wniebowstąpienie Pańskie . Ostatecznie zdecydował się na karierę w produkcjach filmowych i telewizyjnych. 
Debiutował na ekranie w roli Alvina w dramacie Koniec linii  u boku Kevina Bacona, Wilforda Brimleya, Mary Steenburgen i Holly Hunter. Zagrał potem w dramacie Johna G. Avildsena Wesprzyj się na mnie  z Morganem Freemanem i Beverly Todd, dramacie sensacyjnym Mike’a Figgisa Wydział wewnętrzny  z Richardem Gere i Andym García, dramacie Martina Sheena Kompania karna  z Charlie Sheenem, dreszczowcu Jeden fałszywy ruch  wg scenariusza Billy’ego Boba Thorntona, dreszczowcu Tony’ego Scotta Prawdziwy romans  z Christianem Slaterem i Patricią Arquette, melodramacie Foresta Whitakera Czekając na miłość  wg powieści Terry McMillan z Whitney Houston oraz komediodramacie Przepis na życie  z Vanessą L. Williams.
W serialu NBC Ostry dyżur  zagrał postać Ala Bouleta, byłego męża asystentki lekarza Jeanie Boulet . Pojawił się też w teledysku do piosenki Babyface i Steviego Wondera „How Come, How Long” . W serialu NBC Brygada ratunkowa  wystąpił jako idealistyczny sanitariusz Monte „Doc” Parker.
17 grudnia 1989 roku ożenił się z Tracey E. Broderick, z którą ma czwórkę dzieci: trzy córki - Tyler, Alex i Quincey oraz syna Roarke. Jednak 1 stycznia 2006 roku rozwiódł się. 23 czerwca 2007 roku poślubił aktorkę Elishę Wilson. Zamieszkał w Los Angeles.
