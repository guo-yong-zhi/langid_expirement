23 maja 1989 Utashinai 
Sunmillion Ski Club
25.10 2009, Sölden 
Tomoya Ishii  – japoński narciarz alpejski, brązowy medalista mistrzostw świata juniorów.
Po raz pierwszy na arenie międzynarodowej Tomoya Ishii pojawił się 10 grudnia 2004 roku w Nukabira Onsen, gdzie w zawodach FIS Race zajął 22. miejsce w gigancie. W 2006 roku wystartował na mistrzostwach świata juniorów w Quebecu, gdzie jego najlepszym wynikiem było 23. miejsce w slalomie. Jeszcze dwukrotnie startował na imprezach tego cyklu, największy sukces osiągając podczas mistrzostw świata juniorów w Formigal w 2008 roku, gdzie wspólnie z Kristianem Haugiem z Norwegii zdobył brązowy medal w slalomie. W zawodach tych lepsi byli jedynie Austriak Marcel Hirscher oraz Włoch Jacopo di Ronco.
W zawodach Pucharu Świata zadebiutował 25 października 2009 roku w Sölden, gdzie nie zakwalifikował się do drugiego przejazdu w gigancie. Nie zdobył punktów w zawodach tego cyklu. Startuje głównie w zawodach Pucharu Dalekowschodniego i Pucharu Europy. W 2013 roku wystartował na mistrzostwach świata w Schladming, gdzie zajął 29. miejsce w gigancie, a rywalizacji w slalomie nie ukończył. Pięć lat później uczestniczył na igrzyskach w Pjongczang. Tam w gigancie był trzydziesty. Rok po olimpiadzie drugi raz wystartował na mistrzostwach świata, tym razem w szwedzkim Åre. Zajął tam w gigancie 24. miejsce.
Ishii nie stawał na podium zawodów PŚ.
