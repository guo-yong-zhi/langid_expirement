 Polska
gdańskie
1945-45: nytyski1946-48: gdański1949-54: malborski
Kałdowo
9
Kałdowo – dawna gmina wiejska istniejąca w latach 1945-1954 w woj. gdańskim . Siedzibą władz gminy było Kałdowo.
Gmina Kałdowo powstała po II wojnie światowej  w części byłego Wolnego Miasta Gdańsk, w której utworzono tymczasowy powiat nytyski . 7 kwietnia 1945 gmina – wraz z pozostałym obszarem byłego Wolnego Miasta Gdańsk – weszła w skład nowo utworzonego woj. gdańskiego, po czym obszar powiatu nytyskiego przyłączono do powiatu gdańskiego.
1 stycznia 1949 roku gminę przeniesiono do powiatu malborskiego w tymże województwie. Według stanu z 1 lipca 1952 roku gmina składała się z 9 gromad: Cisy, Grobelno, Kałdowo, Kamienice, Kamionka, Kościeleczki, Kraśniewo, Stara Kościelnica i Stogi. Gmina została zniesiona 29 września 1954 roku wraz z reformą wprowadzającą gromady w miejsce gmin. Jednostki nie przywrócono 1 stycznia 1973 roku wraz z kolejną reformą reaktywującą gminy.
