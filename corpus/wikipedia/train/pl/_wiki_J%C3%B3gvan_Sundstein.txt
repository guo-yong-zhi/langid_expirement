25 maja 1933 Thorshavn 
od 18 stycznia 1989 do 15 stycznia 1991
Fólkaflokkurin
Atli Dam
Atli Dam
od 1980 do 1993
Fólkaflokkurin
Hákun Djurhuus
Anfinn Kallsberg
od 15 stycznia 1991 do 24 kwietnia 1993
Fólkaflokkurin
Signar Hansen
Finnbogi Ísakson
od 15 stycznia 1991 do 24 kwietnia 1993
Fólkaflokkurin
Ivan Johannesen
Finnbogi Ísakson
Jógvan Sundstein  – polityk farerski, aktywny w latach 1970–1993, który sprawował ważne funkcje w parlamencie Wysp Owczych. Był również premierem archipelagu w latach 1989–1991 oraz liderem Partii Ludowej .
Jógvan urodził się 25 maja 1933 roku w stolicy archipelagu Wysp Owczych, Tórshavn, jako syn Johanny Maleny  oraz Hansa Jacoba Matrasa  Sundsteinów. Jego rodzice pobrali się w 1931 roku, a nazwisko zmienili dwa lata później. Powstało ono z pseudonimu Stein, jaki nosił Hans Jacob Matras oraz od końcówki nazwy miejscowości, z której pochodził – Hvannasund. Jego żona pochodziła zaś z Klaksvík. Sundstein ma pięć sióstr – Margretę, Agnas, Elisabet, Hannę oraz Marjun. Jego matka zmarła w wyniku pęknięcia podstawy czaszki, mając 64 lata , a ojciec śmiercią naturalną w 1992, mając 92 lata.
W roku 1949 Jógvan Sundstein rozpoczął pracę, jako bankier, a później, od 1952 był księgowym do 1963. W roku 1958 zdobył licencjat w dziedzinie ekonomii i administracji, a w 1963 zdał egzamin na księgowego.
Jego żoną, od 21 lipca 1956 roku jest Lydia Sundstein , która pochodzi z Klaksvík. Mają trójkę dzieci: syna Hansa Pauliego, oraz dwie córki: Rutt oraz Eivind.
20 czerwca 1990 roku został kawalerem orderu Dannebroga.
Od chwili odejścia od polityki był prezesem kilku firm i przedsiębiorstw, a w 2000 roku odszedł na emeryturę. Wraz z żoną przeniósł się do duńskiego miasta Holbæk w 2003 roku. Jako pierwszy polityk na Wyspach Owczych wydał swą autobiografię w 2008 roku.
Jógvan Sundstein po raz pierwszy został posłem lokalnego parlamentu Løgting w roku 1970, kiedy startował z okręgu wyborczego Eysturoy. Już wtedy był członkiem partii Fólkaflokkurin. Kolejne wybory również kończyły się dla niego sukcesem. Od roku 1978 startował z okręgu Suðurstreymoy . W roku 1980 został czwartym liderem Partii Ludowej, zastępując na tym stanowisku Hákuna Djurhuusa. Dwukrotnie wybierano go na przewodniczącego obradom Løgting w 1984 roku i w 1988, kiedy sprawował tę funkcję do 1989. W pierwszych latach rządów Sundsteina w partii odniosła ona sukcesy w kolejnych wyborach, w 1980 otrzymali sześć miejsc, w 1984 siedem, a w 1988 osiem miejsc w trzydziestodwuosobowym parlamencie.
Po wyborach z roku 1988 doszło do trudnej sytuacji, w której partie nie mogły dojść do porozumienia odnośnie do rządzącej koalicji. Dopiero 18 stycznia 1989 roku Jógvan Sundstein zjednoczył część polityków Tjóðveldisflokkurin , Sjálvstýrisflokkurin oraz istniejącej jeszcze wtedy Kristiligi Fólkaflokkurin  i utworzyć rząd. Wicepremierem został Signer Hansen Partii Republikańskiej, a prócz niego ministrami zostali: Anfinn Kallsberg , Finnbogi Ísakson , Karl Heri Joensen , Tordur Niclasen .
Koalicja ta rozpadła się jednak już 22 czerwca i postanowiono o zawiązaniu innej, składającej się tym razem z trzech partii – prócz Fólkaflokkurin miały to być Tjóðveldisflokkurin oraz Sambandsflokkurin. Wicepremierem został ponownie Signer Hansen, a ministrami: Olaf Olsen , Jógvan I. Olsen , Ivan Johannesen , Jóngerð Purkhús . Koalicja ta przetrwała jednak bardzo krótko i Jógvan Sundstein podjął decyzję o rozwiązaniu rządu, rozpisując nowe wybory na listopad 1990 roku.
Wybory te zostały wygrane przez partię Javnaðarflokkurin, której politycy zdecydowali się o założeniu nowej koalicji wraz z Fólkaflokkurin. 15 stycznia 1991 roku Jógvan Sundstein przestał być premierem Wysp Owczych, a jego miejsce zajął Atli Dam. Sundstein znalazł się jednak w nowym rządzie, jako wicepremier i minister finansów oraz spraw wewnętrznych. Prócz niego w skład rządu weszli następujący politycy: Thomas Arabo , Jóannes Eidesgaard , Marita Petersen , Svend Aage Ellefsen , John Petersen .
W roku 1993 zrezygnował z fotela przewodniczącego Partii Ludowej na rzecz Anfinna Kallsberga, rok później odszedł od polityki, nie zostając wybranym do nowego parlamentu w wyborach.
