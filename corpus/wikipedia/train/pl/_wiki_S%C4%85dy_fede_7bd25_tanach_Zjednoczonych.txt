Portal:Stany Zjednoczone
Sądy federalne stanowią jeden z dwóch zasadniczych komponentów systemu sądownictwa w Stanach Zjednoczonych. 
Orzekają w kwestiach regulowanych przez prawo federalne, a więc stanowione przez Kongres Stanów Zjednoczonych oraz, w zakresie aktów wykonawczych, przez prezydenta USA i podległe mu instytucje. Analogiczną rolę w odniesieniu do prawa stanowego pełnią systemy sądów stanowych, odrębne dla każdego z 50 amerykańskich stanów. Dodatkowo sądy federalne mogą orzekać w wielu kategoriach spraw, które ze względu na swój charakter wykraczają poza granice jednego stanu . W praktyce zakresy właściwości sądów federalnych i stanowych często na siebie nachodzą , co umożliwia praktykę nazywaną nieformalnie forum shopping, polegającą na tym, iż strona pozywająca wybiera ten sąd, przed którym ma w swojej ocenie największe szanse na pomyślny dla siebie wyrok. 
Sąd Najwyższy Stanów Zjednoczonych, choć należy do systemu sądów federalnych, jako jedyny spośród nich posiada prawo uchylania decyzji również sądów stanowych, w szczególności sądów najwyższych poszczególnych stanów. Określenie "sądy federalne" ma charakter częściowo potoczny. Oficjalna nazwa tej części sądownictwa brzmi "sądy Stanów Zjednoczonych".
Sędziów federalnych powołuje prezydent USA za, jak stanowi konstytucja USA, "radą i zgodą" Senatu USA. W praktyce kandydata wskazuje prezydent, następnie musi on przejść proces zatwierdzenia  przez Senat - izbę wyższą parlamentu. Procedura ta składa się zwykle z przesłuchania  przed odpowiednią komisją senacką, następnie komisja uchwala rekomendację dla izby, która w głosowaniu podejmuje ostateczną decyzję. Dla skutecznego powołania sędziego niezbędne jest uzyskanie w Senacie większości 2/3 głosów. Proces ten musi zostać powtórzony, jeśli sędzia awansowany jest do sądu wyższego szczebla .
W przypadku sędziów sądów dystryktowych obowiązuje nieformalny zwyczaj, że prezydent przed oficjalnym zgłoszeniem kandydata uzyskuje zgodę na jego nominację od senatora reprezentującego dany stan, o ile należy on do tej samej partii co prezydent. Jeśli do partii tej należą obaj senatorowie z danego stanu, ważniejsze jest zdanie senatora o dłuższym stażu. Prezydent może zgłosić kandydata wbrew senatorowi, lecz jest to uważane za polityczny afront i może poważnie obniżyć szanse nominata na akceptację przez Senat. 
Sędziowie sprawują swój urząd dożywotnio, przy czym obowiązek pracy w pełnym wymiarze ciąży na nich do ukończenia 65. roku życia. Następnie mogą przejść w stan spoczynku lub przyjąć status tzw. sędziego seniora czy też starszego sędziego . Tacy sędziowie nadal cieszą się pełnią praw i przywilejów, jednak orzekają w zakresie zależnym od własnych możliwości oraz bieżących potrzeb sądu. W praktyce wielu sędziów kontynuuje pracę na takich zasadach nawet mając 80 i więcej lat. Każdy sąd federalny ma ustawowo określoną liczbę sędziów, przy czym nie wlicza się do niej sędziów seniorów. Powyższe zasady nie dotyczą Sądu Najwyższego USA, gdzie instytucja sędziego seniora nie występuje, a sędziowie orzekają na normalnych zasadach do śmierci lub  dowolnie wybranego przez siebie momentu przejścia w stan spoczynku.
Oprócz pełnoprawnych sędziów federalnych powoływanych i pracujących na opisanych wyżej zasadach, w sądach federalnych orzekają również tzw. federalni sędziowie magistraccy . Są oni powoływani na ośmioletnią kadencję decyzją zgromadzenia sędziów danego dystryktu. Możliwe jest również powołanie sędziego magistrackiego na cztery lata, jeśli pracuje on tylko na pół etatu. Nie ma limitu liczby kadencji, stąd w praktyce wielu sędziów magistrackich pracuje w tym charakterze po 20-30 lat. Sędziowie magistraccy mają za zadanie odciążyć sędziów federalnych w mniej skomplikowanych czynnościach, takich jak wydawanie postanowień o aresztach tymczasowych, poręczeniach majątkowych, nakazach rewizji itp. Mogą także przewodniczyć całemu procesowi karnemu w sprawach, których stopień skomplikowania jest stosunkowo niski, lecz które mimo to muszą toczyć się przed sądem federalnym z uwagi na swój charakter . 
Zaletą instytucji sędziów magistrackich są niższe koszty  oraz prostota ich powoływania. Jako najważniejszą wadę wskazuje się brak legitymacji demokratycznej, ponieważ - inaczej niż przy "zwykłych" sędziach federalnych - w procesie ich nominacji nie biorą udziału żadne pochodzące z wyborów powszechnych władze.
Sądy federalne dzielą się na trzy główne szczeble :
Ponadto istnieją sądy specjalne, orzekające w ściśle określonych kategoriach spraw. Działają one poza zwykłą strukturą sądów, jednak również w ich przypadku sądem ostatniej instancji jest Sąd Najwyższy USA. Obecnie są to:
Na potrzeby sądownictwa federalnego całe terytorium USA podzielone jest na dystrykty sądowe  oraz okręgi apelacyjne . Funkcjonują one zupełnie niezależnie od podziałów stosowanych przez sądy stanowe. Każdy dystrykt jest na stałe przypisany do okręgu apelacyjnego - wszystkie odwołania od decyzji sądu dystryktowego trafiają do sądu apelacyjnego dla danego okręgu. Granice dystryktów oraz okręgów apelacyjnych nie mogą przecinać granic stanów. W przypadku stanów z jednym dystryktem, nazwa stanu jest zarazem nazwą dystryktu. Jeśli w jednym stanie jest więcej dystryktów, ich nazwy muszą orientacyjnie określać, które części stanów im podlegają . Okręgi apelacyjne są  określane numerami. 
Dopuszcza się, aby sądy dystryktowe oraz w szczególności sądy apelacyjne zbierały się na posiedzenia w różnych miejscach na obszarze swojej jurysdykcji. Wychodzi się tu z założenia, iż łatwiej jest dojechać na rozprawę do odległego miasta składowi sędziowskiemu  niż obywatelowi czy innej stronie postępowania. Każdy sędzia federalny ma przypisane podstawowe miejsce orzekania , jednak w razie potrzeby może również orzekać poza swoją stałą siedzibą, pod warunkiem, że miejsce to znajduje się w granicach jurysdykcji swego sądu. Liczebność składów orzekających zależy od charakteru poszczególnych spraw.
Kursywą oznaczono sądy nienależące bezpośrednio do systemu sądów federalnych USA, których decyzje podlegają jednak zaskarżeniu bezpośrednio do federalnych sądów apelacyjnych. Sądy takie działają na terytoriach zależnych USA .
Poniższa mapa pokazuje podział USA na federalne dystrykty sądowe i okręgi apelacyjne: 
