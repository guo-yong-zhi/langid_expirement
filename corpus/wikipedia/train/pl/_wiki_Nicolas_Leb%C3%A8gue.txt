Nicolas-Antoine Lebègue
ok. 1631 Laon 
francuskie
7 lipca 1702 Paryż 
klawesyn, organy
muzyka poważna, muzyka barokowa
kompozytor, klawesynista, organista
Nicolas-Antoine Lebègue, także Le Bègue  – francuski kompozytor, klawesynista i organista.
Nie wiadomo, gdzie i kiedy otrzymał edukację, dokument katedry w Troyes z 1661 roku opisuje go jednak jako sławnego organistę z Paryża. W 1664 roku objął posadę organisty w kościele Saint Merri w Paryżu, a od 1678 roku był organistą na dworze królewskim. Do grona jego uczniów należeli François d’Agincourt, Nicolas de Grigny, Gabriel Garnier i Jean-Nicolas Geoffroy.
Opublikował trzy zbiory utworów na organy  i dwa zbiory utworów na klawesyn , ponadto zbiór motetów na głos, basso continuo oraz organy lub viole w ritornelach . 
