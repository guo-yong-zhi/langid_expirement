19 października 1929 Tainan 
emerytowany profesor teologii i kultury azjatyckiej
studia 1950-1954
Narodowy Uniwersytet Tajwański
Choan Seng Song  – tajwański teolog prezbiteriański.
Studiował na Tajwanie, w Edynburgu, Nowym Jorku oraz Bazylei. W 1965 roku uzyskał doktorat na Union Theological Seminary. Był dyrektorem Tainan Theological College, a także odpowiedzialnym sekcji „Wiara i Ustrój” w ekumenicznej Radzie Kościołów. W 1985 roku został profesorem teologii i kultury azjatyckiej w Berkeley. W latach 1997-2004 był przewodniczącym Światowego Przymierza Kościołów Reformowanych. Jest autorem trylogii Krzyż w świecie lotosu.
Głównym tematem twórczości Songa jest jego atak na zachodni charakter teologii chrześcijańskiej. Zdaniem Songa jest to teologia zarezerwowana dla Zachodu i nie ma w niej miejsca dla innych kultur. Twierdzi, iż odkupieńczy Bóg jest obecny także w „niechrześcijańskich” kulturach.
Chrześcijanie Azji są więc zobowiązani do wyrażania teologii azjatyckiej, pochodzącej z „łona” Azji. Song zapożycza metodologię swoich badań z latynoamerykańskiej teologii wyzwolenia, która w dużej mierze czerpie z marksistowskiej krytyki religii i kapitalizmu.
