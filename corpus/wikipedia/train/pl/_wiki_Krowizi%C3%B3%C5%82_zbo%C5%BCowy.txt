eukarionty
rośliny
rośliny zielone
rośliny telomowe
rośliny naczyniowe
rośliny nasienne
okrytonasienne
Magnoliopsida
goździkopodobne
goździkowce
goździkowate
łyszczec
krowiziół zbożowy
Krowiziół zbożowy  Sm.) – gatunek rośliny z rodziny goździkowatych . Tradycyjnie wyróżniany w ramach monotypowego rodzaju krowiziół , ale w XXI wieku włączony do rodzaju łyszczec Gypsophila. Gatunek jest rodzimy dla obszaru śródziemnomorskiego w Europie, północnej Afryce i Azji , poza tym jednak został szeroko rozpowszechniony i obecny jest w Ameryce Północnej i Południowej, w południowej Afryce i w Australii. W Polsce rósł na rozproszonych stanowiskach w całym kraju, zwłaszcza na Dolnym Śląsku i Roztoczu, jednak współcześnie na większości stanowisk wyginął i nawet zaczął być uważany za wymarły. W 2018 ogłoszono o odnalezieniu gatunku pod Wrocławiem.
Jest chwastem w uprawach zbóż, rośnie także na miedzach, przydrożach i nasypach, także w ubogich murawach, na stokach. 
Kwitnie w czerwcu i lipcu. Gatunek charakterystyczny upraw zbożowych na glebach wapiennych ze związku Caucalidion lappulae. Liczba chromosomów 2n = 30.
Gatunek należy do rodziny goździkowatych , rzędu goździkowców  w obrębie dwuliściennych właściwych. W obrębie goździkowatych wyłączany był zwykle we własny, monotypowy rodzaj krowiziół  reprezentujący podrodzinę Caryophylloideae i plemię Caryophylleae. Badania molekularne wykazały, że rodzaj ten jest zagnieżdżony w obrębie rodzaju łyszczec Gypsophila, czyniąc z niego takson parafiletyczny. W efekcie w drugiej dekadzie XXI wieku takson został włączony do tego rodzaju.
Obok podgatunku nominatywnego V. hispanica subsp. hispanica wyróżnia się V. hispanica subsp. grandiflora  Holub  Čelak.). Takson ten wyróżnia się płatkami dłuższymi o połowę od kielicha, paznokciem wystającym z jego rurki i łatką płatka osiągającą 8 mm długości, na szczycie dwudzielną.
W uprawie popularny jest kultywar 'Pink Beauty' o kwiatach z okazałymi, jasnoróżowymi płatkami. 
Roślina umieszczona na Czerwonej liście roślin i grzybów Polski  w grupie gatunków wymierających . W wydaniu z 2016 roku otrzymała kategorię RE .
Znajduje się także w Polskiej czerwonej księdze roślin w grupie gatunków wymarłych .
Gatunek jest uprawiany jako roślina ozdobna . Rozmnaża się łatwo i szybko z nasion.
