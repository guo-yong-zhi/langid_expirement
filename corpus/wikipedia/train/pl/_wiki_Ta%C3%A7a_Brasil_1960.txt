Taça Brasil 1960 – druga edycja brazylijskiego turnieju piłkarskiego mającego na celu wyłonienie reprezentanta tego kraju w Copa Libertadores 1961. Rozgrywana od sierpnia do grudnia 1960, a jej zwycięzcą został SE Palmeiras.
W turnieju uczestniczyło 17 zespołów: mistrz stanu São Paulo  i mistrz stanu Pernambuco , którzy rozgrywki zaczęli dopiero od półfinałów, oraz mistrzowie innych 15 stanów, którzy walczyli w eliminacjach. Zawody przeprowadzono systemem pucharowym . W przypadku równej ilości punktów po dwóch meczach, zarządzano trzecie decydujące spotkanie.
Kwalifikacje podzielono na 4 grupy geograficzne: północną, północno-wschodnią, wschodnią i południową. Zwycięzcy grup północnej i północno-wschodniej spotkali się w meczu decydującym o awansie do półfinału krajowego. Podobnie zwycięzcy grup wschodniej i południowej.
Palmeiras i Santa Cruz-PE miały zapewniony udział w półfinałach bez gry.
Palmeiras wygrywając turniej uzyskał prawo do reprezentowania Brazylii w drugiej edycji Copa Libertadores w 1961 roku.
