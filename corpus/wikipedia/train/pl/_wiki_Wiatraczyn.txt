 Polska
 dolnośląskie
dzierżoniowski
Dzierżoniów
Ostroszowice
410-430 m n.p.m.
74
58-262
DDZ
0852200
Wiatraczyn  – przysiółek wsi Ostroszowice w Polsce, położony w województwie dolnośląskim, w powiecie dzierżoniowskim, w gminie Dzierżoniów.
W latach 1975–1998 przysiółek należał administracyjnie do województwa wałbrzyskiego.
Wiatraczyn to mała osada leżąca na linii sudeckiego uskoku brzeżnego, u północno-wschodniego podnóża Gór Sowich, u wylotu doliny Zamkowego Potoku, na wysokości około 410-430 m n.p.m. 
Wiatraczyn powstał w XIX wieku jako kolonia Ostroszowic. Istniał tu młyn wodny, od którego miejscowość wzięła swoją niemiecką nazwę. Zawsze była to mała osada i taki stan utrzymuje się do dnia dzisiejszego. W 1978 roku było tu zaledwie 5 gospodarstw rolnych, obecnie pozostały tylko 4. Na południe od osady w granicach administracyjnych Grodziszcza leży leśniczówka „Biały Młyn”.
