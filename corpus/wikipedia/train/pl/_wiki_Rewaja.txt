 Izrael
Północny
Jezreel
Emek ha-Majanot
2 km²
-110 m n.p.m.
343
Rewaja  – moszaw położony w Samorządzie Regionu Emek ha-Majanot, w Dystrykcie Północnym, w Izraelu.
Moszaw Rewaja jest położony na wysokości 110 metrów p.p.m. w intensywnie użytkowanej rolniczo Dolinie Bet Sze’an, będącej częścią Rowu Jordanu w Dolnej Galilei. Okoliczny teren jest stosunkowo płaski, opada jednak w kierunku wschodnim w depresję rzeki Jordan. Jedynymi niewielkimi wzgórzami są wzgórza pochodzenia ludzkiego, takie jak Tel Te'omim i Tel Nufar. Wokół osady znajdują się liczne źródła, których wody są odprowadzane do sztucznych stawów hodowlanych. W odległości 1,5 km na zachód wznoszą się strome zbocza masywu górskiego Gilboa z górą Avinadav , z której spływa strumień Avinadav. W odległości 3 km na południe i 5 km na zachód przebiega mur bezpieczeństwa oddzielający terytorium Izraela od Autonomii Palestyńskiej. W jego otoczeniu znajdują się kibuce Meraw, Ma’ale Gilboa i Szeluchot, moszawy Rechow i Sede Terumot, oraz wioska terapeutyczna Malkiszua. Revaja wraz z sąsiednimi osadami Sede Terumot, Rechow i Tel Teomim tworzy wspólnie powiązaną wioskę rolniczą o nazwie Bikur Jiszuvej . Po stronie palestyńskiej jest wioska Bardala.
Rewaja jest położony w Samorządzie Regionu Emek ha-Majanot, w Poddystrykcie Jezreel, w Dystrykcie Północnym Izraela.
Stałymi mieszkańcami kibucu są wyłącznie Żydzi:
Pierwotnie w okolicy tej istniała arabska wioska as-Samirija. Została ona wysiedlona i zniszczona w dniu 27 maja 1948 roku podczas I wojny izraelsko-arabskiej. Dużo wcześniej tutejsze grunty wykupiły od arabskich mieszkańców żydowskie organizacje syjonistyczne.
Moszaw został założony w 1952 roku przez żydowskich imigrantów z Iraku i Maroka. Początkowo nazywał się Farwana  lub Farwana Alef, dopiero później po odłączeniu się moszawu Rechow, jego nazwę zmieniono na obecną. Przez długi czas osada miała poważne trudności gospodarcze, ponieważ osadnicy nie mieli żadnego doświadczenia z rolnictwem i hodowlą zwierząt. Trudności pogłębiał fakt, że osada znajduje się na samym skraju doliny i jest izolowana od pozostałych osiedli. W latach 90. XX wieku osiedlili się tutaj imigranci z Etiopii. Wybudowano wówczas nowe osiedle z 52 domami jednorodzinnymi.
W moszawie znajduje się ośrodek kultury z biblioteką, sala sportowa z siłownią, oraz boisko.
Moszaw utrzymuje przedszkole. Starsze dzieci są dowożone do szkoły podstawowej Bikura w moszawie Rechow i szkoły średniej w kibucu Newe Etan. Moszaw posiada własną synagogę.
Gospodarka moszawu opiera się na intensywnym rolnictwie i sadownictwie. W szklarniach uprawiane są przyprawy i warzywa. W moszawie jest sklep wielobranżowy i warsztat mechaniczny.
Z moszawu wyjeżdża się dwoma lokalnymi drogami na wschód, którymi można dojechać do moszawów Rechow i Sede Terumot, wjeżdżając na drogę nr 90.
