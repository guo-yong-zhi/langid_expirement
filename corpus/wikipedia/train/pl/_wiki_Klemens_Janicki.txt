17 listopada 1516 Januszkowo 
prawdopodobnie w 1543 Kraków 
Akademia Lubrańskiego
Renesans
Tristium liber
Klemens Janicki, łac. Ianicius, inne formy nazwiska: Janeczko, Janicius , Janicjusz, Janicz, Janik, Januscovius, Januszkowski  – polski poeta piszący w języku łacińskim, humanista okresu odrodzenia.
Pochodził z rodziny chłopskiej. Uczęszczał do szkół gnieźnieńskich i poznańskich. Wykształcony w Akademii Lubrańskiego w Poznaniu, zyskał następnie opiekę od osób takich jak Jan Dantyszek, biskup Stanisław Hozjusz, arcybiskup Andrzej Krzycki. W 1536 został sekretarzem arcybiskupa gnieźnieńskiego Andrzeja Krzyckiego. Z tego okresu pochodzą elegie okolicznościowe: Ad Andream Cricium, De Cricio Cracovia eunte, oraz dzieło pisane na życzenie prymasa Vitae archaepiscoporum Gnesnensium .
Wojewoda krakowski Piotr Kmita przyjął go na swój dwór. Z tego okresu pochodzą utwory polityczne Janickiego: Querella Reipublicae Regni Poloniae i Ad Polonos proceres. Jego mecenas ułatwił też wyjazd na studia do Padwy . Tam zetknął się z przebywającymi we Włoszech Polakami: Piotrem Myszkowskim, Filipem Padniewskim, Andrzejem Zebrzydowskim.
22 lipca 1540 otrzymał dyplom doktora filozofii Uniwersytetu Padewskiego, od papieża Pawła III zaś – laur poetycki jako poeta laureatus. Pobyt we Włoszech i poznawanie przez niego kultury antycznej skróciła Janickiemu puchlina wodna. Po powrocie do kraju żył w obliczu nadciągającej śmierci, o której wspominał w tomie elegii Tristium liber , zwłaszcza w elegii O sobie samym do potomności . Został proboszczem w Gołaczewach.
Napisał satyrę polityczną na upadek cnót rycerskich In Polonici vestitus varietatem et inconstantiam Dialogus . Oprócz tego jest autorem cyklu elegii Variae elegiae, epigramów ujętych w Epigrammata i wielokrotnie przedrukowywanych żywotów królów polskich Vitae regum Polonorum .
Do współczesnych tłumaczy poezji Janickiego na język polski należą Jacek Kowalski i Zygmunt Kubiak.
Clementis Ianitii poetae lavreati Tristivm liber I, Variarum elegiarum liber I, Epigrammatum liber I. 1542
Epitalamii serenissimo regi Poloniae domino Sigismvndo Avgvsto 1543)
Chronicon dynastarum Regni Poloniae 1621
Upamiętnienie postaci:
}
}
