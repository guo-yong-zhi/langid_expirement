Małgorzata Maria Starowieyska
31 października 1953 Warszawa, Polska 
2 maja 2006 Warszawa, Polska 
malarstwo, performance, butō, action painting, scenografia
Małgorzata Maria Starowieyska, primo voto Zick, pseudonim Mao Star  – polska artystka; malarka, performerka, scenograf i choreograf. Mieszkała i tworzyła w Polsce , Niemczech Zachodnich  i Francji .
Córka Stanisława Starowieyskiego  i Heleny z domu Załuskiej . Jej stryjem był Franciszek Starowieyski.
Najważniejsze obrazy i grafiki:
Kloszardzi  – cykl obrazów, Samuel Beckett  – obraz, Die Sarkophage  – cykl obrazów, Bolero  – action painting, Requiem  – cykl, Matka  etc.
Współpracownicy:
Ute Aurand, Jens Carl Ehlers, Mikołaj Brykalski, Andreas Haltermann, Peter  Lachmann, Daria Danuta Lisiecka, Joachim Lodek, Eustachy Kossakowski, Krzyś Lipowicz, Kamil Sipowicz, Ivo Staack, Maciek Pietracho, Zbigniew Papis, Ulrike Pfeiffer, Theater 100 Fleck, Artur Turalski, Dzidek Starczynowski, Peter Zick, Pierfranco Zappareddu etc.
Wybrane wystawy, performance, spektakle i publikacje:
Małgorzacie Starowieyskiej pośmiertnie został poświęcony poemat pt. Mao Star, który wchodzi w skład tomu poetyckiego Pieśni solarne Kamila Sipowicza. Poemat był inspiracją dla Kapsydy Kobro-Okołowicz, która przygotowała i przedstawiła pierwsze studium o życiu i twórczości artystki czym rozpoczęła autorski projekt badawczy Hommage à Małgorzata „Mao Star” Starowieyska.
Projekt ten, realizowany w ramach idei Line of apsides. Hommages , składa się z szeregu działań zmierzających do rejestrowania, przedstawienia , nadania należnego statusu oraz ocalenia od zapomnienia twórczości Małgorzaty Starowieyskiej.
Za wykonywaną w ramach tego projektu pracę badawczą, Kapsyda Kobro otrzymała w październiku 2010 Nagrodę Ministra Kultury i Dziedzictwa Narodowego.
28 maja 2015 nakładem wydawnictwa „słowo/oraz terytoria” ukazała się książka Kapsydy Kobro pt. Mao Star. Instynktowne zanikanie w przestrzeni. Listy i materiały do biografii Małgorzaty Starowieyskiej . Publikacja została nagrodzona w listopadzie 2015 roku podczas 19. Poznańskich Dni Książki nie tylko Naukowej otrzymując Nagrodę Prezydenta Miasta Poznania za znakomity poziom edytorski, zaś 19 maja 2016 roku otrzymała Wyróżnienie w 56. Konkursie Polskiego Towarzystwa Wydawców Książek na Najpiękniejsze Książki Roku 2015 .
