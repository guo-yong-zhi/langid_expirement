eukarionty
zwierzęta
strunowce
kręgowce
ssaki
żyworodne
łożyskowce
gryzonie
Supramyomorpha
myszokształtne
myszowe
myszowate
myszy
Rattini
szczur
szczur koralowy
Szczur koralowy  – gatunek ssaka z podrodziny myszy  w obrębie rodziny myszowatych , występujący na Nowej Gwinei i w północnej Australii.
Gatunek po raz pierwszy zgodnie z zasadami nazewnictwa binominalnego opisał w 1867 roku brytyjski zoolog John Edward Gray nadając mu nazwę Acanthomys leucopus. Holotyp pochodził z półwyspu Jork, w Queenslandzie, w Australii. W tym samym roku australijski przyrodnik Johann Ludwig Gerard Krefft opisał go pod nazwą Hapalotis personata. Dwanaście lat później gatunek ten opisał Edward Richard Alston pod nazwą Mus terra-reginae. Ta ostatnia nazwa rozpowszechniła się i w 1979 roku prawo pierwszeństwa nakazało powrócić do nazwy A. leucopus, natomiast nazwy Hapalotis personata i Mus terra-reginae traktowane są jako synonimy.
R. leucopus jest bazalny w stosunku do pozostałych australijskich gatunków z obrębu Rattus, które w sumie tworzą grupę siostrzaną w stosunku do ostatnich gatunków nowogwinejskich. Konieczna jest rewizja taksonomiczna dla R. leucopus i wszystkich innych gatunków z Nowej Gwinei, a R. leucopus może reprezentować wiele gatunków. Tylko R. leucopus i R. sordidus występują zarówno na Nowej Gwinei, jak i w Australii. Autorzy Illustrated Checklist of the Mammals of the World rozpoznają pięć podgatunków.
W Australii zwierzę jest nazywane angielską nazwą Cape York rat oraz aborygeńską nazwą rarrayn.
W wydanej w 2015 roku przez Muzeum i Instytut Zoologii Polskiej Akademii Nauk publikacji „Polskie nazewnictwo ssaków świata” gatunkowi nadano nazwę szczur koralowy.
Długość ciała  135–210 mm, długość ogona 140–210 mm, długość ucha 18–24 mm, długość tylnej stopy 33–40 mm; masa ciała 90–205 g.
Szczur koralowy występuje w trzech państwach: Papui-Nowej Gwinei, Indonezji i Australii. Zamieszkuje południową część Nowej Gwinei, indonezyjską wyspę Wokam i australijski półwysep Jork, na wschód od Wielkich Gór Wododziałowych.
Zasięg występowania w zależności od podgatunku:
Jest spotykany od poziomu morza do 1200 m n.p.m. Szczur koralowy prowadzi naziemny tryb życia, żyje głównie w wilgotnych lasach równikowych i lasach galeriowych. Bywa spotykany także w wiejskich ogrodach, lasach wtórnych i odradzających się.
Samica w ciągu roku wydaje na świat do trzech miotów, liczących od dwóch do pięciu młodych.
Szczur koralowy ma duży zasięg występowania, jest liczny w sprzyjającym środowisku. Nie są znane zagrożenia dla tego gatunku, jest obecny w wielu obszarach chronionych. Międzynarodowa Unia Ochrony Przyrody uznaje szczura koralowego za gatunek najmniejszej troski.
