1723 Ansbach, Niemcy 
6 sierpnia 1799 Karlsbad 
lekarz i ichtiolog
Marcus Élieser Bloch  – niemiecki lekarz, ichtiolog. 
Marcus Élieser Bloch urodził się w 1723 roku w biednej rodzinie żydowskiej w Ansbach, której nie było stać na opłacenie edukacji syna. Chociaż w wieku 19 lat nie potrafił czytać po niemiecku, dzięki znajomości hebrajskiego i znajomości literatury rabinicznej został nauczycielem domowym w rodzinie żydowskiego chirurga w Hamburgu. Wtedy nauczył się niemieckiego i łaciny. Wówczas też rozwinęło się jego zainteresowanie naukami przyrodniczymi. Udał się do Berlina, gdzie dzięki wsparciu krewnych studiował medycynę. Zawód lekarza zdobył we Frankfurcie nad Odrą w 1747 roku, po czym rozpoczął praktykę lekarską w Berlinie. Zmarł 6 sierpnia 1799 roku podczas podróży do Karlsbadu.
Jego zainteresowania przyrodnicze skupiły się na ichtiologii. Zbierał okazy ryb –  po śmierci jego kolekcja została przejęta przez rząd pruski a obecnie znajduje się w berlińskim Muzeum Zoologicznym. Główne dzieło Blocha to dwunastotomowy atlas ryb Allgemeine Naturgeschichte der Fische z 432 ilustracjami, wydany w latach 1781–95 dzięki środkom własnym i wsparciu licznych darczyńców.
Wybór prac za Allgemeine Deutsche Biographie:
Epitet gatunkowy naukowej nazwy ryby z rodziny pokolcowatych Acanthurus blochii jest eponimem mającym na celu upamiętnienie Marcusa Éliesera Blocha.
