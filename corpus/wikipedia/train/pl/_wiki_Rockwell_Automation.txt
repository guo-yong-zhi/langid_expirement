 Stany Zjednoczone
 Wisconsin
Milwaukee
1903
Spółka akcyjna
Blake Moret, Członek zarządu i CEO
Około 25000 
NYSE
ROK
7,76 mld USD 
930 mln USD 
Rockwell Automation, Inc.  – amerykański producent automatyki przemysłowej oraz rozwiązań informatycznych z siedzibą w Milwaukee, Wisconsin. Główne marki to Allen-Bradley i Rockwell Software. Rockwell Automation zatrudnia około 25 000 pracowników i oferuje usługi oraz produkty w ponad 100 krajach na świecie. Jest komponentem rankingu giełdowego Fortune 500 z przychodem ponad 7,76 mld dolarów w roku 2022. Dewizą firmy jest slogan „Listen, Think, Solve”.
Początki Rockwell Automation sięgają 1903 roku i powstania firmy Compression Rheostat. Została ona założona przez Lynde’a Bradleya i Stantona Allena z początkowym kapitałem inwestycyjnym w wysokości 1000 USD. W roku 1904 dziewiętnastoletni Harry Bradley dołączył do swojego brata w założonej firmie. Pierwszym opatentowanym przez firmę produktem była płyta węglowa będąca sterownikiem kompresji dla silnika dla dźwigów przemysłowych. Sterownik dźwigów został zaprezentowany na wystawie światowej w Saint Louis w 1904 roku. W 1909 roku nazwa firmy została zmieniona na Allen-Bradley. Firma Allen-Bradley zaczęła się gwałtownie rozwijać podczas I wojny światowej w odpowiedzi na duże zlecenia rządowe. Jej linia produkcyjna rosła i zawierała automatyczne startery oraz przełączniki, wyłączniki, przekaźniki i inne elektryczne komponenty. W 1914 roku Fred Loock założył pierwsze biuro sprzedaży w Nowym Yorku. Po śmierci Stantona Allena w 1916 roku Lynde Bradley został prezesem, Harry Bradley został wiceprezesem a prawnik Louis Quarles został sekretarzem korporacyjnym. W 1918 roku w Allen-Bradley została zatrudniona Julia Bizewski-Polczynski, pierwsza kobieta-pracownik fabryki. Została ona awansowana na majstra w następnym roku.
Podczas lat 20. dwudziestego wieku firma rozwinęła swój miniaturowy rezystorowy biznes aby zaopatrywać rosnący przemysł radiowy. W połowie tej dekady prawie 50% sprzedaży było zasługą działu radiowego. Dekada została zamknięta osiągnięciem sprzedaży o wartości 3 milionów USD. W 1932 roku wielki kryzys odcisnął swoje piętno na firmie przynosząc rekordowe straty. Podczas rosnącej presji ekonomicznej Allen-Bradley zredukował zatrudnienie z 800 do 550 osób i obciął wynagrodzenie o 50%. Aby zmniejszyć ciężar finansowy Lynde i Harry Bradley wcielili unikatowy program. Firma zamieniła utracone pensje w swoje akcje giełdowe. Zostały one odkupione z 6% zyskiem. W tych czasach Lynde Bradley wspierał agresywne podejście do rozwoju firmy chcąc „Rozwinąć firmę z Depresji”. Tzw. strategia R&D odniosła sukces. W 1937 roku zatrudnienie w firmie powróciło do poziomu sprzed wielkiego kryzysu a sprzedaż osiągnęła nowy rekord 4 milionów dolarów.
Po śmierci Lynde Bradleya w 1942, Harry Bradley został prezesem firmy a Fred Loock wiceprezesem. Powstała fundacja Lynde Bradleya z częścią jego akcji. Pierwszym darem było 12 500 USD dla funduszu wspólnoty Milwaukee który był poprzednikiem United Way. Druga wojna światowa napędziła bezprecedensowe poziomy produkcji z 80% zamówień związanymi z wojną. Zamówienia wojenne były skupione na dwóch szerokich liniach produktów przemysłowej kontroli aby przyśpieszyć produkcję i elektrycznych komponentach lub częściach radiowych używanych w szerokim zakresie w sprzęcie militarnym. Firma Allen-Bradley wielokrotnie rozszerzała swoje lokalizacje podczas lat 40. aby sprostać produkcji wojennej. Gdy Fred Loock został prezesem a Harry Bradley przewodniczącym rady zarządu firma zaczęła wielki dwuletni projekt w 1947 roku warty 1 milion USD. Firma zakończyła dodatkowe ekspansje w swoich ośrodkach w Milwaukee w latach 50. i 60. włączając w to wieże zegarową Allen-Bradley. Wieża zegarowa została przemianowana na Rockwell Automation Clock Tower. Harry Bradley zmarł w 1965 roku a Fred Loock odszedł na emeryturę w 1967 roku i zmarł w 1973.
Podczas lat 70. firma rozwinęła swoje miejsca produkcji oraz rynki i weszła w latach 80. jako firma o globalnym zasięgu. Prezydentem w latach 1981–1989 był J. Tracy O’Rourke i za jego kadencji firma wprowadziła nową linię sterowników PLC takich jak PLC-3 w 1981. W 1985 Allen Bradley osiągnął rekordową sprzedaż w wysokości 1 miliarda USD będąc dalej prywatną firmą. 20 lutego 1985 roku firma Rockwell International zakupiła firmę Allen-Bradley za 1.651 miliarda USD. Było to największe przejęcie w historii stanu Wisconsin do dzisiaj. W latach 1990 dokonywał się gwałtowny rozwój technologiczny w którym firma weszła w biznes oprogramowania zakładając markę Rockwell Software , platformę Logix  i system zintegrowanej architektury . Podczas tej dekady Rockwell International przejął również firmy Reliance Electric i Dodge produkujące systemy zasilania. Te dwie marki połączone z systemami kontroli Allen-Bradley i Rockwell Software zaczęły być sprzedawane jako Rockwell Automation. W 1998 roku Keith Nosbusch został mianowany prezesem systemów kontroli Rockwell Automation. Tego samego roku siedziba Rockwell International została przeniesiona do Milwaukee, Wisconsin.
Korporacja Rockwell International zmieniła swoją nazwę na Rockwell Automation w 2002 roku i kontynuowała handel na New York Stock Exchange pod symbolem „ROK”. Powstała rodzina napędów prądu przemiennego PowerFlex. W roku 2003 marka Allen-Bradley obchodziła swoją setną rocznicę. Keith Nosbusch został CEO w 2004 roku a firma razem z Intel Corporation zaczęła razem pracę nad nowym procesorem sieciowym o wysokiej wydajności w aplikacjach przemysłowej automatyki. W 2005 roku „LISTEN. THINK. SOLVE.” stało się dewizą firmy i filozofią jej podejścia do potrzeb klientów. W związku z kryzysem finansowym w 2007 roku firma zamroziła pensje pracowników i zredukowała liczbę etatów, ale w ciągu trzech następnych lat udało się jej wrócić do poprzednich warunków. W roku 2007 Rockwell Automation sprzedał swój departament systemów zasilania aby skupić się na swoich głównych kompetencjach w Automatyce i IT. Również w tym samym roku firma przejęła ICS Triplex który zapewniał krytyczne systemy kontroli i bezpieczeństwa dla przemysłu przetwórczego. Rockwell Automation i Cisco Systems sformowali sojusz skupiony na uproszczeniu integracji fabryk i sieci korporacyjnych aby polepszyć przepływ informacji na temat bezpieczeństwa i produkcji. Firma rozszerzyła swoją siłę współpracy poprzez swój program dla partnerów biznesowych PartnerNetwork który stanowi strukturę dobrze zarządzanej relacji. W roku 2008 firma przedstawiła system automatyki PlantPAx. W roku 2010 Rockwell Automation został nazwany przez Index giełdowy Dow Jones Sustainability jako jedną z najbardziej ekologicznych firm w swoim regionie Ameryki Północnej. W roku 2011 firma przejęła Lektronix, który świadczył usługi w naprawach i usługach z zakresu automatyki przemysłowej. W roku 2012 po raz czwarty instytut Ethisphere uznał Rockwell Automation za jedną z „Najbardziej Etycznych Firm na Świecie”.
Rockwell Automation prowadzi swoją działalność poprzez dwa segmenty:
Firma Rockwell Automation oferuje:
Systemy sterowania
Elementy sterowania przemysłowego
Oprogramowanie informacje
Urządzenia sterujące silnika
Urządzenia sensorowe
Technologie sieciowe
Technologia bezpieczeństwa
Bezpieczeństwo przemysłowe
Usługi firmy Rockwell Automation zawierają systemy inżynierii które mają zakres od specjalnie zaprojektowanych, powiązanych komponentów do dużych integracyjnych systemów pod klucz. Usługi obejmują naprawy, doradztwo w zakresie zarządzania aktywami i ośrodki do zdalnego wsparcia i szkolenia.
Usługi
Rozwiązania
Rockwell Automation otrzymał nagrody od poniższych organizacji:
