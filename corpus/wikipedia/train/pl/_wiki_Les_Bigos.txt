1998
 Gdynia Polska
rock
4everMusic
BurdockTomasz Bonarowski
Les Bigos – niezależny polski zespół industrialno-rockowy, przedstawiciel nowoczesnej alternatywnej sceny muzycznej.
Zespół powstał na początku 1998 roku dzięki spotkaniu muzyków zespołów: NoLimits, Hectcöre oraz Burdock. Muzycy znali się już wcześniej ze wspólnych występów w ramach Gdańskiej Sceny Alternatywnej oraz występów na Nowej Scenie, czy w Rock Cafe Buda. Artyści koncertowali głównie w klubach Trójmiasta. W 2000 roku Les Bigos zrezygnował z występów "na żywo" i rozpoczął pracę nad materiałem studyjnym na płytę. Producentem nagrań został Tomasz Bonarowski. Singiel z piosenką Że ciebie nie ma zadebiutował na Liście Przebojów Programu Trzeciego. W 2001 roku zespół wydał kolejny singiel Ding dong, który dotarł do 18 miejsca. Kolejnym utworem goszczącym na trójkowej liście był Czy to prawda. W grudniu 2001 roku zespół nagrał także własną wersję kolędy Wśród nocnej ciszy.
W promocji twórczości zespołu pomogło wsparcie radiowej Trójki. W 2002 roku zespół podpisał kontrakt z wytwórnią Universal Music Polska na wydanie utworu Ding dong w ramach kompilacji Nowa Energia 2. W 2003 roku zespół trafił jako pierwszy na kompilację zespołów awangardowych sygnowaną nazwiskiem Piotra Kaczkowskiego pt. minimax pl. W 2005 roku, Abelard Giza, reżyser kina niezależnego, wykorzystał do swojego filmu Towar dwa utwory zespołu: Szłiki oraz Że ciebie nie ma. 30 lipca 2007 roku, nakładem wytwórni 4everMusic, ukazała się płyta długogrająca pt. G.D.Y.N.I.A.. W tym samym roku Les Bigos wystąpił również na Festiwalu w Jarocinie, w ramach bloku muzycznego prowadzonego przez Piotra Kaczkowskiego.
Największy wpływ na rozwój zespołu miało uznanie jego twórczości przez różne osoby z branży muzycznej m.in. znanych dziennikarzy i krytyków muzycznych takich jak: Piotr Kaczkowski, Marek Niedźwiecki, Paweł Kostrzewa i Tomasz Żąda.
Nagrania: Burdock Studio, BonAir Studio
Produkcja: Tomasz Bonarowski
Spis utworów:
