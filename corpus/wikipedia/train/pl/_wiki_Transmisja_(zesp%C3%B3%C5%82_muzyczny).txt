1994
1999
Warszawa, Meksyk
reggae, ragga, funk
Cinq G, Vavamuffin, Lubay, Sedativa
Transmisja – grupa muzyczna z Warszawy  działająca w latach 1994-1999 prezentująca muzykę reggae/ragga/funk, wyróżniająca się mieszanką miejskiego folkloru Warszawy z czarnymi rytmami reggae, pulsacją funk'u i ragga. Transmisja to personalny i mentalny spadkobierca Ticket Must Be Performation i RedActors z lat 1986-1993.
Transmisja nagrała oficjalnie dwa albumy. W roku 1997 płytę pt. Lekkie Uderzenie, która powstała w studiu AM w Warszawie. Drugi album pt. Lekkie Urojenie powstał w 1998 roku. Płytę uzupełnił m.in. Wujek Samo Zło. W 1999 roku grupa wsparła antyrasistowską kampanię Muzyka przeciwko rasizmowi, firmowanej przez Stowarzyszenie „Nigdy Więcej”. 
Transmisja zagrała we wszystkich warszawskich klubach i salach koncertowych, poza świadomym pominięciem Sali Kongresowej. Udało się jej wystąpić przed likwidacją jazzowego klubu Akwarium, dając koncert uzupełniony supportem Jurka Słomy. Do udanych występów zaliczyć trzeba koncerty w Bałągu, Kaliszu, Giżycku, Olecku , a także w Lublinie , oraz przed 15-tysięczną widownią w Krakowie.
Wielu z byłych członków Transmisji jest nadal aktywnych muzycznie lub działa w innych sferach kultury i sztuki. Przykładami są Vavamuffin, gdzie śpiewa Gorg , a także grupa Sedativa, której trzon tworzą Jurek „Buras” Burkacki oraz Andrzej „Jawor” Jaworowski . „Jawor” wraz z „Tremolem” są ponadto gospodarzami legendarnego jam session w warszawskim klubie Mandala. Oddzielny nurt tworzy wraz z młodym pokoleniem zdolnych muzycznie ludzi  Tomek Konca, przewodniczący grupie Cinq G. Odwiecznym fascynacjom elektroniczno-dubowym oddaje się także nadal Lubay, odpowiedzialny w Transmisji za DJ'ing i efekty, pracujący nad remiksami różnych wykonawców , tworzący grupę Czarny Lew i od niedawna wspierający wspomnianą wyżej Sedativę. Pochodzący z Meksyku i od lat mieszkający w Polsce David Saucedo Valle grał w różnych formacjach  na bębnach/perkusjonaliach, a także prowadził warsztaty bębniarskie. Ania Jackowska pojawia się na drugiej płycie Vavamuffin zatytułowanej „Inadibusu”.
Grupa liczyła do 11 osób. W jej składzie grało co najmniej trzydzieści osób, m.in.:
a także:
