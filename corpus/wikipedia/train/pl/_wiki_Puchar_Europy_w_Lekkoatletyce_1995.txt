16 Puchar Europy w lekkoatletyce - ogólnoeuropejska impreza lekkoatletyczna, która odbyła się w czerwcu 1995 na pięciu stadionach Europy. Organizacją Pucharu Europy zajmowało się Europejskie Stowarzyszenie Lekkoatletyczne.
Zawody Superligi Pucharu Europy rozegrano we francuskim mieście Villeneuve-d’Ascq tuż przy granicy z Belgią 24 i 25 czerwca. Rywalizację wśród panów wygrała reprezentacja Niemiec, a wśród pań najlepsze okazały się zawodniczki Rosji.
Zawody I ligi odbyły się w dwóch grupach. Grupa A rywalizowała w Bazylei, w Szwajcarii, a w grupie B w fińskim Turku. Impreza odbyła się 10 i 11 czerwca.
Zawody II ligi odbyły się w dwóch grupach. Grupa A spotkała się w Tallinnie, a grupa B w Velenju w Słowenii. Impreza odbyła się 10 i 11 czerwca.
