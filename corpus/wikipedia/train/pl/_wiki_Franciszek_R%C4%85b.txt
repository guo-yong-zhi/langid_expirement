25 sierpnia 1888 Krasne, pow. Rzeszów, Polska 
25 kwietnia 1943 Oranienburg, Niemcy 
polska
Związek Ludowo-Narodowy, Stronnictwo Narodowe
Franciszek Rąb  – polski prawnik i polityk.
Syn Andrzeja i Tekli z d. Kozioł-Rutkowskiej. Ukończył studia na Wydziale Prawa UJ, uzyskując doktorat. Jako ochotnik brał udział w wojnie polsko-ukraińskiej i polsko-bolszewickiej. Po studiach zamieszkał w Łodzi i do 1924 pracował w szkolnictwie .
W latach 1924–1928 pracował jako aplikant w Sądzie Apelacyjnym w Warszawie. Działacz TSL, zakładał kółka rolnicze. W latach 1922–1927 był posłem z listy Chrześcijańskiego Związku Jedności Narodowej w okręgu nr 14 . Działacz Związku Ludowo-Narodowego  i Stronnictwa Narodowego. W 1934 przeniósł się do Rzeszowa. Rozpoczął aplikanturę adwokacką w kancelarii dr. Zygmunta Tałasiewicza, zdając w 1937 egzamin adwokacki. Przez następne dwa lata prowadził kancelarię wspólnie z dr. Tałasiewiczem. Do wybuchu wojny wiceprezes Zarządu Okręgu SN w Rzeszowie. Prezes Akcji Katolickiej w Rzeszowie, w latach 1936–1937 wiceprezes rady nadzorczej Składnicy Kółek Rolniczych w tym mieście. W maju 1939 wybrany do rady miasta Rzeszowa. Aresztowany przez gestapo 18 maja 1940 i ponownie 15 maja 1941, został wywieziony do niemieckiego obozu koncentracyjnego Sachsenhausen , gdzie zmarł 25 kwietnia 1943.
