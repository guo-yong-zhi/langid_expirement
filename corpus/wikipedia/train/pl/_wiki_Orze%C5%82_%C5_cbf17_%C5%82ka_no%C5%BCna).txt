Klub Sportowy Orzeł Łódź
zielono-biało-czerwone
1926 
 Polska
ul. 6 Sierpnia 71; 90-645 Łódź
Obiekt Sportowy MOSiR przy ul. 6 Sierpnia
Tadeusz Rutkowski
KS Orzeł Łódź – klub piłkarski, założony w 1926 roku jako Wojskowy Klub Sportowy w Łodzi.
Sekcja piłkarska powstała wraz z założeniem klubu w 1926 roku . Do wybuchu II wojny światowej łodzianie występowali pod nazwą Wojskowy Klub Sportowy. W 1930 byli blisko awansu do rozgrywek I ligi . Wygrali mistrzostwa klasy A Łódzkiego OZPN-u, jednak w bezpośrednich eliminacjach musieli uznać wyższość Legii Poznań, która także nie zdołała uzyskać promocji, bowiem lepsza od niej okazała się Lechia Lwów.
Po wojnie klub dodał nowy człon do nazwy . Aż do 2000 roku funkcjonował w ramach struktur wojskowych. Łódzcy piłkarze nie odnieśli większych sukcesów na poziomie seniorskim. W sezonie 1976/1977 dotarli do 1/4 Pucharu Polski, po drodze eliminując m.in. Lecha Poznań i Ruch Chorzów. Ponadto, rozegrali 23 sezony w III lidze . Najwyżej w tabeli byli w sezonie 1982/83, kiedy to na zakończenie zajęli 3. miejsce.
Przed sezonem 1996/1997 doszło do fuzji sekcji piłkarskiej z Jagiellonią Tuszyn. Nowy "twór" zajął na jego zakończenie 9. miejsce w tabeli. W Orle odbudowano sekcję piłkarską. Seniorzy występowali w rozgrywkach ligowych do sezonu 2008/2009, do momentu wycofania drużyny po rundzie jesiennej. W sezonie 2020/21 drużyna przystąpiła do łódzkiej klasy B. Z powodu braku drużyn w A klasie ŁZPN przyznał Orłowi awans, jednak klub wycofał się z rozgrywek.
Największym sukcesem w piłce juniorskiej było wywalczenie tytułu wicemistrza Polski w 1992 roku.
Sekcja obecnie skupia jedynie drużyny młodzieżowe. W przeszłości grało w niej wielu znanych piłkarzy, w tym Władysław Karasiak, reprezentant kraju w okresie dwudziestolecia międzywojennego, a także Rafał Grzelak, Ernest Pohl, Igor Sypniewski, Andrzej Woźniak.
