Maria Theresia May, A. Wichodil  – austriacka dziennikarka i pisarka.
Urodzona w Bielsku na Śląsku Austriackim przeprowadziła się w 1866 wraz z matką do Opawy. Była uczona prywatnie na guwernantkę, a następnie uczęszczała do seminarium nauczycielskiego. Tam jeden z profesorów May odkrył jej talent literacki. Wkrótce po zdanych z wyróżnieniem egzaminach napisała swoją pierwszą nowelę Irena.
Uczyła w szkole ludowej w Karlowych Warach, wkrótce jednak z powodów zdrowotnych musiała z tej pracy zrezygnować. Wróciwszy do Opawy pracowała jako prywatna nauczycielka oraz utrzymywała się z pisarstwa.
W swojej twórczości May poruszała tematykę emancypacji kobiet i zagadnień pedagogicznych, poświęcając się jednak szczególnie literaturze młodzieżowej, w tym kolejnym wydaniom Kalendarza Młodzieży . Była publicystką kilku śląskich czasopism fachowych oraz reporterką z dziedziny szkolnictwa i gospodarki lokalnej, a także wydawała własne pismo pedagogiczne Die Mädchenschule  i pisała krytyki spektakli opawskiego teatru.
