 Polska
 śląskie
Sosnowiec
Sosnowiec
27 maja 1975
0943500
Józefów – część miasta  Sosnowca , w województwie śląskim. Stanowi osiedle w granicach dzielnicy Zagórze. Do 1954 samodzielna wieś.
Leży w północnej części miasta, głównie w okolicy ulic Jana Długosza, Komuny Paryskiej, Józefowskiej i Sokolskiej. Graniczy od północy z Dąbrową Górniczą.
W latach 1867–1874 Józefów należał do gminy Zagórze, 1874–1909 do gminy Górniczej, 1909–1915 ponownie do gminy Zagórze, zawsze w powiecie będzińskim. W II RP przynależał do woj. kieleckiego, gdzie 31 października 1933 otrzymał status gromady w gminie Niwka.
Podczas II wojny światowej włączony do III Rzeszy.
18 stycznia 1945 wraz z powiatem będzińskim włączony do  województwa śląskiego, gdzie stanowił jedną z 3 gromad gminy Zagórze
W związku z reformą znoszącą gminy jesienią 1954 roku, Józefów włączono do gromady Zagórze, którą już po pięciu tygodniach, 13 listopada 1954, zniesiono w związku z nadaniem jej statusu osiedla, przez co Józefów stał się integralną częścią Zagórza.
1 stycznia 1967 osiedlu Zagórze nadano status miasta, przez co Józefów stał się obszarem miejskim w mieście Zagórze.
27 maja 1975 miasto Zagórze zniesiono, włączając je  do Sosnowca.
