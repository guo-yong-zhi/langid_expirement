dramatyczny
2011
18 maja 201127 maja 2011 
DaniaSzwecja,FrancjaNiemcy
angielski
130 min
Lars von Trier
Lars von Trier
Kirsten Dunst,Charlotte Gainsbourg
Manuel Alberto Claro
Jette Lehmann,Simone Grau
Manon Rasmussen
Molly Marlene Stensgaard
Meta Louise Foldager,Louise Vesth
Zentropa Entertainments,Memfis Film, Slot Machine,Liberator Productions
Magnolia Pictures
7,400,000 $ 
Melancholia – duńsko-szwedzko-francusko-niemiecki film psychologiczny z elementami kina fantastycznonaukowego w reżyserii i według scenariusza Larsa von Triera, zrealizowany w roku 2011.
Plenerowe sceny filmu kręcone były m.in. na terenie zamku Tjolöholm.
Światowa premiera filmu miała miejsce 18 maja 2011 podczas 64. MFF w Cannes, gdzie film prezentowany był w konkursie głównym. Na tym festiwalu grająca główną rolę Kirsten Dunst odebrała nagrodę dla najlepszej aktorki.
Oś filmu skupia się na siostrach, Justine i Claire , które oddalają się od siebie. Justine wychodzi za mąż za Michaela , a fabuła filmu rozgrywa się podczas ich uroczystości weselnej. Okazuje się, że Justine cierpi na depresję , co paradoksalnie sprawia, że gdy Ziemia jest zagrożona zderzeniem z samotną planetą , zachowuje ona spokój i pomaga najbliższym przygotować się do katastrofy.
Fabule towarzyszą obszerne poetyckie sekwencje obrazujące zbliżające się zderzenie planet . Ich sens staje się jasny w końcowej części filmu.
i inni
Film zaprezentowano po raz pierwszy 18 maja 2011 na 64. MFF w Cannes. Po projekcji filmu nastąpiła konferencja prasowa z twórcami obrazu. Podczas konferencji reżyser filmu Lars von Trier na pytanie o inspiracje w filmie niemieckim romantyzmem, zaczął opowiadać zaskoczonym dziennikarzom dowcipy o Żydach, a następnie wyznał, iż „rozumie Hitlera” i że „był nazistą”. Wypowiedzi duńskiego reżysera wywołały szok, a sam reżyser wystosował oficjalne przeprosiny. Pomimo przyjęcia przeprosin reżyser został wydalony z festiwalu. Tym niemniej film uzyskał nominację do Złotej Palmy.
