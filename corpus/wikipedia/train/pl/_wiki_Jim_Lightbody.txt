16 marca 1882 Pittsburgh 
2 marca 1953 Charleston 
173 cm
James „Jim” Davies Lightbody  – amerykański lekkoatleta średniodystansowiec, wielokrotny medalista olimpijski.
Największe sukcesy odniósł podczas Igrzysk Olimpijskich w 1904 w St. Louis. Nie był faworytem żadnej konkurencji, a wygrał kolejno bieg na 2590 m z przeszkodami, bieg na 800 m, a także bieg na 1500 m. W tej ostatniej konkurencji ustanowił rekord świata z czasem 4:05,4. Zdobył również srebrny medal w biegu na 4 mile drużynowo, startując w barwach drużyny mieszanej reprezentującej Chicago Athletic Association.
W 1905 Lightbody został mistrzem USA  na 800 m i 1500 m. Startował na Igrzyskach Międzyolimpijskich 1906 w Atenach, gdzie wywalczył złoty medal na 1500 m i srebrny na 800 m. Wystąpił również na Igrzyskach Olimpijskich w 1908 w Londynie na 800 m, 1500 m i 3200 m z przeszkodami, ale w żadnej konkurencji nie wszedł do finału.
źródło:
