19 maja 1889 Opawa 
31 stycznia 1962 Warszawa 
Uniwersytet Lwowski
1921
Uniwersytet im. Adama Mickiewicza w Poznaniu
od 1919 do 1961
Uniwersytet im. Adama Mickiewicza w Poznaniu
1946–1948
Stefan Tytus Dąbrowski
Kazimierz Ajdukiewicz
Stefan Błachowski  – polski psycholog, profesor Uniwersytetu Poznańskiego.
Był synem lekarza wojskowego Konstantego i Marii Niklas. Kształcił się w szkole ludowej i w C. K. V Gimnazjum we Lwowie, w 1907 rozpoczął studia z filozofii, psychologii i filologii na Uniwersytecie Lwowskim. W 1909 przeniósł się na krótko na uniwersytet w Wiedniu, następnie na uniwersytet w Getyndze . Uzupełniał studia z biologii ponownie w Wiedniu . Na uniwersytecie w Getyndze obronił w 1913 doktorat. W 1914 ożenił się z Marią Elbracht-Huelseweh. W latach 1914–1919 pracował na Uniwersytecie Lwowskim, był starszym asystentem i od 1917 docentem w Katedrze Filozofii, od 1918 bibliotekarzem Biblioteki Uniwersyteckiej. Kilka z lat formalnego zatrudnienia na uczelni spędził na frontach I wojny światowej . Brał również udział – jako ochotnik – w obronie Lwowa w latach 1918–1919.
W 1919 przeniósł się na Uniwersytet Poznański, gdzie był profesorem nadzwyczajnym, następnie profesorem zwyczajnym , kierownikiem Katedry Psychologii , dziekanem Wydziału Humanistycznego , prorektorem  i rektorem . Jako kurator kierował Katedrami Pedagogiki  i Etnografii . Prowadził na uniwersytecie wykłady z psychologii eksperymentalnej i historii psychologii. Współpracował również z Centralną Wojskową Szkołą Gimnastyki i Sportów , gdzie prowadził zajęcia z psychologii ogólnej i psychologii sportu. Te same przedmioty wykładał po II wojnie światowej w Wyższej Szkole Wychowania Fizycznego w Poznaniu . Wchodził w skład Rady Narodowej przy Ministerstwie Oświaty . W czasie II wojny światowej uczestniczył w tajnym nauczaniu w Warszawie.
W latach 30. przyczynił się do powstania Zakładu Psychologii Uniwersytetu Wileńskiego. Po wojnie jako prorektor i rektor Uniwersytetu Poznańskiego zajął się odbudową spalonego przez Niemców Zakładu Psychologii oraz innych gmachów  oraz domów mieszkalnych profesorów. Brał aktywny udział w życiu naukowym; w 1946 został członkiem korespondentem, a dwa lata później członkiem czynnym PAU. Był również członkiem Poznańskiego Towarzystwa Przyjaciół Nauk , w 1925 należał do grona założycieli Polskiego Towarzystwa Antropologicznego, a w 1930 – Poznańskiego Towarzystwa Psychologicznego. Od 1948  pełnił funkcję prezesa Polskiego Towarzystwa Psychologicznego, a 1959–1961 wiceprezesa Polskiego Towarzystwa Higieny Psychicznej. Polskie Towarzystwo Psychiatryczne oraz Czeskie Towarzystwo Psychotechniczne nadały mu członkostwo honorowe. Brał udział w Międzynarodowych Kongresach Psychologicznych w Berlinie, Kopenhadze, Moskwie, Paryżu, Pradze, Barcelonie i Wiedniu, utrzymywał kontakty z wieloma autorytetami światowej psychologii, m.in. Jeanem Piagetem.
Jego studentami byli m.in. Józef Reutt, Kazimierz Dąbrowski i Tadeusz Szczurkiewicz.
Był odznaczony Krzyżem Oficerskim  i Komandorskim Orderu Odrodzenia Polski oraz Medalem 10-lecia Polski Ludowej.
Zmarł 31 stycznia 1962 w Warszawie, gdzie został pochowany na Cmentarzu Wojskowym na Powązkach .
W pracy naukowej zajmował się psychofizjologią, psychologią religii, psychologią pamięci. Jako pierwszy w Polsce prowadził doświadczalne badania nad omamami i psychozami religijnymi. Był również pionierem polskich badań nad pamięcią i zdolnościami matematycznymi. Zajmował się rolą wyobraźni, pamięci, erudycji, podświadomości i pomysłów w twórczości naukowej. Zainicjował polskie badania nad psychologią sportu. Ogłosił ponad 100 prac naukowych.
