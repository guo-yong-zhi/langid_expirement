Europa
 Polska
Równina Mazurska, Równina Kurpiowska
53°26′03″N 20°30′53″E/53,434167 20,514722
Narew
90,8 m n.p.m.
53°04′34″N 21°33′04″E/53,076111 21,551111
Omulew – rzeka, prawy dopływ Narwi o długości 127,2 km. 
Rzeka płynie przez Równinę Mazurską i Równinę Kurpiowską, w województwie warmińsko-mazurskim i mazowieckim. Wypływa ze źródeł poniżej Jeziora Koniuszyńskiego  jako struga Koniuszanka, płynie przez jezioro Omulew, Puszczę Kurpiowską, kompleks bagien Szeroka Biel. Przepływa przez miejscowości: Kot, Wielbark, Brodowe Łąki, Czarnotrzew, Przystań, Ostrołęka, gdzie w południowej części miasta uchodzi do Narwi.
W górnym biegu rzeki znajdują się trzy rezerwaty: Koniuszanka I, Koniuszanka II i Małga. Od jeziora Omulew do ujścia do Narwi rzeka jest oznakowanym szlakiem kajakowym. potrzebny przypis 
Lewymi dopływami Omulwi są Czarna, Rekownica, Sawica, Czarka, Wałpusza, Lejkowska Struga, Trybówka i Piasecznica, a prawymi Przeździęcka Struga, Płodownica i Jastrząbka.
