 Stany Zjednoczone
Cincinnati
1837
118 tys. osób 
US7427181091
NYSE: PG
83,062 mld USD 
15,288 mld USD 
11,785 mld USD 
144,266 mld USD 
69,976 mld USD 
Procter & Gamble Company  – globalna grupa kapitałowa mająca swoją siedzibę w Cincinnati, Ohio, USA. Wytwarza dobra konsumpcyjne, głównie kosmetyki i środki higieny osobistej. Jej wartość szacuje się na ok. 63,1 miliarda USD, co czyni ją jednym z największych przedsiębiorstw świata. W roku 2010 zatrudniał 127 tys. pracowników.
Procter & Gamble jest jednym z największych przedsiębiorstw na świecie. Sprzedaje 40 kategorii produktów w ponad 180 krajach świata, posiada 60 fabryk na całym świecie oraz zatrudnia blisko 180 000 pracowników. Firma posiada 23 marki, których wartość rocznej sprzedaży , przekracza miliard dolarów. P&G znajduje się w grupie 10 największych firm amerykańskich i 30 światowych . Roczne nakłady na badania i rozwój nowych produktów przekraczają 1 miliard USD.
Od 2013 roku szefem przedsiębiorstwa był Alan G. Lafley, a od 2015 roku rolę CEO pełni David S. Taylor.
Procter & Gamble było krytykowane przez kilka organizacji społecznych takich jak People for the Ethical Treatment of Animals, British Union for the Abolition of Vivisection, i In Defense of Animals za stosowanie na masową skalę testów swoich produktów na zwierzętach, zwłaszcza kosmetyków i dodatków do żywności. Krytyka spowodowała załamanie się sprzedaży pokarmu dla zwierząt pod marką Iams, które usiłowano wprowadzić na rynek w 1999 r.
Do końca lat 90. XX w. przedsiębiorstwo było bardzo zaangażowane w ruch „równych szans” dla zatrudnianych, starając się zwalczać nierówne traktowanie przy zatrudnianiu mniejszości - zwłaszcza samotnych matek i homoseksualistów. Było nawet zaangażowane w telewizyjne i internetowe kampanie reklamowe na rzecz równego traktowania homoseksualistów. Pod wpływem grup nacisku, takich jak w latach 2003–2005 American Family Association wycofała się z tych działań całkowicie.
W latach 80. XX wieku powstała wokół logo firmy legenda miejska, według której stare logo firmy, było oparte na symbolice satanistycznej potrzebny przypis . Jako dowód na to stwierdzenie przytaczano cytaty z Biblii, m.in. Apokalipsa 12:1:
Jako że stare logo P&G przedstawiało profil mężczyzny, skierowany ku księżycowi i otoczony trzynastoma gwiazdami, niektórzy uznali, że jest to satanistyczna parafraza wcześniej cytowanego fragmentu Apokalipsy, która odpowiada analogicznemu fragmentowi z tzw. Biblii Szatana. Samo przedsiębiorstwo stanowczo zaprzeczało takiej interpretacji jego logo.
P&G toczyło nawet w tej sprawie szereg procesów sądowych o zniesławienie wytaczane zarówno osobom fizycznym jak i konkurencyjnym przedsiębiorstwom, co jednak, mimo ich wygrania, pogłębiło tylko wiarę wielu ludzi w słuszność tej legendy. Jedna z szerzących się plotek głosiła, że firma rzekomo wytoczyła proces znanemu prezenterowi telewizyjnemu Philowi Donahue'owi, który rzekomo miał w swoim „Saturday's Show” przeprowadzić wywiad z byłym prezesem zarządu P&G, w którym ten miał przyznać, że logo ma istotnie podtekst satanistyczny. W rzeczywistości jednak show Phila Donahue'a nie jest emitowany w soboty i nigdy żaden były prezes P&G w tym programie nie uczestniczył. Niemniej plotki te zmusiły w końcu przedsiębiorstwo do rezygnacji ze swojego dawnego logo i zamieniono je na stylizowany zapis „P&G”. Stare logo jest jednak nadal używane w krajach azjatyckich oraz są nim pieczętowane opakowania produktów w obrocie hurtowym.
Firma Procter & Gamble rozpoczęła działalność w Polsce w 1991. Jest właścicielem następujących podmiotów: 
