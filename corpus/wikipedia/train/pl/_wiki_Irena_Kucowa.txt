 Polska
12 czerwca 1911  Trzebinia 
1 lipca 1995 
Uniwersytet Jagielloński
1951  Uniwersytet Jagielloński
Muzeum Przyrodnicze Polskiej Akademii Umiejętności w Krakowie
1937–1951
Gimnazjum im. Królowej Jadwigi w Krakowie
1946–1947
Instytut Botaniki im. Władysława Szafera PAN
1953–1980
Irena Ludmiła Kucowa  w Trzebini, zm. 1 lipca 1995) – polska uczona, specjalizująca się w botanice. Doktor nauk przyrodniczych związana z Instytutem Botaniki im. Władysława Szafera Polskiej Akademii Nauk.
Urodziła się 12 czerwca 1911 roku  w Trzebini jako Irena Ludmiła Janik. Uczęszczała do szkoły powszechnej w Krakowie do 1922 r., a następnie do Państwowego Gimnazjum Żeńskiego im. Królowej Wandy, które ukończyła w 1930 roku. W tym samym roku podjęła studia na Uniwersytecie Jagiellońskim, w czerwcu 1937 roku uzyskując tytuł magistra filozofii z zakresu geografii, a w czerwcu 1939 magistra filozofii z zakresu botaniki.
W latach 1937–1951 pracowała w Muzeum Przyrodniczym Polskiej Akademii Nauk Krakowie w Dziale Botanicznym, awansując do stanowiska kustosza. Równocześnie od 1946 do 1947 roku uczyła geografii i biologii w Gimnazjum im. Królowej Jadwigi w Krakowie. W 1951 roku przedstawiła na Uniwersytecie Jagiellońskim rozprawę pt. „Krytyczny przegląd gatunków wierzb  z osadów glacjalnych Polski”, na podstawie której uzyskała tytuł doktora nauk przyrodniczych. W 1953 roku rozpoczęła pracę w Instytucie Botaniki Polskiej Akademii Nauk, od 1954 na stanowisku adiunkta. Podczas pracy w Zakładzie Systematyki i Geografii Roślin Naczyniowych współpracowała przy kolejnych tomach z serii Flora Polski. Od 1958 roku  prowadziła również wykłady z botaniki systematycznej w Zakładzie Botaniki Wyższej Szkoły Pedagogicznej w Krakowie. W 1980 roku przeszła na emeryturę.
Zmarła 1 lipca 1995 roku.
Głównym obszarem jej zainteresowań badawczych były rodzaje Galium i Asperula oraz Senecio nemorensis. Do tomów VII, X, XI, XII i XIII z serii Flora Polska opracowała rodziny Droseraceae, Rubiaceae i Tamaricaceae oraz rodzaje Arnica, Aposeris, Arnoseris, Chondrilla, Digitalis, Doronicum, Erechtites, Gratiola, Hypochoeris, Ligularia, Limosella, Lindernia, Mimulus, Onosma, Senecio i Tragopogon.
Przy naukowej nazwie taksonu jej autorstwa umieszczane jest nazwisko Kucowa. Przykładowy opisany przez nią takson: Galium pawlowskii Kucowa in Fragm. Florist. Geobot. 8: 433 .
Jest autorką 19 prac naukowych i popularnonaukowych, w tym:
