19. Mistrzostwa Europy Juniorów w Lekkoatletyce – zawody lekkoatletyczne, które odbył się między 19 a 22 lipca 2007 roku w holenderskim mieście Hengelo. Areną zmagań sportowców był Fanny Blankers-Koen Stadion. Reprezentanci Polski wywalczyli sześć krążków w tym jeden złoty.
Gospodarza imprezy wybrano na kongresie European Athletics w Lublanie 18 kwietnia 2005 – kontrkandydatem do organizacji mistrzostw była Bydgoszcz.
