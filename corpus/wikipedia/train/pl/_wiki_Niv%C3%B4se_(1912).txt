okręt podwodny
Brumaire
Arsenal de Cherbourg
1906
6 stycznia 1912
1913
1921
397 ton551 t
52,1 m
5,14 m
3,1 m
40 m
dwukadłubowy
13 węzłów8,8 w.
powierzchnia: 1700 Mm przy 10 w.zanurzenie: 84 Mm przy 5 w.
7 × 450 mm 
29
Nivôse  – francuski oceaniczny okręt podwodny z czasów I wojny światowej i okresu międzywojennego, trzecia zamówiona jednostka typu Brumaire. Została zwodowana 6 stycznia 1912 roku w stoczni Arsenal de Cherbourg, a do służby w Marine nationale weszła w 1913 roku. Jednostka została skreślona z listy floty w 1921 roku.
„Nivôse” zamówiony został na podstawie programu rozbudowy floty francuskiej z 1906 roku. Jednostkę zaprojektował inż. Maxime Laubeuf, lekko modyfikując swój poprzedni projekt  poprzez zastąpienie napędu parowego licencyjnymi silnikami Diesla MAN, znacznie bardziej niezawodnymi od francuskich modeli.
„Nivôse” był średniej wielkości dwukadłubowym, oceanicznym okrętem podwodnym. Długość całkowita wynosiła 52,1 metra, szerokość 5,14 metra i zanurzenie 3,1 metra. Wyporność w położeniu nawodnym wynosiła 397 ton, a w zanurzeniu 551 ton. Okręt napędzany był na powierzchni przez dwa 6-cylindrowe, czterosuwowe silniki Diesla MAN  o łącznej mocy 840 koni mechanicznych . Napęd podwodny zapewniały dwa silniki elektryczne o łącznej mocy 660 KM. Dwuśrubowy układ napędowy pozwalał osiągnąć prędkość 13 węzłów na powierzchni i 8,8 węzła w zanurzeniu. Zasięg wynosił 1700 Mm przy prędkości 10 węzłów w położeniu nawodnym oraz 84 Mm przy prędkości 5 węzłów pod wodą. Dopuszczalna głębokość zanurzenia wynosiła 40 metrów.
Okręt wyposażony był w siedem wyrzutni torped kalibru 450 mm: jedną wewnętrzną na dziobie, cztery zewnętrzne systemu Drzewieckiego oraz dwie zewnętrzne po obu stronach kiosku, z łącznym zapasem 8 torped model 1904. W 1916 roku na okręcie zamontowano działo pokładowe kal. 47 mm L/50 M1902 lub kal. 75 mm L/35 M1897. Załoga okrętu składała się z 29 oficerów, podoficerów i marynarzy.
„Nivôse” zbudowany został w Arsenale w Cherbourgu. Stępkę okrętu położono w 1906 roku, został zwodowany 6 stycznia 1912 roku, a do służby przyjęto go w 1913 roku. Nazwa nawiązywała do czwartego miesiąca we francuskim kalendarzu rewolucyjnym. Jednostka otrzymała numer burtowy Q63.
„Nivôse” podczas wojny pełnił służbę na wodach Morza Śródziemnego. Okręt został skreślony z listy floty w 1921 roku.
