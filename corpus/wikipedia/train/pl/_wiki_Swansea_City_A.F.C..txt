Swansea City Assocation Football Club
The Swans 
Łabędź Cyril 
         
1912
Championship
 Wielka Brytania
Liberty StadiumSwansea
Huw Jenkins
Russell Martin
Mike MarshAlan Tate
Swansea City AFC  – walijski klub piłkarski obecnie występujący w Championship. Swansea City oraz ich najwięksi rywale – Cardiff City F.C. są jedynymi walijskimi zespołami, które grały w najwyższej angielskiej lidze.
Klub, którego gracze są nazywani „Łabędziami” , od założenia w 1912  do 2005 miał swoją siedzibę na Vetch Field, stadionie położonym w centrum miasta.
Latem 2005 roku, Swansea City przeniosła się na nowy, posiadający 20 280 miejsc Liberty Stadium, na którym często notuje się komplet publiczności.
Oficjalna nazwa stadionu nie jest lubiana przez kibiców; wielu z nich określa go mianem Morfa Stadium albo White Rock Stadium – pierwsza z nich to nazwa areny lekkoatletycznej, stojącej od lat siedemdziesiątych na terenie obecnego Liberty Stadium, podczas gdy druga była pierwotną nazwą używaną przez firmę budującą obiekt.
Finansowe problemy, przez jakie przechodził klub przez ostatnie dwie dekady, wydają się już przejść do historii, w sporej części dzięki gwałtownemu wzrostowi ilości fanów stawiających się na stadionie.
W sezonie 2010/2011 zespół awansował do Premier League, po zwycięstwie w finale fazy play-off rozegranym na Wembley z Reading 4:2.
17 września 2011 roku zespół odniósł historyczne, pierwsze zwycięstwo w Premier League, ogrywając West Bromwich Albion na własnym stadionie 3:0. Były to również pierwsze zdobyte w Premier League bramki. W sezonie 2012/13 Swansea dotarła do finału Pucharu Ligi, gdzie pokonała Bradford City 5:0. W sezonie 2013/14 klub uczestniczył w rozgrywkach Ligi Europejskiej.
 Legenda do wszystkich tabel:
