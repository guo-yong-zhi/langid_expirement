24 października 1967 Pajęczno 
od 1987
 Siły Zbrojne PRL   Siły Zbrojne RP
• WSOWZ• 6 pz, 2 BZ• AON• 6 BKPanc• 12 DZ, 12 BZ• PKW Irak, 12 BZ, 12 DZ • AON• 7 BOW • 12 BZ • 7 BOW • SGWP
•   dowódca pl, kp, kpr• dowódca bcz• szef sekcji rozpoznania w sztabie DZ• d-ca bzmot BZ• d-ca zgrupowania bojowego PKW Iraku• szef Wydziału Rozpoznania w sztabie DZ•  z-ca d-cy 7 BOW• z-ca d-cy 12 BZ• dowódca 7 BOW• z-ca  szefa i szef ZPiPRSZ w SGWP
Stabilizacja Iraku
 Rafał Ostrowski   – generał brygady Wojska Polskiego, były dowódca 7 Pomorskiej Brygady Obrony Wybrzeża, w latach 2020-2022 zastępca szefa Zarządu Planowania i Programowania Rozwoju Sił Zbrojnych - P5 w Sztabie Generalnym Wojska Polskiego, od 2022 szef Zarządu Planowania i Programowania Rozwoju Sił Zbrojnych - P5 w Sztabie Generalnym Wojska Polskiego.
Rafał Ostrowski urodził się 24 października 1967 w Pajęcznie. W 1987 rozpoczął studia w Wyższej Szkole Oficerskiej Wojsk Zmechanizowanych we Wrocławiu. W 1991 był promowany na podporucznika i objął stanowisko dowódcy plutonu w 6 pułku zmechanizowanym w Wałczu. W 1992 objął funkcję dowódcy kompanii w 2 Brygadzie Zmechanizowanej. W latach 1995–1996 był dowódcą kompanii rozpoznawczej, następnie do 2000 był zastępcą dowódcy – szefem sztabu batalionu szkolnego w 2 BZ. W 1998 podjął studia w Akademii Obrony Narodowej. 
W 2000 został skierowany do Stargardu Szczecińskiego, gdzie pełnił służbę na stanowisko dowódcy 3 batalionu czołgów w 6 Brygadzie Kawalerii Pancernej. W latach 2005–2006 pełnił obowiązki szefa sekcji rozpoznania Wydziału G-2 w sztabie 12 Szczecińskiej Dywizji Zmechanizowanej. Od 2006 był dowódcą 1 batalionu piechoty zmotoryzowanej w 12 Brygadzie Zmechanizowanej w Szczecinie, po czym powierzono mu stanowisko dowódcy 2 batalionu piechoty zmotoryzowanej w Stargardzie Szczecińskim, a od 3 sierpnia 2007 dowódca 2 bpzmot imieniem 14 batalionu Ułanów Jazłowieckich. Od 30 stycznia 2008 do 1 października 2008 był dowódcą zgrupowania bojowego w ramach X zmiany PKW w Iraku, po misji powrócił na dotychczasowe stanowisko dowódcy batalionu zmotoryzowanego, którym był do 20 grudnia 2010. W 2010 został wyróżniony przez Ministra Obrony Narodowej wpisaniem zasług do „Księgi Honorowej Wojska Polskiego”. W grudniu 2010 powierzono mu stanowisko szefa Wydziału Rozpoznania G-2 w sztabie 12 Szczecińskiej Dywizji Zmechanizowanej. W 2010 został skierowany na studia podyplomowe w Akademii Obrony Narodowej, po ukończeniu których objął funkcję zastępcy dowódcy 7 Pomorskiej Brygady Obrony Wybrzeża w Słupsku. Od 24 czerwca 2013 do 2 października 2013 czasowo pełnił obowiązki dowódcy 7 BOW. 
1 lipca 2014 decyzją MON Nr 1112 został skierowany do Szczecina, gdzie powierzono mu stanowisko zastępcy dowódcy 12 Brygady Zmechanizowanej w Szczecinie, którym był do 6 grudnia 2016. W grudniu 2016 objął dowodzenie 7 Brygadą Obrony Wybrzeża. 15 sierpnia 2020 prezydent RP Andrzej Duda mianował go na stopień generała brygady. 29 września 2020 przekazał obowiązki dowódcy 7 Pomorskiej Brygady Obrony Wybrzeża i został skierowany do Warszawy na stanowisko zastępcy szefa Zarządu Planowania i Programowania Rozwoju Sił Zbrojnych - P5 w Sztabie Generalnym Wojska Polskiego, następnie objął funkcję szefa Zarządu Planowania i Programowania Rozwoju Sił Zbrojnych - P5 w Sztabie Generalnym Wojska Polskiego.
i inne.
