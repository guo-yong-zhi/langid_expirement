 Polska
warszawskie
sierpecki
5 października 1954
31 grudnia 1959
Kurowo
8
13
Kurowo – dawna gromada, czyli najmniejsza jednostka podziału terytorialnego Polskiej Rzeczypospolitej Ludowej w latach 1954–1972.
Gromady, z gromadzkimi radami narodowymi  jako organami władzy najniższego stopnia na wsi, funkcjonowały od reformy reorganizującej administrację wiejską przeprowadzonej jesienią 1954 do momentu ich zniesienia z dniem 1 stycznia 1973, tym samym wypierając organizację gminną w latach 1954–1972.
Gromadę Kurowo z siedzibą GRN w Kurowie utworzono – jako jedną z 8759 gromad na obszarze Polski – w powiecie sierpeckim w woj. warszawskim, na mocy uchwały nr VI/10/19/54 WRN w Warszawie z dnia 5 października 1954. W skład jednostki weszły obszary dotychczasowych gromad Kozice, Kurówko, Lisice Folwark, Myszewo-Myszki i Zglenice Duże  ze zniesionej gminy Lisewo oraz obszary dotychczasowych gromad Kręćkowo, Ostrowy i Wilkowo ze zniesionej gminy Białyszewo w tymże powiecie. Dla gromady ustalono 13 członków gromadzkiej rady narodowej.
31 grudnia 1959 z gromady Kurowo wyłączono  wsie Ostrowy, Wilkowo, Kręćkowo i Kuniewo, włączając je do gromady Gójsk oraz  wsie Zglenice Duże, Zglenice Małe i Romatowo-Myszki, włączając je do gromady Mochowo w tymże powiecie, po czym gromadę Kurowo zniesiono a jej  obszar włączono do gromady Gozdowo tamże.
