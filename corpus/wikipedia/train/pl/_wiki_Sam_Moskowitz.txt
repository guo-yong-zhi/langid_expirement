Samuel Martin Moskowitz
30 czerwca 1920 Newark, New Jersey 
15 kwietnia 1997 Newark 
angielski
literatura
fantastyka naukowa
Sam Moskowitz  – amerykański redaktor, pisarz i publicysta science fiction, a także aktywny fan i działacz fandomu oraz krytyk fantastyki. Publikował także pod pseudonimem Sam Martin.
Zredagował kilkadziesiąt antologii poświęconych fantastyce naukowej. Napisał kilkanaście książek – głównie poświęconych historii science fiction i fandomu, za książkę: Science Fiction in Old San Francisco: Volume One, History of the Movement From 1854 to 1890 otrzymał Nagrodę Pielgrzyma. Artykułów i esejów napisał tysiące – pisał je przez przeszło 50 lat.
Był redaktorem kilku pism poświęconych fantastyce – m.in.: w latach 50. Science-Fiction Plus, należącego do Hugo Gernsbacka, zaś w latach 70. magazynu Weird Tales.
Brał udział w niemal wszystkich Worldconach od pierwszego w 1939, którego był organizatorem po lata 90. XX wieku. Organizował lub pomagał w organizacji wielu konwentów. W fandomie był postacią popularną. Znany był z posiadania wielkiej kolekcji książek i wszelkiego rodzaju gadżetów związanych z fantastyką, filmami i wynalazkami naukowymi.
W 1958 ożenił się z Christine Haycock  doktor medycyny i również działaczką fandomu.
