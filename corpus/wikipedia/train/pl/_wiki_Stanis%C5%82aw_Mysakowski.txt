15 września 1896 Wojsławice 
30 października 1942 Dachau 
Kościół katolicki
13 czerwca 1999Warszawaprzez Jana Pawła II
12 czerwca
Stanisław Mysakowski  – polski duchowny katolicki, społecznik, duszpasterz i opiekun młodzieży, błogosławiony Kościoła katolickiego.
Był synem organisty z Wojsławic. Po ukończeniu gimnazjum w Zamościu wstąpił do Wyższego Seminarium Duchownego w Lublinie, a następnie otrzymał święcenia kapłańskie  i rozpoczął studia na Wydziale Teologicznym KUL. W czasie studiów był kapelanem Sióstr Miłosierdzia w Kazimierzówce k. Lublina i spowiednikiem Sióstr Zgromadzenia Pasterek od Opatrzności Boskiej na Wiktorynie pod Lublinem. Po ukończeniu studiów  rozpoczął działalność duszpasterską i charytatywną.
W swej działalności całe życie związany był z Lublinem. Był współzałożycielem Związku Kapłanów Dobrego Pasterza, patronował lubelskiemu oddziałowi Polskiego Związku Zawodowego Chrześcijańskiej Służby Domowej , kierował schroniskiem dla staruszek, współpracował ze Świetlicą dla dzieci ulicy, prowadził szeroko zakrojoną działalność na rzecz najuboższych niosąc pomoc i krzewiąc wiarę.
Był założycielem organizacji  Rycerz Serca Jezusowego, redagował i wydawał pismo Echo Parafialne, a także uruchomił kino, prowadził kursy samokształceniowe i kolonie dla dzieci z ubogich rodzin. Szczególnie wiele uwagi poświęcał duszpasterstwu młodzieży. Zorganizował powszechnie dostępną czytelnię Wiedza .
Po wybuchu II wojny światowej ten niestrudzony katecheta został aresztowany w listopadzie 1939 i trafił do niemieckiego obozu koncentracyjnego Sachsenhausen  . Ostatnim etapem jego życia stał się jednak obóz w Dachau, do którego przewieziono go 14 grudnia 1940 roku i zarejestrowano jako numer 22 591. Zamordowany w komorze gazowej, został następnie spalony. Zgodnie z relacjami świadków jego sile duchowej współwięźniowie zawdzięczali fakt oparcia się całkowitemu upodleniu.
Beatyfikował go papież Jan Paweł II w Warszawie 13 czerwca 1999 w grupie 108 polskich męczenników.
