komediowy
Polska
polski
patrz sekcja Obsada
„Niania” – Andrzej Lampert
134 
9
2006 Telekamera – najlepsza aktorka 2007 Telekamera – najlepszy serial komediowy2008 Telekamera – najlepsza aktorka , najlepszy serial komediowy
TVNDariusz GąsiorowskiMarzena BoberRenata Walczyk
FremantleMedia Polska
Jurek Bogajewicz
Bartosz KurowskiMarcin PieszczykBeata PasekMałgorzata Sikorska-MiszczukAgata Węgrzynowska
Łukasz Targosz
Marcin Figurski
Dorota Ignaczak
ok. 23 min
10 września 2005
TVN
2005–2009
zakończony
4:3 16:9 
stereo
Niania – polski serial komediowy w reżyserii Jerzego Bogajewicza, emitowany na antenie TVN od 10 września 2005 do 24 października 2009, oparty na amerykańskim oryginale The Nanny na licencji CBS, który emitowany był w latach 90. XX w..
Scenariusz serialu został oparty na oryginalnej wersji skryptu napisanej przez Petera Marca Jacobsona i Fran Drescher, odtwórczynię głównej roli  w amerykańskiej wersji. W tytułową postać w polskiej adaptacji wcielała się Agnieszka Dygant. W każdym odcinku występowała gościnnie znana postać ze świata show-biznesu, łącznie blisko 300 osobistości.
Zdjęcia do serialu realizowano od 19 lipca 2005 do 25 lutego 2009 w studiu nagraniowym Farat Film. Zrealizowano łącznie 134 z 147 oryginalnych odcinków, które podzielono na 9 sezonów po 15 odcinków w każdym. Jesienią 2008 zrealizowano 100. odcinek serialu, co było okazją do przylotu do Polski twórców oryginału. Serial zyskał uznanie Fran Drescher, a także głównego producenta, Walt Disney Television, który ocenił polską adaptację jako wersję najbardziej zbliżoną do oryginału spośród wszystkich udzielonych licencji.
Oglądalność serialu sięgała ponad 4 mln widzów. Niania została dwukrotnie nagrodzona Telekamerą w kategorii „najlepszy serial komediowy”: w 2007  i 2008, a także zajęła drugie miejsce w 2009.
W 2019 Telewizja Polsat wykupiła na wyłączność prawa do pokazywania serialu od TVN. Od 10 czerwca 2019 roku do 8 lutego 2020 roku i od 21 grudnia 2020 roku serial emitowany jest w Polsacie i Super Polsacie, od 3 marca 2020 roku w Polsat CC Extra, od 6 kwietnia w Polsat Seriale i Polsat Café.
30-letnia Franciszka Maj  traci pracę w salonie sukien ślubnych, który prowadził jej niedoszły narzeczony, Daniel Jarosiński . Jako akwizytorka kosmetyków oferuje towar w domu rodziny Skalskich, w momencie, gdy trwają poszukiwania opiekunki dla dzieci bogatego producenta telewizyjnego, Maksymiliana . Ostatecznie otrzymuje tę posadę, stając się nianią trójki dzieci wdowca: zamkniętej w sobie Zuzi , urwisa Adasia  i nieśmiałej Małgosi . W czasie opieki nad dziećmi Frania i Skalski zakochują się w sobie. Ich relacje tym bardziej nie są łatwe, bo dzielą ich różnice klasowe i poglądy na różne sprawy, przy czym często nie mogą się dogadać.
Rodzinie towarzyszy kamerdyner Konrad , często wykazujący się większą bystrością i inteligencją niż pan domu. Ciągłym obiektem złośliwych dowcipów i docinków kamerdynera jest współpracownica Skalskiego, Karolina Łapińska , która bezskutecznie zabiega o względy Maksymiliana.
Uwaga: W nawiasach podano lata produkcji, a nie emisji na antenach stacji należących do Grupy TVN.
