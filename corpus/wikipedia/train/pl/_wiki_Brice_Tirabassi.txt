 Francja
15 czerwca 1977 Fréjus 
• mistrz świata JWRC • mistrz Francji S1600
Brice Tirabassi  – francuski kierowca rajdowy. W 2003 roku był mistrzem Junior WRC w Mistrzostwach Świata.
W 1997 roku Tirabassi zaliczył swój debiut w rajdach. W 1999 roku zadebiutował w Rajdowych Mistrzostwach Świata. Pilotowany przez Delphine Cavalier i jadący Peugeotem 106 S16 nie ukończył wówczas Rajdu Korsyki. W 2002 roku wystąpił w serii Junior WRC w Mistrzostwach Świata startując samochodem Renault Clio S1600 wraz z pilotem Jakiem-Julienem Renuccim. W Junior WRC wygrał Rajd Monte Carlo, Rajd Grecji i Rajd Katalonii, a w Rajdzie Finlandii był drugi. Dzięki tym sukcesom wywalczył tytuł mistrza świata JWRC, zajmując 1. miejsce na podium przed Hiszpanem Salvadorem Cañellasem i Szwedem Danielem Carlssonem. W 2005 roku startował Subaru Impreza WRX STI w zawodach samochodów fabrycznych w MŚ , a w 2006 roku jechał Citroënem C2 S1600 w Junior WRC . Od 1999 do 2008 roku wystąpił w 24 rajdach w ramach Mistrzostw Świata.
Swój sukces Tirabassi osiągnął również na niwie krajowej. W 2002 roku jadąc Citroënem Saxo VTS S1600 wywalczył tytuł mistrza Francji w rywalizacji samochodów w klasie Super 1600.
