19 marca 1974 Hawana, Kuba 
kubańska, amerykańska
91,5-63,5-94
160
52
brązowy
brązowy
Vida Guerra  – amerykańska modelka, aktorka i piosenkarka kubańskiego pochodzenia. Jej pierwszym występem było pozowanie dla amerykańskiej edycji magazynu FHM w grudniu 2002 roku. Od tego czasu pozowała dla wielu innych magazynów dla mężczyzn.
Urodziła się w Hawanie na Kubie w 1974 roku. Wkrótce potem jej rodzina przeniosła się do USA i zamieszkała w miasteczku Perth Amboy w stanie New Jersey. Dorastając wzięła udział w kilku pokazach mody oraz wystąpiła w kilku teledyskach.
Pierwszym międzynarodowym występem Guerry była sesja zdjęciowa w bieliźnie dlaFHM w grudniu 2002. Magazyn oświadczył po publikacji, iż niemal jedna trzecia otrzymywanej przez nich poczty była od czytelników domagających się więcej zdjęć latynoski. Modelka pojawiła się w kolejnych sesjach magazynu, a w 2004 roku została "FHM's Model of the Year". Od tego czasu można było oglądać ją w wielu innych magazynach, takich jak DUB, Smooth, Escape czy Open Your Eyes, przy czym bardzo często na okładce. Wzięła udział w kilku hiszpańskojęzycznych programach telewizyjnych, np. w El Gordo y la Flaca , a także  można było ją oglądać w kilku teledyskach, m.in. w "Shake Ya Tailfeather" , "The New Workout Plan"  czy "Obsession " . Guerra wystąpiła w reklamie restauracji Burger King oraz kilku skeczach z cyklu Chapelle's Show. Jako aktorka wystąpiła w filmie W krzywym zwierciadle: Szalony akademik 2. Użyczyła także swojego głosu w grze Scarface: Człowiek z blizną.
W kwietniu 2005 roku nieznany haker włamał się do telefonu komórkowego modelki. Jej zdjęcia, włączając w to nagie fotografie, zostały szeroko rozpowszechnione w Internecie. Guerra oświadczyła, iż nagie zdjęcia przedstawiają ciało innej kobiety i zostały spreparowane ze zdjęć z jej telefonu komórkowego. Jednakże szefostwo jej wytwórni płytowej poinformowało, iż Guerra celowo doprowadziła do wycieku zdjęć, które faktycznie przedstawiają ją jako chwyt marketingowy. Po tym incydencie wytwórnia rozwiązała umowę z modelką.
Guerra znalazła się na 26. pozycji na liście "FHM's Top 100 Sexiest Females" w 2005 roku oraz dwukrotnie wygrała nagrodę owego magazynu – "Best Butt Award". Wyprodukowała swoją własną serię kalendarzy ze zdjęciami w strojach kąpielowych  oraz w 2006 roku wydała DVD zatytułowane Vida Guerra: Exposed.
Modelka pojawiła się w 2006 roku w lipcowym wydaniu Playboya, w którym ukazały się jej pierwsze oficjalne nagie zdjęcia. Jak powiedziała, jedną z motywacji do podjęcia tego kroku był incydent z telefonem komórkowym – chciała pokazać ludziom jak naprawdę wygląda nago.
Pierwszy utwór z jej debiutanckiego albumu, "You Got Me", wyciekł do internetu 2 listopada 2006 roku.
