 Czechy Austria
od 1993
362 km
Granica austriacko-czeska – granica państwowa pomiędzy Austrią a Czechami, istniejąca od podziału Czechosłowacji 1 stycznia 1993. Jest wewnętrzną granicą UE oraz strefy Schengen.
Granica powstała po ogłoszeniu niepodległości przez Czechosłowację w 1918, w większości pokrywa się z granicą dawnego Królestwa Czeskiego i Moraw z krainami austriackimi - w trzech miejscach dokonano jednak niewielkich korekt na korzyść ówczesnej Czechosłowacji, motywując się głównie argumentami gospodarczymi . Rzeczywista granica etniczna biegła jednak dalej na północ, gdyż na terenach południowych Czech i Moraw mieszkała liczna społeczność niemiecka, którą wbrew własnej woli włączono do Czechosłowacji.
Granica zaczyna się na trójstyku ze Słowacją, pomiędzy miejscowościami Hohenau an der March  i Borský Svatý Jur . Biegnie na zachód i północny zachód i 15 km na wschód od miasta Třeboň zakręca na południe. Na wysokości miasta Gmünd granica skręca ponownie na zachód i biegnie do trójstyku z Niemcami, w okolicy miejscowości Neureichenau , Nová Pec  i Schwarzenberg am Böhmerwald .
Przejścia graniczne zlikwidowano po przystąpieniu do strefy Schengen.
