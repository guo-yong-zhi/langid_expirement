Big Nasty
13 października 1990 Monachium 
Rumunia/Niemcy
193 cm
106−111 kg
ciężka
Florian Munteanu  – rumuński bokser, aktor i model fitness urodzony w Niemczech, nazywany „Big Nasty”, który startował w kategorii wagi ciężkiej i był ambasadorem SuperKombat. Odtwórca roli Viktora Drago, syna Ivana Drago, w sequelu Creed II .
Urodził się i wychowywał w Monachium w rodzinie chrześcijańskiej. Jego ojciec był także zawodowym bokserem i sportowcem. Tym samym stał się największą inspiracją dla Munteanu w młodym wieku do treningów siłowych i ćwiczeń.
Studiował na kierunku media stosowane na uniwersytecie nauk stosowanych w Mittweida w Saksonii. W 2014 ukończył studia i uzyskał tytuł licencjata.
Jego przydomek „Big Nasty” wymyślili fani ze względu na jego muskulaturę i budowę ciała. Jako fotomodel fitness zdobył 230 tys. obserwujących Instagram.
W 2016 wystąpił w epizodycznej roli Razvana w niemieckim dramacie krótkometrażowym Bogat. Munteanu podpisał kontrakt z The Gersh Agency w Los Angeles w Kalifornii. Został ambasadorem SuperKombat, organizacji walk z siedzibą w Bukareszcie, w Rumunii. 
W momencie, kiedy na początku 2018 Sylvester Stallone ogłosił, że syna Ivana Drago w sequelu Creeda: Narodzin legendy zagra Florian Munteanu, w opisach zapowiedzi premiery filmu na stronach internetowych nazywano go „zawodowym bokserem wagi ciężkiej” lub „zawodnikiem mieszanych sztuk walki”, co wywołało wiele kontrowersji, bo nie można było znaleźć jakichkolwiek zapisów o zawodniku w bokserskich bazach danych. Według innych źródeł Munteanu stoczył 70 amatorskich walk, lecz nie było ani jednej wzmianki o karierze boksera zawodowego. Do roli Drago musiał zrzucić 9 kg, a tymczasem w październiku 2018 Domino’s Pizza ogłosiła go ambasadorem sieci.
Florian Munteanu został obsadzony w Creed II  jako Viktor Drago, syn byłego radzieckiego boksera Ivana Drago, którego w Rockym IV  zagrał Dolph Lundgren, i Ludmilly Drago , która porzuciła go w okresie niemowlęcym. Drago był rywalem postaci Adonisa Creeda , boksera, który przygotowuje się do najważniejszej walki w swojej karierze, i jego trenera, Rocky’ego Balboa’y . Scenariusz napisał Stallone. Była to ósma odsłona hollywoodzkiej serii Rocky. Światowa premiera odbyła się 21 listopada 2018.
Munteanu trafił na okładkę „Muscle & Fitness”  i „Men’s Health”  z Dolphem Lundgrenem.
W produkcji Filmowego Uniwersum Marvela, Shang-Chi i legenda dziesięciu pierścieni , zagrał superzłoczyńcę Razora Fista. Dołączył do trzeciego sezonu serialu Wikingowie: Walhalla  jako postać historyczna Georgios Maniakes, generał Cesarstwa Bizantyńskiego.
