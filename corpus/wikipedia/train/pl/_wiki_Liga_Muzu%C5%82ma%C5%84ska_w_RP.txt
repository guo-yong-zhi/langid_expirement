2001
ok. 35000
7 imamów
13
Liga Muzułmańska w Rzeczypospolitej Polskiej – muzułmański związek wyznaniowy działający na terytorium Rzeczypospolitej Polskiej, zrzeszający muzułmanów, wśród których znajdują się rdzenni Polacy, osoby z polskim obywatelstwem oraz kartą stałego lub czasowego pobytu. Na terenie Polski działa od 14 kwietnia 2001.
Przewodniczącym Rady Naczelnej Ligi Muzułmańskiej w RP jest obecnie Youssef Chadid.
6 stycznia 2004 Liga Muzułmańska w RP została zarejestrowana w Departamencie Wyznań i Mniejszości Narodowych przy Ministerstwie Spraw Wewnętrznych i Administracji oraz oficjalnie wpisana do rejestru kościołów i innych związków wyznaniowych w dziale A, pod numerem 158.
W 2006 związek wyznaniowy liczył 208 wyznawców, w 2007 około 1500, w 2010 około 3800, a w 2018 około 35 000. Związek posiada 7 imamów i 13 domów modlitwy.
Liga prowadzi cotygodniowe lekcje religii dla dzieci i młodzieży, w których uczą wykwalifikowani nauczyciele. Lekcje te są zarejestrowane w państwowych szkołach. W 2010 Liga posiadała 5 punktów nauczania religii, do których uczęszczało 165 uczniów. Prowadziła działalność charytatywną wśród uchodźców i powodzian, rozdając odzież, książki i udzielając wsparcia duchowego. Liga Muzułmańska jest także zaangażowana w dialog międzywyznaniowy i kwestie pokojowego współistnienia różnych kultur, cywilizacji i ras.
Zgodnie ze statutem Ligi jej Przewodniczący, Rada Naczelna i Rada Nadzorcza są wybierani podczas Kongresu Ligi, który odbywa się co cztery lata i w którym biorą udział delegaci Ligi z różnych miast.
Liga Muzułmańska oficjalnie jest niezależna pod względem organizacyjnym i ideologicznym, czyli niepowiązana z żadną organizacją, państwem, ruchem religijnym ani ruchem politycznym, a jej statut został oficjalnie zatwierdzony przez Ministerstwo Spraw Wewnętrznych i Administracji.
Rada Imamów składa się z 7 imamów na czele z muftim Ligi Muzułmańskiej w RP. W organie tym zasiadają osoby legitymujące się wyższym wykształceniem w zakresie prawa i teologii islamu. Ich głównym zadaniem jest sprawowanie posługi religijnej dla społeczności muzułmańskiej w Polsce: prowadzenie wspólnych modlitw, wygłaszanie kazań piątkowych, udzielanie ślubów religijnych, wydawanie zaświadczeń w kwestii spraw religijnych itp.
Członkowie Rady współpracują przy opracowaniu oświadczeń i komunikatów m.in. dla społeczności muzułmańskiej i polskiej opinii publicznej. Rada przygotowuje i wydaje publikacje o tematyce religijnej. Od wielu lat imamowie Rady aktywnie uczestniczą w dialogu międzykulturowym i międzyreligijnym. Rada Imamów zajmuje się następującymi kwestiami:
Liga posiada 11 oddziałów zlokalizowanych w różnych polskich miastach. Prowadzi swoją działalność w Centrach Muzułmańskich, a także w kilku salach modlitewnych na terenie Polski, które są nadzorowane przez dyrektorów i imamów.
Do celów statutowych Ligi Muzułmańskiej w RP należą: 
Liga Muzułmańska działa w kilku obszarach: religijnym, kulturalnym i społecznym. Jej działalność obejmuje:
