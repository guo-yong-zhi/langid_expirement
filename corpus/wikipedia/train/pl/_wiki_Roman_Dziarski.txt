11 grudnia 1949 Warszawa 
immunolog, mikrobiolog, nauczyciel akademicki
Uniwersytet Warszawski 
Uniwersytet Indiany 
profesor , profesor emeritus 
Roman Dziarski  – polski immunolog i mikrobiolog mieszkający i pracujący w Stanach Zjednoczonych, profesor Szkoły Medycznej Uniwersytetu Indiany.
Absolwent VI Liceum Ogólnokształcącego im. Tadeusza Reytana w Warszawie  i Wydziału Biologii Uniwersytetu Warszawskiego, gdzie obronił pracę magisterską z zakresu mikrobiologii i genetyki napisaną pod kierunkiem Romana Mycielskiego . W latach 1973–1977 pracował naukowo w Państwowym Zakładzie Higieny, w którym uzyskał stopień doktora .
W 1977 wyemigrował do Stanów Zjednoczonych. W latach 1977–1985 pracował w Pennsylvania College of Pediatric Medicine w Filadelfii, a w latach 1985–2021 w Szkole  Medycznej Uniwersytetu Indiany w Indianapolis, w której w 1991 uzyskał stanowisko profesora mikrobiologii i immunologii . Od 2021 profesor emeritus Uniwersytetu Indiany.
Prace badawcze Romana Dziarskiego były poświęcone m.in. odpowiedzi odpornościowej i funkcjom biologicznym peptydoglikanu. Współodkrywca nowej grupy białek o nazwie PGRP  łączących się z peptydoglikanem i uczestniczących w reakcjach odpornościowych organizmu. W maju 2023, według bazy danych Scopus, miał wskaźnik Hirscha równy 46. Członek American Association of Immunologists, American Society for Microbiology, Society for Leukocyte Biology oraz International Endotoxin Society.
