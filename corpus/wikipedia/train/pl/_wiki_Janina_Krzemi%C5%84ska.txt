1 stycznia 1927 Łódź 
1996 Warszawa 
Akademia Sztuk Pięknych w Warszawie 1951
ilustracja, malarstwo, grafika
Janina Krzemińska  – polska graficzka, ilustratorka, malarka; tworzyła głównie dla dzieci.
Po wojnie ukończyła Akademię Sztuk Pięknych w Warszawie , wcześniej uczyła się w Państwowej Wyższej Szkole Sztuk Plastycznych w Sopocie. Zajmowała się grafiką, malarstwem, filmem kukiełkowym.
W 1957 r. została kierowniczką artystyczną czasopisma dla dzieci „Miś”, z którym związana była zawodowo przez wiele lat i dla którego przygotowała ok. 1002 prac. Czasopismo publikowało ilustracje takich artystów jak: Hanna Czajkowska, Bohdan Butenko czy Zbigniew Rychlicki.
Ilustrowała głównie książki dla dzieci. Współpracowała z Naszą Księgarnią, Ruchem. Najbardziej rozpoznawalne dzieła Janiny Krzemińskiej powstały do Naszej mamy czarodziejki Joanny Papuzińskiej, O czym szumiały czereśnie Czesława Janczarskiego, Za żywopłotem Marii Kownackiej oraz Mateuszka na zaczarowanej wyspie Stefanii Szuchowej. Ilustrowała również książeczki z serii „Poczytaj mi, mamo” – m.in. „Mokry łakomczuch”, Sąsiedzi Marii Kowalewskiej i Wielka przygoda małej Zosi Barbary Lewandowskiej. Wielka przygoda małej Zosi była jej debiutem ilustracyjnym . Prace artystki obrazowały także teksty takich autorek jak: Lucyna Krzemieniecka, Jadwiga Korczakowska, Anna Świrszczyńska, Helena Bechlerowa czy Maria Terlikowska.
W latach 1959–1983 współpracowała m.in. ze Studiem Małych Form Filmowych Se-Ma-Forem, dla którego tworzyła scenografię i oprawę plastyczną do filmów lalkowych , animowanych oraz do filmu fabularnego Bajki na dobranoc w reż. Sławomira Idziaka.
Nagrody
W 1982 r. otrzymała Nagrodę Prezesa Rady Ministrów .
W 1999 r. Publicznemu Przedszkolu nr 214 w Warszawie przy ul. Czumy 6 nadano jej imię. Do tego przedszkola uczęszczali dwaj synowie artystki.
1986  – Ilustracja dla dzieci; Budapeszt, Sofia, Berlin, Ośrodki Kultury Polskiej.
