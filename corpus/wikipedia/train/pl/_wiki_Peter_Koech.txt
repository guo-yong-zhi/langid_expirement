18 lutego 1958 Kilibwoni 
180 cm
Peter Koech  – kenijski lekkoatleta , wicemistrz olimpijski z 1988 i były rekordzista świata.
Zdobył brązowy medal drużynowo na mistrzostwach świata w biegach przełajowych w 1981 w Madrycie. Indywidualnie zajął 24. miejsce.
Zdobył brązowy medal w biegu na 5000 metrów na igrzyskach Wspólnoty Narodów w 1982 w Brisbane, przegrywając tylko z reprezentantami Anglii Davidem Moorcroftem i Nickiem Rose, a w biegu na 10 000 metrów zajął 15. miejsce. 
Zdobył brązowy medal w biegu na 5000 metrów na igrzyskach afrykańskich w 1987 w Nairobi. Zajął 7. miejsce w biegu na 3000 metrów z przeszkodami na mistrzostwach świata w 1987 w Rzymie.
Na igrzyskach olimpijskich w 1988 w Seulu zdobył srebrny medal w tej konkurencji za swym rodakiem Juliusem Kariukim, a przed Markiem Rowlandem z Wielkiej Brytanii.
3 lutego 1989 w Sztokholmie ustanowił rekord świata w biegu na 3000 metrów z przeszkodami czasem 8:05,35, poprawiając wynik Henry’ego Rono sprzed 11 lat. Rekord ten przetrwał do 1992, kiedy poprawił go Moses Kiptanui.
Rekordy życiowe Koecha:
