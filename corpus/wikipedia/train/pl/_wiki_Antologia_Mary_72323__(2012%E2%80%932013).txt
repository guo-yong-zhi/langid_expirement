Antologia Maryli Rodowicz – seria wydawnicza wytwórni Universal Music Polska z lat 2012–2013, obejmująca albumy muzyczne polskiej piosenkarki popowej Maryli Rodowicz. W ramach cyklu zostały wydane reedycje polskich albumów studyjnych Rodowicz z lat 1970–1995  oraz siedmioczęściowa seria kompilacji Rarytasy, obejmujących utwory niewydane dotychczas na albumach studyjnych. Wszystkie te wydawnictwa ukazały się na CD, w sprzedaży cyfrowej i serwisach strumieniowych. Dodatkowo albumy studyjne  zostały wznowione na płytach gramofonowych. Dla większości albumów studyjnych, publikowanych w okresie PRL na winylach, były to pierwsze wydania na CD i w formatach cyfrowych. Podsumowaniem antologii jest seria czterech box setów, zawierających albumy wydane w cyklu.
Wszystkie box sety zostały wydane 19 listopada 2013.
