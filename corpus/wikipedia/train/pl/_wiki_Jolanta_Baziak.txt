10 kwietnia 1956 Toruń 
polski
poezja
Jolanta Baziak  – polska poetka, eseistka, krytyk literacki, redaktor, wydawca, plastyk i animator kultury. 
W wieku 13 lat  zamieszkała w Bydgoszczy. Tu najpierw ukończyła szkołę podstawową, a następnie liceum ekonomiczne. Ukończyła studia na wydziale teologii  oraz filologię polską w Uniwersytecie im. Kazimierza Wielkiego w Bydgoszczy. Od roku 1976 w ZPR . Kolejne 10 lat  poświęciła początkowo Estradzie Bydgoskiej, a następnie Estradzie Poznańskiej . W 1994 została członkiem SPP. Od 1997 jest redaktorem naczelnym miesięcznika literackiego Akant. Otrzymała nagrodę Milczewskiego-Bruno, Międzynarodowego Listopada Poetyckiego oraz Strzałę Łuczniczki za najlepszą książkę roku 2006, ponadto Srebrny Krzyż Zasługi i odznakę Zasłużony dla Kultury Polskiej. W 2013 uhonorowana doroczną Nagrodą Artystyczną Prezydenta Miasta Bydgoszczy za całokształt pracy artystycznej.
Obecnie redaguje katalogi i wydawnictwa Muzeum Okręgowego im. L. Wyczółkowskiego w Bydgoszczy oraz jest jurorką ogólnopolskich konkursów literackich. Jako animatorka kultury prowadzi warsztaty literacko-filozoficzne dla młodzieży.
Debiutowała w roku 1974, czytając swe wiersze przed mikrofonem Polskiego Radia. Swe utwory publikowała w czasopismach: "Metafora", "Sycyna", "Literatura" i "Promocje Pomorskie". Jej wiersze przetłumaczono na język niemiecki oraz czeski.
Jolanta Baziak tworzy poezję mistyczną, której stałym motywem jest poszukiwanie metafizycznych i religijnych sensów codziennego doświadczenia ciała oraz relacji międzyludzkich. Jej − określana jako trudna w odbiorze i wieloznaczna − twórczość zdradza silne więzi z malarstwem impresjonistycznym.
Duchowymi mentorami poetki są: francuska chrześcijańska myślicielka Simone Weil oraz szwedzki poeta Artur Lundkvist. Prócz tego odnaleźć w niej można również wiele inspiracji twórczością Zbigniewa Herberta i Artura Lundkvista oraz malarstwem impresjonistów. 
Twórczość poetycka Jolanty Baziak określana jest jako hermetyczna i trudna w odbiorze; rządzi nią prawo niedopowiedzenia, aluzyjności oraz polifonicznego zestawienia kilku sprzecznych, niedokończonych racji. W latach 90. spotkała się ona jednak z entuzjastycznym przyjęciem Tadeusza Nowaka, Jana Błońskiego oraz ks. Jana Twardowskiego.
Istotnym atutem poezji Jolanty Baziak jest oryginalna forma oraz wysublimowany, enigmatyczny język poetycki. Powtarzającym się motywem w tej twórczości jest konflikt między duszą a ciałem. Baziek jest autorką popularnonaukowej biografii Leona Wyczółkowskiego, Leon Wyczółkowski – kolejne życie, wydanej przez Muzeum Okręgowe im. Leona Wyczółkowskiego w Bydgoszczy; kompendium wiedzy o artyście. Inna książka  podejmuje wątki życia artystycznego Wyczółkowskiego, Stanisława Przybyszewskiego, Dagny Juell-Przybyszewskiej, Edvarda Muncha i Gustava Vigelanda.
Jej twórczość została wyróżniona Nagrodą im. Ryszarda Milczewskiego-Bruno  oraz XXIII Międzynarodowego Listopada Poetyckiego . Od roku 1980 jest członkiem ZAiKS , natomiast od roku 1995 należy do Stowarzyszenia Pisarzy Polskich. Od roku 2003 piastuje funkcję prezesa Towarzystwa Inicjatyw Kulturalnych, a rok później  uzyskała członkostwo Bydgoskiego Towarzystwa Naukowego. W tym samym roku  została odznaczona Srebrnym Krzyżem Zasługi. W 2019 roku odznaczona Złotym Krzyżem Zasługi oraz brązowym Medalem „Zasłużony Kulturze Gloria Artis”. 
