Kuchnia kurpiowska – dział sztuki kulinarnej charakterystyczny dla społeczności Kurpiowszczyzny.
Pierwotna kuchnia mieszkańców regionu opierała się na produktach typowo leśnych . W tradycyjnym wymiarze kuchnia ta bazuje w znacznym stopniu na produktach roślinnych: kaszach , mąkach , warzywach  oraz produktach runa leśnego . Z produktów zwierzęcych często używano dziczyzny i drobiu. Większość mięsa trzody chlewnej sprzedawano, podobnie jajka. Spożywano mleko i jego przetwory . Posiłki okraszano smalcem, słoniną, skwarkami, śmietaną. Korzystano z sezonowych dóbr łąk . Słodzidłem był miód z własnej pasieki.
W Puszczy Białej popularne były: prażucha – papka z ugotowanej mąki żytniej okraszona słoniną i tłuszczem, zalewajka – zupa ziemniaczana zasypana kaszą jęczmienną lub grubo krojoną kapustą i zaprawiona słoniną, kluski rwaki z żytniej pytlowej mąki, sodziaki – placki z pośledniej mąki z dodatkiem miodu, sody i zsiadłego mleka. W Puszczy Zielonej jadano też grycaki – placki z mąki gryczanej. Popularne były wszelkiego rodzaju kluski, zakwasy, barszcze. Posiłki urozmaicano na święta i specjalne okazje . W obu puszczach między Nowym Rokiem na Trzema Królami pieczono fafernuchy – pieprzno-słodkie ciasteczka wielkości orzechów, w kształcie kopytek, którymi bawiono się w cetno i licho. Na Kurpiowszczyźnie spożywano bezalkoholowe piwo jałowcowe, w Zagajnicy zwane kozicowym, pieczoną babkę ziemniaczaną , zupę dyniową na mleku z mącznymi zacierkami lub kluskami z tartych ziemniaków , drożdżowe placki smażone na tłuszczu , zupę z prośnianek , kluski z tartych ziemniaków .
Na liście produktów tradycyjnych Ministerstwa Rolnictwa i Wsi znajdują się kurpiowskie potrawy: fafernuchy, rejbak i malon.
Chleby z Piekarni Kurpiowskiej Serafin 
Fafernuchy Kurpiów Puszczy Zielonej
Fafernuchy Kurpiów Puszczy Białej
Kapusta na oleju z grzybami 
