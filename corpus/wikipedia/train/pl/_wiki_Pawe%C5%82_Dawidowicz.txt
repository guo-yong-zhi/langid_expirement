20 maja 1995 Olsztyn 
189 cm
obrońca
Hellas Verona
27
Paweł Dawidowicz  – polski piłkarz występujący na pozycji obrońcy we włoskim klubie Hellas Verona oraz w reprezentacji Polski.
Dawidowicz jest wychowankiem Sokoła Ostróda. W 2011 przeniósł się do Lechii Gdańsk. 30 maja 2013 roku zadebiutował w Ekstraklasie w wyjazdowym meczu z Zagłębiem Lubin wygranym przez jego drużynę 3:0. W kolejnym sezonie Ekstraklasy był już podstawowym zawodnikiem drużyny rozgrywając 32 spotkania w lidze. 20 maja 2014 roku podpisał pięcioletni kontrakt z Benfiką. Transfer opiewał na kwotę 2,5 mln euro. Dawidowicz przez dwa sezony występował w drugiej drużynie portugalskiego klubu, po czym został wypożyczony do klubu 2. Bundesligi VfL Bochum, w którym rozegrał 17 spotkań. Sezon 2017/2018 spędził na wypożyczeniu z opcją transferu definitywnego w drużynie Serie B – US Città di Palermo. Włoski klub po sezonie nie skorzystał z prawa wykupu zawodnika. Kolejny sezon Dawidowicz rozpoczął w innym zespole Serie B, Hellasie Verona. Zawodnik ponownie został wypożyczony, tym razem z obowiązkiem późniejszego wykupu. W nowym zespole zadebiutował 12 sierpnia 2018 w meczu Pucharu Włoch przegranym 2:0 z Calcio Catania.
Paweł Dawidowicz został powołany na mecz seniorskiej reprezentacji Polski z Litwą, w którym jednak nie zagrał. 6 listopada 2015 został powołany na mecze towarzyskie z Islandią i Czechami. 17 listopada 2015 zadebiutował w meczu z Czechami i w 86 minucie zmienił Michała Pazdana. Dnia 12 maja 2016 został powołany przez Adama Nawałkę do szerokiej kadry na Mistrzostwa Europy w 2016 roku we Francji, nie zmieścił się jednak w grupie zawodników, którzy zagrają na turnieju.
