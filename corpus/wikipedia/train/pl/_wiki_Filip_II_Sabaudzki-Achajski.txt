sabaudzka
sierpień 1340 
21 grudnia 1368 Avigliana 
Jakub Sabaudzki-Achajski
Sybilla Baux
przyrodnieAmadeuszLudwik
Alicja de Thoire de Villarsod 19 września 1362do 21 grudnia 1368
siostra Filipa Storgi
Humberta?
Filip II Sabaudzki-Achajski, wł. Filippo II di Savoia-Acaia  – syn hrabiego Piemontu Jakuba Sabaudzkiego-Achajskiego  i Sybilli des Baux , wydziedziczony przez ojca około 1366.
Ojciec Filipa II, Jakub, został ogłoszony zdrajcą w 1360 przez Amadeusza VI, ponieważ dopuścił się buntu przeciw zależności wasalnej, której powinien przestrzegać w stosunku do swoich kuzynów, hrabiów Sabaudii. Dlatego, po krótkiej wojnie, Jakub został aresztowany, a jego syn i dziedzic, Filip, schronił się w Alessandrii. Jakub, aby odzyskać wolność i oczyścić się ze wszystkich zarzutów oraz odzyskać swoje włości, musiał zapłacić 160 000 złotych florenów, musiał też zrezygnować z roszczeń do Ivrei i Canavese oraz zmuszony został do poślubienia młodszej o trzydzieści lat Małgorzaty de Beaujeu . Swoje dobra odzyskał po podpisaniu 2 lipca 1362 porozumienia.
W 1366 Jakub został zmuszony przez Amadeusza VI Sabaudzkiego do wydziedziczenia swojego najstarszego syna Filipa i zapisania całego dziedzictwa dzieciom z małżeństwa z Małgorzatą . Filip, zmarginalizowany i izolowany, kiedy jego ojciec zmarł w 1367 roku, próbował rewanżu przeciwko przyrodnim braciom i Amadeuszowi VI, zwerbował najemników i próbował znaleźć sojuszników w niektórych z sąsiednich księstw: Visconti w Mediolanie, markiza Monferrato; a także szukał poparcie drobnej szlachty piemonckiej.
Armia Zielonego Hrabiego łatwo jednak wygrała z oddziałami Filipa w Fossano w sierpniu 1368, gdzie Filip został aresztowany. Amadeusz postanowił wytoczyć mu proces o rebelię, po procesie i przyznaniu się do zbrodni, uzyskanym również za pomocą tortur, Filip został uwięziony w zamku Avigliana i skazany na śmierć. Wyrok został wykonany 21 grudnia 1368, poprzez utopienie w lodowatych wodach jeziora Avigliana.
Według tradycji Filip II przeżył za wstawiennictwem błogosławionego Humberta Sabaudzkiego, dzięki dedykowanemu mu medalionowi, który zawsze nosił, a następnie uciekł do Fatimy w Hiszpanii i zmarł około 1418. Istnieje legenda, że duch Filipa II pojawia się okresowo na tych wodach.
Zaręczony był  z Marią Genewską, córką Amadeusza III hrabiego Genewy i jego żony Matyldy Auvergne. W dniu 19 września 1362 Filip ożenił się z Alicją Thoire i Villars , córką Humberta V, pana Thoire i Villars i jego drugiej żony Beatrycze Chalon, z którą nie miał dzieci. Prawdopodobnie miał córkę, Humbertę, z siostrą Filipa Storgi.
