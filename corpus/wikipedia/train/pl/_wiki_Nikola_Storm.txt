30 września 1994 Maldegem 
178 cm
skrzydłowy
KV Mechelen
11
Nikola Storm  – belgijski piłkarz grający na pozycji lewoskrzydłowego. Od 2018 jest zawodnikiem klubu KV Mechelen.
Swoją piłkarską karierę Storm rozpoczynał w juniorach takich klubów jak: KSK Maldegem , KSC Lokeren  i Club Brugge . W 2013 roku został zawodnikiem pierwszego zespołu Club Brugge. 7 grudnia 2013 zadebiutował w nim w pierwszej lidze belgijskiej w zwycięskim 3:0 domowym meczu z KV Mechelen, gdy w 75. minucie zmienił Maxime'a Lestienne'a. W sezonie 2014/2015 wywalczył z Brugge wicemistrzostwo Belgii oraz zdobył Puchar Belgii.
Latem 2015 roku Storm został wypożyczony do SV Zulte Waregem, w którym swój debiut zaliczył 12 września 2015 w zremisowanym 1:1 domowym meczu z KAA Gent. W Zulte Waregem spędził rok.
W styczniu 2017 Storm ponownie udał się na wypożyczenie, tym razem do drugoligowego OH Leuven. Swój debiut w nim zanotował 14 stycznia 2017 w przegranym 1:3 domowym meczu z AFC Tubize. W zespole Leuven grał przez półtora roku.
1 lipca 2018 Storm przeszedł za 250 tysięcy euro do drugoligowego KV Mechelen. Zadebiutował w nim 4 sierpnia 2018 w zremisowanym 1:1 wyjazdowym meczu z OH Leuven. W sezonie 2018/2019 wywalczył z Mechelen mistrzostwo drugiej ligi i awans do pierwszej. Sięgnął również po Puchar Belgii. W finale pucharu z KAA Gent, wygranym przez Mechelen 2:1, strzelił gola.
Storm grał w młodzieżowych reprezentacjach Belgii na szczeblach U-16, U-17, U-18 i U-19.
