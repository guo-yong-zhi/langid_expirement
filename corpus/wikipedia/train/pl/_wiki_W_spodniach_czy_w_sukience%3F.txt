16 czerwca 2008
Pop, Soul, Retro
Sony BMG Music Entertainment Poland
Bogdan Kondracki
W spodniach czy w sukience? – album Ani Dąbrowskiej wydany w 2008 roku. Nagrania dotarły do 1. miejsca listy OLiS.
Był to trzeci album piosenkarki, a jego premiera odbyła się 16 czerwca 2008 roku. Był nagrywany przez cztery miesiące w warszawskim studio Jazzboy Records. Podczas nagrywania albumu piosenkarka pracowała m.in. z Bogdanem Kondrackim , Leszkiem Możdżerem i Karoliną Kozak, autorką kilku tekstów. W warstwie brzmieniowej płyta nawiązywała do stylu retro, znanego z poprzedniej płyty, choć zawierała bardziej zróżnicowany materiał.
Pierwszym singlem promującym płytę był utwór „Nigdy więcej nie tańcz ze mną”, drugim – piosenka tytułowa. Oba single spotkały się z dużą popularnością. Na początku 2009 roku do stacji radiowych trafił kolejny singel, „Smutek mam we krwi”, a na antenie Radia Opole promowany był także utwór „Póki mi starczy sił”.
Album okazał się sukcesem komercyjnym. W lipcu uzyskał status złotej płyty, natomiast na początku września płyta pokryła się platyną. Płyta zajęła 6. miejsce w rankingu najlepiej sprzedających się albumów w 2008 roku w Polsce, a łączny jej nakład przekroczył liczbę 50 tys. egzemplarzy. Dzięki wysokiej sprzedaży płyty Ania Dąbrowska zajęła trzecie miejsce podczas koncertu TOP festiwalu TOPtrendy 2009.
W spodniach czy w sukience?
Polska
17 października 2008 – Poznań
15 listopada 2008 – Gdynia
12
Ania Nissan Micra Tour – trasa koncertowa polskiej piosenkarki Ani Dąbrowskiej z 2008 roku. Tournée promowało płytę W spodniach czy w sukience?. Sponsorem trasy był producent Nissan Micra.
