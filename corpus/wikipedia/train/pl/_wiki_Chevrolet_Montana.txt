Chevrolet Montana – samochód osobowo-dostawczy typu pickup klasy miejskiej, a następnie klasy kompaktowej produkowany pod amerykańską marką Chevrolet od 2003 roku. Od 2023 roku produkowana jest trzecia generacja modelu.
Chevrolet TornadoOpel Corsa Utility
Chevrolet
kwiecień 2003
2003–2010
 São Paulo Port Elizabeth
Chevrolet Corsa Pickup
Chevrolet Montana II
pickup segmentu B
2-drzwiowy pickup
5-biegowa manualna4- i 5-biegowa automatyczna
przedni
4430 mm
1645 mm
1420 mm
2714 mm
2
Chevrolet Corsa
Fiat Strada
Chevrolet Montana I został zaprezentowany po raz pierwszy w 2003 roku.
Przy okazji nowego wcielenia latynoamerykańskiego Chevroleta Corsa, General Motors zdecydowało się nadać nową, odrębną nazwę opracowanej z myślą o tym regionie odmiany pickup.
W ten sposób na rynek trafił model Montana, który charakteryzował się dwumiejscową kabiną pasażerską z niewielką przestrzenią transportową za fotelami, a także dużym przedziałem transportowym zwieńczonym zaokrąglonymi, dużymi lampami umieszczonymi na krawędziach błotników.
Chevrolet Montana pierwszej generacji do przednich drzwi był identyczny z Chevroletem Corsa oferowanym równolegle m.in. w Brazylii, Argentynie i Chile.
Montana pierwszej generacji była eksportowana z brazylijskich zakładów także do Meksyku, gdzie oferowana była pod nazwą Chevrolet Tornado. Ponadto, samochód był montowany w systemie CKD także w Południowej Afryce, gdzie oferowano go jako element tamtejszej oferty Opla jako Opel Corsa Utility.
Chevrolet TornadoChevrolet Utility
Chevrolet
styczeń 2010
2010–2021
 São Paulo Port Elizabeth
Chevrolet Montana I
Chevrolet Montana III Chevrolet Tornado Van 
pickup segmentu B
2-drzwiowy pickup
5-biegowa manualna
przedni
4514 mm
1700 mm
1578 mm
2669 mm
2
Chevrolet Agile
Fiat Strada
Chevrolet Montana II został zaprezentowany po raz pierwszy w 2010 roku.
W ramach nowej polityki General Motors wobec rynku Ameryki Południowej, w myśl której wycofano się z zapożyczania na potrzeby lokalnej gamy Chevroleta konstrukcji europejskiego Opla. W ten sposób, druga generacja Montany została opracowana na bazie opracowanego w Brazylii Chevroleta Agile.
W porównaniu do poprzednika, Montana II zyskała ostrzej zarysowaną sylwetkę. Pas przedni zyskał duże, agresywnie stylizowane reflektory, a także większą niż dotychczas atrapę chłodnicy przedzieloną poprzeczką w kolorze nadwozia. Kabina pasażerska stała się przestronniejsza, podobnie jak przedział transportowy.
Druga generacja Chevroleta Montany ponownie trafiła na eksport do Meksyku jako Chevrolet Tornado, a także Południowej Afryki, gdzie tym razem samochód również zasilił lokalną ofertę Chevroleta jako Chevrolet Utility. Samochód pozostał w produkcji łącznie przez 11 lat, znikając z rynku w maju 2021 roku.
Chevrolet
grudzień 2022
od 2023
 São Paulo
Chevrolet Montana II
pickup segmentu C
2-drzwiowy pickup
6-biegowa manualna6-biegowa automatyczna
przedni
4720 mm
1800 mm
4
Chevrolet Tracker
Fiat ToroFord MaverickRenault Oroch
Chevrolet Montana III został zaprezentowany po raz pierwszy w 2022 roku.
Po zakończeniu produkcji dotychczasowej generacji Montany w maju 2021, gama Chevroleta w Ameryce Południowej pozostała bez taniego pickupa na kolejne półtora roku. W tym czasie, brazylijski oddział był skoncentrowany na rozwoju zupełnie nowego, trzeciego wcielenia, by oficjalną specyfikację oraz fotografie ujawnić pierwszego dnia grudnia 2022.
Samochód przeszedł obszerną metamorfozę w stosunku do poprzednika. Z lekkiej miejskiej dwumiejscowej półciężarówki o użytkowym charakterze stał się większym, kompaktowym pickupem z 4 drzwiami i 5 miejscami dla pasażerów, tym razem o bardziej lifestyle'owej specyfice. W czasie gdy poprzednie dwie generacje wywodziły się z klasycznego miejskiego samochodu osobowego, tak bazą dla trzeciej generacji Montany został crossover Tracker. Kompaktowy pickup zapożyczył od niego m.in. projekt deski rozdzielczej, która zdominowana została przez centralny 8-calowy ekran dotykowy systemu multimedialnego, umożliwiającego łączność m.in. z Apple CarPlay i Android Auto.
Chevrolet Montana trzeciej generacji utrzymany został w agresywnej, masywnej stylistyce, z dwurzędowymi reflektorami, dużym sześciokątnym wlotem powietrza, a także obszernym przedziałem transportowym o zróżnicowanych możliwościach aranżacji, tzw. „Multi-Flex”. Klapa przedziału transportowego zyskała wytłoczenie dużego napisu „Chevrolet”, uzyskując dostęp do przestrzeni o pojemności 874 litrów. Do napędu Montany III wykorzystany został jeden, trzycylindrowy silnik benzynowy o pojemności 1,2 litra i mocy 133 KM, współpracujący z sześciostopniową przekładnią manualną lub automatyczną.
Chevrolet Montana trzeciej generacji zbudowany został głównie z myślą o rynku Ameryki Południowej, z początkiem produkcji wyznaczonym na pierwsze dni 2023 roku. Dostawy do klientów zaplanowane zostały na luty 2023 roku, poczynając od takich krajów jak Brazylia, Argentyna czy Chile.
