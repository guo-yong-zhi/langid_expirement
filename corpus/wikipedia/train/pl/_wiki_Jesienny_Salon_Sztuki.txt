Jesienny Salon Sztuki - cykliczna, konkursowa impreza o zasięgu międzynarodowym organizowana przez Biuro Wystaw Artystycznych w Ostrowcu Świętokrzyskim od 1996 roku.
Celem imprezy jest przegląd wszystkich technik i kierunków uprawianych we współczesnej sztuce. Do konkursu wpływa zwykle kilkaset prac, spośród których jury wybiera najlepsze, kwalifikuje do wystawy pokonkursowej i przyznaje nagrody.
