Aṭṭan n Coronavirus 2019 , akken yettwassnen daɣen s yisem n waṭṭan amesgunef amekruz yeqqnen ar Coronavirus amsetrar 2019, iga d aṭṭan amesgunef azamman aɣeressagman ixeddem-it-id SARS-CoV-2 dɣa avirus-a d win yudsen  s waṭas ar SARS-CoV 2  3 . Yettwasnirem i tikkelt tamezwarut ass mi yenfufed Coronavirus di Wuhan deg 2019, sin akin igla-d s terwast n waṭṭan n Covid-19 deg umadal yakk. aṭṭan-a d win i d-igellun s waṭas n waṭṭanen d yisekna igan d tawla, tusut d tneggift ma d agaz amaẓwal d ufaris n inexxim d wagaz n ugerjum ur llin ara d isekna imezdiyen. 4  5 . Deg wakud anda tuget n yigimen tt-ellen  drus kan n isekna. 6 , Kra deg-sen ttneflin ar talɣiwin timihanin am buturin amekruz d werway agmanan usgit. 7 . isig n tmekkast ɣer yisig n yigimen iy tt-wasennefrun d win yettusazlen s 3,4% maca yemgarad s unect n waddar  d tilin n waṭṭanen niden. 8 
Alammi d meɣres 2020 ulac assuji neɣ tigezt mgal n waṭṭan-a ayen yellan deg ufus n imsujiyen d asefses n yisekna d tedhelt n twuriwin n tfekka 9 . Maca kra n tmura am Iwunak Yeddukklen n Temrikt d Ccinwa urmen-t tigzin deg uraju n igemmad ara ad fken. 
Tuddsa tamadlant n tdawsa telɣet-d s umeggez n unfufed d usefruret n SARS-CoV-2 d tiẓimdelt tamadlant . 10  11 , ttwafen-d yinzan  ɣef unfufed adigan i waṭṭan n Covid-19 deg 6 n temnaṭin yeṭṭafaren tuddsa tamadlant n tdawsa . 12 
Aṭṭan-a yezmer ad yaɣ amdan war ma ad ilin isekna d izmal maca deg waṭas n waddaden n iden ttilin-tt-d tiskanin ama d tid yefsusen neɣ d timakrazin  gar-asen tawla, idis, tusut d tadist ma d tiskanin n usgunef am unezzu d legrajem d tid ur nettili ara s tuget
Addaden imekruzen  n waṭṭan-a d wid izemren ad glun s tingas d feccal n wul d tgeẓẓal sin akin ar tmekkest   13  14 
Tallit n tezdalt d tin yettaṭṭafen gar n sin n wussan ar sin imalasen ma d isig n tallit-a 5 ar 6 wussan s unect n tuddsa tamadlant n tdawsa. Ma d akud seg teflalit n yiskanen alamma d tujjya n tignatin fsusen yettaweṭ ar sin imalasen, tignatin tukrizin d tmsuklsin  gar 3 ar 6 n imalasen. Inzan  imenza sskanayen-d d akken tallit n wakud gar n teflalit n iskanen d temhazt n talɣa tukrizt n waṭṭan -gar-as tadersi n Uksijin- yettaṭṭaf 7 n wussan. Ma d tallit n wakud gar teflalit n yiskanen d tmekkest  n teɣtas n waṭṭan d win yettilin gar n 2 ar 8 n imalasen. 7 
Aṭṭan-a yezmer ad yekk seg 3 n ikalaten igejdanen, Amezwar: yezmer ad yezri am waṭṭan fsusen am waṭṭanen ifellayen imezdiyen n unagraw amesgunef.
Aẓabaẓ neɣ tazemmart tis snat: d buturin neɣ tuḍna n wamur n wadda n unagraw amesgunef.
Ma d aẓabaẓ wis 3 d win yakk i d amihan s waṭas anda aṭṭan-a yettnefli s tazzla ar timsedfert tamesguneft tanamsadt. 15 
Ayen id yessisrigen aṭṭa-a d Coronavirus 2 n temsedfert tamesguneft tanamsadt tamekruzt , dɣa yella isem-is Avirus imisni 2019 . 17 , Avirus-a yettenfufud s talɣa tagejdant gar n imdanen s uṭerrec n tmiqwa id itteffɣen seg unagraw amesgunef s tusut d unezzu . 18 . Avirus-a yezmer ad yeqqim d amiddur i 3 n wussan sufel n wuzzan d uplastik. Ma d avirus n SARS-CoV-2 yezmer ad yeqqim idder i 3 wussan s ufel n wuzzal d uplastik yakk d 3 n tesragin  deg wezwu. 19 . Akken id yettwaf uvirus-a deg yiẓẓan maca ar wayyur n meɣres zeddiɣ  Ur iban ara ma yettenṭaṭ s tarrayt  n yimi d wadda. 20 
Turin gant d agman yettenṭerrayen yakk s waṭas acku avirus-a yettawaṭ ar ibniken s yinzim n uselket n angiotensinay 2 yettilin s tuget g uɣerɣur g turin. Dɣa avirus-a yessexdam apṛutin n yiẓid yettwasemma s Spike i wakken ad yennali  inzim w ad yekcem tabnikt tamsenubegt. 21  , Taneẓẓi n inzim ACE2 d tin yeqqnen deg yal aẓeṭṭa yakk d tassast  n waṭṭan deg uẓeṭṭa-nni, Kra n imusnawen mmlen-d d akken tisidert  n urmmud n yinzim yezmer ad yili d taggaẓt,  22  23 . Maca tella tmuɣli n iden yeẓẓaren d akken timerniwt n yinzimen s usexdem n isafaren n Amgelnermas n ungiotensin II tezmer ad tili d tamaggaẓ  maca tiẓraayyi srint ikayaden. 24 
Imusnawen ttɣilen d akken avirus-a d agaman u d waṭṭan aɣersaw n usagma. 25  26 
Avirus n Covid-19 ineṭṭ-d i wemdan i tikkelt tamezwarut deg Wuhan  deg ussan ineggura n wayyur n wamber 2019. Sin akin yuɣal d aɣbalu agejdan i yigem seg wemdan ar wemdan niden seg yennayer 2020. 27  28 
Igem amezwaru yella-d deg 17 wamber]] 2019. 29 . Seg 15 meɣres yettwalɣet s tilin n 67,790 n tignatin n waṭṭan deg Hubei gar-asen 3,075 uksen   29 
Tarrayt n wenṭaṭ tagejdant tettili-d seg wemdan ar wemdan n iden s tikciyin timesgunefin am unezzu d tusut. Tuddsa tamadlant n tdawsa txeddem g uskazal i wakken ad tẓer ma yella wenṭaṭ araskan d wenṭaṭ s tawla kecmen deg iɣunab n wenṭaṭ igejdanen. 30 , ɣef wanect-a yessefk ad yili westum gar n yimdanen 1,5 ma drus i wakken ur yettenṭaṭ ara waṭṭan ma yenzi-d  kra n yiwen 
Timiqwa yessawaṭen Kuṛunavirus tt-ɣamayen-t ugglent  deg uzwu i kra n wakud Kan sin akin ad ɣlint f kra am tgida  neɣ kra n tɣawsa ayen yettaǧǧan avirus-nni ad yenṭeṭ ma yeṭṭsa-t  kra n wemdan aladɣa ma yeṭṭsa imi-ynes neɣ allen-is neɣ inzaren-is send ma yessared ifassen-is s waman d userrad
SARS-CoV-2 d Kuṛunavirus yeqqnen ar timsedfert tamesguneft tukrizt tanamsadt, yettwasinef i tikkelt tamezwarut seg 3 n yimdanen yuɣ-iten waṭṭan n buturin yeqqnen s tagrawt n tegnatin n waṭṭanen imesgunfanen ukrizen deg Wuhan, dɣa d avirus-a id igellun s waṭṭan n Covid-19 . 31 
SARS-CoV-2 d win yettakken assaɣ untim i welsaru aẓaṛan n SARS-CoV anda imusnawen ttɣilen d akken-it iga d aṭṭan aɣressagma
Aṭas n teɣtas n Covid-19 mmugren-d uguren idawsanen yakan, isig n wakud gar n teflalit n isekna d tmekkast  yettusteg s 15 n wussan, maca s timmad yettili-d gar n 6 ar 41 n wussan, Deg tezrawt i texdem tesmilt taɣelnawt n tdawsa di Ccinwa, tufa-d d akken isig n tmekkast ɣer iwetmen yella-d 2,8% ma ɣer twetmin yella-d 1,7%, imuṭan s ddaw n 50 n iseggasen yella-d 0,5% ma d imuṭan yugaren 70 n iseggasen yewweṭ yisig ar ugar n 8%. Dɣa tilin n isnufal  isnajjyanen d twetlin timettiyin d tdamsanin i temnaṭ zemren ad awin timlilin deg uguccel n yisig n tmekkisin. 33 
Akayad azeṭṭaw n tilam yettwakksen seg turin n imuṭan seld n tmekkast yessken-d attwaɣ aɣarɣur yenfufden. 34  35 
Imusnawen ar tua ur ẓrin ara ma yella igem yezrin yettakk-d i wmaṭun affal seg waṭṭan seld n tujjya. Dɣa tulla  n waffal d ayen yellan d amddwal s ugani n tkelli tarunawt n ivirusen imisniyen  niden, maca kra seg wid yejjin seg Covid-19 ufan-d igemmad isnidanen ilawen sin akin seld n tujjit. 36 . Akken i mazal ur yettwassen ara ma yella tilawt-a d tulsa  n usegrew n yigem neɣ d azgel  seg usnidi. 37 
Tadbelt n isgunfa n Hong Kong tufa-d tudra n ufimidi seg 20% ar 30% deg ukettaṛ n turin ɣer 2 neɣ 3 gar n 12 n yimdanen yejjin seg waṭṭan. Imuṭan-a yejjin d wid id yettcetkin seg wengaf  mi ara ad ilin teddun s tazzla. Ma d ikayaden n turin yemmugen ɣef 9 n imuṭan deg Asganfu n Princess Margaret sseknen-d d akken imekniten uttwaɣ deg yigmanen. 38 
Deg tezrawt yemmugen ɣef warrac meẓẓiyen g Ccinwa , ufan-d  d akken arrac yakk yezmer ad ten-yaɣ waṭṭan s wemgarad n waddar-nse  d tuzzuf-nsen. Gar n warrac imuṭan yakk 4,4% n tegnatin llant war isekna d 50,9 n imuṭan mmugren-d isekna fsusen d 38,8% mmugren-d isekna yemnummsen d 5,2% deg tegnatin tinamsadin. Ma d tignatin timekruzin  llant-d s ufimidi n 0,6%. Akken id tella yiwet n tegnit n tmekkast  i weqcic deg 14 n iseggasen deg tegrawt talsant anda idtella tezrawt-a. 39  40 
Afimidi n tmekkast s unect n waddar d tmurt
Tuddsa tamadlant n tdawsa tdewwen d akken akud n tefsirt ar uvirus alamma banen-d iskanen d win yettilin gar n 2 ar 10 n wussan. ، 44  neɣ seg sin n wussan ar 14 n wussan s unect n ammasen i wsenɣed d tesɣil ɣef  waṭṭanen. 45 
Tuddsa tamadlant n tdawsa tfesr-d aṭas n ipṛutukulen i wkayar n Coronavirus amsetrar  46  47 , Akayad n Tasedmirt tanmezrit n Polimiraz i wseskel amuli 
Zemren ad ilin ikayaden ɣef trawin n unagraw amesgunef neɣ n idammen  48  sin akin igemmad tt-biben-d seld n kra n tesragin neɣ n wussan
Seg 5 fuṛaṛ 2020, ur d-iban ara usuji i waṭṭan-a. Dɣa tuddsa tamadlant n tdawsa tessemter  s uttekki n imaɣzalen deg yirramen imisiyen unɣiden i wkayad n tmellit d tɣellist n ussuji i zemren ad yili
S unect n tsensakrart, isig n tmekkisin d waddaden n unfufed n waṭṭan-a ur yettwassnen ara, acku isig n uẓeddim d win yettbeddilen seg wakud ar wayeṭ. Acku daɣen isig n wenṭaṭ yettuzemren ad tettwissen zeddiɣ  Ur tban ara  49  50 . Ɣas yella-d akk wanect-a. Maca inigen imenza yemmugen ɣef waṭṭan amesgunef amekruz yeqqnen ar Coronavirus amsetrar 2019 sseknen-d d akken isigen n tmekkest   gant gar n 2 ar 3 %  51 . Yerna deg yennayer 2020 tuddsa tamadlant n tdawsa temmel-d d akken isig n tmekkisin yella-d s wazal n 3%  52 
Afimidi n tmekkasin  n yimuṭan yegguni ɣef tilin n taggaẓt tadawsant d usegder n waddar  d wuguren idawsanen imezrayen ɣer imezdaɣ, yakk d wumdan n tegnatin ur nettwasennefru ara.  53  54 . Tizrawin taddadanin timenza gucclent afimidi ayyi gar n 2% ar 3%, deg yennayer 2020 tebder-d Tuddsa Tamadlant n Tdawsa d akken isig n tmekkast yewweṭ ar 3%, d 2% deg fuṛaṛ 2020 deg uɣir n Hubei. 55 
Taddadanin niden bedren-tt-d d akken isig n tmekkast yettwasrem  s unect n wemgarad n wakud n usentem n tujjit neɣ n tmekkast , am wuṭṭunen igan d 7% d 33% s wesnay i yimdanen deg Wuhan deg wass n 31 yennayer, yiwet n teftart n usenfar tessken-d 55 n tegnatin n tmekkast. Maca isazalen neɣ istigen izwaranen zemren ad ilin ssiɣlin deg-sen   acku ur tessekcem ara afimidi n yigimen yellan war isekna. 56 . Tazrawt-a testeg   isig i wfimidi n yigimen ar tmekkasin s wazal n 0,8% ar 0,9%.  57 
 58 Aɣrud n tegnatin yettwasentmen
Aɣrud n tmekkasin yettwasentmen
Aɣrud n tegnatin yettwasentmen deg umadal alammi d 20 meɣres
Aɣrud n tmekkasin yettwasentmen deg umadal alammi d 20 meɣres
