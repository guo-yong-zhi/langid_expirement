
Lakumzis d mmi-s n ugellid Ulzasen seg tmeṭṭut-is taqerṭajit , yuɣal d agellid ɣef Masilya send tagrawla n Miṭzul ɣef gma-s Kabusa .
Send tamerna n Miṭzul d ɣelluy n Kabusa , yuɣal Lakumazis d agellid maca d Miṭzul i yuɣalen d agellid ɣef kullec , Lakumazis d agellid s yisem kan 
Ilaq ɣef Qerṭaj ad d-sekcem iman-is deg tegrawla-agi ad tefk lḥeq i win ilaqen ; maca ulac d acu i texdem , di lawan-agi yella Masensen mmi-s n Gaya deg Spenyul yettnaɣ mgal yirumaniyen
Mi t-id yuweḍ lexbar ɣef tegrawla n Meṭzul d wayen texdem Qerṭaj ; yeffeɣ-d yerfa , yuɣal-d ɣer tmurt-is d aɛdaw i Qerṭaj , yeddukel d Rum . Yerra ɣer Masilya akken ad d-yerr tagrawl i yiman-is yernu ad yessufeɣ seg-s Meṭzul . Iɛedda-d seg Masisilya tagelda n uɛdaw-is Sifaks s kra n yiserdasen . Yesla diɣ Miṭzul yegmen ad izeṛ Sifaks . Dɣa iheyya-as-d kullec akken ad yennaɣ yid-s , iserdasen-is zzin-d i wid n Lakumzis d Miṭzul , yerbeḥ Masensen . Rewlen d wid i yleḥqen ad ddun yid-sen , kecmen tagelda n Sifaks , ǧǧan-as-d Sirta i Masensen ad t-yegled s tedɣemt 
isuref-as Masensen ; yessawel-as akken ad yuɣal ɣer teɣremt-ines , yeqbel Lakumzis.
