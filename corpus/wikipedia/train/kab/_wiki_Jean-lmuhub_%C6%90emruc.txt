Jean Ɛemruc, seg isem-is n tidett Jean lmuhub Ɛemruc, iluled ass n 6 fuṛaṛ 1906 deg yiwet taddart n tɣiwant n Iɣil Ɛli di Tmurt Taqbaylit, yemmut ass n 16 yebrir 1962 di Paris, d amaru, aneɣmas aseklan dɣa argaz n ṛṛadyu aqbayli-aṛumi yetmeslayen s tefransist. 1 
D mmi-s n Faḍma At Manṣur Ɛemruc dɣa d gma-s n tmeṭṭut n isekkilen Ṭawes Ɛemruc.
Jean Ɛemruc d mmi-s n twacult tamasiḥit n tmurt n Leqbayel . Imawlan-is, Antoine-Belqasem Ɛemruc  d Marguerite-Faḍma At Manṣur  kkren-d i sin deg yifassen n yimrabḍen, irumyen imasiḥiyen uqbel zzwaǧ-nsen deg 1898 . 
Ilul deg taddart n Iɣil Ɛli deg yidiurar n yiwanuɣen n Lbiban s ddaw n luḍa n ṣumam  , imi imiren d adeffel ur urin ara isem-is deg lekwaɣeḍ armi d ass wis seddis n tlalit-is ihi deg 13 furar 1906 .
Deg useggas n 1910 , tunag twacult-is seg tmurt n Leqbayel ɣer Tunes deg tmurt n Tunes i teḥkem Fransa imiren; dɣa dinna i asen-tettunnefka talɣent tafransist  
Deg 1921, mi d-yuwi igemmaḍ i ygerrzen deg ulmud alemmas , yettwaqbel deg uɣerbaz n yiselmaden n uswir amenzu di Tunes, ihi yebda aseɣri deg uswir amenzu di Susa . Yettwaqbel deg uɣerbaz ɛlayen n Saint-Cloud di Fransa . 
Yebda aseɣri n tutlayt deg tsernnawiyin n Susa, Ɛennaba,d Tunes i deg id-yessuffeɣ isefra-ines imezzwura gar 1934 d 1937 . Yezweǧ akked Suzanne Molbert d taselmadt akka am netta deg Tunes, tessɣaray tutlayt, imawlan-is d tawacult i yezzedɣen di Lezzayer tamanaɣt seg 1840 .
Jean Lmuhub Ɛemruc deg wakud-nni yella yettaru iḍrisen i rradyu, ladɣa i terga n Tunis-RTT  .
Deg yimenɣi amaḍlan wis sin, yexdem Jean tamussni d umaru André Gide i izedɣen di Tunes, yetbeɛ abrid n yiguliyen yeddan d Charles de Gaulle deg Lezzayer tamanaɣt i deg di 1943-1944 yexdem i rradyu n Fransa id-yusan s deffir n Rradyu n Lezzayer tamanaɣt i yeddan d udabu n Vichy .
Mi yekfa umennuɣ yexdem i waṭas n rradyuwat d yiɣmisen i deg xedmen waṭas n yismawen imeqqranen deg umḍiq-agi n tsekla. 
Yestaxer-it-id uselway amezzwaru Michel Debré s timmad-is seg lxedma deg RRadyu d tiliẓri tafransist  imi yeɛreḍ ad yili d awsiṭ gar yigrawlien n FLN d Charles de Gaulle . 
Seg 1958 ɣer1961 yexdem akken ad yeṣṣiweḍ tamsalt n timunnent ɣer wid yettmeslayen s tefransist s rradyu n tmurt n Swis  .
Yemmut deg useggas-is wis 56, imi yella yuḍen aṭan n cancer, kra n yimalasen s deffir n wass n uḥbas n yimenɣi n 19 meɣres 1962 .
