Sophocles, s tefrensist: Sophocle, , d amaru agrigi n tmezgunin, yerna d yiwen seg yimura n tkesniwin  ay d-yuran iqeddicen ay d-yeqqimen ar ass-a. 
Ɣef leḥsab n Suda  n lqern wis 10, Sophocles yura-d 123 n tmezgunin, maca ala 7 seg-sent ay d-yeqqimen ar ass-a: Ajjaks, Antigun, Tisednan Tiṭraciyin, Oedipus the King , Elektra akked Philoctetes ed Oedipus deg Colonus. Sophocles yettekka deg tfaskiwin timasɣanin  n Atena aydeg d-yettili wemsizwer n umezgun, yerna, gar 30-nni n yemsizewren aydeg yettekka, yerbeḥ deg 24 deg-sen. Aeschylus yella yettekkay deg yemsizewren-nni yerna yerbeḥ kan 14 seg-sent, ma d Euripides yerbeḥ kan 4. Timezgunin n Sophocles d tid ay yesnernan aṭas tamuggit , yerna tadyant n tmezgunin-nnes ur tḍerru gar sin kan yemdanen, wanag ikeccem-d gar-asen wemdan wis kraḍ.
