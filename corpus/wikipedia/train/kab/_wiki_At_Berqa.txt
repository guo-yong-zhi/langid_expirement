At Berrqa , d tawacult yettwassnen deg Qerṭaj taqdimt, amur ameqqran n yiɛeyyalen-is llan d iɛdawen n Ṛum taqburt , isem-nsen yekka-d si tkenɛanit ideg qqaren Baraq  id-yemmalen lebreq s tutlayt n tmaziɣt "lebreq", aẓar agi n BRQ nettaf-it deg tutlayin tiqdimin akka am takadit d tsumrit. Awal-agi n "At" d timmerniwt akken ad d-yemmel belli d aɣara n twacult akka am mi ara ad d-iniḍ At Yanni anamek-is d tawacult n Yanni.
Deg tallit tis 3 send talalit, At Berqa llan d yiwet seg twaculin n Lqella tanesbaɣurt  i yḥekmen Qerṭaj. Faqen belli asewseɛ i txeddem Ṛum deg yilel agrakal ad d-yawi imihan imeqqranen ɣef teflukin tiqerṭajiyin d uxeddim-nsen, nnuɣen deg nnfaq abuniqi amenzu  heyyan-d iman-nsen i yimenɣi wis sin .
Bnan Wat Berqa aṭas n temdinin deg temcagzirt tibirit, kra mazal-iten ar ass-a s yimezdaɣ-nsent ad d-nebdert: Mahón d Qart Hadast  tura di tmurt n Sbenyul qqaren-as Carthagena, qqaren belli tamdint n Barṣa neɣ Barcelona yekka-d yisem-is seg twacult n Berqa-agi dɣa, yuɣal si Barqa-luna ɣer Barcelona, maca taki d turda kan mazal ur d-ban ma dited neɣ ala.
Iɛeyyalen n twacult yettwassnen d wigi :
Ababat Hamliqar Berqa  d ajiniral aqerṭaji deg yimenɣi abuniqi amenzu daɣen deg yimenɣi n yiceffaren , si karuh-is i Ruman yesgul mmi-s Ḥanibaɛl Berqa deg ukafan belli ur yettili ara d ameddakel n Rum i lebda. Mi texṣer tmurt-is sdat ruma yexdem deg tmehrasin tiqerṭaǧiyin deg temcagzirt tibirit, ideg yeɣreq deg yiwen n wasif.
Hamliqar d tmeṭṭut  sɛan seddis n yigerdan, kraḍ n warrac uɣalen akk d ijiniralen yal yiwen deg ubrid-iis, kraḍ n teḥdayin uɣent irgazen yellan d imeddukal n twacult n Wat Berqa.
