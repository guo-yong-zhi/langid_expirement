Cendrillon d yiwet n tmacahutt taqburt i d-yura umeskar  alatini Élien  deg tidmi tis ⅠⅠⅠ seld tlalit n asar Ɛisa. Élien iḥka-d amezruy n yiwet n teqcict tamaṣrit, umi qqaren Rhodope , umi yuker Igider taṣebaṭ-is, u yeweḍa-s ugellid ferɛuni Psammétique, i iwehmen deg ṣebaḍ agi. Dɣa yahed iwakken slid taqcict isɛan aṣebbaḍ-agi ur izweǧ ara.
Tamacahutt agi n Cendrillon telḥa d acḥal n tidmi u deg acḥal n tmura akk d imenzaw . Tura akka llant azal n 500 ilqam  ines, akk mgaraden-t : si tmacahutt n Rhodope, ar tin n walqem n tmurt n Cenwa i yettwarun deg tidmi tis ⅠⅩ, ar win n tmurt n Arminya n Bo Than, neɣ alqem n uṭalyani Giambattista Basile umi isemm-a Tamcict m’iɣiɣden  deg 1634, neɣ asummur  n Rudolf Noureev, i yellan d tumgi taskilant  i ssqedcen, umi yawden aṭas n imeskar atraren am : Luc Plamondon, ameskar usaru azawan Cindy, la Cendrillon des temps modernes i d-yefɣen deg 2002.
Isem n Cendrillon ikka-d seg awal Iɣed. Di tmacahutt n Ccenwa, taqcict nni isem-is Ye Xian , i cuban ar w-awal almani Aschen, i bɣan ad yini Iɣed, dɣa am wawal n teǧlizit ashes i d-yusan seg iwen n wazar.
Tamcahutt n Cendrillon wid i s-yefkan iman, u aran-tt tettwasen ar ugar n medden di yal tamurt, d imyura n tmucuha Charles Perrault deg 1667 s walqem ines umi yefka isem Cendrillon ou la Petite Pantoufle de verre, akk d win n watmaten Almaniyen Jacob d Wilhelm Grimm deg 1812, umi fkka-n isem Aschenputtel, neɣ s tefranṣiṣt : Cendrillon.
Amyaru d umedyaz aqbayli Essaid At Maamar, yerra-tt id daɣen ar taqbaylit. Isemm-a-yas aken i yella w-azar n awal Cendrillon M-iɣiɣden. Di tmacahutt agi, anaf akk isem-awen, akk di medqan n tmurt tazawt. Atan wedris amek i gella  : M-iɣiɣden.
