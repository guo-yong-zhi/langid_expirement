Marlene Dietrich , d tasegbart yerna d tacennayt talmanit. 
Dietrich tebda-d amecwar-nnes deg yiseggasen n 1920, deg Berlin, ama deg umezgun, ama deg ssinima. Deg 1930, turar-d deg usaru n The Blue Angel  ay d-yesseḍra Josef von Sternberg, yerna d aya ay tt-yerran mechuret deg umaḍal. Aya yeldey-as abrid akken ad testenyi leɛqed akked termist n Paramount Pictures deg Yiwunak Yeddukklen, yerna s waya ay teqqel tetturar-d deg yisura imarikaniyen.
Deg 1932, turar-d deg Shanghai Express, deg 1936, turar-d deg Desire, ay d-yesseḍra Frank Borzage. Sin-a n yisura snernan tamelt  n Dietrich yerna sbegnen-d ccbaḥa-nnes deg wurar. D aya ay tt-yejjan ad teqqel d yiwet seg tsegbarin ay yettaɣen aṭas akk n yedrimen deg tallit-nnes. Deg 1939, Dietrich tuwey taɣlent  tamarikanit, yerna tkemmel tetturar-d deg yisura deg tallit n Wemgaru Amaḍlan  Wis Sin. Sdeffir Wemgaru, Dietrich terna kan turar-d deg cwiṭ n yisura, yerna tekka amur ameqran seg yiseggasen n 1950 ed 1970, tetturar-d deg yihanayen  s lexlaṣ d ameqran.
