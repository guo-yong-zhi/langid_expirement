Awdan neɣ Ursel  d aɣersiw asuṭad amseksum yeṭṭafaren tawacult n tserɣuda, Awdan yettusismel seg tserɣuda meẓẓiyen maca d netta yakk i d ameqran deg-sent, Tazla ynes d tin yudsen ar wagla n uzdal.
Azuk n uwtem n uwdan d win yettawaṭen ar gar n 13 ar 18 kg ma d tawtemt gar n 11kg ar 15 kg, Tiddi-ynes tettawaṭ ar wazal n 65 cm, ma d asallaf-is gar n 20 ar 30 cm ma d addud-is ar tuyat seg 40 cm ar 45 cm. 
Dɣa talɣa n uwdan d tin yettemcabin ar tawurta n Urasya ɣef anect-a yella yettusismel d akken-it yettili-d s waṭas i twurtiwin  maca tura DNA yesbeyyen-d d akken Awdan ur d-yettili ara i tawurta maca yettili-d i uzdal.
Iɣersiwen-a ttmircalen deg yak akud deg useggas maca anecta yettili-d s waṭas deg talliyin dgi yettili wučči s tuget Tamentilt n wanect-a d tilin n wučči deg tallit n unadar ɣer twetmin, Tallit n tadist d tin yettaṭafen gar n 68 ar 81 n wussan, Adis-is yezmer ad yawi seg yiwen n ummuc ar 6 n immucen.
