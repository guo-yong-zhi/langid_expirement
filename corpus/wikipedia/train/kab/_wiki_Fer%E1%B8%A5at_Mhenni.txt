Ferḥat Mḥenni  d aselway n Umussu i timunent n Tmurt n Iqbayliyen , ilul-d deg 5 Meɣres 1951 deg Illulen umalu, n taddart Mareɣna deg tama n Buzeggen
Assmi i ifukk taɣuṛi-ynes deg tseddawit n Ldzayer  yebda tikli-ynes di ccna deg 1973 imi yewwi arraz amezwaru n tfaska tatrart n ccna n Ldzayer.
Kra n wukud sin akkin isbeggen-d iman-is d akken yella mgal unabad n yiɣil n Dzayer imi yebda-d abrid n tigwin, ɣef igiten agi yekcem-d ɣer temufrikt 13 iberdan.
Sakin  Tafsut Taberkant, imi Tamselta n Dzayer tenɣa yiwen weqcic amelsi yettusemman Masinisa Germah, Ferhat Mhenni isbed Amussu i Timanit n Tmurt, tuddsa ixeddmen akken a tessiwed ar timanit n tmurt n yekvayliyen. Llan wid i nnan d akken ɣef demma n wannecta i yettwanɣa mmi-s Amezian Mehenni deg 2004 di Tamanaɣt n Fṛansa, Paris.
Amussu i Timanit n Tamurt , Agraw i Yedles d Tugdut , akk-d Tirni Iɣallen Inemlayen  d ikabaren isertiyen i lin  azal deg Tamurt n Leqbayel.
Deg 4 Yunyu 2010, Aselway Ferḥat At Said yesbed-en Anavaḍ Aqvayli Uɛḍil. Deg Unavaḍ, llan 9 ineɣlafen: Arezqi At Hemmuc, Lyazid Abid, Idir Djouder , Lhacene Ziani , Djamila Amgoud,Mouloud Merhab akk d Makhlouf Idri
