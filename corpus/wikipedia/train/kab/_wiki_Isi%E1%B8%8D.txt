Isiḍ neɣ Isiṭ d yiwen n waṭṭan avirusan igellu-d s wazzug amesdan deg wallaɣ, yettaɣ iɣersiwen ilan idammen iẓeɣlanen. Dɣa iga d aṭṭan aɣressagman ittenṭaṭen seg telmest ɣer tayedṭ , anṭaṭ-is yettili-d s ukerrec deg tuget n tegnatin.
Isiḍ igellu-d s timekkest n wemdan mi ara ad binen fell-as isekna ma yella ur d-yelli ara usuji-ines deg wakud usfik, anda i yettaɣ anagraw anesuran alemmas.
Avirus n yisiḍ ittenṭaṭ ɣer wallaɣ s wasuren ibenkanen, tallit n tezdelt-ines deg tuget n tegnatin tettaṭṭaf kra n wayyuren s unect n tuwwḍa n uvirus ɣer unagraw anesuran alemmas. Isekna beddun ttbinen-d mi ara ad yaweḍ uvirus ɣer unagraw anesuran alemmas. 
Isekna imenza n yisiḍ d tawla, takma n uqerru yettuɣalen s takma tamesdant d tugdi n waman.
