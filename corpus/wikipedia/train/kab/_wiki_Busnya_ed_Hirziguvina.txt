Busnya ed Hirziguvina d tamurt n wenẓul  n Turuft, tezga-d deg Tzunegzirt n Balqan. Tajumma-nnes 51.209 km2 . Zedɣen-tt 3.842.566 n yimezdaɣen. Tamaneɣt-nnes d Sarajevo.
Agensas Aɛlayan : Valentin Inzko
Iselwayen: Nebojša Radmanović , Željko Komšić , Bakir Izetbegović .
Aneɣlaf Amezwaru: Nikola Špirić
Amur ameqran seg wakal n Busnya ed Hirziguvina d idurar (Adrar n Maglic, deg wenẓul-agmuḍan (sud-est) n tmurt yettaweḍ ɣer 2.387 n lmitrat deg leɛlu. Busnya ed Hirziguvina tezga- deg tama aydeg ggtent tzenzlin.
Imezdaɣen n Busnya ed Hirziguvina llan deg-sen waṭas n yiɣerfan : 45% seg-sen d Ibusniyen inselmen, 30% d Iserbiyen uṛtuduksiyen, ma d 15% d Ikṛuwatiyen ikaṭuliyen.
Busnya ed Hirziguvina tella d yiwet seg tegdudyin n Yuguslavya taqburt. Deg 1992, imḍebbren-nnes sɣerten-d  azarug-nnes , dɣa d aya ay yejjan Iserbiyen ad d-snekren amgaru  akked Yibusniyen inselmen ed Yekruwatiyen n tmurt-a. Asmi ay ifuk wemgaru, tamurt-a tettwabḍa ɣef sin yeḥricen: Tafidiralit takruwatit-tineslemt  akked Tegduda taserbit .
Ar ass-a mazal Busnya ed Hirzigivina tbennu ayen ay ihudden deg tallit n wemgaru . Zik, Busnya ed Hirziguvina tella tesɛa tamguri  ijehden , maca deg tallit-nni n wemgaru, amur ameqran seg lluzinat ihudd. Ɣef ljal n yidurar n tmurt-a, yewɛer ɣef medden ad gen tafellaḥt, ɣef waya, ala d takessawt n tfunasin akked uɣellet n wesɣar n tẓegwa ay irebḥen deg tmurt-a, d acu kan, Ibusniyen sfulluḥen daɣen irden, tidal  akked yigumma .
