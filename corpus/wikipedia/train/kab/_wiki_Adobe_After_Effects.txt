After Effects d aseɣẓan n usudes i d-yeẓreg Adobe. Yettaǧǧa aseqdac ad ismentel  isemda imeẓliyen d imrayen udlifen i yal tannalt seg yal tawsit taɣbalut. Tẓa ileqman i d-yeffɣen seg-s ar assa, taneggarut seg-sent d Adobe After Effects CS5.5 v11.5.
After Effects d aseɣẓan n usudes d isemda uwali i yellan d amenzu seg imrayen udlifen deg  uselkim n wemdan. Amecwaṛ yebda deg yiwet n tmetti tamecṭuḥt iwumi qqaṛen CoSA  id yuzgan di Providence addad n Rhode Island. seg asmi id sneflin aseɣẓan PACo  Dave Herbstman, Dave Simmons d Dan Wilk bdan di tneflit n Egg i d-yefkan di taggara After Effects yennayer useggas 1993 i smahin di MacWorld .
iswi n useɣẓan agi d asmentel n imrayen i tiliẓṛi  d ssinima deg  uselkim n wemdan. Di tawala  nni tifrat n usekker umḍin n tugna deg umḍiq imusnawen, sseqdacen arrumen yettwaxedmen iwayagi kan, yarna d-wid ɣlayen s waṭas d wid yesɛan ferru usviḍ. COSA tebwid tifrat: aseɣẓan agetferru n usekker uvidyu, ileḥḥu ɣef Windows d Mac.
Tuggdiwin deg uswir n imusal twakecma d twafɣa llant ttwajemqent ala si tnezmart tmacint d tmeska n tkatut s waddaf agacuran: RAM . Aseɣẓan agi uɣent wa deffir wa Aldus Corporation, sinna Adobe Systems Inc. Tura After effects ittesdiwin yark aked wahilen n tseddart Adobe Creative Suite.
After Effects yesseqdac asegraw n usemnenni n iswiren iwakken ad yessuffeɣ asudes amray si tugniwin timeẓliyin. Ad naf ayagi daɣen deg aṭas iseɣẓan yecban After Effects, amakken yella di Photoshop maca After Effects yefka i useqdac tazemert ad ibeddel iswiren deg akud, yerna s weskar ur nessengar. Neqqaṛ-as ur nessengar acku afaylu n usenfaṛ di After Effects yesɛa ala tilɣa n usekker aɣbalu. Iwakken ad isiḍen amray ttagara, ilaq ad nesɛu si tama asenfaṛ n After Effects, si tama nniḍen tiɣbula tizedganin . Nezmer daɣen ad nexdem imrayen srid si After Effects mebla tiɣbula di tazwara. Ayakken yebɣu yella, m'ad tseqdaceḍ aseɣẓan n After Effects iwakken ad txedmeḍ amray ilaq ad tɛeddiḍ seg umecwaṛ n usiḍen yesɛan tazdagt tamattayt ittdukulen aked uxnaz n usenfaṛ.
Ifecka igejdayen i d-isummer After Effects d:
