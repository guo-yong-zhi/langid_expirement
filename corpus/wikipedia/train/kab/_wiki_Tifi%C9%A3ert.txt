Tifiɣert  d talmest n yigṭaṭ yeṭṭafaren tawacult n tiwukdtin , tiddi-ines d tagezlant yakk d tmeẓrit tanzellayt.
Aqerru n tfiɣert d imezzi. Iqejjaren-is ɣezzif-it. Ini n tewtemt d azunɣid imal ɣer waras ma d imuren ifellayen deg-sen azagen d imellalen ma d allen-is d tiwraɣin. aqamum-is d awraɣ adnanes, ma d yiṭarren-is ččuren d afriwen iwraɣen yakk d imellalen. Tiddi-ines tga ger n 21-23 cm akken i yulac imgaraden deg talɣa ger n uwtem d tewtemt. 1 
Tasemhuyt n umyaraw tessentay  seh wayyur n fuṛaṛ. Dɣa assaɣ gar n tyuga n tfiɣert yettili d tin iddusin  anda i yettkemmil alamma yemmut yiwen deg-sen. Yettili-d tuska n wegdef  gar n yiẓra neɣ s ddar n wakal neɣ ula deg tkeryas yettwaɣen anda i tessrusay tewtemt ger n 3-6 n tmellalin sin akin ad tezdel fell-asent azal n 28-33 n wussan. Ma d awtem yettawid učči i tewtemt s teɣzi n tallit n wezdal alamma frurxen-d yifrax sin akin ad myallen deg usečči-nsen. Ifrax-a ttawaṭent i waddar n uferfer d waffag mi ara wwṭen ɣer 30 neɣ 35 n wussan deg waddar-nsen.
