Ɛli naṣri qaren-as «katchou»  d-aɣenay d-adziri, seg ifenanen imuqranen a-gellan teɣnan s tcawit di dzayer.
iluled deg tbatent di 15 yebrir 1963 deg aquwar n ḥemla, yemut deg lanksida di 12 ɣuct 2009 uren n wesan sa ag-ɣena deg lmihrajan n jmila, katchou sa iwela seg lḥeǧǧ di 2005 yenna bac ad yeǧǧ leɣna n zhu u ad iɣena ɣef ddin d amdaḥ, katchou yercel u ɣer-s sen n drari d tɛilbi. u yella yetḥiba tamdint n um lebwaqi u tella lḥeflat n usmekti n ɛisa jermuni deg temdint sis ag-ebda yetwasen.
katchou yetwasen di ṣṭif xaṭer lɣna-ns yusid jar n aṣṭayfi d ucawi. d leɣna acawi yetɣenat s tcawit maca iɣena aked s taɛrabt darja.
iɣena di timdinin ɛerment am: skikda, ɛennaba, d bgayet ...
lalbum-ns amezwaru «lbabur iruḥ» yeṣufɣit deg suggas n 1987, ud yewica lḥeq-ns, yetwasen mliḥ sa yesufeɣ taɣnayet n «nwara» lalbum-ns wis sen agellan yullid mliḥ, u iwela yetwasen aked bera n dzayer.
