 Bitalii Volodymyrovych Skakun  yella d aserdas deg yilel n tmurt n Ukranya , i wumi yettunefka waraz n yitri s wureɣ . Yefka tudert-is deg unekcum arusi ɣr ukranya n 2022 mi ysṭerḍeq ioman-is deg tqenṭert akken ad yesseḥbes iserdasen n Rrus ur ttizmiren ara ad kecmen iɣrem n Xersun .
Ilul Sakun deg 19 ɣuct 1996  deg Berezhany deg umalu n Ukranya . Yeɣra armi d aswir wis kraḍ deg Berzahany , i deg tella yemma-s d taselmadt . Syin deg Lbib , Sakun yuwi-d agerdaz-is akken ad yeffeɣ d axeddam deg leqdic n usefsi n wuzzal , yuwi-d agerdaz-is seg tseddawit n Lbib .
Deg unekcum arusi ɣer Ukranya n 2022 , tettunefka terbaɛt ideg iqeddec akken ad tḥudd iɣrem n Hinecesk . Imi d-qerben yiserdasen irusiyen syinna , ggan yiserdasen iyukraniyen leqrar akken ad huddeen tiqenṭert n yiɣrem-nni , akken ad ɛeṭṭlen yirusiyen id-ileḥḥun s agafa seg temcabigzirt n Lqerm yernu ad tent-err tmara ad zzin seg wansi nniḍen , yeger-d Sakun iman-is akken ad yerr lbumbat deg tqenṭert-nni .
Deg 24 furar 2022 , mi ysers lbumbat , ur yesɛi ara Skaun akud akken ad yerwel seg tqenṭert , yessawel i terbaɛt-is yenna-asen s wayen i yebɣa ad yexdem ; ihi yesṭerḍeq lbumbat-nni deg tfekka-as ihudd  tiqenṭert-nni , netta yemmut , irusiyen mi ufan ulac tiqnṭert ɛeṭṭlen akken ad kecmen iɣrem .
Deg 26 furar 2022 , yettunefka i Sakun waraz n yitri s wureɣ , d araz n usɣad n Ukranya ɣer yiserdasen , seg Uselway n tagduda Buludimir Zelenskyy.
Deg 28 furar 2022 , yessuter-d yiwen seg yinembaḍen n temdint n Brag , ad ɛiwden asemmi i tqenṭert n Libor Bezděk , i yessufuɣen ɣer usqamu n yimceyyeɛ n Rrus , ad t-rren ɣef yisem n Bitaliy Sakun . Yettwaqbel usuter-agi .
Deg 1 n meɣres 2022 yefka-as usqamu n yiɣrem n Bereany aɣara " n umezdaɣ n wbu nnif  n Berezany " i Sakun .
