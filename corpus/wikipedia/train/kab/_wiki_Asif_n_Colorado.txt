Asif n Colorado  d asif agejdan n unẓul utrim n Marikan d ugafa utrim n Miksik, Teɣzi n wasif-a d tin yessawṭen ar 2330 km , yettazzal ɣef 7 n iwunak n Marikan d sin n iwunak n Miksik. Aɣbalu agejdan n waman-is d talmest n yidurar n Ṛuky sin akin iteddu ar tnila n unẓul utrim n wegni n Colorado alamma yewweṭ ɣer ugelmim n Mead deg tlisa gar n Nevada d Arizona anda i yettazzal ar unẓul s idis n tlisa sin akin ad yekcem ar tmurt n Miksik anda id iteg  asafi meqqren alamma yemmar deg ubagu n California gar n Baja California d uwanak n Sonora 
Asif n Colorado yettwassen s iɣezṛawen-is imekruzen  d tazzla n waman-is iruraden, akken iga d aɣbalu n waman s wazal-is i yideggan n imɣiranen d iɣermawen  deg tegnatin tineẓrafin n Temrikt tagafant. Yettwasenɣed ɣef wasif-a d tliwa-ynes s unagraw ɣezzifen n wuggugen d igelmamen i d-yettaken aman i wseswi d usemrasen iɣarimen i wazal n 40 n imelyan n yimezdaɣ  is-d-yezzin d wid izedɣen s deffir n ugemmaṭ-is, Dɣa tarurda meqqren n tazzla n waman-is tettusemres i tfasa tazrurmant
