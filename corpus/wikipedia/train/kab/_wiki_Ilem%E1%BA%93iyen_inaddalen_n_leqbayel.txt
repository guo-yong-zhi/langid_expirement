JSK, d Tazegzilt n wawalen n tefranṣi'st Jeunesse Sportive de Kabylie, neɣ Ilemẓiyen inaddalen n Iqbayliyen d taɣlamt n tcirets uḍar i-d-ilulen deg 1946 d Tizi Wezzu. D tallit n trad ger 1954 ar 1962, JSK ur turar ara di tilɣuɣa i yellan d tallit-nni irumiyen. Mi tebbwi tmurt azarug, tuɣal-d s urar, acku tella tetturar deg weḥric n ugemmir akw d kra taɣlamtin am: WA Boufarik, ASO Chlef, USM Maison-Carrée, OM Ruisseau, atg. Ger imurar n imiren, nezmer ad nebder kra : Terzi, Zeɣdud, Xalfi, Ḥawcin, atg.
JSK tuli-d ar weḥric wis II n tilɣuɣa taɣelnawt deg 1967-1968 akw d imurar Quli, Kufi, Karamani, Wahabi, Deriǧ, atg, s usleɣmay : Ali Benfeda, amyurar n taɣlamt taqburt n FLN. Ur teɛṬil ara, asegas nniḍen tuli-d ɣer weḥric amezwaru deg 1968-1969. Deg 1969-1970, turar s usleɣmay afranṣis 'Jean Lemaître'. Ma di 1970-1971 s usleɣmay Abdereḥaman Bubeker, i yeṭfen amkan n Abdelaziz Bentifur, i yemuten di yiwet n laksida n tkarust.
Seg useggas nni JSK tuɣal d ttin ifazen, imi tewi 11 n tilɣuɣin, 4 teqbucin n Lezzayer, snat n teqbucin n tilɣuɣa n tefriqt, yiwet n teqbuct n teqbucin n tefriqt, tqbbuct tunigt n tefriqt, akw d 3 n teqbucin n CAF ta deffir ta.
Ger imyurar i yefkan afud muqren i taɣlamt n JSK, llan: Arezqi Kufi, Dris Quli, Muḥend Crif Hanaci, Racid Dali, Kamal Awis, Abdella Ğebbar, Mehdi Serbaḥ, Kamal Tahir, Mulud Ibud, Bacir Dwadi, Maḥfud Bukadum, Abderrezaq Ḥarb , Salem Amri, Mukrane Baylec, Arezqi Meɣrisi, Salaḥ Larbes, Murad Amara , Abdelhamid Sadmi, Racid Adɣiɣ, Ɛli Fergani, Ğamal Menad, Ḥakim Medan, Mestafa Anan, Ḥusin Amrus, Rabaḥ Mengelti, Racid Baris, Ɛli Benlaḥsen, Maḥyeddin Meftaḥ, Umar Ḥamened, Naser Bwic, Musa Sayb, Aziz Benḥamlat, Brahim Zafur, Farid Ɣazi, Lyes Baḥbuḥ, atg.
Aṭas isleɣmayen i selḥan taɣlamt n JSK, garasen : 'Popescu , Bazyl Marian, Peter Matiga , Lenner' , Taḥar Belḥaǧ , Belqasem Aluc , Hasen Hamuten , Abdelaziz Bentifur , Abderaḥman Bubeker , Amar Rouai , Mokrane Oualiken , Maḥyeddin Xalef, 'Stéfan Zywotko', Nur Benzekri, Nureddin Saɛdi, Ǧafar Haruni, Brahim Ramdani, Kamal Mwasa, Azeddin At Djoudi, Musa Sayb, atg.
Taqbuct n ilɣuɣen n tefriqt          
Taqbuct tunnigt n tefriqt   
Taqbuct n teqbucin n tefriqt    
Taqbuct n CAF   
Taqbuct n Lezzayer           
Tilɣuɣa n Lezzayer   
Taqbuct tunnigt n Lezzayer  
