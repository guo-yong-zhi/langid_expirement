Amẓiw Amsafag n Spaghetti  d yellu n Tmezdayt n Umẓiw Amsafag n Spaghetti , neɣ Tapastafaṛianit. Tapastafaṛianit d amussu amezday i ittsemmilen axeẓẓeṛ urid d amaglay n wajjed, d igeḍḍel aselmed n Wugniw Amegzu, neɣ tamacahut n Adem d Ḥewwa. Imaḍfaṛen ines qqaṛen fell-as belli d ajjed n tidett, am Tineslemt, Tamasiḥit, Tudayt... 1  Di Ziland Tamaynut, imaḍfaṛen zemren ad xedmen timeɣṛiwin s wajjed-agi. 2  3  4  Maca deg Iwunak Yedduklen, anezraf adukli yugi ad yesteɛref yess 5 . Agraw n Uwanek n Tmura n Wadda yenna-d belli Tapastafaṛianit mačči d ajjed n tidett diɣen 6 .
Bobby Henderson, d netta i d-yesnulfan umussu-agi di 2005, deg tebratt yeldin i ugezdu n uselmed n uwanek n Kansas, akken ad-seynini belli ur iqebbel ara ad selmed-n Agniw Amegzu deg iɣerbazen iyigerdan. Deg tebratt, Henderson iṭelbed akud iwselmed n tmacahut n lxelq n Wumẓiw Amsafag n Spaghetti 7 . Imi izuzer tebratt-is deg Internet, isalli agi icaɛed gar widak ur yettamnen-ara s yijjeddan, yuɣal-d diɣen d azamul n imussa mgal aselmed n Wugniw Amegzu deg umḍal.
