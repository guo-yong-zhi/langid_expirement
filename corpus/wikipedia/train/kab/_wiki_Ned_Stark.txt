Eddard "Ned" Stark d awudem n talalest deg adlis amezwaru n George R. R. Martin. Yettwassidef deg uṛuman A Game of Thrones  n useggwas 1996, Ned d lord n Winterfell, agadir aqbur deg the North  n umenẓaw alalas n Westeros. Ɣas d awudem axatar n uṛuman d assezgi amazrar, tuttya n lḥala n Martin yerzan Ned t-uɣaled d amyewwat i imeɣriyen n uṛuman akkw d imeshanayen n umazrar n tliẓri. 1  2 
Ned yettwurar sɣur Sean Bean deg tasemhuyt tamezwarut n ussezgi HBO n umazrar, Game of Thrones, 3  4  dɣa imi d ameẓyan dɣa ilemẓi sɣur Sebastian Croft d Robert Aramayo deg tasemhuyt tis sḍis. Bean yettwafren i tafrayt n Saturn Award i Asegbar n tiliẓri i yifen wiyaḍ nniḍen dɣa i Scream Award i Asegbar n Fantasy i yifen wiyaḍ nniḍen i tamlilt is. Netta d isegbaren nniḍen n umazrar ttwafranen i tafrayt n Screen Actors Guild Awards i amlazmar agermaw sɣur taɣlamt deg amazrar n Drama deg useggwas 2011.
Deg A Game of Thrones , Ned Stark d aɣella amaẓul Wuxxam Stark dɣa d ababat n sḍis igerdan. Tabuṣult n taɣɣadt deg taḥkayt, lebɣi ines : ad yeqqim mebɛid n tiddas tuḥdiqin 5  daɣen d aralwiwaḍ deg ṛṛay-is n takdit akkw d iseɣ. 6  Anamek n isem n twacult ines, Stark, d azbu mgal asurdu n taɣɣadt, maca tilisa ines simal ttwaweḍent deg uṛuman. 6  Yufa-d iman-is d asegbar axatar deg usenfuffed n tiddest tasertayt n King's Landing, imenɣiyen n  Ned am anamek ines n iseɣ jebden-t ar igiten imeggufsa n tanefrut. 5  6  Deg lxiḍ n taḥkayt, yebedda ad i ẓer tixxutert n taɣɣadt d amsefham iẓrilew iwakken ad iḥaz tuffɣa yelhan, dɣa di taggara iḥettem ad yexter gar taɣellist n twacult-is d waxeddim n ayen yellan d azref. 7 
Sean Bean yenna-d ɣef awudem ines, "d argaz yelhan yetɛerḍen ayen igerrzen deg wulemmas n usgufsu, d aḥutiw beṛṛa n waman, innum yella deg ugafa di Winterfell anda imezdaɣen llan d iḥerfiyen akkw d isekrawanen, dɣa yufa-d iman-is deg wumkan anda imezdaɣen ttleLeɛben timlilin d tixdeɛin … d argaz n imenzayen yetɛerḍen ad yeḍḍef tadukli. D assikel id yexdem alama takdit ttawey-t-id ar uɣelluy ines di taggara." 8 
Publishers Weekly yegred tamawt deg useggwas 1996 af, ɣas tagermant taṣeḥḥit n Ned Stark deg tasenbert tasertayt, "ula d kra n tasḍa neɣ nneyyat yelhan ur yezmer ad yeḍḍef tagelda ddaw aḥkam." 9  Seg aflali ines amezwaru, Ned yettwaglem am asaḍ ahaggar dɣa yettwassidef iwakken ad yilli d wul n taḥkayt. S mraw semmus n iɣfawen yettwarun i ṛṛay-is, ugar n yal awudem deg uṛuman nni, yettwassissen am awudem agejdan deg umazrar, dɣa asinaṛyu agejdan n A Game of Thrones, tamuggit di King's Landing, yettwaḥka seg iẓri-s. Deg London Review of Books, John Lanchester yura-d belli ayen yellan ɣef Ned yettwaxdem i usserbeḥ n tibeddit i tamella, seg anamek ines ujhid n iseɣ. 10  Tettawin imeɣriyen iwakken ad amnen belli Ned ad yilli d awudem agejdan n umazrar, maca di taggara netta yella, seg amnad aseklan, asaḍ ukellax akelsak. Sakin yeḥaṛeb iwakken ad qqimen netta d tagelda deg ubrid n tuzzma alama d asebter aneggaru n uṛuman, afran ayiwen kan yesɛa iwakken ad yessukkes tawacult ines ilaq ad yeǧǧ iseɣ ines ɣef tama; d ayen yexdem, maca yettwaxdeɛ ɣas akken. 7  11  The New York Times, isemma-d asselkem n Ned d "amyewwat", deg useggwas 2011 yenna-d belli aṛuman yella "mechuṛ iwakken ad yefk awudem imgerrez aṭas armi imeɣriyen ttwaɛqilen deg-es." 1  Deg yiwet tadiwennit i Entertainment Weekly, ameskar George R. R. Martin yenna-d ɣef taɣda agi tucciḍt :
Ẓriɣ wagi qrib seg tazzwara. Maci d ass amenzu, maca zik. Nniɣ-d deg aṭas n tidiwenniyin belli ḥemmleɣ tisugniwin inu ad illint artimuridin. Ḥemmleɣ ma-d-yilli angel ameqran. Nɣiɣ-d Ned deg wudlis amezwaru dɣa aṭas n medden wehmen. Nɣiɣ Ned acku medden umnen d netta i d asaḍ dɣa waya, i ban, ad yesɛu aṭas n ccwal, maca di taggara ad yerbeḥ. 12 
David Benioff, anfaras aslekman d amaru n ussezgi HBO, yenna-d i Entertainment Weekly belli imi-d yeɣra aṛuman nni :
Wehmeɣ. Deg assileɣ nwen i timeẓriwt n aṭas n isura d taɣuri n aṭas n idlisen, teẓram belli asaḍ nwen ad yettwassukkes … Albaɛḍ yessefra-d kra, acku ur-d-tgezmen ara aqerruy-is — alma d taswiɛt id gezmen aqerruy-is. Wehmeɣ, daɣen qqimeɣ deg ussilem n tiggermemt n George. D amahil aweɛṛan lebni n awudem ad zemren ad cfun medden, am Ned dɣa an henni seg-es. Maca yettawey ar taḥkayt deg anda teẓriḍ ad yilli aṭas n angel acku ur teẓriḍ ara anwa awudem ad yidir. 13 
Deg yiwen azɣan n "Baelor" n aḥric n umazrar Game of Thrones, James Poniewozik yura-d deg Time belli "asselkem n Eddard Stark d anzeryan i taḥkayt akkw d isental ines dɣa akkw ayen iḍeffeen, maca d meta-izen daɣen i umeɣri : Ur teddem ara kra am aken d ulkin d agi." 11  James Hibberd n Entertainment Weekly yessekned belli akellex n umeshanay aken ad yesnezgem belli Ned d asaḍ dɣa nɣant, d waya id yerran taḥkayt n umazrar agi d amaway. 7  Yura-d belli "aɣayan ameqran macci d lmut n Ned Stark, maca anwi i d asaḍen n tidett n Game of Thrones," Hibberd i ssekned belli amazrar yeslummes ar "tasuta tamaynut" n iɣellaten, deg umaẓlay tarwa n Stark maca daɣen Daenerys dɣa ahat Tyrion. 14  Yenna-d:
Ned Stark ur yemmut ara s lbaṭel … D lwajeb n tarwa Stark — mazal-iten meẓẓiyet akken ad mageren ar timasiyin agi — daɣen ttwaneḍben deg imenɣi anda ttwaḥettmen ad imɣuren s tɣawla. Martin yerrẓa aṭas n "clichés" deg tira ines, maca d tamensayt tasemrest n abriḍ n asaḍ ma ttwaliḍ d tarwa id asaḍen n tidett deg taḥkayt — ala kan ma nefka-d ababat  d asfel ad ttuɣal tarwa-s d asaḍ. 14 
Aken yeɣser deg A Game of Thrones, Eddard "Ned" Stark d mmis wis sin n Rickard Stark, Lord n Winterfell. Iseggwasen uqbel n uṛuman nni, asusam d imsetḥi Ned ilemẓi yettummager di Iɣzer n Arryn sɣur Jon Arryn. Deg tallit nni Ned yuɣal d ameddakel aqrib n Robert Baratheon, amekkasu ar Stormlands d yiwen ward nniḍen n Arryn. Robert yettuṛeggmen agaran i Lyanna weltma-s n Ned, maca uqbel ad yezmer ad yezwej yid-es, Ageldun amekkasu Rhaegar Targaryen  yerwel s Lyanna. Baba-s n Ned akkw d Brandon, gma-s ameqran ṛuḥen ad ẓren Agellid Aerys II Targaryen dɣa ssuteren as ad yeslelli i Lyanna ; win i semman medden "Agellid Aderwec" yesselkem Rickard d Brandon, acku yettwaqenneɛ belli Stark tettnadin ad atakren. Ned, Robert d Arryn ssenkren tanekra, s tallalt n Axxam Tully s zzwaj n Ned d Catelyn Tully. Ned i ṛuḥ ar umgaru azekka nni n zzwaj ines.
Deg imenɣi aferray n Trident, Robert yessiweḍ ad yeneɣ Ageldun Rhaegar dɣa yemewziwez igen n Targaryen. Robert yettwajreḥ deg imenɣi, ihi Ned yeddem anzaḍ dɣa yekemmel tikli ɣef tamaneɣt. Deg King's Landing, Ned yufa-d belli Axxam Lannister — seg taxeddɛit — yesswaɣ tamdint nni, dɣa yenɣa Aerys d akkw tawacult tageldant. Yegehem sɣur tanegzart timseɣlit, Ned yeṛuḥ ad yekkes asutel n Storm's End, agadir n Baratheon, dɣa sakkin, yeɛred ad yessukkes Lyanna maca yufa-ttid tettemtatt ; awalen is ineggura d "Ṛeggem-iyid Ned." Ned yuɣal ar Winterfell s mmi-s afɣul Jon Snow ; deg taswiɛt nni, Catelyn ttarwed i mmi-s d amekkasu n Ned, Robb.
Sḍis iseggwasen sakkin taggara n uɣewwiɣ n Robert, Balon Greyjoy, Lord n Tigzirin n Wuzzal, yesseɣret azarug seg Asgeld n wuzzal. Ned yeɛiwned Agellid Robert ad i ssens "Aɣewwiɣ n Greyjoy". Balon yessers imrigen, dɣa amekkasu ines ayiwenand, Theon, yettwawey ar Winterfell am amummu d ameṛhun n Stark. Ned yeḍebbe Agafa i tẓa iseggwasen nniḍen uqbel tidyanin n tawezlant.
Imi id yebdda A Game of Thrones, Catelyn tesselɣu Ned belli aselmad  ines Jon Arryn yemmut, dɣa belli Agellid Robert yebɣa ad as yefk i Ned axeddim aqbur n Jon : Afus n Ugellid. Yeɛjeb imi-d yella mebɛid seg tiddas n tanefrut, Ned ikukra ar aqbal i usefk agi arma id yeḍḍef tabṛat n taǧǧalt n Arryn, tecikk belli d Axxam Lannister i s yefkan acecci i argaz ines. Umbeɛd Ned yeqbel axeddim i ammesten n Robert. Dɣa yessikel deg Wanẓul ar King's Landing s yessi-s Sansa d Arya. Catelyn ticki t-ussad ar tamaneɣt s uffir, ddaw leɛnaya n umeddakel is n tagerda Petyr "Aḍad Amecṭuḥ" Baelish, iwakken ad-as-t-ini i Ned belli yella aneɛruḍ n timenɣiwt mgal mmi-s ameẓyan Bran. Aḍad Amecṭuḥ yessaki-d ahareb aqdim n Ned mgal Axxam Lannister imi id as yenna belli d Tyrion Lannister i d amli n tafrut yettusseqdecen sɣur aneḍlib ameckuk. Simal yenneɣjaf si tiddas tisertayin di tibeddit, agaran Ned yettixer seg axeddim ines imi Robert yesseḥṛes iwakken, agrud aneggaru n Aerys i tteddren mazal, tilemẓit Daenerys Targaryen, ad tettwenɣ di lɣurba. Gar waya d wayen niḍen, Catelyn ttawey ameṛhun Tyrion ar Eyrie, dɣa i tiɣawyin Jaime Lannister yenṭeg ɣef Ned dɣa yejarḥ-it s tewɛaṛt deg yiwen wubriḍ uqbel netta d yessi-s kkren ad ṛuḥen ar King's Landing. Imi Robert i ṛuḥ ad i ẓer Ned yettwajerḥen, yerr-as axeddim n Afus.
Agaran Ned yefhem belli akkw imekkusa n Robert s Cersei d iklucen, d agmuḍ n assaɣ amegdul gar nettat d gma-s iken Jaime. Ticki, Ned yecikk belli Arryn yettwacecci iwakken ad tffer tidett. Ned yesseqqabel Cersei s ayen id yufa dɣa yefka-yas-d talemmiẓt ad terwel di lɣurba s igerdan is. Uqbel Ned ad as yini i Ugellid, Robert yettwajraḥ asmi d-i-ṛuḥ ar agmar dɣa uqbel ad yemmet yesemma-d Ned am amastan n Tagelda, deg waxeddim n ameksaw alma "mmi-s" Joffrey ad yaweḍ ar leɛmeṛ ad yuɣal d agellid. Ned yebeddel tiɣest n Robert, yebeddel isem n Joffrey s "amekkasu uzrif inu" iwakken axlaf nni ad yilli d amenzar. S leqṣer deg tawernaḍt, Ned yegguma aṭas n issumren iwakken ad yemmerni adabu ines, wala ad yefren ad as yefk aqacuc i gma-s n Robert, Stannis Baratheon, iwakken ad yilli d agellid. Cersei, imil, tessiɣreyed  Ned, dɣa Aḍad Amecṭuḥ aḥṛaymi yessuter i imḍiren n uɣaram ad sseḥbsen Ned wala Cersei. S akkw tawacult is tettwenɣ, Sansa d tameṛhunt d Arya di tarewla iman-is, Ned yettwatthem s tixeddaɛt. Ufan-d anmekni ayyes  Ned ad yemneɛ dɣa ad yettuceggaɛ ar lɣurba ma yeqbel ad yesseɣret d agellid uzrif. Imi yugad i yissi-s, Ned yexddemed taseɣrut tanagdudt n "tixeddaɛt" ines. Amunner Joffrey, imil, yenɣat ɣas.
Deg waggur n Yennayer 2007 targa HBO t-uɣa-d izerfan iwakken ad tessezg amazrar n Martin i tiliẓri. 15  16  Imi timekkest tettuceggaɛ ar afares deg useggwas 2009, taseɣrut n casting tis tamezwarut tella af Sean Bean deg dduṛ n Eddard Stark. 17  18  Tagensest tamezwarut tettwassihel deg useggwas 2011, Los Angeles Times yesemmi Ned n Sean Bean "the strong and brooding headliner of the series" . 5 
Am deg tawezlant, Ned yetwaɣemmeḍ deg "Baelor", aḥric wis tẓa n tasemhuyt 1. 19  Ula d angar n awudem is yettuhenna i tazrirt ines deg taɣerfa n taḥkayt nni, James Hibberd n Entertainment Weekly yenna-d ticki belli
Iban d tikkelt tamezwarut amazrar amuggi U.S. yenɣa yiwen awudem ines agejdan deg tasemhuyt tamezwarut deg ukatar n uɣawas ines asnulfay … yella kan … maca werjin yella aken. Ur tssexdemeḍ ara itri, at-id sserseḍ deg idellilen n tiɣsar n isakalen d tisɣunin, ad tsnerniḍ amazrar, ad aweyḍ aṭas n imeshanayen i ttwalin amazrar i taḥkayt ines, dɣa ad ḍeggreḍ awudem nni tẓa iḥricen sakkin ala kan acku waya ad yerr taḥkayt tasneknayt cwiṭ. 14 
Hibberd yessared taseɣrut n unfaras n amazrar belli "tadyant agi tesbeḍ amedya amuggi i umazrar : ula d yiwen yesdari." 14  Ye semmi waya d igi "amenci" iban ad yesɛerreq imeshanayen id ḍefren amazrar i Bean, maca ad yejbed widak i wehmen sɣur takayist n waya. 20  Anfaras aslekman d ameskar D. B. Weiss yenna-d i Entertainment Weekly deg useggwas 2011 belli imi netta d Benioff xedmen pitch n umazrar i HBO, tadyant belli "awudem agejdan" Ned yessefray ad yemmet "d afakul amsenzi i nitni." 13   Mi i wala targa nni tenɣa iwudam igejdanen deg imazraren nniḍen yesɛan lerbaḥ, yenna-d belli tanila nsen n umihi "yessuli aswir s waṭas ma yiwen awudem yella deg addad yeqenḍen ma teẓriḍ awudem nniḍen deg addad am winna, ur d-yettidir ara." 13  Aselway n ussihel n HBO Sue Naegle teqbel, tenna-d belli lmut n Ned yerra-d amazrar ameɛjab ugar uqbel, t-erna-d belli "Aṛuman yeččur s iɣayanen d takunin. Hemmleɣ-d takti agi nebɣa ad nessegrew iwudam, dɣa ict n twala t-umneḍ iwudam n asaḍen, tekkseḍ tuga ddaw iḍarren nsen." 2 
Deg tasemhuyt 1, Agellid Robert Baratheon yessutred i ameddakel is aqbur Eddard "Ned" Stark, Lord n Winterfell dɣa Amḍif n Ugafa, ad yeqbel axeddim n Afus n Ugellid sakkin yemmut aselmad nsen, Jon Arryn. Ur yekna ara ɣer tasertit neɣ tiddas n tinefra, Ned yeqbel mgal tiɣest ines, yeqbel daɣen iwakken ad yaf amek yemmut Arryn. Robert yettweneɣ seg mi Ned yefhem belli kraḍ igerdan id yesɛa s Cersei ababat nsen d gma-s iken n tagellidt, Jaime. Uqbel Ned ad yezmer ad yesseḥbes Cersei dɣa ad yers gma-s n Robert, Stannis, ɣef asgeld ; yettwaxdeɛ sɣur Aḍad Amecṭuh, dɣa tagellidt tessḥebsit i tixeddaɛt. Ned yexeddmed taseɣrut tanagdudt iwakken ad yessukkes yissi-s seg urfan n Cersei, maca Joffrey yeɣemmeḍ-it ɣas.
Deg aḥric "Axxam" n tasemhuyt 6, Bran yewala timeẓriwt n Ned  imi d agrud s weltma-s akkw d gma-s, Lyanna d Benjen. 21  Deg aḥric agi, "Amerẓaw n Tagallit", Bran d anagi n imenɣi gar Ned ilemẓi  d amnay Ser Arthur Dayne di Taneḍḍaft n Lfeṛḥ. 22  Di taggara, deg aḥric aneggaru "Ibeḥriyen n Tagrest" n tasemhuyt, Bran yewala Ned yettwassemlil s Lyanna  yettmettaten deg taneḍḍaft. Tessgall-as ad yeḥudd mmis —Jon Snow. 23  24  25 
Bean yetwasemmad i Saturn Award i Best Actor on Television dɣa Scream Award for Best Fantasy Actor i dduṛ ines. 26  27  Netta d imaslaḍen nniḍen n taɣlamt twasemman i Screen Actors Guild Award i Outstanding Performance by an Ensemble in a Drama Series deg useggwas 2011. 28 
