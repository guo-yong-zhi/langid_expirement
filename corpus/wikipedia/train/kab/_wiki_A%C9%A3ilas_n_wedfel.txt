Aɣilas n wedfel  d talmest meqqren n tserɣuda yettidiren deg izurar n idurar deg Asya talemmast d uneẓul
Tiddukla tagreɣlant i taggaẓt n tgama tessismil talmest-a d akken-it d talmest yettwaggzen s umihi n wengar acku izrawen n useggas n 2003 sseknen-d d akken amdan n tegdudin yettidiren deg umadal yewweṭ gar 4080 d 6590 n iɣilasen, maca anagar n 2500 degsen iy zemren kan ad mmirclen w ad myarawen
Aɣilas n wedfel yettidir deg yidgan imsedraren deg wadduden gar n 3000 d 4500 m maca deg tamezduɣt-is tagafant tezmer ad ttidir deg wadduden s ddaw n wannect-a maca tettadr-d ar wadduden iddayen acku din i llan-t tgemrawin-is am umarxuṛ d utar d igtal d umaɣaṭ d izerzer d kra n telmas n iɣersiwen imegruden am uyak d iserdyan 
Tiddi d teɣzi n uɣilas n wedfel d tin yellan s ddaw n tserɣuda timeqranin n iden, yettaznen gar n 27 ar 55 kg ma d iwetmen imeqranen zemren ad iwṭen ar 77 kg maca Tiwetmin meẓẓiyen yezmer ad yader wazuk-nsent ar 25 kg kan, Teɣzi-ynes seg yiri n uqerru  ar yiri n usallaf yettili gar 75 ar 130 cm acku asallaf-isɣezzif s waṭas yettawaṭ s iman-is seg 80 cm ar 100 cm, Addud-is ar tuyat 60 cm 
