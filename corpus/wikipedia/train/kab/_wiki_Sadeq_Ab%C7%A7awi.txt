Deg yisem-is n tidett, Sadeq Buyaḥya. D yiwen unaẓur, acennay, i ilulen deg tama n Bgayet di 1907. Yemmut ass n 7 yennayer 1995. 
Baba-s n taddart n Kuku deg temnaṭ n At Yeḥya . Sadeq Abǧawi yennum yettruḥ ɣef taddart-agi nsen seg wasmi yella d amectuḥ. Tawacult-is, netta, ur qdiɛen-ara akk taddart-nsen ansi id-kkan. 
Sadeq Abǧawi zik i yebda ccna, laɣda ccna tandalusit . Mucaɛ aṭas di ṣṣenf-agi n ccna. 
Deg useggas n 1933 alami d 1938, yella ɣer uqerruy n tarbaɛt n ccna Tandalusit umi semman "Lmussilya". Dɣa deg webrid-is di ccna yaggi tandlust, iruḥ alami di Tala Yemsan  anda yelmed kra n nnubat, anda id-yerna tamussni. 
Yettwasen daɣen s tezlatin yura s teqbaylit i waṭṭas n icennayen n tallit-nni. 
Asmi telli "rradyu" n Bgayet deg useggas n 1946, Ccix Sadeq Abǧawi yuɣal d bab n uẓawan , yesɛday-d daɣen tidwilin di rradyu-yagi. 
Deg tedwilin-is i bdan deqs n icennayen id-yufraren tallit-nni amzun Abdelwaḥab Abǧawi, Yusef Abǧawi, Ameqqran Agawa, Ccix Lmuḥub, Lɣazzi.
Hommes et femmes de Kabylie, tome 1, sous la direction du professeur Salem Chaker, Edisud.
