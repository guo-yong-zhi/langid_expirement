Llan aṭas n yimukan deg Ldzayer umi qqaren Tibergent. Deg twilayt n Mila , ger Ǧiǧel d Sṭif, tella yiwet n temdint d tamecṭuḥt qqaren-as "Tibergent". Daɣen, tella yiwet n taddart deg tama n Ḥemmam Melwan , deg Waṭlas Ablidi, qqaren-as "Tibergent". 
Deg Tmurt n Leqbayel, awal "tibergent" anamek-is d aɛecciw imdewwer, iseqqef s wedles . Aâecciw d axxam-nni yebnan s wesɣar u yesleɣ s wakal, tteffren deg-s medden amâic i lmal , ma d "tibergent" d aâecciw meqqren ciṭṭaṭ u yemgerrad  ɣef uâecciw n menwala imi ay d imdewwer. Ur ẓriɣ ara ma yella deg teqbaylit n Ḥemmam Melwan , "tibergent" qesden-d yis-s ay-n ay d-nesqed nekni, yernu bɣiɣ diɣ ad ẓreɣ ma sseqdacen awal-agi deg tentalyin timerrukiyin. 
ɣer Yimuhaɣ, awal "tabergent" anamek-is d aqiḍun yettwaxedmen s weglim ay deg yella ucebbub. Yuɣ lḥal, Imuhaɣ ttgen iqiḍunen-nsen s weglim, yernu, s umata, aglim-nni yedbeɣ u ttekksen-as acebbub , maca aglim ay yes ttgen "tabergent"-agi ur as-kkisen acebbub. Imuhaɣ ttsemmin daɣen isem n "Intabergent". Isem-agi yekka-d seg "In" , rnu-yas "tabergent", anamek-is "bu tbergent". Isem-a d aklan n Yimuhaɣ ay yellan ttsemmin-t s waṭas.
