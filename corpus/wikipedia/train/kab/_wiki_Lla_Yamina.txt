Lla Yamina d tacennayt ger tmezwura n teqbaylit. Isem-is n tidett s teqbaylit At Waɛrab Farruǧa, tulled deg temnaṭ n Yiɣil Aɛli di tama n wadda n tmurt Leqbayel  deg usegwas 1905, temmut deg Yennayer 2008. 
Lla Yamina tekccem ar ccna asmi id wwed ar Lezzayer deg usegwas n 1924. Imiren di laɛmar-is urɛad ɛcrin. 
Anekccum-is a Radyu n teqbaylit yellad s lemɛawna n snat tullawin. Yiwet deg sent qqaren-as Lla Tassaɛdit . Tissnat d Lla Wenissa, umi qqaren Qdim Ḥlima n tmurt n Umalu .  
Ccna n Lla Wenissa d Lla Yamina akk Lla Zina, yezzi kkan s icewwiqen. Ulac allalen imiren, ala tuɣac-nsent. Uyrna radyu n teqbaylit n yimiren ur tesawad-ara ar tmurt n leqbayel hacca ar tmurt n lɣurba kkan ig iteffaɣ ṣṣut-nsent.
Lla Yamina nettat tigjdit n ccna n teqbaylit, ger dit yerzan asalu ar ccna n tulawin di lweqt-nni anda ccna yella amzun d lɛar. 
Lla Yamina, Lla Wenissa akd Lla Zina, skerented tarbaɛt umi qqaren " Tarbaɛt n Lla Wenissa" deg segwasen nni n 30. 
Sakkin arnanted ɣursent Lla Cṛifa, Lla Lǧida Tamuqrant, Cabḥa, Jamila, sekrented nnuba umi qqaren " Urar Lxalat" yuɣlen d "Nnuba Lxalat".
Lla Yamina tedda di ccna alami d asmi Imdebren n Radyu  bgsend ad sngren urar n lxalat f lemwaǧi n radyu. Dɣa Lla Yamina teffaɣ si radyu deg segwasen n tesɛin. 
1) 
Amer llan igad yeccfan, 
D lfaḥmin yeɣran, 
Nettḥibi lward nettezut, 
Nneqbed tiregwa waman, 
Ar leǧnan iyi rran, 
Yefraḥ wergaz d-tameṭṭut, 
Mid negra deg laxxar n zman, 
Neḥdar mi-tt kksan, 
Ɛudna-s bab-is yemmut, 
Ma nruḥ nugad, 
Ma neqqim rebbi akka ig rad.
2)
Ccaḥ ccaḥ a ṛṛay-iw
D kecc ig bɣan,
Mi teddid d win ik yehwan, 
Teǧǧid imawlan
