Abu Ɛebdellah Muḥemmed ibn Ɛebdellah al-Lawati al-Ṭanji ibn Baṭṭuṭa , qqaren-as Ibn Baṭṭuṭa , illul ass n 24 yebrir 1304 deg Tingi, d amessikel ineslem meqqren akk deg Tallit-Tanammast, d ameskar n yiwen seg idlisen mucaɛen akk n assikel qqaren-as s taɛrabt : تحفة النظار في غرائب الأمصار وعجائب الأسفار, deg adlis-nni Ibn Baṭṭuṭa iglem-d yisiklen-is n ahat n 120 000 km, anda yeẓra-d ɣer aṭas n timura yimselmen ed ar Ccinwa ed Sumaṭra  2 .
Ibn Baṭṭuṭa illul ass n 24 yebrir 1304 deg Tingi , mis n tawacult taqayemt 3  laṣel-is d Imaziɣen n Ilwaten  4 , deg-s llan aṭas n inezrafen , mi meẓẓiyet, yeɣra taɣdemt ed tasekla deg tamdint n wanida yezdeɣ Tingi 2 .
Ɣer 21 n yiseggasen , Ibn Baṭṭuṭa yebda iskilen-is s Lḥeǧǧ ɣer Mekka, yettεeddin ɣef timura n Tafriqt Ugafa, Nnil, Dimecq ed Ḥaleb, uqbel ad yawi ubrid ɣer n Mekka, anda yewweḍ deg 1326. Ardeqqal, iteddu ɣer Tamurt n Faris  ed Beɣdad, ed ad d-yuɣal ɣer Tazunegzirt taɛrabt  anda yeqqim kraḍ n iseggasen. Syin akkin, iteddu ɣer tillis n timura n yimselmen ɣef Ilel Azeggaɣ ed ugemmaḍ Usammar n Tafriqt, yewweḍ alamma tegzirt n Kilwa , iteddu daɣen ɣer Abagu Afarsi ed Tamurt n Faris , uqbel ad d-yuɣal tikkelt nniḍen ɣer Lḥeǧǧ deg Mekka 3 .
Deffir Tazunegzirt taɛrabt, Ibn Baṭṭuṭa iteddu ɣer agafa ɣef Anaḍul  ed Tzunegzirt n Qirim  en  , Tirkaf n wuṛeɣ  en  3 , anda yessen-is l-Xan-nsen 2 , ed iteddu syin akkin ɣer Istambul akked yiwet seg tlawin n l-Xan. Ardeqqal, ad d-yuɣal ɣer l-Xan ed iteddu ɣer usamar ɣef Lhend, yettεeddin ɣef wasif n Volga, Afɣanistan, Idurar n Hindu Kuc  en  ed yewweḍ ɣer Delhi deg 1333, anda yeqqim ahat tẓa  n iseggasen ixeddem sselṭan 3  em Qaḍi  2 . Deg 1342, rran d anmahal ɣer amenkad n Ccinwa, Ibn Baṭṭuṭa yeǧǧa Delhi ma d askil-is yella yeččur imihiyen; iẓdem-d fell-as iɣewwaɣen ihendusen, ixesseṛ ayla-s ed isefka n amenkad n Ccinwa. Yugad urrif n sselṭan-is, Ibn Baṭṭuṭa yextaṛ ad iṛuḥ ɣer Imeldiwen 2 , anda yeqqim ugar n yiwen aseggas ed ixeddem em Qaḍi , syin akkin, iɛewwel ad iteddu ɣer Ccinwa 2 , yettεeddin ɣef Seylan , Tamurt n Bangal  ed Sumaṭra  3 , i yerza ar Pekin ed ad yuɣal ɣer Sumaṭra 2 .
Ibn Baṭṭuṭa ad d-yuɣal ɣer Asamar alemmas ɣef Lhend ed Abagu Afarsi 3 , alamma Beɣdad ed Surya, anda iḥewweṣ ɣer aṭas n timdinin dinna 2 , uqbel ad d-yuɣal tikkelt nniḍen ed taneggarut ɣer Lḥeǧǧ deg Mekka  3 . Iteddu syin akkin ɣer Maṣer ed Tunes seg Taskendrit, yettεeddin daɣen ɣef Sardinya, Lezzayer, ed taggara yewweḍ ɣer Fas d tamanaɣt n sselṭan n imarinen, deg wamber 1394 2 .
Kra n lweqt deffir tuɣalin-is , Ibn Baṭṭuṭa iteddu ɣer Limara n Ɣernaṭa. Deg 1352, yessikil ɣer Aneẓruf Ameqran n Tafriqt, ɣef lamer n sselṭan 2 , yettεeddin ɣef wasif n Nnijer, Tin Buktu, Gao, Ahaggar ed Isgelmasen 3 , ed yeqqim yiwen aseggas deg Tamnekda n Mali 2 .
Lewhi n tagara n 1353, Ibn Baṭṭuṭa  ad d-yuɣal ɣer Meṛṛakec, anda ixeddem em Qaḍi deg yiwet seg timdinin-s 2 .
Isegziyen  n lmut n Ibn Baṭṭuṭa ur tban ara ar tura, yezmer lḥal ad yemmut deg 1368/69 neɣ deg 1377, yettwamḍel deg temdint ideg tlul Tingi 2 .
Deffir 1353, ed ɣef asuter n sselṭan, Ibn Baṭṭuṭa ad yezbuɣ waktayen-is n isiklen i amaru  Ibn Juzayy  2 . adlis-agi  qqaren-as s taɛrabt : Tuḥfat an-Nuḍḍār fī Ɣaraʾib al-Amṣar wa Ɛaǧaʾib al-Asfar, تحفة النظار في غرائب الأمصار وعجائب الأسفار, neɣ al-Rriḥla , الرحلة , d warrat d axatar i yessefhem-d aṭas n tamiwin n amezruy anmetti, adelsan ed amserti n timura yimselmen, ullisen-is n issikelen ɣer Anaḍul, Tafriqt Umalu, Tafriqt Usamar, Imeldiwen ed Lhend, llin aɣbalu meqqren n amezruy n timnaḍin-nni 5 .
Ass n 25 fuṛaṛ 2012, Google yemmug d tajmilt i Ibn Baṭṭuṭa i imulli-is wis 708, akked tugna n yisiklen-is 9 .Amafag n Tingi
Ibn Battuta Mall.
Ibn Battuta lunar crater
