Ass n ugerrum Valentin neɣ Ass n tayri d asfugel akrityan sfuggulen-t deg wass n 14 fuṛaṛ s unect  tmezdayt tutrimt neɣ deg wass n 6 yulyu s unect n tmezdayt tasemrant, anda sfuggulen s usmekti n ugerrum Valentin yakk d tayri d twernant, anda irmerriyen ssenfaliyen-d s tayri yellan gar-asen s tuzna n tebratin neɣ n ijeǧǧigen.
"Di tazwara n wesɣan akrityan, dɣa ur-id  ur uɣalent tmura n Uruppa d tikritiyin yakk, Amenkad Claudius II ur nra ara  ikritiyen rnu yebɣa ad yegdel arcal i wakken akken ad ugten yirgazen ara yettekkin deg yimsenɣiyen, yesla s wayen ixeddem ugerrum Valentin imi ireccel  ikritiyen. Dɣa yefka-d aɣtas ad tegren ɣer weɣzu .
Deg weɣzu, Valentin yugi ad as-yanez i Umenkad Claudius II. Dinna yemlal d yelli-s n umagaẓ  n weɣz «Julia» i d-ilulen d taderɣalt. Seg wass mi i yekcem ɣer weɣzu, Valentin d Julia uɣalen d imddukal n wul d tasa. Netta igellem-as-d amaḍal d tudert amek i han, imi nettat ur tsekked ara, ma nettat tettawi-yas-id učči ɣer weɣzu. Akken armi d yiwen n yiḍ. Iḍ-nni teḍra-d temkerra: Qqaren-d Valentin iwala tafat d tazeggaɣt am yilizeq seg ṭṭaq n weɣzu, ma d Julya yuɣalen tettwali, tessuɣ: " Dayen, tura ttwaliɣ ! Ttwaliɣ amaḍal akken i yi-t-id tgellmeḍ!!".
"Ihi taluft tewweḍ s ameẓẓuɣ n Umenkad umi ur yugeẓ ara waya . Imir-nni ya yefka-d aɣtas ad t-nɣen. Ass-nni aneggaru n tudert-is, send macad t-nɣan isebdaden iṛumanen, sgezwen agerbuz-is  s tiyitiwin, taggara gezmen-as aqeṛṛu-ines deg ubrid n Flaminia, deg wass n 14 fuṛaṛ 269.
"Seg wass-nni, tuɣal twacult n Julya d takritit akken ad refden ixf n Valentin deg tmulla. Qqaren-d diɣen teẓẓa Julya aseklu n isiɣid ɣer tama n uẓekka n Valentin. Seg yimir. tuɣal useklu yisiɣid d azamul n tayri.
