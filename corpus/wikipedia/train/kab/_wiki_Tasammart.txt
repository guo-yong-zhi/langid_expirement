Tasammart  d yiwet meẓẓiyen i d-izgan deg ugafa n ugezdu n Burj Bu Ɛririj, deg usamar n tmurt n Leqbayel.
Tasammart yekka-d yisem-is seg wawal "asammar". Awal-a sseqdacen-t deg Tmurt n Leqbayel, yernu yessefk ad nẓer dakk-n llan waṭas n Leqbayel deg tama n Lburj Bu Ɛririj. Deg teqbaylit, "asammar" d amkan-nni n wedrar neɣ n yiɣil ay yettḥaz yiṭij. Yuɣ lḥal, adrar d yiɣil seɛɛun sin yidisan, yiwen tettḥaz-it tafat n yiṭij, qqaren-as "asammar", ma d wayeḍ ur t-tettḥaz ara tafat n yiṭij, yedreg  ɣef yiṭij, qqaren-as "amalu". Llan aṭas n yimukan umi qqaren "asammar" neɣ "amalu". Tella  yiwet n  taddart deg Yiwaḍiyen, qqaren-as "Tagemmunt n Lejdid'", yella deg-s yiwen webrid qqaren-as "Abrid n Usammar", acku abrid-nni yuzga-d deg "usammar" n taddart-nni, anamek-is idis-nni ay yettḥaz yiṭij.
