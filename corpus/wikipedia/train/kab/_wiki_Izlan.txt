Izli , d yiwent n ṣṣenf deg tzuri taqbaylit . 
Awal agi ssexdament i ccnawi id ttawwint tulawin deg tmeɣriwin ilmend n lḥenni. 
Deg kra n tamawin n Tmurt n Leqbayel, izlan sawalen-asen Asbuɣar, Tibuɣarin.
Ad selliɣ f nnbi, 
Yissek ay nbedu,
Accṛif Muḥemmed, 
Yeɣran lḥemdu, 
Ayyagi d lfarḥ, 
S rebbi ad as-neccfu,
Ad selliɣ f nnbi, 
Netta ig zdin lsas, 
Sidna Muḥammed, 
Iccbeḥen lahdur fella-s, 
Kemmlaɣ deg lfarḥ, 
Ay Agellid Aɛsas,
Arriɣed tiregwa, la siridaɣ lḥara, 
Ad kksaɣ laḥzen, yellan deg wacḥal ayya, 
Taǧmilt i rebbi, taǧnant tegred tara, 
Arriɣed tiregwa, la siridaɣ iseqfan, 
Ad ksaɣ leḥzen, yellan deg wacḥal n zzman, 
Taǧmit i rebbi, leǧnan yewwted s iẓuran,
Arriyed tiregwa, la siridaɣ imnaren,
Ad ksaɣ laḥzen, yellan deg yexxamen, 
Taǧmilt i rebbi, leǧnan yegred ixfawen, 
Arriɣed tiregwa, la siriday ixxamen,
Ad ksaɣ leḥzen, yellan deg ulawen, 
Taǧmilt i rebbi, taǧnant tegred afriwen
Izlan n Tfilkut 
Wi llan lḥara yaggi, 
Yessan s lebyad, 
I-tt-id ikcmen d irgazen, 
Ay At ṣṣebaḍ, 
Keccini a bab n tmeɣra, 
A lbaz acmamar, 
Wi llan lḥara yaggi, 
Yessan s uɛequc, 
I-tt izdɣen d ilmezyen, 
Ay At Ukartuc, 
Keccini a bab n tmeɣra, 
Tissas n Aɛmiruc, 
Wi llan lḥara yaggi, 
Seqfen s lqarmud, 
Nnan-i n bab n tmeɣra, 
D ttefaḥ amgud, 
Taqbaylit tezwar-asen, 
Tezwar i leǧdud,
Izlan n Mniɛ  sɣur Nna Ṭawes Idinaren
Tasusmi, 
Tasusmi ay at wurar,
Ma yekkat wegris,
Uyama yekkat wegris, 
Tikyi-nnaɣ s yqis, 
Fellawen ig yeccbah wurar, 
Ay At Ttaryis,
Tasusmi, 
Tasusmi ay At Wurar, 
Ma tekkat yehwa, 
Uyama tekkat yehwa, 
Tikyi-nnaɣ s lyanna, 
Fellawen ig yecbaḥ wurar, 
Ay At yḥara, 
Tasusmi, 
Tasusmi ay At Wurar,
Ma yekkat wedfey,
Uyama yekkat wedfey, 
Tikyi-nnaɣ s yeɛqey, 
Fallawen ig yeccbaḥ wurar, 
Ay At Yemkaḥey,
Sbaḥlxir a tislit, ay udem n rrbaḥ, 
Ḥekkun ɣef wergaz tuɣed, 
Amzun d lemsbaḥ, 
Lexbar ad yawwed yemma-m, 
Ad teɛyu tferaḥ, 
Sbaḥlxir a tislit, aqadum n lehu, 
Ḥekkun ɣef wergaz tuɣed, 
Amzun d asaru, 
Lexbar ad yawwed yemma-m, 
Ad teɛyu zzehu.
Lehna yiswen, 
A lechur id illulen, 
Bab n tmeɣra, 
Ay azrar ɣef yefzimen, 
Waggi d urar, 
S lehna n taddart-nwen, 
Lehna yiswen, 
A lechur wid n tefsut, 
Ǧuǧgen lenwar, 
Leǧnan icbḥen tamurt, 
Aqliyi usiɣed  ak ferḥaɣ, 
Ay afaruǧ n tsekkurt, 
Lehna yiswen, 
A lechur deg ccetwa, 
Zewǧen lenwar, 
 Leǧnan icbḥen lḥara, 
Aqliyi ussiɣed  ak ferḥaɣ, 
Ay afaruǧ n Tnina, 
Nek mi ttɣeniɣ, 
Siɣertemted ar lkanun,
Axxam yeccur, 
D imcebḥen ak d At laɛyun, 
Aqliyin ussiɣed  ak ferḥaɣ, 
A win si yezha wedrum, 
Nek mi ttɣeniɣ, 
Yeseɣret weǧgu alemmas, 
Axxam yeccur, 
D imcebḥen ak d ibrenyas, 
Aqli ussiɣed  ak ferḥaɣ, 
A win si tezha yemma-s, 
Arriɣed isafen
Ur siridaɣ ixxamen, 
Ad ksaɣ leḥzan, 
I wul-iw bezaf yuḍen,
Taǧmilt a rebbi,
Leǧnan grand afriwen,
Arriɣed isafen,
Ur siridaɣ lḥara, 
Ad ksaɣ laḥzan,
I wul-iw bezaf aya,
Taǧmilt a rebbi,
Leǧnan yegrad tara
A tazanet yerructan,
Ar yiri n wassif,
Yerra-s bab-is tisulla,
Telluga s lexrif, 
Ad ccekraɣ Sidi ...
A lwiz n ttsarid, 
A tazanet yerructan, 
Ar yiri n yeɣzar,
Yerra-s bab-is tisulla, 
Telluga s ttmar, 
Ad ccekraɣ sidi...
A lmesk w lɛmbar, 
A tazanet yerructan, 
Ar yiri b umdun, 
Yerra-s bab-is tisulla, 
Telluga s lqlum, 
Keccini a Sidi..
A lwiz uqelmun, 
A tazanet yerructan, 
Ar yiri n tala, 
Yerra-s bab-is tisulla, 
Telluga s tara, 
Ad ccekraɣ Sidi .... , 
Ay izem lḥara, 
A tazanet yerructan, 
Ar yiri ugelmim,
Yerra-s bab-is tisulla, 
Telluga s wedmim, 
Ad ccekraɣ Sidi, 
Ay izem ay umɛin..
"
Wexreḍ da a yat Wurar,
Nussad ad nezḥu,
Ussan-d Yemnayen n Ḥemza,
Yenumen lhu,
Aqlaɣ newwid zariɛa,
Rebbi ad yeselhu, 
Wexreḍ da a yat Wurar, 
Nussa-d ad nɣenni,
Ussan-d Yemnayen n Ḥemza,
Yenumen acali, 
Aqlaɣ newwid zariɛa, 
Rebbi ad yesemɣi,
Wexreḍ da a yat Wurar
Nussa-d ad necdeḥ,
Ussan-d Yemnayen n Ḥemza,
Yenumen ameṛṛeḥ, 
Aqlaɣ newwid zariɛa, 
Rebbi ad yeserbaḥ, 
Wexreḍ da a yat Wurar, 
Nussa-d ad ncewwaq, 
Ussan-d Yemnayen n Ḥemza,
Iteddun d lbraq, 
Aqlaɣ newwi-d zariɛa,
I lbaz aṛemmaq, 
Wexreḍ da a yat Wurar, 
Nussa-d ad nfreḥ, 
Ussan-d Yemnayen n Ḥemza, 
Yenumen ameddaḥ, 
Aqlaɣ newwi-d zariɛa, 
I lqed n rwayaḥ, 
Wexreḍ da ay at Wurar, 
Nussa-d ad necnu, 
Ussan-d Yemnayen n Ḥemza, 
Yenumen anebdu, 
Aqlaɣ newwi-d zariɛa, 
I mmis ufalku, 
Ḥeǧbaɣed yḥenni, cced-is warɛad yeffsi, 
Zziɣed i lhara, Gi yella sbaɛa uremyi, 
Keccini ay isli, tisas n yizem aweḥci, 
Ḥeǧbayed lḥenni, qbey ad bezgen waman, 
Zziɣed i yhara, gi yella sbɛa yḥemam, 
Keccini ay isyi, tisas n yizem amezyan, 
Ad selliɣ f nnbi, ad yers lḥenni, 
Bwint ymuyuk, di tmura yhenni, 
Ad yeqqen yesyi, ay izem aweḥci, 
Ad selliɣ f nnbi, ad yers ymetred, 
Bwint ymuyuk deg wanda yebɛed, 
Ad yeqqen weqcic ay azrar n dheb, 
Keccini a baba-s, d-tiɣmart ɣef i-d yarna lsas, 
Ay itri imcaɛcaɛ, id yullin taggara n wass, 
Adrum igi tellid, ur yettgwad lweswas,
Keccini a baba-s ay aɣanim uẓetta, 
Ay aǧgu n dheb, yegren iǧga lfeṭṭa, 
Adrum gi tellid, ur yettgawad mi yesɛa, 
Awi-d afus-ik, awi-d aḍad ayeffus, 
Brud i tqendurt, timgerrezt ar aggus, 
keccini ay isyi, tisas n yizem amekyus, 
Awi-d afus-ik, awid aḍad aziymad, 
Brud i tqendurt, timgerzet n lekmam, 
Keccini ay isli, tisas n yizem amezyan
Ad ccekraɣ, 
Tiduyan, 
Tilmeẓyin, Timeqranin, 
Arniɣed i teslit, m laɛyun tiberkanin, 
Arniɣed i yemma-s taderɛett seddaw uɣanim, 
Arniɣed i baba-s fella-s iteddu wedrim,
Ay aɛsas n lḥara, 
Nekcem-i-id s nnya, 
Ndelb-ik, nedleb rebbi, 
Muda-s arrac d-tayuga
Ay isli-nneɣ, ay ameɛdur, 
Ak neqqen lḥenni uqendur, 
Ay isli-nneɣ, ay amekyus, 
Ak neqqen lhenni iw yeffus, 
A tayugga tacerqit, 
Ikerzen  ddaw timezrit, 
Tefka-d ssba almi tmal, 
lḥeb yuggar tizitt
A tizizwit, 
Iyyad nek yidem ad meṛṛeḥ, 
Ad nekkes lenwaṛ, 
Ujeǧǧig mara ad yeftaḥ, 
Ay ameẓẓyan, 
Kecc d lmesk nek d rwayeḥ, 
A tizizwit, 
Iyyad nek yidem ad nccali, 
Ad nekkes lenwaṛ, 
Ujeǧǧig mara ad yeɣli, 
Ay ameẓẓyan, 
Kecc d lmesk nek d lǧawi, 
A tizizwit, 
Iyyad nek yidem ad nḥewwes, 
Ad nekkes lenwaṛ, 
Ujeǧǧig mara ad yenkes, 
Ay ameẓẓyan, 
Kecc d lefnaṛ n Tunes
Ad nselli f nnbi, 
Fella-s i nebdu, 
Ad nebdu ccekran, 
Ad nccekar kra dda, 
Ad ncekar At wexxam, 
Ad nernu At berra, 
Ay At Iderma, 
Buddaɣ-wen lehnna,
Assa d asaɛdi, 
Cekrent yemrabḍen, 
Awi-d aɣerbal,
I seksu n yirden, 
A bab n tamɣera, 
Ay izem ireɛden, 
Ttfaɣ lmesbaḥ, 
S uyuffus ayeffus, 
Zziɣed i lḥara, 
Ǧuǧgen leɣrus, 
A bab n tmeɣra, 
A lbaz amekyus,
A lal n tmeɣra, 
A teǧra n lyasmin, 
A teǧra n lim,
Yenqec ugarzim, 
Teswid mitayen, 
Lgelba d adrim, 
Win ik mi nusben, 
Wallaḥ war yendim, 
Kemmini a tislit,
Lmakla-m yecbaḥ,
Laɛyun n tnnina,
Tefɣed  tmerreḥ,
Win ik  yuɣen, 
Ala lxir d rrebaḥ,
