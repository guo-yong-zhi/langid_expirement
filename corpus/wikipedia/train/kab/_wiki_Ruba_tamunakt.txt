Ruba tamunakt  d tamunakt tamaziɣt, taɣewwart yernu tameɣrast, d weltma-s n Hunuratus, amunak n Akwa Sirinsiz, tlul deg 384 nɣan-tt yimunaken ikatuliken deg 434, tettwakerrem s tezdayt n umeɣnas ardeklal lmut-is bnan-as tamezdayt tameqqrant ideg ttẓallan ɣef rruḥ-is deg Ala Miliara , tella Ruba d azamul n umennuɣ adunati mgal ucengu.
Lebni id-ufan yimussnawen n umezruy ssur n utaram, yella d axxam n yiserdasen meqqren aṭas di Mureṭanya, d netta akk i d ameqqran n Tefriqt s deffir n win n Lambez, ihi tamezdayt tadunatit d aɛiwed n usexdem i wayen yellan uqbel 422 d axxam n yiserdasen deg Mɛesker i ǧǧan deg tasut tis IV  ccahed-is ufant-id deg texxamt n mass Ezisyas yellan s ddaw n lqaɛa, yellan d aselmad n Tizi, d ccahezd awḥid yellan ɣef yimeɣrasen idunzaten atan di Louvre di Fransa yura akka :
« Mem Robbe, sacre Dei , germana Honorque Siren epsi, cede tradi vxata meruit dignitate martiri; vixit annis L et reddidit spm die VIII kal Apriles,  pro CCCXCV ».
Tasuqilt tilellit : "Asmekti i Ruba, taqeddact i ywehben iman-is i Yillu, weltma-s n Hunuratus amunak n Akwa Sirinis; i yettwanɣan s teytiwin n yikatuliken, tettwakerrem s tmuɣrest, tedder 50 n yiseggasen temmut di yebrir 395 .
