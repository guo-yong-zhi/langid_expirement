Ijider awraɣ  d asekliw yettwassenen yakk deg wezgen n umadal agafaw, akken iga daɣen d talmest meqqren yakk deg ijudar, yeṭṭafar tawacult n iberniyen am telmas n iden deg tewsit-is, Zik nni yella yezdeɣ yakk deg yidgan n ugafa n tegnit maca tura inger deg waṭas n yidgan igra-d kan deg igran d tẓegwa yaggugen  ɣef yidgan ittwazdaɣen d ifganen ɣas yella-d wannecg-a maca mazal-it yettidir deg waṭas n yidgan seg Asya ar Uruppa d Tefriqt d Tamrikt n Ugafa aladɣa di Kalifurnya 
Ijider awraɣ igemmer s ugani ɣef ikacbaren-is imesden d tazla-ynes yeflalen, Umuɣ n tgemrawin-is meqqer acku dges iwtal, Yuzaṭ, inẓiden ula d iburaɣ akk d yemcac
Ijider awraɣ d aɣersiw ayentyuga, ixeddem-d yiwen n unarag  kan deg teɣzi n tudert-is, yal tayuga tettaṭaf tajumma yettawaṭen ar 155 km anda iy ferren ideg yeflalen i tmuska  n ugdef i wakken ad issers dges timellalin-is, Deg yal tikkelt ssrusayen yiwet n tmellalt neɣ kuẓ  
Ijider awraɣ d aselkiw yuddsen s waṭas, afraw-is d aras, Afriwen-is hraw-it, Teɣzi ynes tettili gar n  70 ar 85 cm ma d afriwen-is seg yiri ar yiri mara ad ldin ttilin seg 185 ar 220 cm, Azuk-is yettili gar n 3,8 ar 6,7 kg i tewtemt yugaren awtem 
Amusnaw n iɣersiwen n Swid Carl con Linné igelm-d iylalen-a s tugna tusnant i tikkelt tamenzut deg uskar-is anagraw agaman deg useggas n 1758 dgi is-yefka isem n tewsit Falco anda iy ɣil de akken-it n iseflayen, send ma ad s-yales  umusnaw afṛensis  asismel w ad s-yefk isem n tewsit Aquila deg useggas n 1760
