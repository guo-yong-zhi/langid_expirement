
Tutlayin titergiyin  d afurk seg tegrawt n tutlayin timaziɣin s wacu ttmeslayen Imuhaɣ deg Uneẓruf Ameqran, dɣa d tutlayin-a kan i mazal ggẓent  talɣa n tira n ugemmay Tifinaɣ-Aliban yettusemman daɣen tifinaɣ tamzikt. 
Llant kuẓ n tutlayin titergiyin  ttmeslayen yisen-tt ugar n 5 n imelyan n itergiyen di tmura n Nijer, Libya, Lezzayer, Mali yakk d Burkina Faso. Akken i llant kra n tɣerfin n itergiyen yettidiren di Ččad d Tunes d Nijirya d Sudan.
Tatergit tettemgerrad deg tama ɣer tayeḍ. Tatergit n Uhaggaṛ , ssawalen-tt deg wenẓul n Lezzayer. Tamaceq ssawalen-tt deg Mali g Uẓawad, ma d tamajeq/tayirt ssawalen-tt deg Nnijer. Tutlayt-a mazal tettwaru ar ass-a s ugemmay n tfinaɣ, maca, deg Nnijer ed Mali, llan wid ay tt-yettarun s ugemmay alatini. Tamaceɣt ssawalen-tt daɣen deg Libya akekd Burkina Faso, am wakken ay llan cwiṭ n Yimuhaɣ deg Nijirya d Ččad.
