Imeɣban  d ungal n Victor Hugo i d yeffɣen deg useggʷas n 1862. Deg uḍris a ameqqṛan n tsekla tafransist i d igelmen tudert igellilen n lqern wiss XIX di Paris d tmennaḍin nniḍen n Fransa, ameskar yelha d ugar d uwadem is Jean Valjean i yellan yettuḥasef s ukeṛfi. D ungal amazray, amestan, afelsafi, ideg llan daɣen wuktuyen n trumansit akked wid n Victor Hugo s umata ɣef ayen yerzan tumest n wemdan. Ungal a aṭṭaṣ
i d yessezgen i ssinima d tliẓri akked d umezgun.
Yenna Victor Hugo deg usissen n wungal-is  :
 « Skud mazal isuḍaf d wansayen ttilin d ssebba n temḥeqranit tamestant s jahennamat i d xellqen deg tlemmast n tɣerma,  d lmektub n Ṛebbi i rennun ssewɛaren tt s tẓegzegt n wemdan; skud ulac tifrat i tlata yi iɣeblan n lqern ideg nella: a
aɛfas n wergaz s tprulitarit, aḍeqqer n tmeṭṭut deg laẓ, d useḍɛef n wegrud s wuḍan ; skud mazal  taxennaqt tamstant tezmer ad tili di kra n tmennaḍin, neɣ ma nena-d s wudem wessiɛen ugar, ayakka txuṣṣ tmusni deg ddunit anda yeqwa leɣben, idlisen am wa ad yili kan wayen ideg ara inefɛen. » 1 
