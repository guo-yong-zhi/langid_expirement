Alɣem neɣ Alɣem aserɣin  d tawsit n iɣersiwen yeṭṭafaren tawacult n tleɣmatin deg tfesna n tsenfednin, Ar tura ur yittwassen uẓar neɣ tamurt taẓaṛant n welɣem maca llan imusnawen id yeqqaren d akken-it yekka-d seg tzunegzirt taserɣint
Ass-a, Tilmas timegrudin ttidirent deg usamar alemmas d Tefrikt ugafa d ugafa n Lhend 
Alɣem d aɣersiw yettusexdem s waṭas i yinig deg tniri ɣef anect-a llan wid is yessemman Aɣerrabu n tinri
Addud n uwtem n welɣem amawaṭ d win yettawṭen ar 1.8 m ar 2 m ma d azuk-is gar n 400 ar 600 kg, Ma d tiwetmin addud-is yettawaṭ gar n 1,7 m ar 1,9 m ma d azuk-is s ddaw n uwtem s 10% 
Alɣem yettwassen s yiri-ynes ɣezzifen yemmugen am uneccab, d yidmer-is aqlayan ukriz  d umeddis-is yellan sufell n uzagur-is yeččuren d tassemt dgi iy teffer učči i wakuden n ussar 
