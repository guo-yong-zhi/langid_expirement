Neǧma Tafat  d yiwet n tmedyazt n Ǧerǧer ittwassnen s yisem n Ǧamila Taferka deg yiseggasen izrin. Tebda asurif-is amenzu deg tira n yisefra aseggas 1999 s tedwilt n tmedyezt war tilas i d-yetttheggi yal ddurt umekfaḍu Muḥend Taferka deg usadrar n tmaziɣt brtv. 
Neǧma Tafat d yiwet n tmeṭṭut ifkan azal meqqren i usefru iččuren d leḥnana akked tayri zeddigen, tamedyezt-is d lɛinser n thuski af uya i tḥuza aṭas n yemdanen i d as-isellen di lawan-nni s ttawil n tiliẓri d umaṭṭaf n brtv.
Neǧma Tafat isem-is aḥeqqani Ǧamila Saɛad tlul di buɣni, deg yiwet n twacult isɛan sebɛa tullas am wakken hekkun di tmucuha tiqburin. Tessufeɣ-d sin yedlisen s tmaziɣt s yisem n Ǧamila Taferka  deg useggas 2006 ar tezrigin le savoir deg Tizi-wezzu, wis sin  deg useggas 2014 ar tezrigin tira di bgayet. 
Am wakken i d-tessufeɣ sin yedlisen imaynuten s tefransist  di 2016 akked  di 2017 ar tezrigin muse, sin yedlisen-agi ineggura d tisuqilin n kra deg wayen tura.
