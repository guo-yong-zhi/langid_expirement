רבי משולם זוסיא זצ"ל , פון אניפאלי, באקאנט אלס דער רבי ר' זושא.
דער רבי ר' זושא איז געבוירן  אין יאר ה'תס"ה, 1  צו זיין פאטער הרב אליעזר ליפמאן. און צו זיין מוטער מרת מירל. 2  רבי אליעזר ליפמאן איז געווען א רייכער מענטש ער האט פארמאגט אן ארענדע נעבן טיטשין, גאליציע, , דער רבי ר' זושא האט געזאגט אויף זיין פאטער ער איז געווען א "מרא דחושבנא". 2  אויף זיין מוטער האט דער רבי ר' זושא געזאגט, אז זי האט מיטאמאל נישט געקענט דאווענען פון א סידור, נאר ברכות זאגן האט זי געקענט. דערצו האט ער געזאגט אז אויף דעם ארט וואו זי האט געזאגט ברכות יעדן אינדערפרי, האט גערוט די שכינה הקדושה.
זיי האבן געהאט זיבן קינדער פון דעם איז באקאנט:
אויף די עלטערע יארן האבן זיי זיך געצויגן קיין טיטשין און ליגן דארט אויפן בית החיים. אויף דער מצבה איז ארויפגעקריצט:
פ"נ איש תם וישר האלוף התורני מו"ה ר' אליעזר ליפמאן ב"ר משה זצ"ל נפטר י"א אדר
די צוויי הייליגע ברידער דער רבי ר' זושא מיט דער רבי ר' אלימלך האבן זיך ארויסגעלאזט אפרעכטן גלות. זיי זענען געגאנגען פון שטאט צו שטאט, ביז גאר ווייטע ערטער.
אין זיין יוגנט האט  דער רבי ר' זושא געוואוינט אין פארשידענע פלעצער צווישן זיי אין אוסטראה, נאכהער האט ער זיך באזעצט אין האניפאלי.
דער רבי ר' זושא האט געלעבט לאנגע יארן, אומגעפעהר פינף און ניינציג יאר, אויפן ספר שו"ת מאיר נתיבים  איז דא אן הסכמה פונעם רבי ר' זושא, ווערט ער שוין דארט באטיטלט "הישיש". 
די לעצטע זיבן יאר פאר דער רבי ר' זושא איז נפטר געווארן, איז ער געלעגן אין בעט מיט שטארקע יסורים, ער האט אויף זיך אונטערגענומען צו ליידן יסורים לכפרת ישראל. 
רבי מאט'עלע טשערנאבילער פלעגט זאגן, אז דער רבי ר' זושא איז געווען, דער אמת'ער צדיק הדור, ער האט אויף זיך געטראגן דעם יאך פונעם גאנצן כלל ישראל. 
דער רבי ר' זושא איז נפטר געווארן ב' שבט ה'תק"ס, און ער ליגט אין אניפאלי נעבן זיין רבי'ן, דער רבי ר' בער פון מעזריטש, און נעבן זיין גיטרייען גוטן פריינד הרב יהודה ליב הכהן, דער פארפאסער פון ספר אור הגנוז.
אויף זיין מצבה איז געווען אויסגעקריצט:
פ"נ קדוש ה, אדמו"ר הרב החסיד המפורסם רשכבה"ג עובד ה מאהבה והשמח ביסורים ורבים השיב מעון כ"ש מו"ה רבי משולם זיסל ברא"ל זלה"ה שנת תק"ס ב' שבט
דער רבי ר' זושא'ס קינדער, פון זיין ערשטער פרוי:
פון זיין צווייטע פרוי מרת הענדל: 
דברי תורה פון רבי ר' זושא  איז צושפרייט אין פארשידענע ספרים, ספעציעל:
אברהם המלאך ·  אברהם פון קאליסק ·  אברהם חיים פון זלאטשאוו ·  אהרן הגדול פון קארלין ·  אלימלך פון ליזשענסק ·  ברוך מעזשביזשער ·  ברוך פון קאסאוו ·  גדליהו ראבינאוויטש פון ליניץ ·  זאב וואלף פון זשיטאמיר ·  זאב וואלף פון טשארנא-אוסטראה ·  חיים פון אמדורא ·  חיים טירער פון טשערנאוויץ ·  יהודה לייב פון פולנאה ·  יחיאל מיכל פון זלאטשאוו ·  יעקב יוסף פון אוסטראה ·  יעקב שמשון שעפעטיווקער ·  יצחק אייזיק פון קאריץ ·  לוי יצחק  פון בארדיטשוב ·  מנחם מענדל פון וויטעבסק ·  מנחם נחום טווערסקי פון טשערנאבל ·  משה פון פשעווארסק ·  משה חיים אפרים פון סדילקאוו ·  משולם זושא פון האניפאלי ·  משולם פייוויש העלער ·  עוזיאל מייזליש ·  פנחס הורוויץ ·  צבי הערש פון נאדווארנא ·  שלמה גאטליב ·  שלמה לוצקער ·  שמואל שמעלקא הורוויץ פון ניקלשבורג ·  שמעון שלמה פון סאוואראן ·  שניאור זלמן פון לאדי
