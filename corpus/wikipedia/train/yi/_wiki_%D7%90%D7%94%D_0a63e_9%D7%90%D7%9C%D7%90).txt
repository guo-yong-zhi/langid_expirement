רבי אהרן האלבערשטאם הי"ד  רב אין ביאלא-ביליץ.
רבי אהרן איז געבוירן אין צאנז אין יאר ה'תרכ"ה, צו זיין פאטער, הרב יוסף זאב האלבערשטאם, רב אין באכניא, א זון פון הרב דוד האלבערשטאם, דער קשאנאווער רב, א זון פון הרב חיים האלבערשטאם, דער דברי חיים. און צו זיין מוטער מרת צפורה א טאכטער פון הרב מנחם מענדל רובין פון גלאגאוו, , א זון פון הרב אשר ישעיה רובין פון ראפשיץ. 
פון קליינעהייט האט רבי אהרן געדארשט צו לערנען, ער איז געווען דאס ליבלינגס קינד פון זיין עלטער זיידן דער צאנזער רב וועלכער פלעגט אים שטענדיג פארהערן. דער צאנזער רב האט געזאגט פאר זיין פאטער דער קשאנאווער רב, דיין אייניקל האט א נשמה פון איינעם פון די גדולים פון פאר דריי הונדערט יאר.
אין עלטער פון דרייצען יאר האט רבי אהרן געענדיגט ש"ס. אין יאר ה'תרמ"ט איז ער געווארן רב אין ביאלא נעבען ביליץ.
רבי אהרן איז אומגעקומן אויף קידוש השם כ"ו סיון ה'תש"ב, הי"ד.
אין יאר ה'תרל"ט האט רבי אהרן געהייראט בזיווג ראשון מרת רבקה רחל א טאכטער פון הרב אלטער מאיר דוד הלוי ראטטענבערג, רבי פון וואלבראם, זי איז נפטר געווארן כ"ג ניסן ה'תרמ"א ביים געבורט פון איר זון:
בזיווג שני האט רבי אהרן געהייראט מרת דבורה א טאכטער פון הרב יהושע יצחק קליגער, רב אין גריידינג. זייערע קינדער:
