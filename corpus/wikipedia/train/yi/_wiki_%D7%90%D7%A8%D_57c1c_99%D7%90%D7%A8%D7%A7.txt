אראנדזש קאונטי איז א קאונטי אין די מיטל האדסאן ראיאן פון ניו יארק סטעיט פון די פאראייניגטע שטאטן.
דזשארדזש וואשינגטאן, דער ערשטער פרעזידענט פון די פאראייניגטע שטאטן, האט דא געוואוינט א שטיק צייט אין יאהר 1782.
די הויפט זיץ איז אין גושן.
אין 2010 איז די פאפולאציע געווען ביי 372,813.
זי איז געווען פון די ערשטע צוועלף קאונטי'ס געגרינדעט צו ווערן אין די ניו יארקער פראווינץ אין 1683.
עס האט דאן אריינגענומען די שטח וואו ס'איז היינט ראקלענד קאונטי, וועלכע האט זיך אפגעטיילט אין 1798.
די ערשטע ציבורישע געביידע איז אויפגעשטעלט געווארן אום 1703 און דע ערשטע געריכט הויז אין 1801. ביז דאן זענען די פונקציעס אנגעפירט געווארן דורך די דערנעבנדיגע קאונטי'ס.
די קאונטי האט א שטארקע רעפובליקאנער באזע. וואס איז מערקווירדיג איז די ליבעראלע ניו יארק.
אלע קאונטי עקזעקיוטיוו'ן ביז איצט, אויסער איינס, זענען געווען רעפובליקאנער. אזוי אויך די מאיאריטעט פון די לעגיסלאטור.
די קאונטי האט צוויי גרויסע שאַפּינג מאול'ס: גאלעריע אין מידעלטאון און די בארימטע גיגאנטישע וואודבערי קאמענ'ס אין מאנרא וואס איז א בארימטע אטראקציע ארט צו וואס מאסן קומען כסדר צו פארן פונדערווייטנס.
