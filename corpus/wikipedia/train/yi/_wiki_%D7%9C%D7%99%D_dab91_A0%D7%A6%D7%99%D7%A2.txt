לאקאציע פון ליווערפול סטריט אין צענטראל לאנדאן
ליווערפול סטריט , אויך באוואוסט ווי לאנדאן ליווערפול סטריט, איז א צענטראל־לאנדאן באן טערמינוס, א לאנדאנער אונטערגרונט סטאנציע אויף פיר אונטערגרונט ליניעס און א סטאנציע אויף דער עליזאבעט ליניע. די סטאנציע, וואס געפינט זיך אין דער סיטי פון לאנדאן,  איז אין טראוולקארט זאנע 1 און פארוואלטעט דורך נעצווערק באן.
די סטאנציע איז די דריטע מערסט באשעפטיגסטע אין לאנדאן , מיט 123 מיליאן פאסאזשירן א יאר.
די סטאנציע האט זיך געעפנט אין  1874 אנשטאט בישאפסגייט סטאנציע ווי די הויפט לאנדאנער סוף־סטאנציע פון דער גרויסאיסטערן באן.
מען האט געבויט ליווערפול סטריט סטאנציע צו זיין דער נייער וואָקזאַל פון דער גרויס-מזרחדיקער אייזנבאן  וואס האט באדינט נאריטש און קינגס לין.אריינגאנג צו אונטערגרונט סטאנציע פון הויפטליניע קאנקורס
ליווערפול סטריט אונטערגרונט סטאנציע ווערט באדינט דורך די האמערסמיט און סיטי, מעטראפאליטאן, צענטראלע און קרייז ליניעס און איז די זעקסט-באשעפטיקטסטע סטאנציע אויף דער לאנדאנער אונטערגרונט נעצווערק. 1  אויף דער האמערסמיט און סיטי ליניע איז זי צווישן אלדגייט מזרח און מורגייט סטאנציעס, אויף די מעטראפאליטאן און קרייז ליניעס צווישן אלדגייט און מורגייט און אויף דער צענטראלער ליניע צווישן באנק און בעטנאל גרין. אזוי ווי די אנדערע טיוב סטאנציעס וואס באדינעטן צענטראל־לאנדאנער וואקזאלן איז זי אין טראוולקארט זאנע 1. ס׳איז נישט פאראן קיין צוטריט פאר רעדלעך־שטולן צו די טיוב פעראנען, אחוץ די מזרחדיקע האמערסטמיט און סיטי, מעטראפאליטאן און קרייז ליניעס, וואס האבן א ראַמפע צום פעראן. 2 
