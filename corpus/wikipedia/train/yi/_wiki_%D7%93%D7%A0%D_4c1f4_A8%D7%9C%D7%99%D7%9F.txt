דניאל מאַרלין  איז אַן אַמעריקאַנער ייִדישער דיכטער  און קינסטלער.
דניאל מאַרלין איז געבוירן געוואָרן אין ברוקלין, אויסגעוואַקסן אין ניו-יאָרק. מיט לידער אויף יידיש האָט ער דעביוטירט אין 1981 אויף די שפּאַלטן פונעם לאָס-אַנדזשעלעסער ליטעראַרישן זשורנאַל "חשבון". אַ וויכטיקע ראָליע אין דניאל מאַרלינס קומען צו דער שאַפונג אויף דער יידישער שפּראַך האָט געשפּילט מלכּה חפץ-טוזמאַן. אַ געוויסע צײַט האָט דער דיכטער געלעבט אין יאַפּאַן. איצט וווינט ער אין בערקלי, קאַליפאָרניע, ווו ער פאַרנעמט זיך צווישן אַנדערס מיט אונטעריכטן יידיש.
