ישראל דוד ווייס איז דער אפיציעהלער ווארט-זאגער פון דער אנטי ציוניסטישע נטורי קרתא פראקציע בית יהודי וואס איז אונטער דער פיהרערשאפט פון הרב משה בער בעק אין דער שטאט מאנסי, ניו יארק.
זייענדיג א טאלאנטפולער רעהדנער, ווי אויך צוליב וואס ער קען א געשליפענעם ענגליש, טרעהט ער אלעמאל אויף פאר די מעדיע, און אזוי אויך ביי קאנפערענצן און דעמאנסטראציעס, און ראליס, און קאנווענשן'ס א.ד.ג.
ער ערשיינט אינעם פילם רעליגיעזלאז וואו ער האט אן אינטערוויו מיט ביל מאהר.
אין דעצעמבער 2006 איז ער מיט אנדערע נטורי קרתא מיטגלידער געפארן קיין איראן זיך צו באטייליגן אין א קאנפערענץ צו באהאנדלען דעם חורבן אייראפע, ער איז געקומען דערפאר אונטער שטארקן קריטיק פון מערסטע יודן איבער די וועלט.
ער האט זיך פארטיידיגט אז ער איז געפארן כדי צו רעפרעזענטירן די יודן וועלכע זענען אומגעקומען אינעם קריג.
