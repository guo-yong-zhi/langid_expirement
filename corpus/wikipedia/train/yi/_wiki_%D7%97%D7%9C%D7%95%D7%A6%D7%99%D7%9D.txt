חלוצים איז דער נאמען פון די ערשטע גרופע מענטשן וואס גרינדט א נייע באזעצונג. דער נאמען שטאמט פון די תורה: "ועבר לכם כל חלוץ את הירדן לפני ה'...ונכבשה הארץ".
דאס ווארט "חלוצים" איז בעיקר באקאנט ביי די ערשטע ציונים וואס האבן עמיגרירט קיין ארץ ישראל פון ביי דער ענדע פון דעם 19טן יארהונדערט, בשעת דער ערשטער עליה, כדי צו אויפבויען א יידישע מדינה. זיי האבן אויפגעבויעט שטעטלעך מיט קיבוצים און געארבעט בעיקר מיט לאנדווירטשאפט.
