די נארדערן ליניע איז א ליניע אין דעם לאנדאנער אונטערגרונט, און זיין קאליר אויף דער אונטערגרונט מאפע איז שווארץ. די ליניע איז די צווייט־מערסטע פארנומענע אין דער אונטערגרונט סיסטעם, מיט ארום 252,310,000 פארער א-יאר. 
די ליניע האט צוויי רוטעס אדורך לאנדאן פון צפון צום דרום, און געפינט זיך מערסט אונטער דער ערד. פון 52 סטאנציעס, זענען 38 אונטער דער ערד. מען האט געעפנט א פארלענגערונג פונעם טשארינג קראס צווייג פון קענינגטאן קיין באטערסי אום 20סטן סעפטעמבער 2021, אזוי האט די ליניע א צווייטן דרום־צווייג.
106 באנען פארן אויף דער נארדערן ליניע.
די נארדערן ליניע האט זיך אנטוויקלט פון צוויי באן פירמעס: סיטי און דרום לאנדאן באן  און די טשארינג קראס, יוסטאן און האמפסטעד באן , באקאנט מיטן נאמען "האמפסטעד טיוב". 
די "סיטי און דרום לאנדאן באן'" איז די ערשטע טיפער ניווא אונטערגרונט ליניע, געבויט אונטער דער אויפזיכט פון דזשיימס הענרי גרעטהעד, וואס איז אויך געווען פאראנטווארטלעך, מיט פיטער וו. בארלא  פארן טאוער סובוועג. די ליניע איז געווען די ערשטע פון די לאנדאנער אונטערגרונט ליניעס געבויט מיט דורכבויערן טיף אונטער דער ערד און אויך די ערשטע אפערירט דורך עלעקטריע. די ליניע האט געעפנט אין 1890 פון סטאקוועל ביז קינג וויליאם גאס . די סטאנציע איז נישט געווען גוט פלאצירט און אין 1900 האט מען געעפנט א נייע רוטע קיין מורגייט אדורך באנק.
אין די נישט־שפיץ שעה׳ן פארן:
אינגאנצן פארן 4 באנען א שעה צווישן מיל היל איסט און פינטשלי צענטראל, 16 באנען א שעה צווישן היי בארנעט און פינטשלי צענטראל, 5 באנען א שעה צווישן קענינגטאן און באטערסי קראפטסטאנציע, און 20 באנען א שעה אויף אלע אנדערע טיילן פון דער נארדערן ליניע.
אין דעצעמבער 2016 האט אנגעהויבן אויף דער נארדערן ליניע די נאכט טיוב באדינונג. יעדע פרייטיק צו נאכט און שבתע־נאכט פארן די באנען א גאנצע נאכט; דורכשניטלעך פארט א באן יעדע 8 מינוט צווישן מארדן און קאמדן טאן אויף דער טשארינג קראס צווייג, און בערך יעדע 15 מינוט פון קאמדן טאן צו היי בארנעט/עדזשווער. ביז יולי 2017 שטעלן די נאכט טיוב באנען נישט אפ ביי טשארינג קראס.
היי בארנעט • טאטערידזש און וועטסטאן • וואודסייד פארק • וועסט פינטשלי • מיל היל איסט • פינטשלי צענטראל • מזרח פינטשלי • הייגעט • ארטשוויי • טאפנעל פארק • קענטיש טאן  • קאמדן טאן
בעלסייז פארק • בערנט אק • ברענט קראס • גאלדערס גרין • האמפסטעד • הענדאן צענטראל • טשאלק פארם • עדזשווער • קאלינדייל • קאמדן טאן
מארנינגטאן קרעסנט • יוסטאן   • ווארען סטריט • גודזש סטריט •טאטנהאם קארט ראד • לעסטער סקווער • טשארינג קראס • עמבאנקמענט • וואטערלו  • קענינגטאן
יוסטאן   •  קינגס קראס סט פאנקראס  • ענדזשל • אלד סטריט   • מורגייט  • באנק  •  לאנדאן ברידזש  • בארא • עלעפאנט און קאסל 
קענינגטאן • אוואל • סטאקוועל • קלאפהאם נארד • קלאפהאם קאמאן • קלאפהאם דרום • באַלהאַם  • טוטינג בעק • טוטינג בראדוויי • קאליערס וואוד • דרום ווימבלדאן • מארדן
קענינגטאן • ניין עלמס • באטערסי קראפטסטאנציע
