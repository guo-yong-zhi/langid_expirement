פאמיליע־נאמען אדער משפחה־נאמען איז דער טייל פון א מענטשנס נאמען וואס באצייכנט צו וועלכער פאמיליע געהערט ער. היינטיגע טעג איז זייער פארשפרייט דאס באניץ פון פאמיליע־נעמען אינערהאלב פיל קולטורן און געזעלשאפטן אין דער וועלט, אויבוואויל האט יעדע קולטור אירע אייגענע כללים וויאזוי מען באשטימט און וויאזוי מען ניצט דעם פאמיליע־נאמען. געוויינטלעך טוט דער פאמיליע־נאמען נישט באדייטן אויסדריקלעך א געוויסע משפחה־שאפט אדער פאך , נאר יעדער איינער קען אויסקלויבן ווען ער וויל וואס פארא פאמיליע־נאמען. 
אין לענדער פון אייראפע, צפון אמעריקע אין דרום אמעריקע  איז דער פאמיליע־נאמען דער לעצטער טייל פון דעם נאמען פון א מענטש. אין א סך לענדער אין אזיע און אין אפריקע  שרייבט מען דעם פאמיליע־נאמען צוערשט.
דער פאמיליע־נאמען פון א מענטש גייט אריבער פונעם פאטער צו די קינדער; טאמער מען דערקענט נישט דעם פאטער, אדער אין א פאל וואו די עלטערן זענען נישט פארהייראט, נעמט דאס קינד זיין מוטער׳ס פאמיליע־נאמען. 
אין א סך לענדער ווען א פרוי האט חתונה טוט זי בייטן איר פאמיליע־נאמען אויף איר מאנ׳ס פאמיליע־נאמען. אין אנדערע לענדער לייגט זי צו איר מאנ׳ס נאמען צו איר אייגענעם נאמען.
ס'דא באוואוסטע פאמיליע נעמען, וואס שטעלן מיט זיך פאר  עפעס מער ווי סתם א לעצטער נאמען.
צום ביישפיל, די נעמען ראפאפארט, שפירא, הורוויץ, מרגלית, זענען נעמען וואס איז אנגענומען אלץ איין גרויסע משפחה, וואס זייער ייחוס ציהט זיך זייער קלאר און באקאנט. די ראפאפארטס זענען כהנים, שפירא און הורוויץ - לויים, און מרגלית ישראלים. אזוי אויך די לאנדא משפחה איז מערסטנס מאל לויים.
ס'דא פאמיליע נעמען וואס זענען נישטא נאך א משפחה מיט דעם נאמען - אז זיי זאלן נישט האבן קיין פארבינדונג אין אפשטאם, נאר ס'איז די זעלבע גרויסע משפחה. צום ביישפיל 'געשטעטנער' איז איין גרויסע משפחה. 'שלאס' איז איין פאמיליע.
