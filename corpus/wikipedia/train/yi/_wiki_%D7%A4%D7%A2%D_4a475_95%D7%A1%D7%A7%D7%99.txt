פעטער איליטש טשייקאווסקי  איז געווען א רוסישער קאמפאזיטאר פון דער ראמאנטישער תקופה. פון זיינע מערסטע באקאנטע ווערק זענען די 1812 אוווערטור און דער באלעט "שוואן אזערע" און "קנאַקניסל". ער האט פארפאסט 11 אפערעס. ער איז ברייט אנערקענט ווי דער גרעסטער קאמפאזיטאר פון באלעטן.
טשייקאווסקי איז געווארן באאיינפלוסט פון די פאריזער קאמפאזיטארן ווי ביזע און אפנבאך.
טשייקאווסקי׳ס פֿאטער איז געווען אן אוקראינער, א מינעריי אינזשעניר. זיין מוטער׳ס זיידע איז געווען א פֿראנצויז וואס האט זיך געצויגן אין רוסלאנד. ווען טשייקאווסקי איז געווען אלט פֿינף יאָר האט ער אנגעהויבן לערנען שפילן פיאנע, און עס האט נישט לאנג געדויערט ביז ער האט געשפילט בעסער ווי זיין לערער.
