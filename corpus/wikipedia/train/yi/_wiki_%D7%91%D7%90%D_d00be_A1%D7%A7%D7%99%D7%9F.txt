באַווא ״בארבארא״ עלעפאנט-רייסקין  איז געווען א מחנכת, א לעקטאר  אינעם תל אָביב אוניווערסיטעט, אַ פאָעט , א מאָלער, און שרײַבער פון קינדער-ביכער און לערנביכער.
באווע איז געבוירן געוואָרן אין דער שטאט מונקאטש, טשעכאסלאוואקיי , צו איר פאטער הרב חיים יוסף מאיר עלעפאנט, און איר מוטער מרת שרה . איר פאטער איז געווען א רב, מגיד שיעור,  1  משולח פאר ישיבות, זשורנאליסט און חרדיש-ציוניסטישער אקטיוויסט. איר מוטער, שרה, איז געווען אַן אשת-חיל, א געשעפטס פרוי, און א מונקאטשער חסידעסטע. אין זומער פון 1936 האט איר פאמיליע זיך געצויגן קיין אדא, סערביע, און ביים אויסבראך פון דער צווייטער וועלט מלחמה אין 1939 -  קיין אמריקע.  2 . 
אונטערוועגס צו אמעריקע, זענען זיי געבליבן אין ענגלאַנד פֿאַר עטלעכע חדשים;  אין ליווערפול, איז זי געפאלן שלאָפנדיק אויף א טשעמאָדאַן, און איז געווארן פאָטאָגראַפירט דורך דזשאן אלבאק .  דאס "פֿאָטאָ פֿון א פליט" איז געווען געדרוקט אין צייטונגען אין ענגלאנד און אויך ייִדישע צייטונגען אין אמעריקע.  3  
אין תש"יד איז זי געווען א קינדערגארטן לערערין אין עש"י , און האט באגעגנט מיט איר צוקונפטיגן מאן, דער מנהל. אין תשי"ז האט זי פארהייראט הרב מרדכי רייסקין.  זיי האבן געהאט אכט קינדער.  
אין די שפעט 1960ער יאָרן האט זי באקומען איר דאקטאראט אין פסיכאלאגיע,  4  פון ניו-יארק אוניווערסיטעט. אירע אנדערע אקאדעמישער תארים זיינען געווען אין געשיכטע, קונסט , חינוך און יידישקייט.   
אין תשל"ד האט זי געמאכט עליה און געקומען וווינען אין ישראל, און דארט איז געווען א דאצענט אויף ענגלישער ליטעראטור אינעם תל אָביב אוניווערסיטעט,  5  פאר מער פון 20 יאר. זי האט פארעפנטלעכט צוויי לערנביכער אין דעם אוניווערסיטעט. 
