רעדינג סטאנציע פון דער לופט
רעדינג באן סטאנציע  איז א הויפט טראנספארט קנופ אין רעדינג, בארקשיר, ענגלאנד. זי געפינט זיך אויפן צפון עק  פון דעם שטאט־צענטער, נאענט צום הויפט פארקויף און האנדל געגנטן  און דעם טייך טעמז, 58 ק״מ  פון לאנדאן פאדינגטאן.
רעדינג איז די ניינט־באשעפטטיגסטע סטאנציע אין דעם פאראייניגטן קעניגרייך אינדרויסן פון לאנדאן, 1  און די צווייט־באשעפטיגסטע איבערבייט סטאנציע אינדרויסן פון לאנדאן, מיט איבער 3.8 מיליאן פאסאזשירן וואס בייטן באנען אין דער סטאנציע אין א יאר. 2 
רעדינג איז איינע פון 19 סטאנציעס פארוואלטעט דורך נעצווערק באן. פֿיר באן אפערירן פירמעס באדינען די סטאנציע: גרויס-מערבדיקע אייזנבאן, קראסקאנטרי, דרום-מערבדיקע אייזנבאן און די עליזאבעט ליניע. 3 
די ערשטע רעדינג סטאנציע האט געעפנט דעם 30סטן מערץ 1840 ווי די צייטווייליגע סוף־סטאנציע פון דער גרויס-מערבדיגער באן , ביז מען האט פארלענגערט די ליניע קיין בריסטאל אין 1841.
אין אפריל 2014 האט נעצווערק באן איבערגענומען די פארוואלטונג פון דער סטאנציע פון ערשטע גרויס־מערבדיק.
די סטאנציע שפילט א שליסל ראלע אין באדינען די גרויס־מערבדיקער הויפטליניע, די ליניע וואס גייט ארויס מערב פון לאנדאן פאדינגטאן סטאנציע קיין רעדינג. מערב פון רעדינג סטאנציע, שפאלט זיך די ליניע אין צוויי צווייגן, וואס באדינען א רייע געמיינדעס אין מערב און דרום־מערב ענגלאנד און ווייטער קיין דרום וויילס.
די באדינונג אויף דער עליזאבעט ליניע אפערירט קיין עבי וואוד, אפשטעלנדיק רוב סטאנציעס ביז אילינג בראדוויי. זונטיג פארמיטאג און זונטיק ביינאכט פארן די באנען נאר קיין לאנדאן פאדינגטאן.
באן צייטן און סטאנציע אינפארמאציע פון נאציאנאלע באן פאר רעדינג באן סטאנציע.
