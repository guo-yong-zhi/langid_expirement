הרב ישכר דוב רוקח  איז אן עסקן און דער עלטסטער זון פון רבי יהושע רוקח, דער מאכניווקא-בעלזא רבי פון בני ברק.
רבי ישכר דוב איז געבוירן געווארן אין כ"ג חשוון תשל"ג צו זיינע עלטערן רבי יהושע רוקח, דער היינטיגער מאכניווקע־בעלזער רבי פון בני ברק, און מרת חיה גיטל, טאכטער פון רבי שלום מיכאלאוויטש פון בראדוויל. ער הייסט נאך זיין עלטער-עלטער-זיידע רבי ישכר דוב רוקח, וועלכער איז געווען מער באקאנט צווישן די בעלזער חסידים מיט'ן נאמען "דער פריערדיגער רב". אין זיין קינדהייט האט ער געלערנט אין דעם בעלזער חדר אין בני ברק, און אלס בחור האט ער געלערנט אין דער בעלזער ישיבה קטנה וואס געפינט זיך אין לאנדאן, און נאכהער אין דער ישיבה פון הרב אטיק אין ירושלים.
י"ח מנחם-אב ה'תשנ"א, האט ער געהייראט זיין ווייב מרת שרה לאה, טאכטער פון רבי אברהם לעמבערגער, דער פריערדיגער מאקאווער רב אין בני ברק. דאס פארפאלק האט צוזאמען פערצן קינדער. צו דער חתונה וואס איז געפייערט געווארן אויף א ברייטן פארנעם, און וואס איז פארגעקומען אין דעם "מודיעין" חתונה זאל אין רמת גן, איז דער בעלזער רב, רבי ישכר דוב רוקח געקומען צו פארן, ווי אויך צו א שבע ברכות וואס איז אפגעראכטן געווארן אין דער מאכניווקע־בעלזער ישיבה אויף השל"ה גאס, אין בני ברק.
רבי ישכר דוב קאמבינירט צוזאמען אין זיין פערזענליכקייט תורה און וואוילטעטיגקייטן. ער איז באקאנט אלס א מרביץ תורה שוין יארן לאנג און לערנט פאר שיעורים. צווישן די אנדערע לערנט ער פאר שיעורים אין מאקאווער בית מדרש אין בני ברק. איין אויפפאלענדע אקטיוויטעט פון אומצאליגע, איז געוועזען די גרינדונג און גרונטליכע אויפשטעלונג פונעם חסד באטריב "עזרת נישואין" וואס געהערט צום מאכניווקע־בעלזא חסידות. עס קלאפן אן כסדר אויף זיין שטוב'ס טיר צעבראכענע מיטגעמאכט מענטשען מיט פארשידענע שוועריגקייטן, סיי רוחניות'דיגע און סיי מאטעריאלישע, צו וועלכע ער העלפט מיט אן אויסטערלישער מסירות נפש און געטריישאפט. די טיר איז אייביג אפן, און אום שבת קודש ס'קומען צו אים פילע געסט, וועלכע ער דערנערט און פויעט. ער געבט אויך באהאלטענערהייט גרויסע געלטער פאר נויטבאדערפטיגע.
אין מאכניווקא בעלזא ווערט ער אויסגערעכנט אלס "דער קראפט וואס רודערט אויף דאס מאכניווקא בעלזא חסידות אין די לעצטע יארן. געלעגנטליך, פירט ער דורך אויך פארשידענע מגביות און צדקה פאראנשטאלטונגען אין נוץ פון דער מוסדות מיט אן אויסערגעווענליכער איבערגעגעבנקייט.
