עֶגְלוֹן איז דער נאמען פון א מלך פון מואב וואס ווערט דערמאטנ אין תנ"ך אין ספר שופטים, פרק ג'.
עגלון האט געמאכט א בונד מיט עמלק און עמון  1  כדי איבערהערשן אויף  שטחים אין די מזרח און מערב זייטן פונעם טייך ירדן, און אויך טיילן פון דעם שטח פון שבט בנימין. עגלון האט פארשקלאפט די בני ישראל פאר 18 יאר  2 , ביז אהוד בן גרא האט אנגעפירט א רעוואלוציע קעגן אים, און האט באוויזן צו הרגענען אים מיט כיטרע ניצנדיק א טאפלשארפן שווערד.
לויט חז"ל‏‏ איז עגלון מלך מואב געווען דער פאטער אדער זיידע פון רות‏‏  3 , צוליב דעם וואס ער איז אויפגעשטאנען פון זיין טראן ווען אהוד בן גרא האט גערעדט צו "דבר א-להים אליך המלך" , און מיט דעם וואס ער האט געערט דעם אייבישטן, האט ער זוכה געווען אז זיין זון זאל זיין זיין נאכפאלגער אויפן טראן  4  און פון אים איז ארויסגעקומען רות המואביה  און דוד המלך.
