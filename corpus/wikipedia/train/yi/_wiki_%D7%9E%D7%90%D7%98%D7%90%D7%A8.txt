א מאטאר איז א מאשין וואס פראדוצירט א באוועגונג דורך ענערגיע פון א געוויסער אריינגעבונג דערין. די ענערגיע קען קומען פון פארשידענע מקורות, ווי היץ, עלעקטריע, קאמפרימירטע לופט און עלאסטישע ענערגיע.
א היץ מאטאר, ווי למשל דער אינעווייניק-פארברענונג מאטאר, ברענט א ברענשטאף צו שאפן היץ וואס טוט ארבעט. אן עלקעטרישער מאטאר פארוואנדלט עלעקטרישע ענערגיע אין מעכאנישער באוועגונג. א פנעוומאטישער מאטאר ניצט קאמפרימירטע לופט און א געווערק־מאטאר  ניצט עלאסטישע ענערגיע. היינט ארבעטן רוב אויטאס דורך אן אינעווייניק-פארברענונג מאטאר.
אינזשענירן געבן זיך אפ מיט ענזשינס. 
דער גרעסטער אינעווייניק-פארברענונג מאטאר וואס מ׳האט נארווען געבויט איז דער ווערצילע־סולצער RTA96-C, א 14-צילינדער, 2-סטראק דיזל־מאטאר געשאפן פאר דער עמא מערסק, וואס איז געווען די גרעסטע קאנטיינער־שיף אין דער וועלט ווען מען האט זי אראפגלאזן אין וואסער אין 2006. דער דאזיקער מאטאר האט א מאסע פון 2,300 טאנען, און ווען ער ארבעט מיט 102 רעוואלוציעס א מינוט  פראדוצירט מער ווי  80 MW, און קען ניצן ביז 250 טאנען ברענשטאף אין א טאג.
