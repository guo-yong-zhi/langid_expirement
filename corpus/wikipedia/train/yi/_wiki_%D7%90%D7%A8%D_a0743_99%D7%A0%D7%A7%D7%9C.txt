רבי אריה לייב פֿינקל  איז געווען דער ראש ישיבה פון דער מירער ישיבה אין בראכפעלד, א מיטגליד אין דער מועצת גדולי התורה פון דגל התורה און א מיטגליד אינעם פרעזידיום פונעם ועד הישיבות. ער האט שטענדיג געהאט א שמייכל אויפן פנים.
ער איז געבוירן געווארן אין ארץ ישראל צו זיין פאטער רבי חיים זאב פינקל , וואס איז שפעטער געווארן משגיח אין דער מירער ישיבה, און זיין מוטער לאה , א שטיף־טאכטער פון הרב יוסף חיים זאנענפעלד, רב פון ירושלים. ער האט געלערנט אין דער היכל התלמוד ישיבה אין תל-אביב. נאך זיין בר-מצוה האט ער געלערנט אין דער פאנאוועזשער ישיבה, פון די ערשטע תלמידים. ער האט געלערנט בחברותא מיט בערל פאווארסקי . אין תש״ו איז זיין מוטער נפטר געווארן און ער איז געבליבן א יתום.
אין אלול תשי״ג האט ער געהייראט אסתר גיטל, טאכטער פון הרב שמואל אהרן יודעלעוויטש.
נאך דער חתונה האט ער געלערנט אין מיר, און ענדלעך האט מען אים באשטימט א מגיד שיעור  און משגיח .
צענדליגע יארן איז ער געווען דער בעל מוסף ימים נוראים אין מיר.
אין אלול תש"ס האט מיר אויפגעשטעלט א פיליאל אין בראכפעלד, מודיעין עילית און ער איז געווארן דער ראש ישיבה דארט.
אין תשע"ב האט מען אים באשטימט צו דינען ווי א מיטגליד אין דער מועצת גדולי התורה פון דגל התורה.
ער איז נפטר געווארן ו׳ אב תשע"ו און מען האט אים באערדיגט אין הר המנוחות לעבן די מירער ראשי ישיבות רבי רפאל שמואלעוויטש און רבי אליהו ברוך פינקל.
ביים סוף פון דער שבעה האט מען אים מספיד געווען אין דער מירער ישיבה די רבנים: הרב משה שפירא, הרב דוד כהן, ראש ישיבה פון חברון, און זיין זון ר' נתן צבי.
די קינדער פון רבי אריה און זיין ווייב אסתר גיטל זענען:
זיין ברודער, הרב משה פינקל, איז געווען א מגיד שיעור אין דער מירער ישיבה.
