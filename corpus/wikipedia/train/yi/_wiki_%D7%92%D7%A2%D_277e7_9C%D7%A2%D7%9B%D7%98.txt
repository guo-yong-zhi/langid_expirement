געשלעכט אדער מין איז א באגריף אין ביאלאגיע וואס שילדערט א באשעפעניש ווי א זכר אדער א נקיבה. דער באגריף איז פאראן סיי ביי בעלי חיים סיי ביי פלאנצן. דער זרע פון א בעל חי אדער דער בלומענשטויב פון א פלאנץ קומט פונעם זכר; די נקיבה פראדוצירט אן אייעלע. רעפראדוקציע פאדערט א זכר מיט א נקיבה פון דעם זעלבן זגאל.
די קינדער ירשנען גענעס פון ביידע עלטערן. 1 
אויך זענען פאראן בעלי חיים וואס רעפראדוצירן אן א זכר מיט א נקיבה.
ביי מענטשן און זויגערס טראגט א זכר אן  X און א Y כראמאזאם , אבער א נקיבה טראגט צוויי  X כראמאזאמען , וואס איז א טייל פון דער   XY סיסטעם. עס זענען פאראן אויך אנדערע געשלעכט סיסטעמען, ווי למשל די ZW סיסטעם אין פויגלען און די X0 סיסטעם אין אינסעקטן. 2 
