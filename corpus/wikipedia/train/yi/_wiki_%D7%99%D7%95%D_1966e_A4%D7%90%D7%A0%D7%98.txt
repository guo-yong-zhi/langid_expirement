רבי חיים יוסף מאיר עלעפאנט  איז געווען א רב, מגיד שיעור, משולח פאר ישיבות, זשורנאליסט, חרדיש-ציוניסטישער אקטיוויסט, און דער גרינדער פון "ברית ישורון" אין מונקאטש.
יוסף מאיר עלעפאנט איז געבוירן געוואָרן אינעם שטעטל אויבער ווישעווע אין רומעניע, צו זיין פאטער הרב דב בעריש עלעפאנט, און זיין מוטער מרת באבא . ער איז אויפגעוואַקסן אין א חסידישער סביבה.  
אלס בחור פלעגט ער לערנען אין דער ישיבה אין סיגעט און דערנאָכדעם – אין פרעשבורג.  
אין  1920 האט ער פארהייראט זיין פרוי, שרה ניימאן פון קליטשאנעף, טאכטער פון מונקאטשער חסידים. די חתונה איז פארגעקומען אין איראסוויגעף . זיי האבן געהאט 4 קינדער. 
זינט אָנהייב פון די 1920ער יאָרן ער איז געווען א ציוניסטישער אקטיוויסט; ערשט האט ער געהערט צו מזרחי  1  און שפעטער צו די רעוויזיאניסטן.
אין דער צווייטער העלפט פון די 1920ער יאָרן האָט יוסף-מאיר אָנגעהויבן שרײַבן אין יידשע צייטונגען אלס זשורנאליסט, אין "דער פאקל", "דער קאנטשיק" און "דאס יידישע ווארט", אין קאשוי, טשעכאסלאוואקיי.  2 
אין די אנהייב 1930ער יארן ער האט געגרינדעט אין מונקאַטש די רעליגיעז-ציוניסטישע יוגנט באוועגונג "ברית ישורון" . 
אין 1934 האט ער געגרינדעט "באנק עמל" מיט ד"ר א' ראבינאוויטש פון פראג ד"ר י' האפמאן פון ריגא.  3 
אין זומער פון 1936 האט זיין פאמיליע זיך געצויגן קיין אדא, סערביע, און אין 1939 -  קיין אמריקע,  ביים אויסבראך פון דער צווייטער וועלט מלחמה.  4 
אין 1940, איז זשאַבאָטינסקי געקומען צו די פאראייניגטע שטאטן, און ער האָט געגעבן אַ רעדע אין סענטראַל פארק, און דעמאָלט האט ר' יוסף עלעפאַנט אויך געגעבן אן עמאָציאָנעלע רעדע.  נישט לאנג נאכדעם איז זשאבאטינסקי פלוצלינג געשטארבן.    
בשעת דער צווייטער וועלט קריג, האט ר' יוסף עלעפאנט באגעגנט עטלעכע פּאָליטישע פירער און פארלאנגט אַז זיי זאָלן העלפן די יידן פון אייראָפּע, אבער אָן הצלחה. זיינע ברידער לייזער און מענדל, און זיין שוועסטער מרים , זיינען געהרגעט געווארן דורך די נאציס, צוזאמען מיט טייל פון זייערע משפחות. זיינע ברידער שלום און הערשל האבן איבערלעבט די מלחמה. זיין שווער און שוויגער זענען אומגעקומען אין אוישוויץ,  5   צוזאמען מיט רוב פון זייערע קינדסקינדער.  
אין 1963 האט ער געמאכט עליה, און געקומען וווינען אין ישראל,  6  און דארט איז געווען א מגיד שיעור אין בני ברק.  7 
עלעפאנט איז נפטר געווארן אין 1976, און ער ליגט אינעם פאנעוועזשער בית עולם אין בני ברק.  8 
זיין טאכטער איז בארבארא רייסקין.
 א קינסטלעריש־אויסגעארבעטע זילבערנע-פושקע פארן אתרוג, געשאַפֿן דורך רבי חיים-יוסף-מאיר עלעפאנט
א קינסטלעריש־אויסגעארבעטע זילבער שבת לייכטער, געשאַפֿן דורך רבי חיים-יוסף-מאיר עלעפאנט, אָנהייב פון די 1950ער יאָרן
א זילבערנע בלימל, א בשמים האלטער, געשאַפֿן דורך רבי חיים-יוסף-מאיר עלעפאנט,  אָנהייב פון די 1950ער יאָרן
