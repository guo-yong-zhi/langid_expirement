טיטראַציע אָדער טיטרירונג  איז אַ שיטה אין אנאליטישער כעמיע מיט וואָס מען קען מעסטן דעם כמות פֿון אַ פּרעפּאַראַט אָדער אַן עלעמענט אין א כעמישער מישונג.
￼￼מען איז מוסיף א מאסצעפירונג  פון א בירעטע  צו דער פראבעצעפירונג כדי צו לאזן א כעמישע רעאקציע פארצוקומען. אז די מאסצעפירונג און די פראבעצעפירונג זענען ביידע בלאס ניצט מען אפט אן אינדיקאטאר. דאס פארענדערט די פארב פון דער צעפירונג. די דאזיגע פארב וועט געענדערט אז די רעאקציע דערלאנגט דעם סוף. מען ווייסט די קאנצענטראציע פון דער מאסצעפירונג אבער נישט פון דער פראבעצעפירונג.
א ביישפיל פון ווען מען קען אפשר ניצן די דאזיגע שיטה איז ווען מען דעם אלקאליאינהאלט  אלס נאטריומאקסיד  אין נאטריומסיליקאט  מעסט. מען איז מוסיף א באוווסטעם כמות פון Na2SiO3 אין א בעכערגלאז און איז מוסיף עפעס וואסער דערצו. מען איז מוסיף עפעס מעטילאראנזש  כדי צו געבן דער צעפירונג א געלע פארב. דאן איז מען מוסיף שוועבלזייערס , מיט א באוווסטער קאנצענטראציע, אלס די מאסצעפירונג צו דער פראבעצעפירונג ביז די פארב בלייבט אראנזש.
￼￼מען קען אויך למשל אלומיניום אלס +Al3 אין א פרעפאראט פון פאליאלומיניומכלאריד  מעסטן אז מען איז מוסיף א באוווסטעם כמות פון PAC אין א בעכערגלאס. מען איז מוסיף וואסער און זייערס צו דעם בעכערגלאס. מען איז מוסיף א באוווסטעם כמות פֿון טראנס-ציקלאהעקסאן-1,2-דיניטרילאטעטראעסיקזייערס  מיט א באוווסטער קאנצענטראציע. דאס איז די רעאגענצצעפירונג אין דער דאזיגער רעאקציע. מען איז מוסיף עפעס קסילענאלאראנזש  צעפירונג וואס גיט דער פראבעצעפירונג א ליכטיקע געלע פארב. מען איז מוסיף עפעס העקסאמעטילענטעטראמין  כדי צו ברענגען דעם פ.ה.-ווערט  צו בערך 5. דאן איז מען מוסיף צינקסולפאט , מיט א באוווסטער קאנצענטראציע, אלס די מאסצעפירונג צו דער פראבעצעפירונג ביז די פארב בלייבט לילא און גייט נישט צוריק צו געל. די CDTA האט א רעאקציע מיט די +Al3 יאנען אין דער פראבעצעפירונג אבער עפעס CDTA בלייבט וואס האט נישט געהאט א רעאקציע. די +Zn2 יאנען פון דעם ZnSO4 האבן א רעאקציע מיט דער געבליבנער CDTA. אז מען ווייסט וויפיל ZnSO4 מען איז מוסיף קען מען דעם כמות פון אלומיניום אין דער פראבעצעפירונג געפינען. דאס איז א ביישפיל פון א ריקטיטראציע  ווייל די מאסצעפירונג מיט דער אומרעאגירטער רעאגענצצעפירונג רעאגירט און נישט מיט דעם PAC.￼
עס זענען פאראן עטלעכע זגאלן פון טיטראַציעס וואס זענען נוגע ספעציפישע כעמישע עלעמענטן ווי צום ביישפיל ארגענטאמעטריע , וואס הייסט אז די פראבעצעפירונג האט זילבער אטאמען אדער יאנען. נאך א ביישפיל איז כלארימעטריע , וואס הייסט אז די פראבעצעפירונג האט כלאר אטאמען אדער יאנען. א גוטעס ביישפיל פון די דאזיגע צוויי זגאלן איז אז מען מעסט דעם גראד פון כלאריד אין וואסער. מען איז מוסיף א באוווסטעם כמות פון וואסער און עפעס זאלפעטערזייערס , א באוווסטעם כמות פון זילבערניטראט , מיט א באוווסטער קאנצענטראציע צו אן ערלענמייערקאלבען . מען איז מוסיף עפעס אייזן-ניטראט (ענגליש: "Iron-nitrate", דייטש: "Eisen-nitrat" אפט אלס "Fe- אלס אינדיקאטאר און עפעס דיבוטילפטאלאט  כדי צו העלפן זאמלען די זילבערכלאריד  מאלעקולן. דאן איז מען מוסיף די מאסצעפירונג אמאניומטיאסיאנאט  ביז די פארב בלייבט לייכט רויט.
