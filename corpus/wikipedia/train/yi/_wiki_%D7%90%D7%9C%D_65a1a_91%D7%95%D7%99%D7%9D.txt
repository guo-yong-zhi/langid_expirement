רבי אליעזר זאב ראזנבוים , איז דער נאדווארנער רבי און בני ברק, פון תשע"ב.
רבי אליעזר זאב איז געבוירן געווארן אין דער שטאט בני ברק צו רבי יעקב ישכר בער ראזנבוים, דער פריערדיגער נאדווארנער רבי, און צו רבקה, טאכטער פון רבי משה הערש. ער איז דאס עלטסטע קינד פון א משפחה פון 11 קינדער. אלס קינד איז ער אויפגעצויגן געווארן און באקומען זיין אויסבילדונג אין די מוסדות פונעם נאדווארנער חסידות. אין יאר ה'תשל"ט, האט ער געהייראט מרת שרה רבקה, טאכטער פון רבי אהרן צבי ווייצנער, דער רבי פון פשעמישל אין אמעריקע. פאר א קורצער צייט נאך זיין חתונה איז ער געבליבן וואוינען אין אמעריקע נאענט צו זיין שווער. אנשליסנד איז ער צוריקגעקומען קיין ארץ ישראל. נאכטרעגליך האט אים זיין פאטער דער רבי באשטימט אלס רב פון נאדווארנער חסידים אין ארץ ישראל און אויסלאנד, און מיט דער צייט האבן מענטשן אנגעהויבן אנצוקומען צו אים פאר בעראטונג. זיין פאטער דער רבי האט פארבאטן פאר זיינע חסידים זיך ווענדן צו אים אין זיינעם מיטן פריוואטן נאמען, און האט געבעטן אז מ'זאל אים עהרען און אים רופן 'דער רב'.
אום ז' אדר ה'תשע"ב, איז זיין פאטער נפטר געווארן און ווערענד דער לוויה האט מען אים באקרוינט ממלא מקום פון זיין פאטער, און לויט דער צוואה די אנדערע דריי ברידער פון ירושלים, ביתר עילית און אלעד זענען אויך באקרוינט געווארן רביס אין זייערע וואוינערטער.
דאס חסידות אונטער זיין פירערשאפט ציילט אפ אומגעפער א פאר הונדערט משפחות, א טייל פון זיי וואוינען אין 'קרית נאדווארנא' געגנט אין בני ברק, וועלכע ווערט באטראכט אלס די הויפטקווארטיר פונעם נאדווארנער חסידות. צוזעצליכע פיליאלען זענען פאראן אין די פאלגנדע פלעצער: ירושלים, ביתר עילית, אלעד, בית שמש, חיפה, קרית גת, מודיעין עילית און קוממיות. די אנשטאלטן פונעם חסידות רעכענען אריין אין זיך: נעץ פון כוללים פאר יונגעלייט איבער, ישיבה גדולה 'מאמר מרדכי', ישיבה קטנה 'תכלת מרדכי' און התאחדות הבחורים וואס ציילן אפ איבער 300 בחורים. צוזעצליך עס זענען פאראן א תלמוד תורה 'תפארת מרדכי' מיט 200 קינדער, א נעץ פון קינדערגארטנס, שטיבלעך און א מקווה. דאס נאדווארנער חסידות פארמאגט אויך חסד ארגאניזאציעס אזוי ווי צום ביישפיל: 'שקל הקודש' וואס טיילט אויס געלט פאר נויטבאדערפטיגע, א פאבריק וואס טייטלט ארום נארונג פאר נויטבאדערפטיגע, גמ"ח 'עזר נישואין' וואס העלפט ארויס משפחות פון די חסידות מיט אויסבארגן געלט כדי אויסצודעקן די גרויסע הוצאות פון חתונה מאכן זייערע קינדער, באקליידונג-פאבריק מיטן נאמען 'לבוש מרדכי' וועלכע טיילט ארויס מלבושים פאר חתנים און נאך. הרב שלמה קאסטליץ איז דער פארטרעטער פונעם נאדווארנער חסידות אין דעם שטאט-ראט פון בני ברק.
רבי אליעזר זאב פירט זיך צו מאכן א תענית דיבור יעדער מאנטאג און דאנערשטאג, ווי אויך פון ראש חודש אלול ביז נאך יום כיפור. ער באשעפטיגט זיך אויכעט מיט קירוב רחוקים, אזוי ווי זיין פאטער פלעגט, און צווישן זיינע אנהענגערס קען מען טרעפן אזעלכע וואס גייען מיט געשטריקטע קאפעלעך, ספרדים, און נאך וואס קומען זיך שואל עצה זיין מיט איהם. קבלת קהל ביים נאדווארנער רבי'ן ענדיגט זיך אין די פרי מארגן שטונדן. צו זיינע תפילות און טישן קומען אוך מענטשן פון פארשידענע שיכטן און קרייזן וואס זענען נישט חסידיש, הויפטזעכליך ליטווישע אידן וואס קומען צו הערן דעם וועכנטליכן שפאנענדן דבר תורה וואס דויערט ארום פערציג מינוט יעדער שבת.
