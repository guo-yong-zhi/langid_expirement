רבי אלימלך סג"ל לאווי  איז דער פינפטער און היינטיגער טאהשער רבי.
רבי אלימלך איז געבוירן געווארן אום חודש ניסן תשכ״ב צו זיין טאטע רבי משולם פייש לאווי זצ"ל, דער פריערדיגער טאהשער און גרונדער פונעם שטעטל קרית טאהש אין קאנאדע, און צו זיין מוטער מרת חוה, א טאכטער פון רבי יהודה וויינגארטן זצ"ל. אלס בחור האט ער געלערנט אין דער טאהשער ישיבה און אין תולדות אהרן ישיבה. אין יאר תשנ"ח, נאכדעם וואס זיין עלטערער ברודער רבי מרדכי  איז פלוצלונג נפטר געווארן פון א הארץ אטאקע, האט איהם זיין טאטע דער רבי, באקרוינט אלס רב פון וועלטליכע טאהשער קהילות, און זייט דעמאלטס איז ער געווארן זיין רעכטע האנט. ער האט איהם געהאלפן מיט אלע געברויכן פון דעם חסידות, און פלעגט ארומפארן איבער דער וועלט כדי צו פראווען שבתים און מחזק זיין סיי ברוחניות און סיי בגשמיות זיין טאטנ'ס קהילות. רבי אלימלך איז אויך באוואוסט איבעראל אלס א מורא'דיגער בעל צדקה. אום כ״ז אב תשע"ה בעת דער לויה פון זיין פאטער, האט מען אים באקרוינט אלס רבי.
רבי אלימלך האט געהייראט מרת אסתר מלכה, טאכטער פון רבי נפתלי צבי לאבין ז"ל, זידיטשויבער רבי אין וויליאמסבורג. זייערע קינדער זענען:
