זאקארפאטיע גובערניע  איז אן אבלאסט  פון דרום־מערב אוקראינע, וואס באדעקט דעם שטח פונעם היסטארישן ראיאן קארפאטארוס. די הויפטשטאט פון דער גובערניע איז אונגוואר. אנדערע וויכטיגע שטעט אין דער גובערניע זענען מונקאטש, חוסט, בערעגסאז און טשאפ.
די גובערניע באדעקט א שטח פון בערך 12,800 קוואדראט קילאמעטער  און איז די 15טע גרעסטע גובערניע לויט באפעלקערונג מיט 1,254,614 איינוואוינער .
די גובערניע געפינט זיך אין די קארפאטישע בערג, און גרענעצט די פיר לענדער פוילן, סלאוואקיי, אונגארן און רומעניע.
פון 896 איז די געגנט געווען אן טייל פונעם קעניגרייך פון אונגארן, און דערפאר איז געווארן א טייל פון דער עסטרייכע אימפעריע ביז 1918. אין 1919 איז זי געווארן אנעקסירט צו טשעכאסלאוואקיי ביי דער פאריזער שלום קאנפערענץ.
די הויפט יידישע קהילות אין דעם געגנט זענען געווען אין מונקאטש, אונגוואר און חוסט. ביי דער דייטשער אקופאציע  האט מען פארטריבן כמעט די גאנצע באפעלקערונג; ווייניג פון זיי האבן איבערגעלעבט דעם חורבן.
די גובערניע איז געשאפן געווארן דעם 22סטן יאנואר, 1946, נאך ווען טשעכאסלאוואקיי האט אפגעטרעטן קארפאטארוס צו דער אוקראינישער סאוועטישער סאציאליסטישער רעפובליק, א טייל פונעם ראטן פארבאנד
ווען דער ראטן פארבאנד איז איינגעפאלן אין 1991, איז זאקארפאטיע גובערניע געווארן א טייל פון דער אומאפהענגיקער אוקראינע.
אונגוואר ·  ארשאווע ·  בערעגסאז ·  וואלאווע ·  וואלאוועץ ·  וויעלקעבערעזשניע ·  חוסט ·  טעטש ·  מונקאטש ·  סוואליאווע ·  סעליש ·  פערעטשין ·  ראחוב
אונגוואר ·  ארשעווע ·  בערעגסאז ·  חוסט ·  טעטש ·  טשאפ ·  מונקאטש ·  סוואליאווע ·  סעליש ·  פערעטשין ·  ראחוב
וואלאווע ·  וואלאוועץ ·  טערעסיף ·  נאך...
אקליווע · בערעזיוו · ווילחאוויץ · ווערעצקי · נעליפינא · סטרימבע · קליטשאנעף ·  ראדוואנקא ·  נאך...
