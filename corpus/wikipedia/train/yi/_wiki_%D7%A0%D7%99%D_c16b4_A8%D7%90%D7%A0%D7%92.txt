ניל אָלדען אַרמסטראָנג  איז געווען אן אמעריקאנער אסטראנויט, דער ערשטער וואס האט ארויף געטראטן אויף דער לבנה. ער איז געווען דער קאמאנדאנט פון אפאלא 11 וואס האט זיך אראפגעלאזט אויף דער לבנה אין 1969.
אום 20סטן יולי 1969 זענען ארמסטראנג צוזאמען מיט אפאלא-11 לבנה־מאדול פילאט באז אלדרין געווארן די ערשטע מענטשן צו לאנדן אויף דער לבנה, און דעם נעקסטן טאג האבן זיי פארברענגנט צוויי און א האלב שעה'ן ארויס פון דעם לבנה־מאדול "איגל"  קאסמאסשיף, בשעת ווען מייקל קאלינס איז געבליבן אין א לבנה־ארביט אין דעם אפאלא קאמאנדע־מאדול "קאלאמביע".
