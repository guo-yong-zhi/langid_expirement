רבי מנחם מענדל האלבערשטאם זצ"ל , דער סטראפקאווער רב.
רבי מענדל איז געבוירן אין יאר ה'תרל"ג, צו זיין פאטער הרב אברהם שלום האלבערשטאם, רב אין סטראפקאוו, א זון פון הרב יחזקאל שרגא האלבערשטאם, דער שינאווער רב, א זון פון הרב חיים האלבערשטאם, דער דברי חיים. אין צו זיין מוטער מרת חיה יהודית א טאכטער פון הרב אברהם חיים הורוויץ  פון לינסק,אן אור-אייניקל פון ראפשיצער רב.
רבי מענדל האט געהאט היתר הוראה פון הרב שמואל ענגיל רב אין ראדאמישל. נאך ביים פאטער'ס לעבן איז ער שוין געווען ראש הישיבה און רב אין סטראפקאוו, נאך זיין פאטער'ס פטירה איז רבי מענדל געווארן רבי.
ביי די צווייטע וועלט קריג איז רבי מענדל אנטלאפן קיין באדאפעסט און פון דארט קיין פרעשבורג, פון פרעשבורג האט מען אים אריבער געשמאגעלט קיין שווייץ.
חנוכה ה'תש"ז איז רבי מענדל אנגעקומן קיין ברוקלין און הרב ישראל זופניק האט אים געעפענט א בית המדרש דברי יחזקאל.
ווען רבי מענדל איז קראנק געווארן איז דער סקווערער רבי און דער סאטמערער רבי געווען ביי זיין בעט, זיי האבען געהייסן מ'זאל אים אריין פירן אין שפיטאל, ווי ער איז נפטר געווארן מוצאי שבת ו' אייר ה'תשי"ד, אין ברוקלין. אויף דעם פארלאנג פון דעם סאטמערער רבי האט מען אים ארויפגעפירט קיין ארץ ישראל, ער ליגט אין דעם הר המנוחות אין ירושלים.
 
רבי מענדל האט געהייראט בזיווג ראשון מרת אסתר א טאכטער פון הרב יעקב קאפיל פרנס
בזיווג שני האט רבי מענדל געהייראט מרת בריינדיל א טאכטער פון הרב שלמה ברוך פראגער, רב אין פעטראוועסלא, אן אייניקל פון מהר"ם שיק. זיינע קינדער:
