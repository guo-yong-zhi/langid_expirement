זשמיגראד איז א קליין שטעטל אין יאסלוי דיסטריקט, פוילן.
עס וואוינען בערך 6,076 איינוואוינער אין דעם שטעטל.
אין דעם שטאט האט געדינט רבי סיני האלבערשטאם אלס רב, און פון דארט איז אויסגעשטיגן דאס זשמיגראדער חסידות. 
ביז דער צווייטער וועלט-מלחמה איז געווען אין דער שטעטל א גרויסע אידישע קהילה, וואס איז בעיקר באשטאנען פון חסידישע פאמיליעס, צאנזער חסידים.
אום 7טן יולי 1942 זענען אלע אידישע איינוואוינער באפוילן געווארן זיך צו פארזאמלען אין דער צענטער פון שטאט. די אידן, בערך 1,250, זענען שפעטער אריינגעפירט געווארן אין וואלד, וואו זיי זענען ליידער קאלטבלוטיג דערשאסן געווארן דורך די גרויזאמע נאצישע רוצחים.
