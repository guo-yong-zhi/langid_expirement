מאה שערים גאס איז די הויפט גאס פון דעם מאה שערים פערטל. די גאס ציט זיך פון כיכר השבת ביז שבטי ישראל גאס, און איז דער צפון גרענעץ פונעם פערטל פון מערב ביז מזרח. צפון פון דער גאס געפינט זיך דאס בית ישראל פערטל.
א דריטל0 פון דער גאס איז רעלאטיוו ברייט, און אמאל איז די פארקער דארט געווען מיט צוויי ריכטונגען. פון ראג חבקוק גאס מזרח צום סוף ווערט די גאס שמאָל, און דארט קען דער פארקער נאר זיין אין איין ריכטונג.סיי די ריכטונג פון פארן, סיי די נומערן פון די הייזער האבן זיך געענדערט במשך די יארן: אין דער תקופה פונעם בריטישן מאנדאט אין ארץ ישראל האט די גאס אנגעהויבן אין דערמזרח זייט, די נומערן פון די הייזער האבן אנגעהויבן ביים ראג שבטי ישראל גאס און האבן געענדיגט אין  כיכר השבת, און דער פארקער  איז אויך געווען פון מזרח צו מערב. אויך אין יענער צייט האט א טייל פון דער גאס געהייסטן גאולה גאס. נאך ווען מדינת ישראל איז אויפגעשטעלט געווארן האט מען פארענדערט די ריכטונג פון דער גאס, און די נומערן האבן אנגעהויבן פון מערב ביים ראג שטרויס גאס. אויף ענצעלע הייזער זעט מען נאך די אלטע עליפטישע נומערן וואס פאסן נישט.
 