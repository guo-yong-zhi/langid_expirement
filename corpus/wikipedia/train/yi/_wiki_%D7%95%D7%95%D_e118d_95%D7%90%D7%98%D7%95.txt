
וואַנואַטו, אפיציעל די רעפובליק פון וואַנואַטו  איז א סואווערענער אינזל לאנדאין אקעאניע. דער ארכיפעלאג ליגט 1,750 ק"מ צפון פון אויסטראליע, 500 ק"מ צפון־מזרח פון ניי קאלעדאניע, מערב פון פידזשי און דרום־מזרח פון די סאלאמאן אינזלען.
די ערשטע איינוואוינער פון וואנואטו זענען געווען מעלאנעזער. אין 1606 זענען די ערשטער אייראפעער געקומען, א שפאנישע אויספארשונג וואס זענען געקומען צום אינזל עספיריטו סאנטא. אין די 1880ער יארן האבן פראנקרייך און דאס פאראייניגטע קעניגרייך געפאדערט טיילן פונעם לאנד, און אין 1906 זענען זיי געקומען צו א הסכמה צו הערשן איבערן לאנד צוזאמען, מיטן נאמען נייע העברידעס.
אין 1980 איז דאס לאנד געווארן אומאפהענגיק.
וואנואטו איז אן ארכיפעלאג פון 82 קליינע אינזלען, פון וואס זענען 65 באפעלקערט. פון צפון ביז דרום איז א מהלך פון 1,300 ק"מ.
דער העכסטער פונקט איז בארג טאבוועמאסאנע, הויך 1,879 מ.
וואנואטו האט 19 זגאלן פון רעפטיליעס.
די באפעלקערונג פון וואנואטו איז 94% מעלאנעזער, 4% בריטישע און פראנצויזן, און די איבריגע זענען וויעטנאמעזער, כינעזער און פאלינעזער.
די מערסט פארשפרייטערטע רעליגיע איז קריסטנטום .
די איינוואוינער האבן פרנסה פון לאנדווירטשאפט און פישעריי.
אומגעפער 50 טויזנט טוריסטן באזוכן דאס לאנד יעדע יאר.
