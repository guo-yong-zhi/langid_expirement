Jaroslav Ortman  je český advokát a bývalý politik, v 90. letech 20. století poslanec České národní rady a Poslanecké sněmovny za KSČ, respektive KSČM, pak za Levý blok, jemuž předsedal.
Absolvoval Právnickou fakultu Univerzity Karlovy. 2 
V době normalizace byl Jaroslav Ortman tři roky soudcem. Právě tato práce podle něj byla důvodem, proč v roce 1977 po studiu práv vstoupil do Komunistické strany Československa. Vstup do strany pro něj morální dilema nepředstavoval, jak ostatně sám Ortman připomíná.  3 
Ve volbách v roce 1990 byl zvolen do České národní rady za KSČ . Opětovně byl do ČNR zvolen ve volbách v roce 1992, nyní za koalici Levý blok, kterou tvořila KSČM a menší levicové skupiny . Zasedal ve výboru petičním, pro lidská práva a národnosti a ve výboru mandátovém a imunitním. 4  5 
Od vzniku samostatné České republiky v lednu 1993 byla ČNR transformována na Poslaneckou sněmovnu Parlamentu České republiky. Během volebního období 1992–1996 přešel do strany Levý blok . Již v roce 1993 ohlásil, že utvořil přípravný výbor strany Levý blok, za což ho v říjnu 1993 KSČM vyloučila z Rady Levého bloku . 6  V letech 1992–1996 byl předsedou poslaneckého klubu Levého bloku . V letech 1995–1996 byl navíc členem organizačního výboru sněmovny. 7  V únoru 1995 se stal předsedou strany Levý blok. Do té doby byl jejím místopředsedou. 8  9 
V sněmovních volbách roku 1996 Levý blok neuspěl. Ortman následně oznámil, že zahájí v Praze advokátní praxi. Zároveň odmítl jasně říct, jestli bude kandidovat do senátu. 10  V senátních volbách na podzim 1996 pak nakonec kandidoval za senátní obvod č. 16 - Beroun. Získal ale jen 4 % hlasů a nepostoupil do 2. kola. 11  Byl kandidátem za Levý blok. V prosinci 1996 pak v důsledku neúspěchu dal na sjezdu Levého bloku k dispozici svou funkci. Vzhledem k absenci jiného kandidáta nakonec ale předsedou strany zůstal. Naznačil, že odmítá spolupráci s KSČM, ale že uvažuje o spolupráci s dalšími reformně levicovými stranami . 12  Na post předsedy LB rezignoval v březnu 1997. Nahradila ho jako pověřená předsedkyně dosavadní místopředsedkyně strany Marie Stiborová. 2 
Následně působil jako advokát, který zastupuje klienty i v některých významných kauzách. Byl například obhájcem Davida Berdycha z Berdychova gangu. 13  14 
