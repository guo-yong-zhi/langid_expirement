Emil Leon Post  – 21. dubna 1954 New York, USA) byl polsko-americký matematik a logik židovského původu. Je známý zejména díky svému přínosu v matematické logice, teorii vyčíslitelnosti a teorii formálních jazyků.
Post se narodil v polské ortodoxní židovské rodině. Otec v roce 1897 emigroval do USA a když se mu začalo dařit, přijela za ním i jeho rodina – sedmiletý Emil, jeho dvě sestry a matka. Rodina bydlela v komfortním bytě v Haarlemu. Jako dítě byl Emil uchvácen astronomií, ale jeho plány zhatilo neštěstí, když ve dvanácti letech přišel o levou ruku. Před ukončením školní docházky podal dotaz v několika observatořích, zda jeho postižení není na překážku dráze astronoma. Obdržené odpovědi ho od dětských ambicí odradily a Emil se začal věnovat matematice.
Po obhájení doktorátu z matematiky na Kolumbijské univerzitě v roce 1921 nastoupil na postdoktorské studium na univerzitě v Princetonu. Po dobu pobytu v Princetonu byl velmi blízko objevu, że systém představený v Principia mathematica Bertranda Russella a Alfreda North Whiteheada je neúplný, což bylo zdůvodněno teprve Kurtem Gödelem v roce 1931 . Post pracoval později v New Yorku jako učitel matematiky na střední škole. Od roku 1936 až do své smrti pracoval v City College of New York.
V roce 1936 uvedl předpoklad abstraktního modelu výpočtu, nazvaný „Postův stroj”, a to nezávisle na Alanu Turingovi, tvůrci ekvivalentního Turingova stroje .
Zformuloval a roku 1946 představil Postův korespondenční problém, jehož nerozhodnutelnost hraje mimořádně důležitou roli při dokazování nerozhodnutelnosti mnoha jiných problémů; rozvinut byl v 50. letech.
V tomto článku byly použity překlady textů z článků Emil Leon Post na slovenské Wikipedii a Emil Leon Post na polské Wikipedii.
