Jussie Langston Mikha Smollett  je americký herec, zpěvák a fotograf. Jako dítě se objevil v několika filmech, včetně Šampióni  a Všude dobře, doma nejlíp . Během let 2015 až 2019 hrál v seriálu Empire na stanici FOX . V roce 2017 se objevil ve filmu Vetřelec: Covenant.
Narodil se v Santa Rose v Kalifornii. Je synem Janet a Joela Smollettových. Má tři bratry a dvě sestry: Jake, Jocqui, Jojo, Jurnee a Jazze. Jeho otec je žid  a jeho matka má africké, indiánské a irské předky.
S hereckou kariérou začal jako dítě, objevil se ve filmech Šampióni  a Všude dobře, doma nejlíp . Po boku svých pěti sourozenců hrál v sitcomu On Our Own  na stanici ABC .
V roc 2012 se vrátil k herectví s hlavní rolí v komediálním dramatu The Skinny. Později se objevil v seriálech The Mindy Project a Pomsta. V roce 2014 získal roli Jamala Lyona v seriálu Empire na stanici FOX .
Jussie je také zpěvák-textař; v roce 2012 vydal EP The Poisoned Hearts Club. V únoru 2015 bylo potvrzeno, že podepsal smlouvu s nahrávací společností Columbia Records na vydání alba. Podílel se na písničkách "I Wanna Love You" a "You're So Beautiful", které se objevily v seriálu a na soundtrackovém albu, které bylo vydáno v březnu 2015.
V červnu 2015 bylo oznámeno, že se objeví po boku své mladší sestry Jumee Smollett v televizní show Underground. V roce 2017 se objeví ve filmu Vetřelec: Covenant.
V červnu 2015 se v show Ellen DeGeneres přiznal, že je gay.
29. ledna 2019 Smollett nahlásil úřadům, že byl napaden dvěma muži, kteří na něj pokřikovali "rasistické a homofobní urážky" a "This is MAGA country" , uvázali mu kolem krku smyčku a polili ho neznámou tekutinou.
Nicméně později se ukázalo, že celý útok byl sehraný a "útočníky" si najal sám Smollett. 1 . Dne 21. února byl Smollett zatčen 2  a později odsouzen. 3 
V tomto článku byl použit překlad textu z článku Jussie Smollett na anglické Wikipedii.
