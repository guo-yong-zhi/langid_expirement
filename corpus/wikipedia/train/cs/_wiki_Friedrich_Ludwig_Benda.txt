Friedrich Ludwig Benda  byl houslista a hudební skladatel. Pocházel z muzikantské rodiny Bendů.
Narodil se v Gotě v Durynsku.  Jeho otcem byl hudební skladatel Jiří Antonín Benda. Vyrůstal v mezi hudebníky na dvoře vévody Friedricha III. Otec zde byl kapelníkem dvorské kapely, ve které působil i jeho strýc houslista Dismas Hataš. Friedrich Ludwig byl dobrým houslistou a proto v roce 1775 se stal členem divadelního orchestru v Gotě. Po získání divadelních zkušeností v rodném městě byl v roce 1780 přijat na místo hudebního ředitele divadla v Hamburku. Z hamburského divadla přešel na stejné ředitelské místo do Ludwigslustu. 2  Odtud v roce 1789 odešel do Königsbergu, kde se stal koncertním mistrem místního orchestru. Zemřel v březnu 1792.
