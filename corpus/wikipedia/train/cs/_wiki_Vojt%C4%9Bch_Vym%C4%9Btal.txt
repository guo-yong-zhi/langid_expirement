Vojtěch Vymětal  je český politik, na přelomu 20. a 21. století poslanec Poslanecké sněmovny za ČSSD.
V roce 1996 se profesně uvádí jako vedoucí útvaru JE Dukovany. 1  V senátních volbách roku 1996 neúspěšně kandidoval do horní komory parlamentu za senátní obvod č. 53 - Třebíč. Získal 17 % hlasů a nepostoupil do 2. kola. 2 
Roku 1998 působil jako předseda okresní organizace ČSSD na Třebíčsku 3  a v roce 1999 byl na ustavující konferenci zvolen i předsedou krajské organizace ČSSD v Jihlavském kraji . Sám ale patřil mezi odpůrce zřízení tohoto kraje. 4 
Ve volbách v roce 1998 byl zvolen do poslanecké sněmovny za ČSSD . 5  V letech 1998-2000 byl členem sněmovního výboru pro veřejnou správu, regionální rozvoj a životní prostředí, v letech 1998-2002 členem zahraničního výboru a v období let 2001-2002 i volebního výboru. V parlamentu setrval do voleb v roce 2002. 6 
Jeho bratrem je Karel Vymětal, který byl v roce 1998 zvolen rovněž do poslanecké sněmovny, ovšem za KSČM. 7 
V komunálních volbách roku 1994 byl do zastupitelstva města Třebíč za ČSSD. Neúspěšně sem kandidoval za ČSSD i v komunálních volbách roku 1998. 8  V roce 2010 se uvádí jako ředitel úřadu práce v Třebíči. 9  Ve funkci skončil v roce 2011 v souvislosti s reformou sítě úřadů práce, kdy se z třebíčského úřadu stalo jen kontaktní pracoviště jihlavského úřadu práce. 10 
Významně se zasadil o modernizaci silnice č. 360  propojující Třebíč s dálnicí D1 přes Velké Meziříčí a prosazoval "zkapacitnění" silnice 38  z Jihlavy do Znojma a Vídně.
