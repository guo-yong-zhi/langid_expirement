Talas  je řeka v Talaské oblasti v Kyrgyzstánu  a v Žambylské oblasti v Kazachstánu . Je 661 km dlouhá. Povodí má rozlohu 52 700 km², z čehož na horskou část připadá 9240 km².
Vzniká soutokem řek Karakol a Učkošoj, které stékají ze svahů hřbetů Kyrgyzský Alatau a Talaský Alatau. Teče mezihorskou dolinou mezi oběma hřbety na západ až do Kirovské přehrady. Pod přehradou se stáčí na severozápad a pod městem Taraz  na severovýchod. Pak protéká rovinatou písečnou pouští Mujunkum. Vytváří velký oblouk kdy mění směr ze severovýchodního na západní. V době velkých vodních stavů dosahuje bezodtokého slaného jezera Akžar. Při malém stavu vody se ztrácí v poušti.
Zdroj vody je ledovcovo-sněhový. Nejvyšší vodnosti dosahuje od konce dubna do začátku září. Průměrný roční průtok je:
Led se objevuje od prosince do března, ale stálá ledová pokrývka se nevytváří.
Na rovině se využívá pro zavlažování. Na Talasu u obce Kirovskoe v Kyrgyzstánu byla vybudována Kirovská přehrada. Na řece leží města a vesnice Čat Bazar, Talas, Kirovskoe, Pokrovka  a Taraz , Mihajlovka, Sarybylak, Ždanovo, Ujyk .
V roce 751 na řece Talas došlo k bitvě mezi arabským Abbásovským chalifátem a Tchangskou Čínou.
