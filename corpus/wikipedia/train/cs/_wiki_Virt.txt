Virt je část okresního města Strakonice ve východním výběžku katastrálního území Střela. Urbanisticky propojuje Dražejov s Novým Dražejovem a místní část Střela rozděluje na dvě části. Virt se nachází se asi 2,5 km na západ od Strakonic. Prochází zde silnice I/22. Je zde evidováno 27 adres. 3  V roce 2011 zde trvale žilo 82 obyvatel. 4 
První písemná zmínka o vesnici pochází z roku 1782. 5 
Původní název osady je Virtoves  či Ves Virtova. Leží asi 2,5 km západně od Strakonice a dnes tvoří jeden urbanistický celek s Novým Dražejovem. Osada vznikla na střelském panství v místě staršího panského dvora. Již v 15. století jsou ze Střely založeny tři dvory: přímo pod hradem Střelou, Hluboc a dvůr Dražejova, ze kterého později vznikla osada Virt. V době zrušení jezuitského řádu, kdy panství přechází do správy studijního fondu, jehož úředníci představují novou vrchnost, vzniká v souvislosti s tzv. raabizací – historická reforma Marie Terezie , podle níž byla část vrchnostenské půdy přidělována za poplatek nevolníkům, tzv. Raabův systém. Jeho tvůrcem byl rakouský ekonom a vrchní ředitel státních statků F. A. Raab  – osada Virt. Nejstarší jádro obce má i dnes charakter uzavřeného zemědělského dvora. Osada je pojmenována podle vrchnostenského úředníka Josefa Wirtha, hospodářského správce státních statků, který parcelaci prováděl. Asi až roku 1786 je dokončeno rozpalcerování dvora. Nová ves má původně 11 osadníků. V roce 1869 má osada 91 obyvatel. Další schematismy hovoří o 15 domech v osadě, ve kterých počet obyvatelstva kolísá od 105 v roce 1870 až po pouhých 46 v roce 1980. Osada nikdy nebyla samostatnou obcí s vlastní samosprávou. Úředně patřila spolu se Střelou k místní obci Dražejov do katastru Střela.
Novým Dražejovem protéká řeka Otava, která má v těchto místech průměrnou hloubku 1-1,3 m a šířku 6-8 m.
Oblast představuje jižní okraj Blatenské pahorkatiny , na rozhraní se Strakonickou kotlinou, nejzápadnějším výběžkem Českobudějovické pánve. Nejvýznamnější vrchol je Kuřidlo , který je zároveň přírodní rezervací.
Dále Borek  a nedaleký kopec , na kterém stojí zřícenina hradu a lovecký zámeček Střela, který je možno vidět z hlavního tahu I/22 směrem do Sušice.
Virt leží v katastrálním území Střela o výměře 2,35 km2. 6 
Novostavba 
Kaplička
Fotbalové hřiště
Vodní nádrž
Ulice
Boží muka
Strakonice I  •
Strakonice II  •
Dražejov •
Hajská •
Modlešovice •
Přední Ptákovice •
k. ú. Střela
bývalé obce a osady: Bezděkov •
Kání Vrch •
Křemelka •
Nový Dražejov •
Podskalí •
Podsrp •
Žabokrty
