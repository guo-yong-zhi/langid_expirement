Římskokatolická farnost Hněvotín je územní společenství římských katolíků s farním kostelem svatého Leonarda v děkanátu Olomouc.
První písemná zmínka o obci pochází z roku 1078. Ve 14. století byla na místě dnešního kostela menší stavba. Roku 1757 byla postavena barokní fara a až roku 1774 byl postaven barokní kostel sv. Leonarda. Kostel je ohrazen zdí a má vstupní bránu. V Hněvotíně žilo převážně německé obyvatelstvo, obec byla proto až do konce druhé světové války součástí olomouckého jazykového ostrova.
Dlouholetým farářem byl Mons. Dr. Ing. Eduard Krumpolc, Th.D. 
Od 1. 1. 2019 spravuje excurrendo hněvotínskou farnost R. D. Mgr. Ladislav Švirák, farář v u sv. Václava v Olomouci.
Každoročně se ve farnosti koná tříkrálová sbírka, v roce 2017 se při ní vybralo 46 286 korun. 1  Výtěžek sbírky v roce 2019 dosáhl 46 292 korun. 2 
