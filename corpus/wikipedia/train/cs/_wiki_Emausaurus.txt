Emausaurus byl rod vývojově primitivního opancéřovaného dinosaura z podřádu Thyreophora, žijící na území současného Německa v období spodní jury . Jeho jméno pochází od zkratky EMAU , univerzity nacházející se v blízkosti nálezu. Celkovým vzhledem poněkud připomínal svého vývojového příbuzného scelidosaura. 1 
Emausaurus byl dlouhý okolo 2 2  až 2,5 metru a vážil asi 50 kilogramů. 3  Z kostry emausaura byly nalezeny jen úlomky lebky, jednotlivé kosti a části ochranného brnění, takže je obtížné rekonstruovat jeho vzezření.
Příbuzným rodem emausaura mohl být čínský Yuxisaurus, který je rovněž vývojově primitivním tyreoforem z období rané jury. Izolovaný osteoderm  popsaný roku 2022 ze severovýchodního Německa může patřit rovněž tomuto tyreoforovi. 4 
