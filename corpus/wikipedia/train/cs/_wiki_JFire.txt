JFire je ERP a CRM systém. První verze byla vydána v lednu 2006 pod GNU Lesser General Public License . Jedná se tedy o Open source, který může kdokoliv zdarma používat, modifikovat nebo redistribuovat.
Systém je napsán plně v jazyce Java a je postaven na technologiích JavaEE 1.4 , JDO 2, Eclipse RCP 3. Proto může být jak klient, tak i server snadno rozšířen o jednotlivá zákaznické rozšíření resp. specifická oborová řešení.
Nyní se JFire nachází v tzv. vývojové beta fázi. JFire obsahuje moduly pro autorizaci a řízení práv uživatelů, základy účetnictví, skladového hospodářství, přímého online prodeje koncovým zákazníkům , prodeje přes prodejce, 2D grafický editor a dalších modulů. Reportovací modul je postaven na projektu BIRT umožňující komplexní návrh sestav.
Přestože hlavním cílem projektu JFire je vytvoření robustního a flexibilního vývojového frameworku pro snadnou tvorbu a implementaci odvětvových řešení, základní verze je využitelná v malých a středních podnicích.
JFire používá technologii JDO , proto je nezávislý na databábázovém serveru  a zefektivňuje práci vývojáře . Kromě toho využití JDO umožňuje použití dalších DBMS typů . JFire je distribuován s JDO2 referenční implementací JPOX, která podporuje velké množství různých relačních databází a db4o.
Použití technologií JavaEE, JDO a Eclipse RCP poskytuje velké množství výhod. Přesto mají také jednu nevýhodu – vyžadují více času na jejich pochopení a osvojení než „starší technologie“ .
Projekt JFire byl založen v roce 2003, poté, co se firma NightLabs rozhodla vyvinout nový rezervační systém. Protože chtěli postavit základ nového integrovaného ERP systému , začali hledáním vhodného frameworku. Po určité době hledání a testování různých produktů, se firma NightLabs rozhodla pro tvorbu vlastního ERP frameworku postaveném na nových technologiích jako JDO a Eclipse RCP. Tyto technologii velmi usnadní vývoj následných projektů postavených nad JFire frameworkem.
První verzi, vydaná v lednu 2006, získala velmi rychle pozornost Eclipse komunity: německý The German Eclipse Magazin – publikoval v květnu 2006 článek, 1  projekt JFire byl přizván na EclipseCon 2006 2  a v dubnu 2007 byl projekt JFire také přizván na Eclipse Forum Europe, kde zaujal vývojáře z BIRT týmu s grafickým návrhářem workflow. 3 
Hlavním cílem projektu je vytvořit framework pro snadný vývoj oborových ERP. V tomto se výrazně liší od jiných ERP projektů, které mají za cíl primárně out-of-the-box řešení pro koncové uživatele.
Tým JFire věří, že nasazení ERP v různých oborech je tak rozdílné, že komplexní řešení má mnoho nevýhod. Dle názoru JFire týmu je řešení vše v jednom velmi náročné na konfiguraci, často málo flexibilní a v některých případech i "přes ruku".
Proto většina JFire modulů jsou distribuována jako základ pro následné rozšíření a nemusí být koncovým uživatelem vůbec použita nebo jen částečně použita.
JFire se skládá ze dvou částí – serveru a různých typů klientů. Nejběžnějším klientem je "rich klient". Je k dispozici také JSP web klient, který je používán např. pro webový obchod . Dalšími klienty mohou být mobilní zařízení nebo systémy kontroly přístupu. JFire umožňuje práci s více společnostmi/provozními jednotkami, komunikaci serverů navzájem a komunikaci klienta s více servery. Každá organizace má svůj vlastní JDO datový prostor, který garantuje vysoký stupeň ochrany dat. Mezi organizacemi jsou vyměňována pouze vyžádaná data.
JFire framework je vytvořen s následující ideou – vytvořit modulární systém – v klientské části skládající se z OSGi pluginů postavených na Eclipse Rich Client Platform  a v serverové části z JavaEE EAR modulů. Díky této modularitě lze JFire použít i v non-ERP aplikacích, které využijí jen zlomek JFire modulů .
