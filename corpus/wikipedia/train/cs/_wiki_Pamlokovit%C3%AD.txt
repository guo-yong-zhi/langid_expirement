Pamlokovití  je primitivní čeleď ocasatých obojživelníků, kterou popsal Edward Drinker Cope roku 1859. Čeleď zahrnuje dvě podčeledi, a to Hynobiinae a Onychodactylinae. Zástupci této skupiny se vyskytují pouze v Asii, kterou osídlili od Uralu až po Japonsko, 1  jeden druh navykl životu na evropské straně Ruska. Jako jediná čeleď ocasatých osídlila Asii endemicky. 2  3 
Pamlokovití jsou vesměs malí obojživelníci s hladkou kůží, obyčejně měří pod 100 mm. Největším zástupcem čeledi je 25centimetrový pamlok džungarský . Tělo je sice malé, ale silně stavěné. Končetiny jsou krátké, 1  ale zejména pamlokovití rodu Onychodactylus jsou dlouhonozí, s dlouhým ocasem. 3  Na každém chodidle vyrůstá čtyři až pět prstů. 2  Některé druhy, jako je pamlok šihi , vykazují speciálně adaptovaná chodidla, pomocí kterých mohou zdolávat i kluzký terén. Plíce jsou dobře vyvinuté, až na rod Onychodactylus, který žije trvale ve vodě. 3 
O chování zástupců čeledi se mnoho neví. Pamlokovití žijí na zemi nebo ve vodě, nejčastěji však uvykli životu na souši, s rozmnožováním ve vodním prostředí. Způsoby rozmnožování se odlišují podle jednotlivých druhů, samička obyčejně naklade na vegetaci či kameny 35 až 70 vajíček a samec je následně oplodní, u pamloka džungarského však samička klade snůšku na samcem připravený spermatofor. Z vajíček se líhnou larvy vybavené vnějšími žábrami i žaberními štěrbinami, z nichž se po čase vyvinou dospělci. 1  2 
Systematika dle AmphibiaWeb.
