Opera Slovenského národního divadla je jedna ze složek Slovenského národního divadla. Sídlí v nové budově SND na Pribinově ulici v blízkosti historického centra Bratislavy. 
Opera Slovenského národního divadla zahájila svou činnost 3. března 1920 inscenací opery Hubička českého skladatele Bedřicha Smetany.
V období mezi dvěma světovými válkami operní soubor Slovenského národního divadla nejvýrazněji profilují dva Nedbalové: uznávaný symfonický dirigent, skladatel baletů a autor operety Polská krev Oskar Nedbal a jeho synovec Karel. Se Smetanovou Prodanou nevěstou a Dvořákovou Rusalkou podnikl Oskar Nedbal v roce 1924 reprezentativní zájezd do Barcelony, kde operní soubor vystoupil v Teatro Liceo, a Madridu . Nedbal také umožnil vstup na scénu prvnímu Slovensku profesionálnímu opernímu zpěvákovi, tenorovi Janku Blahovi. Jako dirigent se Nedbal zasloužil o první uvedení opery Kovář Wieland slovenského skladatele Jana Levoslava Belly.
V tomto článku byl použit překlad textu z článku Opera Slovenského národného divadla na slovenské Wikipedii.
