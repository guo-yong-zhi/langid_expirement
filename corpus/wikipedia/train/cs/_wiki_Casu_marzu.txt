Casu marzu  je druh sýra vyráběný na Sardinii. Sýr je zvláštní tím, že je záměrně infikovaný larvami sýrohlodky drobné . Casu marzu se vyrábí z místní varianty sýra Pecorino Sardo. Pojídá se ve vysokém stadiu rozkladu a s živými larvami.
Sardinsky znamená casu marzu „shnilý sýr“.
Larvy v sýru jsou průhledně bílé, dlouhé kolem 8 mm. Mohou vyskočit až do výšky 15 cm. Konzumace sýra nezkušenými strávníky má několik rizik: alergické reakce; hrozí také riziko, že se sýr dostane do takové fáze rozkladu, že je až toxický.
Existuje rovněž názor, že se může stát, že se mohou v sýru objevit také larvy jiných druhů much a následně se dostat do střev živé a způsobit zvracení, krvavý průjem a další vážné zdravotní problémy. Tato teorie se však nepotvrdila. Obecně lze sýr casu marzu považovat za bezpečnou potravinu, pokud strávník netrpí alergií na larvy sýrohlodky a samotný sýr je konzumován včas, dokud jsou larvy stále živé.
