Ču-ma-tien  je městská prefektura v Čínské lidové republice. Patří k provincii Che-nan, má celkovou rozlohu 14 974 km² a v roce 2010 v ní žilo přes sedm milionů obyvatel.
Na území prefektury je celkem 62 přehrad, mimo jiné Pan-čchiao. V rámci zemědělství se pěstuje zejména pšenice, kukuřice, podzemnice olejná a sezam.
Ču-ma-tien hraničí na jihu se Sin-jangem, na západě s Nan-jangem, na severozápadě s Pching-ting-šanem, na severu s Luo-che, na severovýchodě s Čou-kchou a na východě s Fu-jangem v provincii An-chuej.
Městská prefektura Ču-ma-tien se člení na deset celků okresní úrovně, a sice jeden městský obvod a devět okresů.
V tomto článku byl použit překlad textu z článku Zhumadian na anglické Wikipedii.
