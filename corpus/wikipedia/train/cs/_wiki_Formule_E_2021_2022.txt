Sezóna 2021/22 závodů Formule E byla osmou sezónou šampionátu Formule E pořádaného Mezinárodní automobilovou federací FIA, který je nejvyšším mistrovství v kategorii monopostů na elektrický pohon. Vítěz šampionátu mezi jezdci i týmy se označuje také jako mistr světa vozů Formule E.
Titul ze sezóny 2020/21 obhajoval Nizozemec Nyck de Vries, mezi týmy německý tým Mercedes-EQ Formula E Team.
Vítězem a tím i mistrem světa se stal Belgičan Stoffel Vandoorne z týmu Mercedes-EQ Formula E Team, na druhém místě skončil Mitch Evans z Jaguar TCS Racing a na třetím místě Edoardo Mortara z týmu Venturi Racing. Mezi týmy obhájil titul Mercedes-EQ Formula E Team před Venturi Racing a DS Techeetah.
Byl zaveden nový formát kvalifikace, kdy jsou jezdci rozděleni do dvou skupin v závislosti na svém průběžném pořadí v šampionátu. Skupinu A tvoří jezdci na lichých pozicích a skupinu B ti na sudých pozicích. Výjimkou byl první závod, kdy týmy nominovali své jezdce do skupiny A nebo B dle svého uvážení. Každá skupina pak obdržela čas 10 minut na zajetí nejrychlejšího času s použitím výkonu 220 kW a nejlepší 4 jezdci postoupili do fáze duelů – při ní mezi jezdci probíhá play-off  s použitím výkonu 250 kW. Vítěz finále pak obsadí poleposition a ostatní jezdci obsadí pozice 2 až 8. Od pozice 9 se pak seřadí jezdci dle výsledků ve svých kvalifikačních skupinách, na lichých místech jsou jezdci ze skupiny pilota na pole position. 37 
Body byly za umístění v cíli přidělovány dle schématu níže:
Tučně – Pole position
Kurzívou – Nejrychlejší kolo
* – FanBoost
