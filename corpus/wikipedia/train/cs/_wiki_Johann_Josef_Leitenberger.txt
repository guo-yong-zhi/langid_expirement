Johann Josef Leitenberger  byl český podnikatel německého původu působící především v textilním oboru. Na území tehdejší Rakouské monarchie byl prvním měšťanským  majitelem textilní manufaktury, 3  zakladatelem českého kartounářství  a zakladatelem první mechanické přádelny v Čechách. 4   5 
Leitenbergerové pocházeli z Telče, kde byli známí pod jménem Litehorský jako svobodní měšťané provozující barvířské řemeslo. Když se v polovině 17. století přestěhovali do německého prostředí v severočeském Levíně změnili své příjmení na Leitenberger. 6 
Johann měl 12 sourozenců. Po ukončení obecné školy se Johann učil v barvířské dílně svého otce a pak odešel na tehdy obvyklý tovaryšský vandr pro získání zkušeností. Procestoval země rakouského mocnářství, Německo, Švýcarsko, Nizozemsko a také Španělsko. 4 V augsburském podniku Johanna Heinricha Schüleho, vynikajícího znalce výroby kartounů, získal  cenné zkušenosti z tohoto speciálního oboru. 7 
V roce 1764 převzal Leitenberger barvířskou dílnu svého tchána Reinländera ve Verneřicích,
V roce 1770 zde zřídil vlastní dílnu na potiskování bavlněných tkanin , tkalcovnu a barvírnu tkanin.
Ve zrušeném jezuitském klášteře v Úštěku zřídil  nové bělidlo a další barevnu.
V roce 1786 koupil bývalý jezuitský dvůr v Nových Zákupech, který přestavěl na manufakturu s počátečním provozem 24 tiskařských stolů. O 3 roky později v ní zaměstnával 400 dělníků s výrobní kapacitou 50 stolů a na zakázku pro něj pracovalo až 5000 domáckých přadlen a tkalců. 8 
V roce 1792 Fabriksprivilegium 
V roce 1793 koupil pro svého syna Franze kartounku v Josefově Dole u Kosmonos. 4  Vedením podniku v Zákupech pověřil své syny Ignaze a Franze s firemním názvem Josef Leitenberger und Söhne. 6 
Až do posledních let 18. století se na evropském kontinentě naprostá většina příze vyráběla po domácku na kolovratech .
Leitenberger měl začátkem 70. let zřídit v pražském Týnském dvoře manufakturu pro výrobu vlastní příze, ve které bylo zaměstnáno asi 500 lidí s  výrobou příze v jemnostech 7 až 20 tex. 9  . Faktoři zásobovali Leitenbergerovy tkalcovny přízí z dalších asi 10 míst v Čechách . 9 
Protože monopolní anglická výroba strojů byla chráněna přísným zákazem vývozu, pokoušeli se podnikatelé na kontinentě různým způsobem tento zákaz obejít a opatřit si alespoň jeden exemplář dopřádacího stroje. O aktivitách Leitenbergera v tomto směru jsou z historické literatury známé dvě verze:
- Podle jedné se Leitenbergerovi v roce 1796 podařilo získat pašované doklady na konstrukci zařízení , které sestávalo téměř kompletně z dřevěných dílů. Tyto nechal zhotovit ve své truhlářské dílně  a v roce 1797 už byl ve Verneřicích zahájen provoz první mechanické přádelny ve střední Evropě. 3 
- Podle jiné verze postavil první stroj v roce 1796 ve Verneřicích dánský technik Rige, který měl několikaletou zkušenost s montáží textilních strojů v Anglii. O rok později už stála ve Verneřicích dvouposchoďová budova přádelny a v roce 1799 byly nové stroje v provozu také v Leitenbergerových továrnách v Kosmonosech a v Nových Zákupech. 9 
Leitenberger byl dvakrát ženatý, z obou manželství měl celkem 26 dětí.
Ve volném čase se věnoval literatuře a hudbě.
Pro své zaměstnance zřídil nemocenskou pokladnu, zaměstnával podnikového lékaře a udržoval podnikovou lékárnu.
Dlouhá léta zastával ve Verneřicích čestnou funkci radního, na veřejnosti byl známý svou velkorysostí v podpoře nemajetných spoluobčanů.
Ve své závěti rozdělil dědictví továren následovně: Syn Franz dostal Kosmonosy, Ignác Nové Zákupy, Verneřice a Úštěk syn Mansued, přádelnu ve Verneřicích syn Thomas. Ostatní členové početné rodiny byli stanoveni "univerzálními dědici " s jednotným podílem na dědictví. 9 
