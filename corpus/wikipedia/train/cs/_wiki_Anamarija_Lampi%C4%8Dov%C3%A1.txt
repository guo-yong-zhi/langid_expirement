Anamarija Lampičová, nepřechýleně Lampič  je slovinská biatlonistka a bývalá běžkyně na lyžích. V roce 2022 přešla z běhu na lyžích na biatlon. 
Jako běžkyně na lyžích získala stříbrnou medaili z Mistrovství světa ve sprintu dvojic a bronzovou medaili v individuálním sprintu. V Světovém poháru v biatlonu startuje od prosince 2022.
Pochází ze sportovní rodiny – její otec Janez Lampič byl jugoslávský reprezentant v cyklistice a startoval na olympiádě 1984, její mladší bratr Janez je rovněž běžkař na lyžích. 
Již v osmnácti letech startovala v závodu Světového poháru. V jednadvaceti letech poprvé vyhrála závod Světového poháru 1  a po Petře Majdičové a Vesně Fabjanové se stala třetí Slovinkou v historii, které se to podařilo.
Od roku 2022 přešla ze závodění v běhu na lyžích k biatlonu. Nejdříve startovala v nižším poháru – IBU Cupu – kde ve všech závodech zaznamenala nejrychlejší běžecký čas. Vinou nepřesné střelby, především vstoje, však dojela nejlépe šestá v úvodním sprintu ve švédském Idre. 
Ve světovém poháru v biatlonu debutovala v prosinci 2022 v Hochfilzenu. Zde na sebe upozornila, když ve sprintu opět běžela výrazně rychleji než zbytek závodnic a díky bezchybné střelbě vleže přijížděla na druhou střeleckou položku v čele hodnocení s náskokem 23 vteřin. Zde udělala tři chyby, přesto dojela do cíle na pátém místě. 2  Do následující stíhacího závodu nenastoupila a opět se navrátila do nižšího IBU Cupu. Ve světovém poháru na sebe opět upozornila v lednu 2023 ve sprintu v italské Anterselvě, kde dojela s dvěma nezasaženými terči pátá.
Poznámka: Výsledky z mistrovství světa ani z olympijských her se do celkového hodnocení světového poháru nezapočítávají.
