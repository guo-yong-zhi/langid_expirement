Tour 2012 bylo koncertní turné českého zpěváka Karla Gotta, které se konalo v datech 5. října až 8. prosince 2012. Turné čítalo 12 koncertů po České republice a Slovensku, součástí turné byla propagace nové desky Karla Gotta Dotek lásky. Turné bylo zahájeno na Zimním stadionu v Táboře a zakončeno bylo v pražské O2 aréně. Díky velkému úspěchu turné bylo prodlouženo i pro rok 2013. Šlo o nejnákladnější turné Karla Gotta v celé jeho kariéře. 1 
Turné navštívilo 86 086 diváků, kromě českých a slovenských diváků koncerty navštívili i diváci z Německa, Rakouska, Švýcarska, Polska, Ruska, Itálie, USA a Kanady. Karel Gott dostal na každém z koncertů okolo 30 kytic, během celého turné jich bylo asi 500.  2 
