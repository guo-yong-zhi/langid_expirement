Tajmyra  je řeka v Krasnojarském kraji v Rusku. Je 840 km dlouhá . Rozloha povodí je 124 000 km². Celkový spád je okolo 28 m.
Pramení v pohoří Byrranga. Nad ústím do jezera Tajmyr se nazývá Horní Tajmyra , protéká jezerem a pod ním se nazývá Dolní Tajmyra . Ústí do Tajmyrské zátoky Karského moře.
Zdroj vody je převážně sněhový. Vyšší vodní stavy jsou od poloviny června do září. V zimě  je průtok o 8 % menší. Průměrný průtok je 1220 m³/s. Zamrzá na konci září až na začátku října a rozmrzá na konci května až v červnu.
Je na ní rozšířeno rybářství .
