Tomasz Mokwa   je polský fotbalový obránce či záložník, od července 2014 působící v klubu Piast Gliwice.
Svoji fotbalovou kariéru začal v týmu Canal+ Słupsk, odkud v průběhu mládeže zamířil nejprve do Jantaru Ustka a poté do mužstva Arka Gdynia. V roce 2010 se propracoval do seniorské kategorie, kde nastupoval za A-tým i rezervu. V srpnu 2012 přestoupil do Calisie Kalisz, odkud po roce zamířil do klubu Flota Świnoujście.
Před sezonou 2014/15 odešel do Piastu Gliwice.
V Ekstraklase za Piast debutoval v ligovém utkání 18. kola  proti mužstvu Lechia Gdańsk , odehrál celý zápas. 2  Celkem v sezoně odehrál 13 střetnutí, ve kterých se gólově neprosadil.
Premiérový svůj gól za Piast a zároveň svůj první v ročníku vstřelil v 81. minutě v zápase proti mužstvu Termalica Bruk-Bet Nieciecza, když zvyšoval na konečných 5:3. 3  V ročníku 2015/16 dal jednu branku ve 20 střetnutích. V sezoně s týmem dosáhl historického umístění, když jeho klub skončil na druhé příčce a kvalifikoval se do druhého předkola Evropské ligy UEFA.
S Piastem se představil ve 2. předkole Evropské ligy UEFA, kde klub narazil na švédský tým IFK Göteborg, kterému podlehl 0:3 a remízoval s ním 0:0.
Aktuální k 28. květnu 2016
