Neratov  je dnes součástí Bartošovic v Orlických horách. Nachází se v okrese Rychnov nad Kněžnou, kraj Královéhradecký. Před 2. světovou válkou šlo o samostatnou obec. Název příslušného katastrálního území č. 600997 je Neratov v Orlických horách .
První písemná zmínka o obci pochází z roku 1550. Vznik obce je spojován s existencí sklárny, která zde koncem 15. století vznikla v souvislosti s kolonizací Orlických hor německým obyvatelstvem. 2  Obec měla před 2. světovou válkou přes 500 stálých obyvatel. 3  Neratov býval významným mariánským poutním místem. 2 
Po odsunu německého obyvatelstva, k němuž došlo po 2. světové válce v letech 1945 – 1946, obec téměř zanikla. V letech 1869–1950 byla samostatnou obcí, ke které patřila v roce 1950 Nová Ves a v letech 1961–1980 byla vesnice součástí obce Bartošovice v Orlických horách. 4  V roce 1950 zde bylo hlášeno 39 obyvatel a v roce 1989 dva stálí obyvatelé. 3  V roce 1992 založil kněz Josef Suchár Sdružení Neratov, jehož cílem byla obnova vesnice. V srpnu 2016 v ní žilo asi 60 obyvatel přihlášených k trvalému pobytu a obec se naplňovala v zimních a letních měsících díky chalupářům a rekreantům. 5 
Sdružení „Neratov“ rozvíjí nejen vlastní obec a stará se o mariánský poutní chrám s prosklenou střechou, ale také dává práci desítkám lidí s handicapem.
V Neratově působí také „Pivovar Neratov“ p 1  , který vaří rovněž nefiltrované a nepasterované pivo .
