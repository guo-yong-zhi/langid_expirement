Židovská obec v Praze  je jedna z židovských obcí působících v Česku.
Cílem ŽOP je sdružování osob židovského vyznání, národnosti či původu a zprostředkování kulturní a společenské komunikace mezi nimi, či zajišťování náboženských, sociálních, či existenčních potřeb. Podmínkou je trvalé bydliště v Praze či jiný blízký vztah k městu. Dále nesmějí být příslušníky jiné církve či náboženské organizace. 1 
První známky existence židovské komunity v Praze pocházejí z 10. století. Tehdy Židé sídlili pravděpodobně v lokalitě dnešní Malé Strany 2 , či podle Václava Hájka z Libočan na Újezdě 3 , avšak již v 11. či 12. století se židovská komunita objevuje také na staroměstské straně poblíž Juditina, později Karlova mostu. Zdejší osada se postupně rozrostla v Židovské Město, od křesťanské části města odděleného zdí. V průběhu staletí vznikla také vlastní židovská samospráva a soudnictví.
Součástí Pražské židovské obce je rabinát sídlící v budově Židovské radnice. Předsedou obce je František Bányai a vrchním pražským rabínem je David Peter.
