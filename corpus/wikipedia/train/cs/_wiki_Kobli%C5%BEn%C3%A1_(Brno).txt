Kobližná je ulice nacházející se v historickém centru města Brna. Je orientována ze západu na východ, přičemž představuje spojnici mezi centrálním Náměstím Svobody a východněji položeným Malinovského náměstím. V historických palácích v této ulici sídlí Knihovna Jiřího Mahena či Etnografický ústav Moravského zemského muzea. 
Od roku 1913 do roku 1958 vedla ulicí tramvajová linka. Dnes je v Kobližné v celé její délce pěší zóna.
Od 14. století nesla ulice označení platea Pastillarum či platea Crapfengasse podle zde sídlících kobližníků, kteří se zaměřovali na pečení koblih. Pozdější německé pojmenování Krapfengasse mělo v 19. století české ekvivalenty Kobližná i Kobližní. Od roku 1918 nese ulice název Kobližná. Mezi lety 1961 a 1990 byla dle prvního sovětského kosmonauta Jurije Gagarina pojmenována jako Gagarinova. 1  2 
Pohled na Kobližnou z Náměstí Svobody, 1900
Vyústění ulic Kobližná a Jánská u Malinovského náměstí
Sídlo Knihovny Jiřího Mahena v Schrattenbachově paláci
Palác šlechtičen
Obchodní dům Vichr
Kobližná 2, Palác Říkovských z Dobrčic
