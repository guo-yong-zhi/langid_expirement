Kambarka  je město v Udmurtské republice v Ruské federaci. Při sčítání lidu v roce 2010 měla přes jedenáct tisíc obyvatel.
Kambarka leží několik kilometrů východně od levého břehu Kamy, přítoku Volhy. Od Iževsku, hlavního města Udmurtské republiky, je vzdálena přibližně devadesát kilometrů jihovýchodně.
Přes Kambarku vede železniční trať z Kazaně do Jekatěrinburgu.
Kambarka vznikla v letech 1761–1767 v souvislosti s výstavbou železárenských hutí. Městem je od roku 1945.
V tomto článku byl použit překlad textu z článku Kambarka na německé Wikipedii.
