Nadja Michaelová, nepřechýleně Nadja Michael  je německá operní pěvkyně, sopranistka.
Narodila se v roce 1969 jako nejmladší z pěti dětí ve Wurzenu, poblíž Lipska v Německé demokratické republice. Nejprve navštěvovala sportovní školu pro mládež v Lipsku, ale později přestoupila na hudební školu. V roce 1989 odešla z NDR a usadila se ve Stuttgartu, kde pracovala jako modelka v butiku, aby získala finanční prostředky ke studiu zpěvu. Zpěv studovala v USA na Jacobs School of Music .
Má dvě dcery, žije v berlínském Westendu.
Pěveckou dráhu začínala v hlasovém oboru mezzosoprán, od dubna 2005 je jejím hlasovým oborem dramatický soprán. 1  Operním debutem pro ni byla role 3. dámy v opeře Kouzelná flétna od W. A. Mozarta na Ludwigsburger Festspiele v roce 1993. První hlavní rolí pěvkyně byla Amastre, Xerxova snoubenka, v opeře Xerxes skladatele Georga Friedricha Händela. Dále jako mezzoosopranistka ztvárnila role v operách známých skladatelů např. Carmen , Dulcineu , Olgu  nebo Varvaru .
Hostovala ve známých operních domech, ve Vídni, Londýně, Miláně, Mnichově, Berlíně, Tokiu i v New Yorku.
V hlasovém oboru dramatický soprán se představila v hlavních rolích oper Tosca, Macbeth , Salome, 2  Fidelio a Sedlák kavalír .
Do jejího repertoáru patří také písně a oratoria skladatelů Richarda Wagnera, Roberta Schumanna, Hugo Wolfa, Gustava Mahlera, Richarda Strausse, Giuseppe Verdiho a dalších.
Poprvé vystoupila v Metropolitní opeře v New Yorku v roli Lady Mackbeth v roce 2012.
V roce 2015 nastudovala v maďarštině roli Judity v opeře Modrovousův hrad skladatele Bély Bartóka. V té se pak představila v inscenaci Metropolitní opery  pod režijním vedením Mariusze Trelińského. 3 
