Sdružení za lepší Vrchlabí  je politické hnutí, zaregistrované na jaře 2002 1  Uskupení navazovalo na sdružení nezávislých kandidátů "Za lepší Vrchlabí", které vzniklo na jaře roku 1998 a účastnilo se komunálních voleb 1998 ve Vrchlabí s kandidátní listinou, která byla s průměrným věkem kandidátů 19,4 nejmladší kandidátkou ve městech nad 5000 obyvatel v ČR. 2 
U zrodu sdružení stáli tehdejší student politologie Petr Jüptner, student ekonomie Milan Korbelář, student stavebního inženýrství Martin Jirásek, student historie Lukáš Teplý a bratranci Michal a Pavel Šubrtovi. Sdružení získalo v komunálních volbách v listopadu 1998 dva mandáty v zastupitelstvu města . 3 
Úspěch kandidátky byl několikrát objektem mediální pozornosti a výrazně přispěl k nárůstu zajmu mladší generace o veřejné dění a komunální politiku, na který kromě Sdružení za lepší Vrchlabí navázali také místní uskupení Evropských demokratů , Strany zelených a částečně i ODS. V následujících komunálních volbách 2002 obhájilo SZLV 2 mandáty v zastupitelstvu města . 4  V roce 2004 došlo k zániku sdružení a ke vstupu dosavadních členů do politické strany Evropští demokraté . V této podobě se uskupení účastnilo i komunálních voleb na podzim 2006, kdy získalo jeden mandát.  5 
Působnost uskupení výrazně přesáhla rozměr komunální politiky. Členové Sdružení za lepší Vrchlabí se podíleli na oživení společenského a politického života ve Vrchlabí na konci 90. let a začátku 21. století, založili například charitativní projekt Ples bílých nosorožců, který se stal jednou z nejdůležitějších kulturních akcí vrchlabské sezóny a jehož výtěžek pomáhá od roku 1999 k zachování chovu vzácné severní formy nosorožce bílého  v ZOO Dvůr Králové nad Labem. 6  Členové sdružení se také podíleli na vydávání nezávislého měsíčníku Pulsující Vrchlabí, provozují informační internetový server vrchlabi.org a působí v občanském sdružení Společnost pro informovanou veřejnost.
