Süleyman Gündoğdu Demirel  byl turecký politik, jedna z klíčových postav turecké politiky 2. poloviny 20. století. V pěti různých obdobích byl premiérem Turecka  a v letech 1993–2000 jeho prezidentem.
Byl představitelem liberálně-konzervativní strany Adalet Partisi , která byla po vojenském převratu roku 1980 rozpuštěna a roku 1983 se obnovila pod názvem Doğru Yol Partisi , ovšem legálně mohla působit až od roku 1987 .
Roku 1965 se stal nejmladším premiérem v turecké historii . Jeho strana se vždy opírala o turecký venkov a hájila zájmy tureckých zemědělců. Byla silně sekulární. Demirel vedl řadu tureckých vládních kabinetů 60. a 70. let, po vojenském převratu Kenana Evrena roku 1980 však deset let nesměl v politice oficiálně působit.
V jeho rodné provincii Isparta se po něm dnes jmenuje univerzita založená roku 1992: Süleyman Demirel Üniversitesi a letiště otevřené roku 1997: Isparta Süleyman Demirel Havalimanı.
