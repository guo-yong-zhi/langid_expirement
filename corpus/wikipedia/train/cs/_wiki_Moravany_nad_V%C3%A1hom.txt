Moravany nad Váhom jsou obcí na Slovensku, nacházející se při ústí potoka Striebornica na levém břehu Váhu, asi 5 km východně od města Piešťany.
Podle paleontologických a archeologických nálezů na území obce se zde nacházelo sídlo lovců mamutů a později sídliště Lengyelské kultury. Bylo nalezeno mnoho kamenných nástrojů, zbraní nebo šperků.
V roce 1938 zde byla nalezena tzv. Venuše z Moravan, soška ženy vyřezávaná z mamutího klu, jejíž stáří se odhaduje na 22 800 let. Je to nejstarší doklad výtvarného projevu na Slovensku. Originál sošky se nachází v expozici "Klenoty dávné minulosti Slovenska" na Bratislavském hradě.
První písemná zmínka o obci pochází z roku 1348 , kdy patřila šlechtě z Tematína. Obyvatelé se živili převážně zemědělstvím.
V obci se nachází muzeum veteránů "Classic Car Museum".
V tomto článku byl použit překlad textu z článku Moravany nad Váhom na slovenské Wikipedii.
