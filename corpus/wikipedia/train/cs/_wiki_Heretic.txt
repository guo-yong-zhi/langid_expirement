Heretic je videohra, vydaná společností ID Software roku 1994, po vydání úspěšných her Doom a Doom II. Je založena na podobné koncepci.
Hráč se musí jako tajemný rytíř celkem probít přes tři epizody , každá z epizod má přesně 9 úrovní . Cestou potkává různé příšery a poletuchy. Proti nim bojuje pomocí kouzelných artefaktů a zbraní. Na konci každé epizody je finální boss.
Ve stejném roce vyšel datadisk, který rozšířil hru o další dvě nové epizody. Jejich kvalita byla stejná jako u předchozích úrovní, ale neobsahovaly žádné nové věci ani nová monstra.
I dnes, po mnoha letech existuje komunita fanoušků této hry, jde hlavně o fanoušky her Doom a Hexen. Pomocí programů, jako je Doomsday Engine lze výrazně zlepšit rozlišení hry, grafiku, efekty i zvuk.
Grafika je podobná, jako ve hře DOOM. Je ve 3D, s omezením jednoho  rozměru – všechny mapy se tedy jeví jako ploché, protože omezení třetího rozměru umožňuje mapu „stlačit“ do 2D přehledné mapy. Grafika se skládá z asi 10 000 spritů – textur zdí, nepřátel, artefaktů, zbraní, klíčů a jiných objektů, které jsou tedy ploché.
S Doomsday Enginem může hra v závislosti na různých nainstalovaných vylepšeních vypadat velice moderně. S nainstalovanými 3d modely je plně 3d, takže se zde již nevyskytují žádné sprity; engine je založen na stejné bázi jako populární Quake 3. Všechny předměty, ozdoby na stěnách, zbraně, potvory, atp jsou pak plně 3d. Výjimkou jsou mrtvoly dvou nejslabších téměř stejných létajících potvor a D'Sparilova učedníka, u níž tvůrci 3d modelů ještě nevytvořili příslušný 3d model. Vylepšení se dočkaly i textury, které byly značně pozměněny a jsou provedeny ve vysokém rozlišení. Dalším vylepšením jsou pak dynamická světla a jiné podobné efekty. Rozlišení hry s Doomsday Enginem může dosahovat až 1680×1050, a zvuk může být s použitím systému EAX 5.1. Přidána byla rovněž možnost ve hře skákat či plně využít mouselook.
Ve hře je osm zbraní , každá navíc může být „nabita“ Knihou moci
Jsou to věci které můžete sbírat a uchovávat pro použití v vámi danou chvíli, po dokončení levelu vám zůstane od každého jen jeden kus, proto je lepší je využívat spíš než uchovávat po moc dlouhou dobu
Tyto předměty se aktivují ihned po jejich sebrání
