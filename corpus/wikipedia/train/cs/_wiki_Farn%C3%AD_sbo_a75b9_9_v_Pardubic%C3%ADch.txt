Farní sbor Českobratrské církve evangelické v Pardubicích je sborem Českobratrské církve evangelické v Pardubicích. Sbor spadá pod Chrudimský seniorát.
Evangelický kostel v Pardubicích byl vystavěn v letech 1896–1897. Od roku 1903 při něm existoval filiální sbor reformované církve. O vystavění kostela a založení sboru se zaloužil zejména pardubický knihtiskař a starosta František Hoblík. Samostatný českobratrský sbor v Pardubicích byl ustaven v roce 1920 a prvním farářem byl zvolen Pavel Havelka.
