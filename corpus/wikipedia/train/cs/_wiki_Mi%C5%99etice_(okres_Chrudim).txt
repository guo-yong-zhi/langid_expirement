Obec Miřetice  se nachází v okrese Chrudim, kraj Pardubický. Žije zde přibližně 1 300 1  obyvatel.
První písemná zmínka o obci pochází z roku 1325.
Obec několik set let náležela k panství Přestavlky. Roku 1829 přešla k panství Auerspergů. Od roku 1848 vznikla samostatná obec Miřetice, ke které patřily osady Čekov a Dachov. V roce 1981 došlo ke spojení obcí Švihov a Miřetice. Toto uspořádání trvá dodnes. Roku 1837 je zde zmiňována pila a mlýn. Již tehdy se zde těžila žula a existovalo pět chovných rybníků. Těžba žuly, s ní související kamenictví, rybníkářství a zemědělství, byly tradiční zdroje obživy miřetických obyvatel. Název obce se odvozuje od zemana Miřaty, jenž měl dle legendy tvrz v blízkých lesích.
Ještě v 19. století šlo o nevelkou vesnici . Po druhé světové válce byly Miřetice v souvislosti s těsnou blízkostí památníku Ležáky modernizovány. Velký stavební rozmach nastal v 60. letech 20. století. Obec nemá významnější historické stavební jádro, jen při křižovatce silnic od Dubové  a od Žumberka  připomíná původní náves čtveřice chalup postavených do oblouku .
Původní velký Miřetický rybník zabíral prostor vedle této staré návsi. Po válce však byl vysušen a na jeho místě vzniklo mj. fotbalové hřiště a řada stavebních parcel. Na místě jeho horního břehu je dnes autobusová zastávka. Přiléhá v němu i hostinec U Mrázků, další z mála dochovaných historických budov.
Dopravní obslužnost je pouze pomocí autobusové dopravy. Jezdí zde autobusy na linkách:
Největším podnikem v obci je Eltop Praha s.r.o. . V obci se nachází mateřská škola, základní škola , dvě prodejny potravin, několik dalších drobných prodejen a dětské hřiště, které bylo zrekonstruované a znovuotevřené 18. 8. 2012. V provozu je hostinec a restaurace s penzionem. Do začátku 90. let bylo v obci též kino. Dále je zde pošta a ordinace praktického a zubního lékaře.
Fotbalový klub Tatran Miřetice byl založen 15. května 1941, tvoří ho čtyři mužstva . Největším úspěchem byl postup A týmu do 1.B třídy v roce 2012. Každý rok se zde odehrává Memoriál J. Zíty a J. Slavíka. V obci je činná odbočka Českého střeleckého svazu, též pobočný spolek Sbor dobrovolných hasičů, který vznikl 14. srpna 1901 a poprvé zasáhl u požáru v noci z 21. na 22. května 1902. Český rybářský svaz pořádá od roku 2013 každoročně na jaře na rybníce Malá voda v Ležákách rybářské závody – Memoriál Zdeňka Štěpánka. Klub sportovních potápěčů Miřetice-Ležáky má základnu na nedalekém lomu Dubová a patří mezi nejstarší v České republice. zdroj?!]
