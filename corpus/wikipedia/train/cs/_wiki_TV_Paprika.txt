TV Paprika je maďarská kulinářská televizní stanice vysílající v Maďarsku, Česku, Slovensku, Moldávsku a Rumunsku nepřetržitě 24 hodin denně. Pro maďarský, český a slovenský trh je vysílána společná jazyková verze kanálu TV Paprika, v Rumunsku je vysílána vlastní s jiným programovým schématem. Provozovatelem kanálu je společnost AMC Networks International – Central Europe.  1  2 
Posláním TV Papriky je popularizace národních kuchyní, prezentaci kultury piva a vína a podpora gastroturistiky v regionu střední Evropy. Vedle vaření v kuchyni představuje kanál ve svých pořadech divákům také malé hospůdky, restaurace a hotely v našem regionu. Polovina pořadů je z vlastní produkce, 15–20 % tvoří pořady vyrobené v České republice a na Slovensku. Mezi nejsledovanější patří pořady s šéfkuchařem Jamiem Oliverem.  3  4  5  6  7 
Cílovou skupinu tvoří diváci žijící ve městech ve věku mezi 18 a 49 lety, kteří jsou vnímaví a dokáží ocenit tradice.
 3  4 
TV Paprika se na obrazovkách poprvé představila maďarským divákům ve dvou jednohodinových blocích denně na filmovém kanálu Filmmúzeum již v září 2004. Ty byly vysílány v 8 a 23 hodin.  8 
Pravidelné vysílání na samostatné frekvenci, o rozsahu 14 hodin denně, bylo zahájeno 2. listopadu 2004. Vysílání v češtině bylo spuštěno 17. ledna 2005 a již od svého začátku byla stanice dostupná v kabelové síti UPC v České republice a na Slovensku a v satelitní platformě UPC Direct. Vysílací čas v roce 2005 byl od 8 do 22 hodin. Cílem provozovatele bylo dosažení 1% sledovanosti.  3  4  5  6  6  9 
Expanzí TV Papriky do Česka a Slovenska vzrostl počet domácností, které mohly sledovat tento kanál, na 800 000 v Maďarsku a 400 000 v České republice a na Slovensku.  6 
V úterý 15. března 2005 byla stanice přidána také do nabídky KOMPLET kabelového operátora Karneval Media, kde po 23 hodině sdílel frekvenci s erotickým televizním kanálem Private Blue  9 .
Dne 5. prosince 2005 TV Paprika rozšířila vysílací čas, kdy vysílala od 8 do 24 hodin. Zbývající čas byl vyplněn upoutávkami.  10 
Provozovatel kanálu Filmmúzeum plánoval pro rok 2006 spuštění rumunské a rakouské verze kanálu a v roce 2007 měl kanál vstoupit i na polský trh.  5 
TV Paprika se zúčastnila Mezinárodního festivalu televizní a rozhlasové tvorby s gastro tematikou konaném od 3. do 8. září 2006 ve Znojmě, kde získala čestné uznání za pořad vlastní tvorby Chuti monarchie. Porotci vybírali z celkem 152 televizních pořadů ze 14 zemí. Vedle oceněného pořadu Chuti monarchie TV Paprika soutěžila také se seriálem Rybářská latina.  11 
V roce 2007 společnost Chellomedia prostřednictvím společnosti Minimax Media  odkoupila od provozovatele Filmmúzeum televizní kanály TV Paprika, TV Deko a Filmmúzeum a stává se jejích novým provozovatelem  12  13 .
Dne 1. února 2008 byl kanál dostupný i u IPTV operátora O2 TV v nabídce O2 TV Styl Plus a v nabídkách satelitního operátora Digi TV, čímž vzrostl počet domácností odebírající maďarsko-českou verzi kanálu TV Paprika na 2,9 milionů .
 14  15 
Od čtvrtku 24. dubna 2008 mění provozovatel programovou strukturu stanice. Doposud vysílal v dopoledních hodinách reprízy pořadů vysílaných v předešlém odpoledni, nyní začal pořady reprízovat rozptýleně. Délka premiérových pořadů klesla ze 7 na 6 hodin. Obdobně na tom byla i délka reprízovaných pořadů. Ta později klesla na 5 hodin kvůli teleshoppingovému vysílání.  16 
V říjnu 2008 bylo zahájeno vysílání stanice TV Paprika România pro rumunský a moldavský trh. Většina pořadů byla opatřena rumunským voiceover dabingem, ostatní byly titulkovány.  17  18 
Od 1. prosince 2009 prodloužila TV Paprika vysílání o 2 hodiny. Vysílání zahajovala již v 7 hodin, kdy byl vysílán dvouhodinový blok teleshoppingu, a končila dvě hodiny po půlnoci.  19 
V pondělí 21. února 2011 TV Paprika odvysílala premiéru vlastního patnáctidílného dětského kulinářského pořadu Minikuchtíci , ve kterém vystupovala dvojice malých kuchařů. Cílem bylo naučit děti vařit jednoduché pokrmy z místních surovin, jako vanilkové šodó, jahodová zmrzlina, avokádová želva, sladký kuskus, sedvič s mozzarelou a rukolou a další, bez pomocí dospělých. O týden později byla odvysílána premiéra také na sesterském dětském kanálu Minimax.  20 
V dubnu 2011 byl kanál zařazen do nabídky TV Standard operátora T-Mobile. Od 1. května 2011 se kanál objevil v nabídkách Multi HD, Kombi a Komplet satelitního operátora Skylink. Během roku začal rumunský satelitní operátor Dolce šířit rumunskou verzi TV Papriky.  21  22  23 
V Rumunsku 5. července 2011 bylo ve spolupráci s Corporate Media Publishing vydáno první číslo stejnojmenného časopisu  17 .
Dne 3. října 2011 v 11 a 13:55 hodin byla poprvé odvysílána premiéra české verze osmdesátidílného pořadu Mlýnek na recepty s českými a slovenskými celebritami. Pořadem provázel Laci Hornáček, expertkou na dezerty byla cukrářka Iveta Fabešová. Vystoupili zde zpěvák Martin Chodúr, herečky Petra Hřebčíková a Viktória Ráková, tanečník Denny Ratajský, umělec Thomas Puskailer a další. Pořad se věnoval jednomu tradičnímu receptu na předkrm, polévku, salát, hlavní chod a dezert.  24 
Maďarská satelitní platforma Hello HD přidala 1. dubna 2012 do své nabídky kanál TV Paprika. Během roku se rumunská verze kanálu objevila také v satelitních platformách Focus Sat a Digi TV Romania. TV Paprika je tak k dispozici již v 5,8 milionech domácností v Evropě.  25  26  27 
Dne 2. října 2012 odvysílala TV Paprika premiéru druhé řady česko-slovenské verze pořadu Mlýnek na recepty s hosty Vicou Kerekes, Petrou Hřebčíkovou, moderátorkou Adrianou Polákovou, herci Mariánem Labudou ml. a Markem Majeským, a tanečníkem Dennym Ratajským. Pořad nabídl recepty například na jehněčí kolínko s hříbkovými brambory, ořechovou buchtu s drobenkou a další.  28 
České a slovenské osobnosti se znovu představili na TV Paprice v premiéře pořadu Slavní v maléru, odvysílaného 21. ledna 2013, kde soutěžili za dohledu odborné poroty o mistrovský titul. Pořadem provázel Laco Hornáček. Úkolem bylo připravit zadaný pokrm lépe, než protivník.
 29 
Holandská společnost Liberty Global v únoru 2014 dokončila prodej aktiv společnosti Chellomedia, kterou za 750 milionů euro odkoupila americká společnost AMC Networks. Společnost Liberty Global si ponechala pouze holandské verze kanálů Sport 1 a Film 1. K přejmenování společnosti Chellomedia na AMC Networks International došlo 8. července 2014. Novým provozovatelem kanálu TV Paprika se stala společnost AMC Networks International – Central Europe.  30  31 
Dne 3. března 2014 přešla TV Paprika na vysílání v širokoúhlém formátu 16 : 9. Provozovatel měl zároveň v plánu spuštění verze ve vysokém rozlišení , konkrétní termín však neuvedl.  32  33 
V roce 2014 byla TV Paprika zařazena do nabídky Štandard satelitního operátora Nová Digi TV Slovakia.  34 
Provozovatel stanice spustil aplikaci pro mobilní telefony iPhone s názvem TV Paprika obsahující ověřené recepty šéfkuchařů. Aplikace byla dostupná v češtině, maďarštině a rumunštině. Uživatelé této aplikace mají možnost hodnocení těchto receptů.
 35 
Televizní kanál TV Paprika je od roku 2015 dostupný také v nabídce Magio GO Premium slovenské mobilního televize Magio GO  36 .
V roce 2015 byl vyhlášen casting na desetidílný pořad Recepty pro radost od našich babiček. Natáčení probíhalo v České republice a na Slovensku.  37 
Dne 11. listopadu 2015 zahájila rumunská verze kanálu TV Paprika nepřetržité vysílání. Středoevropská verze kanálu začala vysílat nepřetržitě již dříve.  18 
Níže je uveden seznam kabelových sítí, ve kterých je nabízen program TV Paprika  40  41  42  43  44  45  46  47  48  49  50 
.
Níže je uveden seznam IPTV operátorů, ve kterých je nabízen program TV Paprika  51 .
Nova Action • Nova Cinema • Nova Fun • Prima Cool • Prima Max • Kino Barrandov • Paramount Network
