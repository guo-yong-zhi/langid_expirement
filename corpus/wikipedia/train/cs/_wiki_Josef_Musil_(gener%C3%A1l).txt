Josef Musil  byl generál Československé armády, který se jako pracovník vojenského zpravodajství podílel na přípravách únoru 1948 a následně též na organizaci represí a politických procesů. 1 
Narodil se roku 1900. Vyučil se kolářem. Za první republiky byl vojákem Československé armády z povolání. Absolvoval poddůstojnickou školu v Nitře, důstojnickou školu v Bratislavě a následně též od roku 1922 Vojenskou akademii v Hranicích. 2  Po vzniku Protektorátu Čechy a Morava pracoval jako úředník. Po válce se vrátil do armády a stal se i členem Komunistické strany Československa. Od roku 1946 působil u Pátého oddělení Hlavního štábu MNO  a od listopadu 1948 v čele této vojenské zpravodajské služby vystřídal Bedřicha Reicina. Josef Musil se podílel na přípravách na převzetí moci ve státě komunistickou stranu a následně se podílel na organizaci represe a politických procesů. 1 
Dne 18. března 1951 byl Josef Musil zatčen. Po několikaletém vyšetřování byl odsouzen k trestu smrti kvůli spáchání velezrady a vojenské zrady. 3  Dne 9. ledna 1954 byl popraven v pankrácké věznici. Jeho ostatky byly tajně pohřbeny do společného hrobu při severní zdi Ďáblického hřbitova. Když na počátku devadesátých let vznikalo Čestné pohřebiště popravených a umučených z padesátých let, Josef Musil byl omylem považován za popraveného odpůrce komunismu, a proto je na pohřebišti připomínán jako politický vězeň. 1 
