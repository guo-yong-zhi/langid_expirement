Železniční trať Šanghaj – Kchun-ming, zvaná místně také Chu-kchun , je páteřní elektrifikovaná a z větší části dvoukolejná železniční trať v Čínské lidové republice, kde propojuje východní Čínu s jihozápadní Čínou. Začíná v Šanghaji a vede přes provincie Če-ťiang, Ťiang-si, Chu-nan, Kuej-čou a Jün-nan, kde končí v hlavním městě provincie, Kchun-mingu, na tamním hlavním nádraží.
Celková délka trati je 2 690 kilometrů, přičemž dvoukolejná je větší část z Šanghaje do Liou-pchan-šueje, jednokolejný je zbývající úsek z Liou-pchan-šueje do Kchun-mingu, který má délku přibližně čtyři sta kilometrů. V úseku Šanghaj – Ču-čou je maximální traťová rychlost 200 km/h, v úseku z Ču-čou do Chuaj-chua je maximum 120 km/h.
Víceméně souběžně s touto tratí vede v roce 2016 dokončená vysokorychlostní trať Šanghaj – Kchun-ming.
Historicky se trať skládá ze čtyř tratí vybudovaných v průběhu více než 70 let. Jako jediná trať se začaly označovat v roce 2006, kdy čínské ministerstvo železnic provedlo rekonstrukci některých úseků a zvýšilo povolenou rychlost. Historické tratě byly:
V tomto článku byl použit překlad textu z článku Shanghai–Kunming Railway na anglické Wikipedii.
