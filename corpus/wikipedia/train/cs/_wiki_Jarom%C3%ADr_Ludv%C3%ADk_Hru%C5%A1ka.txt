Jaromír Ludvík Hruška  byl český skladatel, varhaník a dirigent. 1  2 
Syn skladatele a ředitele kůru v Písku Jaromíra Františka Hrušky , vnuk skladatele a ředitele kůru v Mladé Boleslavi Františka Hrušky . Studoval na Karlově univerzitě práva , na Pražské konzervatoři hru na varhany u Antonína Elšlégra, dirigování u Metoda Doležila, skladbu u Rudolfa Karla, skladbu poté ještě soukromě u Jaroslava Řídkého  a Karla Janečka  a posléze na Akademii múzických umění u Pavla Bořkovce . Zpočátku byl zaměstnán jako právník ve státní službě a současně se věnoval hudbě. V letech 1942 až 1947 řídil pěvecký sbor při chrámu sv. Jakuba v Praze a vystupoval též v rozhlase . Od poloviny 40. let 20. století začaly vznikat jeho významnější skladby. V letech 1959–1977 byl vedoucím ústředního hudebního archivu Československého rozhlasu 3  a souběžně  dómským kapelníkem v chrámu sv. Víta v Praze. 4  2  5 
První Hruškovy skladby jsou psány v duchu romantismu s náznaky impresionismu, pod vlivem Karla Janečka nastalo v jeho tvorbě  období atonality, které během studia u Pavla Bořkovce pozvolna přerostlo ve spojení tonality a citové složky hudby s novějšími postupy. V Hruškově díle převažují skladby komorní se silným zastoupením vokální složky. Mezi orchestrálními skladbami je i několik skladeb oddechového rázu. V některých případech jsou Hruškova díla připisována jeho otci Jaromíru Františku Hruškovi .
