Atropatené , původně Médie Atropatené, bylo starověké království existující mezi 3. stoletím př. n. l. a 3. stoletím našeho letopočtu a jeden z nástupnických států po říši Alexandra Velikého, ale na rozdíl od všech ostatních Alexandrových generálů  bylo odlišné a zvláštní tím, že bylo založeno etnickým Peršanem, šlechticem Atropatem, takže si více zachovávalo domácí perský charakter a kulturu s minimálním vlivem helénismu, spíše tedy pokračovalo v dědictví Achaimenovců. 
Království leželo na jižním pobřeží Kaspického moře, na území dnešního Íránu  a částečně i dnešního Ázerbájdžánu. Hlavním městem byl Ganzak, dnes již neexistující a nacházející se někde na jih od Urmijského jezera.
Zakladatelem státu byl král Atropates , etnicky perský obchodník a šlechtic. Atropates nejprve sloužil Dareiovi III., posléze Alexandru Velikému, aby se po Alexandrově smrti roku 323 př. n. l. rozhodl vyhlásit vlastní stát a založit vlastní královskou dynastii. Rozpad Alexandrovy říše po jeho smrti bývá někdy nazýván „Dělení Babylónu“: větší, jižní část Médie byla svěřena Peithónovi, jednomu z Alexanderových tělesných strážců, a nazývala se Velká Médie . Media Atropatene byla zbývající menší částí původní makedonské provincie Médie, kterou Atropates získal jako jeden z Alexandrových guvernérů, ovšem velmi brzy z názvu státu odstranil název Médie, setřásl vliv Seleukovců  a království osamostatnil. 1  Nezávislost se dařilo dlouho udržet, až se dynastie Atropatovců stala vazalem Patrthské říše. Parthové pak území anektovali, ale ztratili ho ve prospěch Sasánovské říše. Sasánovci území znovu říkali Aturpatakan.
Mezi léty 639–643 území dobyli muslimští Arabové, kteří z něj učinili provincii v rámci islámského chalífátu pod názvem Adarbajgan, což byl poarabštěný název Aturpatakan. Časem území ztratilo integritu a politické změny smazaly původní hranice tohoto státu. Jen pojem Adarbajgan se stal etymologickým kořenem dnešního slova Ázerbájdžán.
V tomto článku byl použit překlad textu z článku Atropatene na anglické Wikipedii.
