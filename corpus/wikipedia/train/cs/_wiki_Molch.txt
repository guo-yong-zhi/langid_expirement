Molch  byla třída německých miniponorek za druhé světové války. Miniponorka byla určena pro pobřežní operace, měla výhradně elektrický pohon a pohybovala se výhradně pod hladinou. V letech 1944–1945 bylo dokončeno 393 miniponorek tohoto typu. 2  Během nasazení v jižní Francii a v Nizozemsku se Molchy neosvědčily, a proto sloužily především k výcviku.
Miniponorky Molch navrhl Heinrich Drager. Jejich stavbu zajistila loděnice AG Weser v Brémách. První byla převzata 12. června 1944. Do konce války bylo dokončeno 393 člunů tohoto typu. 3  2 
V přední část trupu byly uloženy akumulátory, za nimi byl prostor posádku a na konci elektromotor s kormidly. Posádku tvořil jeden člověk. Jeho pracoviště bylo velmi malé a rychle by si vydýchal vzduch, a proto využíval kyslíkový přístroj. 3  Ponorka byla vybavena malou věžičkou s okénky a periskopem. Výzbroj tvořila dvě elektrická 533mm torpéda G7e, podvěšená pod boky miniponorky. Pohonný systém tvořil jeden elektromotor o výkonu 14 hp, pohánějící jeden lodní šroub. 1  Pilot měl na výběr plavbu dvěma rychlostmi. 3  Nejvyšší rychlost dosahovala pět uzlů pod hladinou. Při cestovní rychlosti pět uzlů měla dosah čtyřicet námořních mil a při rychlosti tří uzlů to bylo šedesát námořních mil. Operační hloubka ponoru dosahovala 30 metrů. 1 
Miniponorky Molch ve službě doplňovaly výkonnější typ Biber. Jejich efektivitu omezovaly nízké výkony i špatné nautické vlastnosti. Molchy byly jednotkami K-Verband poprvé nasazeny proti spojeneckému vylodění v jižní Francii. 3  V noci na 26. září 1944 vypolulo dvanáct Molchů, které při ztrátě deseti člunů nedosáhly žádného úspěchu. Zbývající dva zanedlouho zničil nálet. 2  Další jednotky Molchů od ledna do dubna 1945 operovaly podél nizozemského pobřeží. Dosáhly však minimálních úspěchů při velkých ztrátách. Stránka Uboat.net hovoří o 102 plavbách, při kterých bylo za cenu ztráty sedmdesáti Molchů potopeno sedm malých plavidel  a dva další poškozena . 2  Proto byly Molchy využívány spíše k výcviku. 3 
