Společnost Hudsonova zálivu  je nejstarší finanční korporace v Severní Americe a jedna z nejstarších na světě. Jelikož je na tento fakt velmi hrdá a dost z odkazů na své bohaté tradice těží, je její zkratka HBC často žertovně interpretována jako Here Before Christ . Společnost a její síť obchodních stanic sehrála nezastupitelnou úlohu při osidlování Kanady a měla tak značný vliv na vývoj kanadských dějin. Původně bylo hlavní náplní její činnosti zásobování kanadských lovců kožešin , odkup těchto kožešin a obchod s nimi. V současné době provozuje nejrozsáhlejší síť obchodních domů v Kanadě.
Společnost Hudsonova zálivu byla založena 2. května 1670. Nejvýznamnější osobou mezi zakladateli společnosti byl princ Ruprecht Falcký, v Praze narozený mladší syn českého „zimního“ krále Fridricha Falckého, a tedy blízký příbuzný anglického krále Karla II., který na Ruprechtovu žádost společnosti udělil monopol na obchod s kožešinami v oblasti povodí všech řek vlévajících se do Hudsonova zálivu . Tato oblast pak byla společností na počest Ruprechta Falckého nazvána Ruprechtovou zemí. Na počátku 19. století vedla Společnost Hudsonova zálivu tvrdou válku s konkurenční Severozápadní společností , která nakonec vyústila ve vládou vynucené sloučení obou společností. V roce 1870 společnost přijala částku 300 000 liber, za niž se vzdala svého obchodního monopolu a postoupila správu Země prince Ruprechta Kanadě.
Současní členové správní rady Společnosti Hudsonova zálivu jsou:
