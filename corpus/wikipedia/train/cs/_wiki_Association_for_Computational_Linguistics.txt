Association for Computational Linguistics  je mezinárodní vědecké a profesní sdružení lidí pracujících na problémech kolem přirozeného jazyka a počítačů. ACL pořádá každoroční letní konference v místech, kde se nacházejí významná výzkumná pracoviště počítačové lingvistiky. Asociace byla založena v roce 1962 pod názvem Association for Machine Translation and Computational Linguistics . V roce 1968 byla přejmenována na ACL.
ACL má evropskou  a severoamerickou  sekci. Obě pořádají své vlastní konference v letech, kdy se hlavní setkání ACL nekoná na jejich kontinentu.
ACL vydává odborný časopis Computational Linguistics, který je významným fórem pro prezentování výsledků výzkumu v oblasti počítačové lingvistiky a počítačového zpracování přirozeného jazyka. Od roku 1988 pro ACL jeho vydávání zajišťuje vydavatelství MIT Press.
ACL má také svou knižní edici, Studies in Natural Language Processing, kterou pro ni vydává Cambridge University Press.
V ACL existuje řada tzv. zvláštních zájmových skupin , které se zaměřují na konkrétní oblasti počítačového zpracování přirozeného jazyka. V současnosti jsou aktivní např. tyto skupiny:
