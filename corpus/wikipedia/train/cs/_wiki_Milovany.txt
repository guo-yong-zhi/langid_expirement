Milovany  je zaniklá německá obec, která se nacházela na náhorní plošině ve výšce 530 m n. m. na březích Milovanského potoka  u silnice z Města Libavá do Potštátu a silnice do Čermné. Milovany jsou situovány ve vojenském újezdu Libavá v Oderských vrších  v okrese Olomouc v Olomouckém kraji. Protože se Milovany nacházejí ve vojenském prostoru, jsou veřejnosti většinou nepřístupné.
Milovany vznikly asi kolem roku 1300 a z roku 1394 pochází první písemná zpráva o Milovanech pod tehdejším názvem Milbans v potštátském panství. Ve vesnici, uprostřed hřbitova byl kamenný barokní farní kostel svaté Kateřiny postavený v roce 1730 na místě dřívějšího dřevěného kostela . Obec měla školu  do které docházely také děti z dnes již zaniklé vesnice Zigartice a také některé úřady, záložny, dva hostince, četnickou stanici, obchody, dobrovolnické spolky aj. Součástí Milovan byly i zaniklé samoty Dvorecký Mlýn  u Plazského potoka a Františkov , což byla hájovna potštátského velkostatku hraběte Desfours – Walderode. Dne 7. července 1944 havaroval východně od vesnice v polích sestřelený americký bombardér B-24H Liberátor, jehož 5 amerických letců bylo pohřbeno na místním hřbitově. Obec zanikla s vystěhováním německého obyvatelstva v roce 1946 a vznikem vojenského prostoru v následujících letech. Poslední domy byly zbourány v 60. letech 20. století. Dnes lze najít v Milovanech jen ruiny budov a památník obce, který vybudovali na své náklady původní němečtí rodáci v roce 1993. 1  2  3  4  5 
Mezi Milovany a vrchem U spáleného se nachází vojenské cvičiště.
Milovany
Vojenské cvičiště u Milovan
Lom u Milovan
Lom u Milovan
Milovany
Obvykle jedenkrát ročně mohou být Milovany a její okolí přístupné veřejnosti v rámci cyklo-turistické akce Bílý kámen.
