Hlavní beskydská magistrála Kazimierza Sosnowského  je pěší turistická magistrála značená červenou barvou, vedoucí z Ustroně v Slezských Beskydech do Wołosatého v Bukovských vrších .
Je to nejdelší stezka v polských horách, dlouhá přibližně 496 km. 1  Vede skrz Slezské Beskydy, Beskid Żywiecki, Gorce, Beskid Sądecki, Nízké Beskydy a Bieszczady. Prochází nejvyššími částmi poských Beskyd a umožňuje přístup na: Velký Stožek, Baraní Góru, Babí horu, Policu, Turbacz, Lubań, Przechybu, Radziejowu, Jaworzynu Krynicku, Rotundu, Cergowu, Chryszczatu, Smerek a Halicz i do obcí jako: Ustroň, Węgierska Górka, Jordanów, Rabka-Zdrój, Krościenko nad Dunajcem, Rytro, Krynica-Zdrój, Iwonicz-Zdrój, Rymanów-Zdrój, Komańcza, Cisna, Ustrzyki Górne atd.
Hlavní beskydská magistrála byla vyznačena v meziválečném období. Trasa západní části  byla založena Kazimierzem Sosnowským a dokončená v roce 1929. Východní část, podle projektu Mieczysława Orłowicze, byla dokončena v roce 1935 a vedla až do Čornohory, která se nacházela v té době v Polsku. Mezi lety 1935 a 1939 byla pojmenovaná po Józefu Piłsudském. 2 
Hlavní beskydská magistrála se napojuje na česko-polskou hranici mezi Kyčerou a Velkou Čantoryjí v Slezských Beskydech.
V současnosti nejkratší čas absolvování celé magistrály patří Macieju Więckovi , který tuto trasu absolvoval za 114 hodin a 50 minut ve dnech 20. – 24. června 2013. 3  Předtím téměř 7 let tento rekord patřil Piotrovi Kłosowiczovi, kterému v září roku 2006 absolvování celé magistrály zabralo 168 hodin. 4  Oba soutěžící překonali GSB z východu na západ, avšak Piotr Kłosowicz to udělal bez podpůrného týmu, zatímco Maciej Więcek s podporou.
Vrchol Babí hory 
Turbacz a Hala Długa 
Budova PTTK  na Turbaczu 
Pohled na Kiczoru z hrebene Lubańa
Hřeben Lubańa viděn z Pienin
Vrchol Radziejowé
