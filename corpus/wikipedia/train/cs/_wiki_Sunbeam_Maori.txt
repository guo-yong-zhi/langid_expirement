Sunbeam Maori byl letecký motor zkonstruovaný firmou Sunbeam Motor Car Co. Ltd., sídlící v anglickém Wolverhamptonu, zavedený do výroby v roce 1918. Motory Maori mj. poháněly letouny Fairey F.22 Campania, Grahame-White Ganymede, Handley Page O/400,  Short 184 či vzducholoď R 34.
Zajímavostí koncepce motorů Sunbeam Maori I a Maori II bylo umístění výfukových ventilů na vnitřní straně válců, takže výfuky vyúsťovaly mezi řady válců, do společného sběrače.
