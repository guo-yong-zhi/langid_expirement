Branislav Fodrek  je bývalý slovenský fotbalový záložník a reprezentant. Mimo Slovensko působil na klubové úrovni v Rusku a Maďarsku. Aktivní hráčskou kariéru ukončil v roce 2014.
Po jejím skončení se začal věnovat trenéřině a footgolfu. 1 
Svoji fotbalovou kariéru začal v FK Rapid Bratislava. Mezi jeho další angažmá patří: ŠK Slovan Bratislava, FC Artmedia Petržalka, FK Saturn Moskevská oblast, Szombathelyi Haladás, DAC 1904 Dunajská Streda. 2  V dresu Artmedie je dvojnásobným mistrem nejvyšší slovenské ligy, jedenkrát vyhrál slovenský fotbalový pohár a Superpohár, zúčastnil se Ligy mistrů UEFA a Poháru UEFA. 1 
Ve slovenském reprezentačním A-mužstvu debutoval 30. 11. 2004 na turnaji King's Cup v thajském Bangkoku proti týmu Maďarska .
Za A-mužstvo Slovenska nastoupil v letech 2004–2006 celkem ke čtyřem zápasům, gól nevstřelil. V národním týmu má bilanci 1 výhra a 3 remízy. 3 
