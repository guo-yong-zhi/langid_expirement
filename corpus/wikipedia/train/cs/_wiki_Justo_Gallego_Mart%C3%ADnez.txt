Justo Gallego Martínez  byl španělský mnich, který 60 let stavěl vlastní chrám v Mejorada del Campo poblíž Madridu. Po jeho upoutání na lůžko se o pokračování stavby staral jeho dlouholetý přítel a jediný stálý pomocník Ángel López. 2  Podle něj by stavba mohla být dokončena do 2–5 let. 3 
Syn selské rodiny musel v 27 letech odejít kvůli tuberkulóze z trapistického kláštera v Santa María de Huerta Soria. Po překvapivém uzdravení začal v říjnu 1961 z vděčnosti Bohu stavět kostel  v místě jím zděděné nemovitosti. Poslední roky se o něj stará přítel a pomocník Ángel López. Podle jeho sdělení je Justo v posledních měsících upoután na lůžko. Justo se na stavbě chrámu aktivně podílel až do roku 2019. 2 
Justo Gallego Martínez na stavbě katedrály pracoval i přes svůj pokročilý věk , bez oficiální podpory katolické církve, bez plánů a bez stavebního povolení, většinou sám, někdy s pomocí šesti synovců a dobrovolníků. Občas se obrací o pomoc i k odborníkům. Práci financuje prostřednictvím prodeje a pronájmu zemědělské půdy, kterou zdědil, nebo prostřednictvím soukromých darů. V roce 2005 ve Španělsku jeho rozestavěný chrámu proslavila reklamní kampaň na nápoj Aquarius.
Po dlouhá léta ho v městečku Mejorada ležícím 20 km od Madridu nazývali „šíleným mnichem“. Dnes, kdy Justo získal mezinárodní uznání  se jeho stavba stala turistickou atrakcí. Míří k ní mnoho turistů z celého světa, kteří znamenají pro jinak vcelku nezajímavé městečko značný přínos do pokladen místních podnikatelů a obce. Díky tomu se konečně Justo dočkal uznání a finanční i fyzické pomoci i od svých spoluobčanů.
Martinez nazývá svůj chrám catedral Nuestra Señora del Pilar, Madre de Dios . Mezi lidmi se zakořenil jednodušší název Catedral de Justo. Jeho chrám je 55 metrů dlouhý, 25 široký a 35 vysoký. Justovým jediným přáním na sklonku života je být pochován v kryptě svého celoživotního díla. 2 
Stavba je klasická bazilika stavěná ve španělském stylu s impozantním západním průčelím, hlavní lodí, s galeriemi, s klenbami a kopulí. Má dokonce i rozsáhlou kryptu. Většina stavebních materiálů a nářadí, které užívá, jsou recyklované. I používané každodenní předměty a materiály byly darovány stavebními firmami a nedalekou továrnou. Vysoké sloupy jsou postaveny z vybouraných cihel a vyplněny betonem, klenby Justo tvoří ze starých ocelových pružin vyplněných betonem, jako bednění mu často slouží i lepenkové krabice.
