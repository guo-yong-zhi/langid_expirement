Seznam vrcholů ve Vysokých Tatrách obsahuje hlavní vrcholy Vysokých Tater.
Ve Vysokých Tatrách bylo popsáno celkem asi 1000 štítů, věží a věžiček. 1  Pro sestavení seznamu je nutné zvolit dodatečná kritéria pro zařazení vrcholů, tak jako v podobných seznamech nejvyšších hor. Například pro himálajské osmitisícovky je kromě nadmořské výšky 8000 m n. m. určující i prominence  alespoň 500 metrů. Pro české tisícovky je to výška 1000 m n. m. a prominence 15 metrů 2 . Autoři seznamů tatranských vrcholů na webech Peaklist.org 3  a Goat.cz 4  5  použili jako kritérium prominenci nad 100 metrů a výšku nad 2000 m n. m.
Takových vrcholů je ve Vysokých Tatrách 29, z toho 25 ve slovenské části, 2 na slovensko-polské hranici a 2 v Polsku. Všechny přesahují 2200 m n. m.
Mezi vrcholy nesplňující uvedená kritéria  patří i některé turisticky přístupné hory – ve slovenské části Východná Vysoká , Hrubý štít , Predné Solisko  a Velká Svišťovka  a v polské části Zadni Granat , Kościelec  a Kasprov vrch .
