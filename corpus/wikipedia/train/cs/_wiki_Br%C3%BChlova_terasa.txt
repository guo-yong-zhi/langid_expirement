Brühlova terasa  je historický architektonický celek v německých Drážďanech. Terasa, přezdívaná „Balkón Evropy“, se táhne vysoko nad břehem Labe. Leží severně od nedávno přestavěného náměstí Neumarkt a obnoveného kostela Frauenkirche. Původně to byla část opevnění Drážďan, které koupil v roce 1739 hrabě Heinrich von Brühl. Na tomto prostoru nechal postavit několik architektonicky zajímavých staveb a zahrad.
