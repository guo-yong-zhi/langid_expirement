Nordea Open 2021 byl společný tenisový turnaj mužského okruhu ATP Tour a ženského okruhu WTA 125K, hraný na otevřených antukových dvorcích s centrálním kurtem Båstad Tennis Stadium pro pět tisíc diváků. Konal se mezi 5. až 18. červencem 2021 ve švédském Båstadu jako 73. ročník mužského a 11. ročník ženského turnaje. V roce 2020 se nekonal pro přerušení sezóny kvůli pandemii covidu-19. Událost poprvé nesla název severské bankovní skupiny Nordea se sídlem v Helsinkách, která se v říjnu 2019 stala generálním partnerem. 1 
Mužská polovina dotovaná 481 270 eury se řadila do kategorie ATP Tour 250. 2  Ženská část disponovala rozpočtem 115 000 dolarů a byla součástí série WTA 125K. 3 
Nejvýše nasazenými hráči v singlových soutěžích se stali čtrnáctý hráč žebříčku Casper Ruud z Norska a švédská světová šedesátka Rebecca Petersonová. Jako poslední přímí účastníci do dvouher nastoupili 108. tenista pořadí, Portugalec Pedro Sousa, a 344. žena klasifikace Zuzana Zlochová ze Slovenska. 3  2 
Třetí singlový titul na okruhu ATP Tour vybojoval nasazený Nor Casper Ruud. 4  Premiérovou kariérní trofej ze série WTA 125 si odvezla 29letá Španělka Nuria Párrizasová Díazová. 5  Mužskou čtyřhru ovládli Nizozemci Sander Arends a David Pel, kteří na túře ATP získali první kariérní tituly. 6  Ženský debl vyhrála švédsko-švýcardská dvojice Mirjam Björklundová a Leonie Küngová, pro něž to byly debutové triumfy na okruhu WTA 125. 7  8 
Následující hráčí obdrželi divokou kartu do hlavní soutěže:
Následující hráči postoupili z kvalifikace 11 :
Následující páry obdržely divokou kartu do hlavní soutěže:
Následující hráčky obdržely divokou kartu do hlavní soutěže:
Následující hráčky nastoupily pod žebříčkovou ochranou:
V tomto článku byl použit překlad textu z článku 2021 Swedish Open na anglické Wikipedii.
