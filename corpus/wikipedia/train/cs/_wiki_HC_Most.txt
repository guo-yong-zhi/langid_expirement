HC Most  byl český klub ledního hokeje, který sídlil v Mostu v Ústeckém kraji. Založen byl v roce 1946 pod názvem HO Uhlomost. Svůj poslední název nesl od roku 2005. Ve své poslední sezóně působil ve 2. lize, třetí české nejvyšší soutěži ledního hokeje. Klubové barvy byly modrá a bílá.
Od roku 1991 do roku 2007 stabilně působil ve 2. lize, ovšem na konci ročníku 2006/2007 se mu podařilo postoupit o soutěž výše. V 1. lize se poprvé udržel dva roky, přičemž zpět se probojoval v roce 2011. Jeho druhá štace ve druhé nejvyšší české hokejové lize trvala relativně dlouhých šest let, během kterých však mostecký tým nezvládl ani jednou vybojovat play-off a téměř v každé sezóně musel svou prvoligovou příslušnost obhajovat ve skupině o udržení či v baráži.
S ročníkem 2016/2017 přišel druhý pád do druhé ligy. Před začátkem následujícího ročníku se bývalý Baník přestěhoval do několik desítek kilometrů vzdáleného Slaného, kde sdílel tamní zimní stadion s klubem HC Řisuty. 4  9. prosince 2017 pak klub odstoupil z rozehraného druholigového ročníku a definitivně zanikl. 2 
Po odchodu klubu z města v létě 2017 vznikl v Mostě celek Mostečtí lvi, kterému se hned v první sezóně jeho existence podařilo zvítězit v Ústeckém krajském přeboru a kvalifikovat se tak do následujícího ročníku 2. ligy, spolu s týmem HC Studénka . 5 
Své domácí zápasy odehrával na zimním stadionu Most s kapacitou 2 646 diváků. 3 
Zdroj: 1 
Zdroj: 6  7  8 
Zdroj: 6  7  8 
Legenda: ZČ - základní část, červené podbarvení - sestup, zelené podbarvení - postup, fialové podbarvení - reorganizace, změna skupiny či soutěže
