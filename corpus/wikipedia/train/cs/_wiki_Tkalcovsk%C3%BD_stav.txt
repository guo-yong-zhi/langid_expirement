Tkalcovský stav je jednoduchý tradiční nástroj na výrobu tkanin. Vyvinul se z něj tkací stroj.
V hovorové mluvě a někdy i v odborné literatuře se označení stav používá také pro moderní tkací stroje. Naproti tomu například podle německé normy  se má výraz tkalcovský stav  používat jen pro nástroje s ručním zanášením útku. Útková nit je navinutá na cívce umístěné v člunku, který se původně prohazoval mezi osnovní niti rukou  a později přes tzv. pudítko, poháněné ručním tahem za šňůru nazývanou doják nebo cukátko. 1  2 
Nejstarší známé nálezy pochází ze 7. tisíciletí př. n. l. z turecké Anatolie. Lněná tkanina vznikala proplétáním osnovy napnuté v pevném rámu.
Asi o 1000 let později se v Anatolii tkalo již s vertikálně uloženou osnovou napínanou závažím. Tímto způsobem byla vyrobena také nejstarší tkanina nalezená na území ČR , asi 7 tisíc let stará.
Teprve mnohem později se objevily stavy ležaté s osnovou přiváděnou ve vodorovné poloze. Ve 2. století př. n. l. byl v Číně známý ležatý podnožkový stav, na kterém tkadlec vytvářel prošlup s pomocí šňůr, které ovládal chodidly. O 400 let později přišel z Číny do Evropy stav vybavený osnovním válem a brdem. 3  4 
Dovršení vývoje ručního stavu byl vynález „létajícího člunku“ Angličana J. Kaye asi v roce 1733. 5  Člunek s útkem  se prohazoval mezi osnovními nitěmi z jedné strany na druhou pomocí tzv. pudítka, kterému udílel tkadlec trhavý pohyb tahem přes připojenou šňůru. Toto ústrojí přineslo až trojnásobné zvýšení výkonu ručního stavu  a bylo předpokladem pro patent jeho krajana Edmunda Cartwrighta z roku 1785, podle kterého byly zmechanizovány všechny základní pohyby při tkaní a tak vznikl první tkací stroj.
V textilní velkovýrobě, zejména v Evropě, potom tkací stroje rychle nahradily ruční stavy. Ruční tkalcovství však zcela nezaniklo. Ještě ve dvacátých letech 20. století se našly v Německu provozy se 400 ručními stavy 6  a například na brněnské textilní průmyslové škole se tento obor vyučoval jako samostatný předmět .
Pro tyto účely se stále ještě vyrábí nové stavy ze dřeva. 14 
Vertikální stav s osnovou napnutou závažím
Tkaní na podnožkovém stavu
Práce na stavu z roku 1830 s "vrhacím člunkem" 
Tkaní s létajícím člunkem 
Zvuk starého ručního tkalcovského stavu s létajícím člunkem
Tkaní na pit loomu 
Zádový stav 
Vysvědčení z ročníku 1926/27 tkalcovské průmyslové školy v Brně
