Edward Rutledge  byl americký politik a nejmladší signatář Deklarace nezávislosti Spojených států. Byl také zvolen 39. guvernérem Jižní Karolíny.
Stejně jako jeho nejstarší bratr John Rutledge se Edward narodil v Charlestonu v Jižní Karolíně. Byl nejmladším ze sedmi dětí  Johna Rutledge a Sarah Hext. Jeho otec byl lékař a kolonista skotsko-irského původu; jeho matka se narodila v Jižní Karolíně a její rodina pocházela z Anglie. Následoval své bratry Johna a Hugha, studoval právo v Londýně na Inns of Court. V roce 1772 byl přijat do anglické advokátní komory. 2  Poté se vrátil do Charlestonu a 1. března 1774 se oženil s Henriettou Middleton , dcerou Henryho Middletona , účastníka kontinentálního kongresu a otce Arthura Middletona, signatáře Deklarace nezávislosti. Pár měl tři děti:
Rutledge měl úspěšnou právnickou praxi se svým partnerem, Charlesem Cotesworthem Pinckneym. Stal se předním občanem Charlestonu. Vlastnil více než 50 otroků. 3 
Během americké revoluce sloužil Rutledge spolu se svým bratrem Johnem v armádě. John zastupoval Jižní Karolínu na kontinentálním kongresu. Podle jeho názoru by měli být Afroameričané vyhoštěni z kontinentální armády. 3  Přestože byl pevným zastáncem koloniálních práv, byl jako delegát zpočátku proti The Resolution for Independence  v té podobě, jakou navrhoval Richard Henry Lee z Virginie, jeden z Otců zakladatelů. Vůdcové z Jižní Karolíny si nebyli jisti, že čas „nazrál“. 4  V 26 letech byl nejmladším delegátem, který Deklaraci nezávislosti podepsal.
V listopadu 1776 se vrátil domů. Pracoval v General Assembly . Sloužil jako kapitán dělostřelectva v milicích Jižní Karolíny a bojoval v bitvě o Beaufort v roce 1779. V květnu 1780 byl Rutledge zajat během obležení Charlestonu spolu s dalšími signatáři Deklarace nezávislosti, kterými byli Arthur Middleton a Thomas Heyward. Byli propuštěni během výměny vězňů v červenci 1781. 5 
Po propuštění se vrátil do General Assembly, kde působil až do roku 1796. Byl známý jako aktivní zákonodárce a obhájce zabavování loajalistického majetku. Stejně jako John Rutledge byl i Edward Rutledge proti Jay Treaty,  a proti anglofilnímu postoji, který vnímal ve federální straně. 6  Jako volič v prezidentských volbách v roce 1769 Rutledge hlasoval pro dva jižní kandidáty, republikána Thomase Jeffersona a federalistu Thomase Pinckneyho. 7  Rutledge nebyl blízký konečnému vítězi voleb Johnu Adamsovi, což trvalo už od kontinentálního kongresu, ale schvaloval Adamsovu obrannou politiku vůči Francii během kvaziválky. 8 Rutledge rozhněval postoj republikánů, kteří se stavěli proti většině Adamsových obranných opatření, protože republikány chápal jako stranu hájící spíše zájmy Francie než zájmy americké, podobně jako vnímal náklonnost k Britům u federalistů během debat o Jayské smlouvě. 9  Rutledge poté přestal s Jeffersonem komunikovat. 9  Rutledge pracoval v Senátu dva roky a v roce 1798 byl zvolen guvernérem Jižní Karolíny.
Během důležitého setkání v Columbii musel Rutledge pro silný záchvat dny odjet domů. Zemřel v Charlestonu před koncem svého funkčního období. Vyskytly se názory, že zemřel na mrtvici po vyslechnutí zprávy o smrti George Washingtona. 3 
V tomto článku byl použit překlad textu z článku Rutledge, Edward na anglické Wikipedii.
