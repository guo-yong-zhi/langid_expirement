Raoul Bova  je italský herec.
Narodil se v Římě rodičům, kteří pocházeli z Kalábrie. V šestnácti letech vyhrál dorostenecké mistrovství Itálie v plavání, znak na 100m. Ve 21 letech nastoupil základní službu do armády k ostrostřelecké jednotce Bersaglieri. Studoval ISEF , ale fakultu tělesné výchovy opustil, protože si zvolil hereckou kariéru. Začal navštěvovat hodiny recitace u Beatrice Braccové a herectví u Michaela Margotta.
V televizi se poprvé objevil roku 1992 ve hře Una storia Italiana, ve filmu debutoval stejný rok snímkem Quando eravamo repressi režiséra Pina Quartulla. Do povědomí na domácí scéně se dostal postavou učitele surfování ve filmu Piccolo grande amore . Následovaly další role, objevil se vedle Sylvestera Stallona ve snímku Ve jménu Angela  nebo Michaela Keatona v seriálu The Company . Zahrál si jednu z hlavních rolí po boku Giovanny Mezzogiorno a Massima Girottiho ve filmu Okno naproti , který získal hlavní cenu Křišťálový glóbus na Mezinárodním filmovém festivalu v Karlových Varech.
V březnu 2000 se oženil se zvěrolékařkou Chiarou Giordanovou, se kterou má dvě děti - Alessandra Leona a Francesca.
V tomto článku byl použit překlad textu z článku Raoul Bova na anglické Wikipedii.
