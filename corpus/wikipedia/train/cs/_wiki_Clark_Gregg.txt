Robert Clark Gregg  je americký herec, scenárista a režisér.
Robert Clark Gregg se narodil 2. dubna 1962 v Bostonu. Herecký debut zažil v roce 1988, kdy si zahrál ve snímku S mafií v patách. V následujícím desetiletí se představil ve filmech jako Jasné nebezpečí, Mimo podezření, Obvyklí podezřelí nebo Magnolia. Během první dekády 21. století hrál například ve snímcích A.I. Umělá inteligence, Expres foto, Údolí stínů, Zkurvená noc, V dobré společnosti, Na lince je vrah a Na území žen. V letech 2006–2010 působil v televizním sitcomu Nové trable staré Christine. Dále se představil například ve filmech Mnoho povyku pro nic či Prodloužený víkend.
Zlom v jeho kariéře nastal roku 2008, kdy se poprvé objevil v roli agenta Phila Coulsona ve filmu Iron Man. V této roli se následně objevil ve filmech Iron Man 2 , Thor , Avengers , Captain Marvel , televizním seriálu Agenti S.H.I.E.L.D.  a webovém seriálu Agents of S.H.I.E.L.D.: Slingshot . Jako agent Coulson se poté vrátil i v animovaném seriálu Co kdyby…? .
Napsal a režíroval filmy Zalknutí  a Věř mi .
Od roku 2001 je ženatý s herečkou Jennifer Grey, se kterou má dceru Stellu. V červenci 2020 oznámili rozpad manželství 1  a v srpnu 2020 podali žádost o rozvod. 2 
