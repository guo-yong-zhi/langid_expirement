Cindy Burgerová  je nizozemská profesionální tenistka. Ve své dosavadní kariéře na okruhu WTA Tour nevyhrála žádný turnaj. V rámci okruhu ITF získala do května 2016 dva tituly ve dvouhře a čtyři ve čtyřhře. 2 
Na žebříčku WTA byla ve dvouhře nejvýše klasifikována v dubnu 2016 na 148. místě a ve čtyřhře pak v září 2015 na 200. místě. 1  Trénují ji Vincent van Gelderen a Freek Tissink.
V nizozemském fedcupovém týmu debutovala v roce 2016 moskevským čtvrtfinálem světové skupiny proti favorizovanému Rusku. Již za rozhodnutého stavu hladce prohrála s Rusovou čtyřhru, když nestačily na dvojici Darja Kasatkinová a Jekatěrina Makarovová. Nizozemky postoupily 3:1 na zápasy. Do dubna 2016 v soutěži nastoupila k jedinému mezistátním utkáním s bilancí 0–0 ve dvouhře a 0–1 ve čtyřhře. 3 
V rámci hlavních soutěží událostí okruhu ITF debutovala v červnu 2009, když na turnaj v Rotterdamu s dotací 10 tisíc dolarů obdržela divokou kartu. Po výhře nad Bulharkou Volhou Dukovou ji ve druhém kole zastavila běloruská tenistka Iryna Kurjanovičová. 2  Premiérový singlový titul kariéry v této úrovni vybojovala v srpnu 2013 na antukové události v Bukurešti s dotací 10 tisíc dolarů poté, co ve finále zdolala Rumunku Cristinu Adamescuovu. 2 
Na okruhu WTA Tour ve dvouhře debutovala během dubna na bogotském Copa Colsanitas 2015. Po zvládnuté kvalifikaci v prvním kole hlavní soutěže podlehla druhé nasazené Portoričance Mónice Puigové, jíž odebrala pět gamů.
První čtvrtfinálové účasti na túře WTA zaznamenala během Rio Open 2016 probíhajícího v Riu de Janeiru. Jako kvalifikantka na úvod vyřadila americkou turnajovou čtyřku Christinu McHaleovou, aby na ni nenašla recept ani Bulharka Elica Kostovová. Mezi poslední osmičkou hráček ji zastavila pozdější vítězka turnaje Francesca Schiavoneová po třísetovém průběhu. 1 
Debut v kvalifikačním turnaji grandslamu odehrála na US Open 2014. V zahajovacím zápase ji však přehrála Francouzka Irena Pavlovicová. 1 
V tomto článku byl použit překlad textu z článku Cindy Burger  na anglické Wikipedii.
