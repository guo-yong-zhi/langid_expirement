Oklahoma City je město nacházející se ve stejnojmenném státě Oklahoma, v USA. Bylo založeno při příležitosti tzv. Oklahoma Land Run, kdy se v roce 1889 rozdávala volná půda v oblasti. Oklahoma City je největší město státu Oklahoma a zároveň jeho hlavním městem. Je 27. nejlidnatějším v USA, žije zde přibližně 655 tisíc obyvatel, při sčítání v roce 2010 to bylo 579 999 lidí. Nachází se zde vše, od zábavy až po průmysl.
Město bylo založeno 22. dubna 1889. Usadilo se zde 10 000 osadníků. V dalších deseti letech se jejich počet zdvojnásobil. Stát Oklahoma vstoupil roku 1907 do unie s Guthrie jako hlavním městem, ale po krátké době získalo titul hlavního města Oklahoma City. V 70. letech se město dočkalo velkých změn. Jeho centrum bylo srovnáno se zemí, aby dalo vzniku nové tváři města. Bylo kvůli tomu zničeno mnoho cenných budov, vlastně celé historické viktoriánské jádro, které by dnes bylo významnou kulturní památkou. Ale pak přišel obrovský ropný krach, který městu zasadil velkou finanční ránu a plány se rozplynuly, historické jádro města však již bylo na vždy ztraceno. Původní plány se nikdy nezrealizovaly, v centru Oklahoma city je dodnes tzv. zelená louka – volné prostranství. Svému využití se těší teprve od počátku 21. století, kdy se toto místo začalo využívat k různým sportovním účelům  nebo kulturním akcím .
Oklahoma City leží podél jednoho z hlavních koridorů do Texasu a Mexika a je tři hodiny jízdy od metropolitní oblasti Dallas-Fort Worth. Rozloha města činí 1 607 kilometrů čtverečních. Město se vyznačuje
především čistým ovzduším, je to druhé nejčistší velkoměsto v USA.
Podle sčítání lidu z roku 2010 zde žilo 610 613 obyvatel. 2 
Obyvatelé hispánského nebo latinskoamerického původu, bez ohledu na rasu, tvořili 17,2 % populace. 2 
Oklahoma City je domovem mnoha univerzit a kolejí.
Bricktown je jednou z centrálních čtvrtí města. Je bývalou skladištní oblastí jihovýchodně od centra. Skrz tuto čtvrť teče kanál, je zde velký park a památník „běhu země“, díky kterému město vzniklo. Závratnou rychlostí se zde rozvíjí zábavní průmysl.
Oklahoma City leží v tornádové oblasti, takže je ve větší míře vystavena možným přírodním katastrofám jako jsou tornáda či ničivé větry, dosahující velmi vysokých rychlostí.
Oklahoma City se několikrát stala terčem teroristických útoků, z nichž nejkrvavější byl bombový útok v dubnu roku 1995.
