Polotovar obecně je rozpracovaný nedokončený výrobek, který prakticky téměř vždy vyžaduje další následné zpracování na finální produkt.
Pokud jde o polotovar připravený pro použití v domácnostech , bývá obvykle proveden tak, aby jeho konečná úprava byla co nejsnadnější nebo časově nejkratší, u složitějších polotovarů pak jeho výrobce může přiložit i tištěný návod k použití, který může být součástí obalu.
Polotovary se ale používají i průmyslu a další hospodářské činnosti, běžné jsou například v hutnictví – hutní polotovary,
strojírenství, truhlářství, zlatnictví nebo při přípravě brýlových čoček a mnoha dalších oborech lidské činnosti.
Zvláštní význam mají v potravinářství a gastronomii.
Zpravidla jde o již kuchyňsky předpřipravený nápoj, jídlo nebo potravinu, kterou je nutno doma  dále zpracovat a správně dotvořit. Například předvařenou rýži je třeba pouze velmi krátce povařit, karbanátek usmažit na pánvi, předsmažené bramborové hranolky ofritovat, bábovkové těsto v prášku smísit s rostlinným olejem a upéct v troubě, polévku v sáčku je nutno krátce povařit apod. Za polotovary lze v tomto smyslu považovat i některé potraviny v instantním provedení  – instantní polévku je obvykle nutno pouze zalít vroucí vodou.
Negativem konzumace polotovarů je u řady z nich zvýšený obsah tuku, ochucovadel a zvýrazňovačů chuti . Dále u řady z nich dochází ke snížení nutriční hodnoty, zejména vitamínů a celkové čerstvosti produktu. 1 
Masné
Bezmasé
Suché
