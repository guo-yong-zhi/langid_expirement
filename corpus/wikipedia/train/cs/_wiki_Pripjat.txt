Pripjat je německá thrash metalová kapela z Kolína nad Rýnem založená roku 2011.
Debutové studiové album Sons of Tschernobyl vyšlo v roce 2014 u hudebního vydavatelství Bret Hard Records.
Kapela byla založena v roce 2011 Kirillem Gromadou , Eugenem Lyubavskym , Michaelem Thomerem  a Yannikem Bremerichem .
Své jméno dostala podle ukrajinského města Prypjať, které se po výbuchu jaderné elektrárny Černobyl v roce 1986 stalo městem duchů. Gromada pochází z nedalekého ukrajinského hlavního města Kyjev a Lyubavskyy se narodil pouhý měsíc po katastrofě v ruském Leningradu – dnešním Sankt Petěrburgu, kam jeho matka uprchla z Ukrajiny. 1  2 
Již po prvním roce působení vydali demo Liquidators, které jim vyneslo smlouvu s místním hudebním vydavatelstvím Bret Hard Records, u kterého poté 14. února 2014 vydali své debutové studiové album Sons of Tschernobyl, které si však kapela sama zaranžovala, zafinancovala i nahrála. 1  3 
V roce 2018 vyšlo druhé dlouhohrající album Chain Reaction u rakouské firmy NoiseArt Records.
