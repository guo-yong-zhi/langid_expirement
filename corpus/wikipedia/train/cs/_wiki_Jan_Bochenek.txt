Jan  Bochenek  byl slezský malíř.
Narodil se v Hlučíně v domě č. 7 na náměstí. Dnes je na jeho rodném domě pamětní deska. Svým nadáním vynikal již ve školním věku. Jeho otec byl stolařem, proto se po ukončení školní docházky stal stolařským učněm u svého otce, ale každou volnou chvíli věnoval malování. V 18 letech začal studovat v Berlíně. Bochenkovy práce na akademii budily obdiv, byl několikrát vyznamenán akademickou cenou. Získal rovněž státní stipendium k tříletému pobytu v Itálii. Zabýval se ponejvíce náboženskou tematikou. Jeho díla jsou převážně v cizině . V České republice jeho díla nalézt v Mariánských Lázních, kde je to oltářní obraz v protestantské kapli. Dále oltářní obrazy v kostelech v Dolním Benešově, Sudicích, Štěpánkovicích, Kateřinkách, Kobeřicích, Bohuslavicích a v Hlučíně . K jeho známým obrazům patří např. portrét císaře Vilhelma II. jako prince a portrét papeže Pia X. Málo známé jsou portréty, které namaloval vždy, když přijel domů na návštěvu. 2 
Formy, zákony, problémy umělecké tvorby a své filosofické úvahy o základních otázkách umění shrnul Bochenek do dvou knih Kanonnallermenschlichen Gestalten und Tiere  a Gesetz de Formenschőnheit .
Jeho přítel Ernst Juretzka ze Sudic napsal v roce 1911 jeho životopis nazvaný Johanes Bochenek ein schlesischer Maler.
