Jana Hajšlová  1  je česká vysokoškolská učitelka a chemička, působící na Ústavu analýzy potravin a výživy Vysoké škole chemicko-technologické v Praze , která v roce 2016 převzala jako historicky vůbec první Češka v americkém Dallasu cenu Harveye W. Wileye ) za svůj příspěvek v oblasti vývoje analytických metod. 2  Jana Hajšlová se zabývá kvalitou a chemickou bezpečností potravin. 3 
Jana Hajšlová vystudovala v roce 1975 studijní obor Technologie mléka a tuku na FTBP VŠCHT v Praze . 5  O čtyři roky později tamtéž úspěšně obhájila kandidátskou disertační práci  na téma Senzoricky aktivní látky bílkovinných hydrolyzátů, v roce 1990 se již habilitovala  a o sedm let později byla na svojí alma mater jmenována profesorkou v oboru Chemie a analýzy potravin. 6  7 
Ve volbách do Evropského parlamentu v květnu 2019 kandidovala jako nestraník na 5. místě kandidátky hnutí Vědci pro Českou republiku, ale neuspěla. 8 
