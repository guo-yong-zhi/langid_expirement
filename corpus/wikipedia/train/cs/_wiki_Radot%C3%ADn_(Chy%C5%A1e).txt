Radotín  je malá vesnice , část města Chyše v okrese Karlovy Vary. Nachází se asi 4,5 km na jih od Chyš a její součástí je i osada Bohuslav , vzdálená asi 1300 m západně od samotného Radotína při křižovatce silnic. V roce 2011 zde trvale žilo osmnáct obyvatel, z čehož 5 připadá na Bohuslav. 3 
Radotín leží v katastrálním území Radotín u Chyší o rozloze 6,44 km². 4 
První písemná zmínka o vesnici pochází z roku 1474. 5 
Dnes je ves spíše rekreačního charakteru. Nezajíždí sem žádná veřejná doprava. V Bohuslavi působí dostihová stáj žokeje Josefa Váni se dvěma tréninkovými stájemi anglických plnokrevníků.
Přes Bohuslav a Radotín prochází červená turistická značka ze Žlutic do Rabštejna nad Střelou a kříží se zde dvě cyklotrasy.
Při sčítání lidu v roce 1921 zde žilo 188 obyvatel , z nichž bylo patnáct Čechoslováků a 173 Němců. Všichni se hlásili k římskokatolické církvi. 6  Podle sčítání lidu z roku 1930 měla vesnice 188 obyvatel: 36 Čechoslováků, 149 Němců a tři cizince. Kromě šesti evangelíků, jednoho člena církve československé a jednoho člověka bez vyznání byli římskými katolíky. 7 
