Sedlecké sady v Sedlci v Praze jsou sady, které leží zčásti ve svahu  a zčásti na rovině  mezi ulicemi Kamýcká, V Sedlci a Na Svahu nad Sedlckým potokem.
Sad leží podél historické úvozové cesty, která vedla z Dolního Sedlce do Budovce a Suchdola. Původně zde byla drobná pole a pastviny, sady se dříve rozkládaly částečně na místech zarostlých lesem. 1  Roku 1938 jsou zde zaznamenány vzrostlé stromy po obou stranách horní části úvozové cesty a v roce 1953 jsou patrné nové výsadbové jamky a již vzrostlý sad v jižní části vymezeného území. Později sad zvolna zarůstal. 1 
V roce 2006 byly provedeny první výřezy náletových dřevin, křovin a první seč, staré ovocné stromy byly ponechány na dožití. 1  Na jaře 2013 bylo vysazeno prvních 9 ovocných stromů jabloní a hrušní, na podzim téhož roku dalších 6 vysokokmenů. 1  Na podzim 2014 proběhl v jižní části sadu výrazný výřez a bylo vysazeno 30 jabloní na nově vyřezanou plochu a 29 třešní vysokokmenného tvaru podél úvozové cesty. 1 
