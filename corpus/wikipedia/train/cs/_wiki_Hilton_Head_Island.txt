Hilton Head Island, většinou nazývaný krátce Hilton Head, je přímořské letovisko a bariérový ostrov v okrese Beaufort County v Jižní Karolíně, ve Spojených státech. Nachází se 32 km severovýchodně od města Savannah v Georgii a 153 km jihozápadně od Charlestonu. Ostrov je pojmenován po kapitánu Williamu Hiltonovi, který v roce 1663 prozkoumával zátoku Port Royal Sound, v níž ostrov leží. Východní část ostrova je tvořena 19 km pláží na pobřeží Atlantského oceánu, díky čemuž je populární prázdninovou destinací. V roce 2004 odhadovaných 2,25 milionu návštěvníků přineslo místní ekonomice více než 1,5 miliardy dolarů. 2  Celoročně je ostrov obýván, dle sčítání lidu v roce 2010, 37 099 obyvateli, 3  ale během vrcholící letní sezóny se toto číslo navyšuje až na 150 tisíc. 4  V průběhu druhé dekády 21. století činila míra růstu počtu obyvatel ostrova 32 %. 5  Hilton Head Island je sídelním městem metropolitní oblasti Hilton Head Island-Bluffton-Beaufort, která měla v roce 2015 odhadovaný počet obyvatel 207 tisíc.
Ostrov má bohatou historii, která začala sezónním pobytem amerických domorodých obyvatel před tisíci let a pokračovala evropskými objeviteli a obchodem s bavlnou. Stal se také významnou základnou unionistické blokády jižních konfederačních přístavů během americké občanské války. 6 
Místní komunita byla zformována jako město v roce 1983 a je známá svým příklonem k ekologickému rozvoji. 7  Výsledkem je poměrně značné zalesnění vzhledem k počtu domů a obyvatel. 8  9  Zhruba 70 % ostrova, včetně většiny turistických oblastí, se nachází uvnitř uzavřených komunit . 10  Město nicméně udržuje několik veřejných přístupů k pláži, včetně jednoho výhradně pro rezidenty města, kteří schválil několik referend o mnohamiliónových výkupech pozemků v zájmu omezení růstu komerčního využití oblasti. 11 
Hilton Head Island nabízí neobvykle značné množství kulturních příležitostí vzhledem k velikosti komunity, včetně výletů na lodích za mořskou vílou, divadelních představení ve středisku umění pobřežní Karolíny , 120-členného chrámového pěveckého sboru , koncertů orchestru the Hilton Head Symphony Orchestra, každoroční festival ochutnávek vína a řadu jiných komunitních festivalů. Ostrov je nicméně velmi známý i mezi příznivci golfu jako hostitel turnaje PGA Tour RBC Heritage, který se hraje na hříšti Harbour Town Golf Links v klubu Sea Pines Resort. 12 
V tomto článku byl použit překlad textu z článku Hilton Head Island, South Carolina na anglické Wikipedii.
