Zoltán Demján  je slovenský horolezec, manažer a člen předsednictva Mezinárodní horolezecké federace. V roce 1984 se stali společně s Jozefem Psotkou prvními obyvateli tehdejšího Československa, kteří stanuli na nejvyšším vrcholu Země.
Vystudoval geologii na Přírodovědecké fakultě Univerzity Komenského v Bratislavě. Zdolal mnoho vrcholů v Tatrách, Alpách, Pamíru, Ťan-šanu, Patagonii či Himálaji.
Z Bratislavy se se svou ženou Zuzanou přestěhovali na vesnici, do nového roubeného domu z borovicového dřeva v obci Prašník, kde oba v podkroví pracují jako psychologové manažerů. Na jeho stavbu byly použity také části z původního domu. 1 
Ve filmovém dokumnetu Jagavá púť Lhoce Šar z roku 1984 byly použity záběry Zoltána Demjána a Josefa Rakoncaje, natočené 8mm kamerami při výstupu na Lhoce Šar. Mezi jinými ve snímku vystupuje i Demján. 2 
