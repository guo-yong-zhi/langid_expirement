Baileys Irish Cream je smetanový alkoholický likér s původem v Irsku. Vyrábí se ve společností R. A. Bailey & Co. v Dublinu, v jejímž čele stojí společnost Diageo, výrobce alkoholických nápojů ze Spojeného království.
Vyrábí se z irské whiskey a smetany. Obsah alkoholu v nápoji je 17 %.
V roce 1971 se irská pobočka Gilbeys of Ireland, zabývající se distribucí alkoholických nápojů ID V, zahájila výzkum s cílem vyvinout inovativní exportní produkt, využívající daňového režimu zavedeného irskou vládou.  1 
První projekty směřovaly k tradičnímu sladkému a teplému likéru, které nebyly příliš přesvědčivé.
V květnu 1973 si společnost najala nezávislé reklamní agenty, aby rozvinuli myšlenku jemně alkoholického nápoje s malým množstvím irské whisky. 2  Tvůrci, David Gluckman a Hugh Reade Seymour-Davies, navrhli použít whiskey v kombinaci se smetanou. V nejbližším obchodě ihned zakoupili smetanu a láhev Jamesona, po prvním experimentu přidali cukr a kakaový prášek Cadbury a během 45 minut byl nápad realizován. Produkt, který předložili k posouzení, byl okamžitě nadšeně přijat. Produkt byl poté zdokonalen v laboratořích Gilbeys Harlow pro zlepšení míchání a konzervace výrobku.
Hotový produkt byl veřejnosti představen v červenci 1974 na večírku v Taylors' Hall v Dublinu a následně uveden na trh. Ve Spojeném království však nebyl příliš úspěšný, velkou popularitu si však získal ve Spojených státech a především v Austrálii.
Název Baileys pochází z restaurace umístěné poblíž Greek Street v Londýně, Baileys Bistro. Původní celé jméno znělo Bailey's Irish Cream Chocolate Liqueur, to však bylo před uvedením na trh zjednodušeno na současný Baileys Irish cream.  2 
Baileys je hutný a plný whisky krém jasné světlehnědé barvy. Jeho vůně je smetanová a karamelová, s nádechem vůně mandlí a lískových oříšků, chuť je jemná a sladká. Přes 80 % ingrediencí je irského původu: smetana dodávaná dvěma společnostmi se vyrábí z mléka přibližně 40 000 krav chovaných na 1500 farmách na východním pobřeží Irska; Irská whisky, kterou dodává The Old Midleton Distillery v hrabství Cork, je směsí tří druhů whiskey. Do 36 hodin od nadojení se mléčná smetana smíchá s whisky, poté se přidají příchutě: kakao, vanilka, karamel a cukr. Výrobní závody se nacházejí v Dublinu a Newtownabbey. Podle dodavatele má Baileys životnost 24–30 měsíců při skladování při teplotě v rozmezí 0 ° až 25 °, mimo dosah světla.
Kromě originální varianty značka nabízí některé další druhy:
V tomto článku byl použit překlad textu z článku Baileys Irish Cream na italské Wikipedii.
