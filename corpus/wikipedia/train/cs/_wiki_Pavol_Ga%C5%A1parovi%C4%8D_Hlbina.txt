Pavol Gašparovič Hlbina, vl. jménem Pavol Gašparovič, pseudonymy Pavol G. Hlbina, P. G. , pgh aj. , byl slovenský kněz, básník, teoretik a překladatel.
Pocházel z rolnické rodiny a vzdělání získával ve Velkých Kršteňanech, Trnavě, Nitře a nakonec v letech 1929–1934 studoval katolickou teologii v Praze. Působil jako kněz na různých farách  a od roku 1945 až do své smrti byl správcem fary v obci Bobot.
Literární tvorbě se začal věnovat ještě během středoškolských studií, později svá díla publikoval v časopisech Slovenské pohľady, Elán a časopisech katolické moderny, ke které se hlásil . Knižně debutoval sbírkou básní Začarovaný kruh v roce 1932. Odmítal surrealismus, ale je považován za vůdčí osobnost slovenské katolické moderny. Jeho díla jsou inspirována zejména moderní francouzskou poezií , jejichž díla rovněž překládal do slovenštiny. V jeho tvorbě se prolíná křesťanská mystika s citovým neklidem, motivy lásky, hledáním nadpozemského světa a věčnosti. Kromě básnické tvorby a překladů se věnoval také psaní recenzí.
V tomto článku byl použit překlad textu z článku Pavol Gašparovič Hlbina na slovenské Wikipedii.
