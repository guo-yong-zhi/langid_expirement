Anortit, nerost CaAl2Si2O8, trojklonný, druh plagioklasu. Za anortity pokládáme plagioklasy až do obsahu 1/10 albitu – NaAlSi3O8. Plagioklasy s velkým obsahem albitové složky nazýváme bytownit. Vytváří drůzy sloupcovitých nebo tabulkovitých krystalů, často zdvojčatělých podle albitového, periklinového, karlovarského nebo manebašského zákona. Tvrdost 6; specifická hmotnost 2,75 . Bezbarvý, bílý, šedavý, načervenalý, průhledný až neprůhledný. Vyskytuje se jako podstatná součást bazických hornin. Hlavní naleziště: Vesuv, Bogoslovsk, Antily. 1 
Jedná se o často se vyskytující silikát ze skupiny živců v rámci minerální třídy "silikátů a germanátů".
Krystalizuje v trojklonné soustavě s idealizovaným chemickým složením Ca 2  a chemicky to tedy je křemičitan hlinitovápenatý. Většinou vytváří krátké sloupcovité krystaly se skelným leskem na povrchu, ale vyskytuje se i ve formě tabulkovitých, zrnitých nebo masivních minerálních agregátů. Ve své čisté formě je bezbarvý a průhledný. V důsledku mnohonásobného lomu světla v defektech mřížky nebo polykrystalickým utváření však může být i průsvitně bílý a vlivem cizích příměsí nabývat i šedé nebo načervenalé barvy.
Je členem smíšené řady plagioklasů, která se skládá z minerálů:
Složení jednotlivých mezičlenů bylo stanoveno libovolně, neboť jednotlivé minerály lze rozlišit pouze chemickým rozborem. Proto jsou Mezinárodní mineralogickou asociací  za samostatné minerály uznávány pouze koncové členy této skupiny, tedy albit a anortit.
Anortit byl poprvé nalezen v pohoří Monte Somma v Itálii a popsán v roce 1823 německým mineralogem Gustavem Rosem. Ten název minerálu odvodil z řeckého slova anorthos–kosý, šikmý a inspiroval se šikmým tvarem krystalů tohoto trojklonného minerálu. 4 
Již v zastaralém, ale stále ještě používaném 8. vydání Systémové klasifikace minerálů podle Strunze patřil anortit do minerální třídy „silikáty a germanáty" a tam do oddělení „Gerüstsilikate “, kde spolu s albitem, andesinem, bytownitem, labradoritem a oligoklasem spolu v příloze uvedeným reedmergneritem vytváří skupinu „Plagioklasy" se systémovým číslem VIII/F.03a v rámci rodiny živců..
Od roku 2001 platné a roku 2009 Mezinárodní mineralogickou asociací  aktualizované 9. vydání systemizace minerálů, 5  přiřazuje anortit do poněkud odlišně definovaného oddělení „skeletových silikátů  bez zeolitické H2O“.To se ještě dále dělí podle možné přítomnosti dalších aniontů, takže minerál nalezneme podle složení s uznávanými minerály albit a reedmergnerit. S mezičleny andesin, bytownit, labradorit a oligoklas vytváří skupinu "Plagioklasy" se systémovým číslem 9.FA.35.
Klasifikace minerálů podle Dana, která se používá především v anglicky mluvícím světě, řadí anortit rovněž do třídy „silikátů a germanátů“ a tam do oddělení „skeletových silikátů s Al-Si mřížkou“. Je zařazen ve skupině „Plagioklas-Reihe“ se systémovým číslem 76.01.03 v podsekci „s mřížkou Al-Si" .
Anortit krystalizuje trojklonně v prostorové skupině P1  mřížkové parametry: a = 8,18 Å; b = 12,88 Á; c = 14,17 Á; a = 93,2°; β = 115,8° a y = 91,2° a také osm chemických vzorců na elementární buňku. 3 
Anortit se tvoří buď magmaticky v gabru, čediči a anortozitu nebo v metamorfovaných horninách. Hornina anortozit, která tvoří významné části měsíční kůry, sestává téměř výhradně z anortitu.
Za extrémně vysokého tlaku ~29 GPa , k němuž může dojít během impaktní metamorfózy při dopadu meteoritu, se plagioklas, bohatý na anortit, přemění na maskelynit, diaplektické sklo. Při ochabování tlaku může při 6–8 GPa a 1350–1000 °C s klesajícím tlakem maskelynit krystalizovat na tissintit, pyroxen se složením anortitu, který má v jedné pozici mřížky mezery. 6  7 
Anortit se běžně nachází na mnoha místech, celosvětově je zdokumentováno téměř 1900 lokalit . 8  Kromě typové lokality Monte Somma byl v Itálii nalezen také na Vesuvu, u Osila v sardinské provincii Sassari, u Spoleta v Umbrii a na několika místech v regionech Lazio, Lombardie, Piemont, Sicílie, Trentino-Jižní Tyrolsko a Toskánsko.Za zmínku stojí také ostrov Mijakedžima v japonské prefektuře Tokio pro své vynikající nálezy krystalů anortitu až do průměru 5 cm. 9 
Lokalita v Česku: Mladotice . 10 
Anortit byl také zjištěn ve vzorcích hornin ze Středoatlantického hřbetu a Východopacifického hřbetu. Mimo Zemi pak vedle Měsíce také v materiálu ocasu komety Wild 2. 8 
V tomto článku byl použit překlad textu z článku Anorthit na německé Wikipedii.
