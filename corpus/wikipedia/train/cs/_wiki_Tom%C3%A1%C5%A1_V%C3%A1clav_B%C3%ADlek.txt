Tomáš Václav Bílek  byl český středoškolský profesor a historik. Působil jako učitel v Litoměřicích, na Malé Straně a v Písku, později jako ředitel gymnázií v Hradci Králové a Praze. Roku 1873 byl z politických důvodů penzionován. V historických studiích  popsal útlak českého národa v pobělohorském období.
Narodil se 30. září 1819 v Deštné v jižních Čechách v rodině kováře, otec mu ale zemřel již v roce 1824. Podle původního plánu měl pokračovat v rodinném řemesle, ale místní farář si všiml jeho nadání a připravil ho k dalšímu studiu. Od roku 1832 navštěvoval gymnázium v Jindřichově Hradci, v letech 1838–40 absolvoval filosofická studia v Praze  a složil zkoušky z klasické filologie, rakouských dějin, pedagogiky, estetiky a českého jazyka. 4 
Jeho první zaměstnání bylo jako auskultant na malostranském gymnáziu v letech 1841–43. 4  Působil rovněž jako soukromý vychovatel princů rohanského rodu. 5  Roku 1844 se stal suplentem na gymnáziu v Litoměřicích, kde se seznámil s Jungmannem, Čelakovským, Vinařickým a Markem. V následujícím roce se vrátil jako suplent či adjunkt na Malou Stranu. 2. dubna 1848 získal místo profesora na gymnáziu v Písku, 4  kde od roku 1852 rovněž pořádal nedělní přírodopisné přednášky pro širokou veřejnost. 5  Roku 1853 byl jmenován ředitelem gymnázia v Hradci Králové. Po čtrnácti letech  se vrátil do Prahy jako ředitel akademického gymnázia v Praze. 4 
Roku 1873 byl penzionován, 6  údajně proto, že při volbách roku 1870 odmítl svou autoritou podpořit vládní kandidáty 4  a vyvolal tak nelibost ministerského rady Virgila Grohmanna. 7   8  Na žádost pražské městské rady pak až do roku 1876 vyučoval klasickou filologii na obecné střední škole na Malé Straně, poté se ale věnoval již jen vědecké a spisovatelské činnosti . 4 
Měl vyvinuté sociální cítění, věnoval se dobročinnosti. V roce 1862 pořádal sbírky pro stávkující krkonošské tkalce. O dva roky později věnoval škole v rodné obci 168 knih a řadu dalších učebních pomůcek. Roku 1896 založil nadaci na podporu školních dětí v Deštné. 9 
Zemřel 6. března 1903 v Karlíně. Nekrolog ocenil jeho lásku k pravdě a pokroku, demokratické smýšlení a rozsáhlou historickou tvorbu, kterou přiblížil čtenářům období útlaku po bitvě na Bílé hoře. 10  Pohřben byl 8. března na Olšanských hřbitovech po obřadu v karlínském chrámu, za účasti pražského starosty Srba, představitelů Karlína a mnoha učitelů i žáků. 11 
T. V. Bílek byl mimořádným členem Královské české společnosti nauk. 12  8. srpna 1920 mu byla na rodném domě  umístěna pamětní deska. 9 
Oženil se před rokem 1867 s Marií Terezií z Těchobuzi  13 , bydleli na Starém Městě pražském a později na Vinohradech. Ve třech pražských pobytových přihláškách jsou manželé zapsáni sami, 14  tedy jako bezdětní, v jedné přihlášce z roku 1899 se uvádí Bílek jako vdovec, bydlící se svou neteří Antonií Friedrichovou , rozenou Zavadilovou, 15 , která byla dcerou jeho sestry Anny Bílkové , jména obou najdeme také na Bílkově náhrobní desce. V jediné přihlášce se Bílek uvádí ve staroměstském bytě v Havelské ulici čp. 499/I sám bez žen, ale s Tomášem Bílkem, narozeným roku 1835 a zapsaným jako jeho žák  16 . Životopisné články o Tomáši Bílkovi to nevysvětlují.
Proslavil se zejména historickými pracemi, v nichž popisoval pobělohorský útisk a kritizoval praktiky jezuitského řádu. 7 
Knižně vyšly: 17 
Dále napsal např.: 4 
Uveřejnil i několik spisů v němčině. 4 
