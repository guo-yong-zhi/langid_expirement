Železniční doprava na Slovensku funguje od roku 1840. Celková délka železniční sítě je přibližně 2 450 km. 1  K nejvytíženějším úsekům patří trať 120 Bratislava–Žilina, nejvytíženějším nádražím je Bratislava hlavná stanica v hlavním městě Bratislavě.
Vlastníkem a provozovatelem většiny slovenských drah jsou Železnice Slovenskej republiky . Prakticky monopolním provozovatelem osobní dopravy je státní dopravce Železničná spoločnosť Slovensko . V letech 2012–2020 působil na trati 131 Bratislava–Komárno český soukromý dopravce RegioJet, 2  který se po jistou dobu snažil provozovat také linky na dalších tratích ; 3  4  přesto i v tomto období zabezpečovala asi 97 % veškeré osobní dopravy ZSSK. 5  K výraznému navýšení objemu osobní železniční přepravy na Slovensku došlo po roce 2014, kdy vláda Roberta Fica zavedla bezplatnou přepravu pro děti, studenty a důchodce . 6  7  V roce 2018 přepravil státní dopravce přibližně 74 milionů cestujících. 8  Monopolní fungování ZSSK je plánováno i do budoucna. 5 
Významným provozovatelem nákladní železniční dopravy je státní podnik Železničná spoločnosť Cargo Slovakia . Na slovenské síti, spravované ŽSR, působí vedle ZSSK a ZSSK Cargo ještě dalších 61 dopravců . 9 
Železniční doprava na Slovensku je v provozu od 27. září 1840 s koňským pohonem a od 20. srpna 1848 parním pohonem. Tratě byly budovány většinou v soukromém vlastnictví – státní dráhy spíš jen výjimečně, ty provozovaly na území současného Slovenska tehdejší MÁV, kterého nástupcem na Slovensku se v roce 1918 staly Československé státní dráhy .
Společnost Železnice Slovenskej republiky  vznikla v roce 1993 jako nástupce společnosti ČSD na Slovensku. Do roku 1996 měly formálně a poté fakticky monopol na železniční dopravu v zemi. Po roce 2002 byla společnost rozdělena: ŽSR byla pověřena správou a údržbou infrastruktury, zatímco provozování osobní a nákladní dopravy bylo vyčleněno do společnosti Železničná spoločnosť . V roce 2005 byla ZSSK znovu rozdělena do společností Železničná spoločnosť Slovensko  provozující osobní dopravu a Železničná spoločnosť Cargo Slovakia  provozující nákladní dopravu.
Kromě několika úzkorozchodných drah ve správě ŽSR existuje na Slovensku také několik dalších železnic s úzkým rozchodem:
