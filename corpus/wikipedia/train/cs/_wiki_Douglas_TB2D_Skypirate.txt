Douglas XTB2D-1 Skypirate, někdy také označovaný Devastator II, byl americký jednomotorový třímístný palubní torpédový bombardér, vyvíjený firmou Douglas sídlící v El Segundo, pro službu na nových letadlových lodích US Navy třídy Midway. Pro službu na starších letadlových lodích by byl příliš velký.
Vývoj nového letounu XTB2D-1 byl zahájen na základě kontraktu US Navy z 9. února 1942. V listopadu Douglas obdržel povolení ke stavbě technologické makety a v říjnu 1943 oficiální zakázku na stavbu dvou prototypů .
První prototyp byl dokončen 13. března 1945 a následující měsíc zalétán. V létě poprvé vzlétl druhý s nižší svislou ocasní plochou.
Za pohon Skypirate byl zvolen čtyřhvězdicový osmadvacetiválec Pratt & Whitney XR-4360-8 Wasp Major o výkonu 2237 kW s protiběžnými čtyřlistými vrtulemi Hamilton Standard Super Hydromatic o průměru 4,30 m. Díky silnému pancéřování ocelovými pláty o celkové hmotnosti 240 kg vyšel těžší než střední bombardér North American B-25 Mitchell prvních variant. Obdélníková střední část křídla, které bylo řešeno jako sklopné, byla vybavena dvoudílnými stěrbinovými vztlakovými klapkami. Ocasní plochy byly odvozeny od letounu Douglas A-26 Invader. Příďový zatahovací podvozek doplňoval pod zádí trupu sklopný záchytný brzdicí hák.
Na čtyři závěsníky Mk.51 Mod 7 pod křídlem mohla být podvěšena torpéda o hmotnosti 8400 liber , 1  nebo odpovídající množství pum, pouzdra s kulomety nebo přídavné nádrže. Další výzbroj se měla skládat ze dvou kulometů M2 Browning ráže 12,7 mm v každé polovině křídla. Za kabinou pilota se v nástavbě počítalo se střeleckou věží Firestone 250CH-3 s další dvojicí kulometů M2 ráže 12,7 mm pro obranu a ve spodní plánované vaně se stanovištěm bombometčíka, obsluhujícího další kulomet téhož typu a ráže. 1 
Ke konci druhé světové války se ukazovalo, že čistý torpédový bombardér je už překonaný koncept a byl spíše zájem o víceúčelové konstrukce. Proto se ve vývoji projektu XTB2D-1 nepokračovalo a zakázka na prvních 23 předsériových TB2D-1 byla odvolána. Počátkem roku 1949 byly po letových testech oba nevyzbrojené prototypy zrušeny. Ve své době byl TB2D největším pístovým motorem poháněným palubním letounem na světě.
Údaje dle 2 
