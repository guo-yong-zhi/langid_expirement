Holly Hobbieová a přátelé je americký animovaný seriál z dílny Nickelodeonu a American Greetings. 1  V České republice byl pořad vysílán televizní stanicí Minimax. 2 
Pořad vypráví o desetileté Holly Hobbieové, která pochází z velkého města . Holly se svou rodinou často navštěvuje svoji tetičku a strýčka v malém venkovském městě zvaném Clover, kde má také své dvě nejlepší kamarádky Amy a Carrie, se kterými má i svůj vlastní dívčí klub „Čau holky“ . 3  Holly je pra-pra-pravnučka původní Holly Hobbie a podle American Greetings, jež vlastní práva i na původní Holly Hobbie, bylo záměrem vytvořit hlavní postavu seriálu vzhledově stejnou jako původní Holly, avšak s novými a moderními prvky. 4  Úvodní znělku seriálu „Twinkle in Her Eye“ nazpívala country zpěvačka LeAnn Rimes. 5 
