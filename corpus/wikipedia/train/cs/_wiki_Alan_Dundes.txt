Alan Dundes  byl americký folklorista, působil na University of California v Berkeley.
Jeho práce byla rozhodující k ustanovení folkloristiky jako akademické disciplíny v USA. Je autorem 12 knižních publikací  a editorem či spoluautorem dvanácti dalších. Jeden z jeho nejpozoruhodnějších článků se nazývá "Seeing is Believing" , ve kterém uvedl, že Američané oceňují zrak více než ostatní smysly.
Zavedl pojem "alomotiv" , který zavedl Kenneth L. Pike), jako koncept, který se má použít při analýze struktur pohádek z hlediska motivů v nich identifikovaných.
Dundes navštěvoval univerzitu v Yaleu, kde studoval angličtinu a seznámil se se svou ženou Carolyn. Ovšem dříve než svá studia zde dokončil, přihlásil se Dundes do ROTC , a cvičil, aby se stal námořním komunikačním důstojníkem. Když se ukázalo, že loď, na kterou má být vyslán, a která byla umístěna v Neapolském zálivu, už měla komunikačního důstojníka, požádal Dundes o jiné místo na témže plavidle. Tak strávil dva roky údržbou artilerie na lodi ve Středozemním moři. Po dokončení své služby, navštěvoval Dundes univerzitu v Indianě, aby zde získal doktorát z folkloristiky. V Indianě studoval pod otcem amerického folkloru Richardem Dorsonem. Rychle se ustavil jako síla, kterou je třeba na poli folkloristiky počítat. Absolvoval studia velmi rychle a poté odešel vyučovat na univerzitu v Kansasu, kde zůstal pouze rok, než mu byla nabídnuto místo na katedře antropologie na Kalifornské univerzitě v Berkeley, kde vyučoval folklór. Dundes zastával tuto pozici 42 let, až do své smrti v roce 2005.
Alan Dundes byl výborným lektorem, jeho kurz Úvod do folkloru přitahoval mnoho studentů. V tomto kurzu byli studenti seznámeni s mnoha různými formami folklóru, od mýtů, legend a příběhů až po přísloví, hádanky, vtipy, hry, folkspeech  až po lidovou víru a stravování. Pro splnění tohoto kurzu musel každý student shromáždit, identifikovat a analyzovat 40 projevů folklóru. Celý tento materiál  je umístěn a katalogizován v archivu folkloru Berkeley. Dundes také vedl kurzy o americkém folklóru a psychoanalytickém přístupu k folklóru , a dále absolventské semináře o mezinárodních dějinách folkloristiky a o historii a vývoji folklórní teorie.
Ke konci svého života Dundes obdržel od bývalého studenta šek v hodnotě 1 000 000 dolarů. Dárce si přál zůstat anonymní. Alan Dundes tyto peníze použil k založení nadačního fondu na podporu studia folkloristiky na univerzitě.
Předtím, než může být termín folkloristika jasně definován, je třeba si uvědomit, že pojmy folklor a tradice jsou definovány mnoha různými způsoby. Zatímco někteří používají slovo folk jen ve spojitosti s prostředím tradiční venkovské kultury nebo vzdálených kultur, Alan Dundes nazývá tuto definici "nesprávným a úzkým konceptem lidu jako negramotného v gramotné společnosti" . On sám definuje lid jako: dvě nebo více osob, které mají společný znak a vyjadřují svou sdílenou identitu prostřednictvím tradic. Dundes vysvětluje tento bod nejlépe v jeho eseji The Devolutionary Premise in Folklore Theory :
"Lidová nebo selská společnost je jen jedním příkladem, lidu“ ve folkloristickém smyslu. Každá skupina lidí, která sdílí společný integrační faktor, např. městská skupina, jako je odborová organizace, může míti a má folklór. "Folk" je flexibilní koncept, který se může vztahovat k národu , nebo jedné rodině. Kritickým problémem při definování folkloru je: jaké skupiny ve skutečnosti folklorní tradice mají? "
S touto rozšířenou společenskou definicí lidu se také objevil širší pohled na materiál považovaný za folklór, který zahrnuje, jak poukazuje William Wilson, "věci, které lidé tvoří slovy , věci, které vytvářejí rukama , a co působí se svými činy  ".
Další implikací tohoto širšího vymezení pojmu folk, podle Dundese je, že folkloristická práce je spíše interpretační a vědecká než popisná nebo věnovaná výhradně uchování folkloru. V roce 1978 ve sbírce své vědecké práce Essays in Folkloristics, Dundes v předmluvě prohlašuje: "Folkloristika je vědecké studium folkloru stejně jako lingvistika je vědecká studie jazyka.  To implikuje důslednou intelektuální disciplínu s určitým pokusem aplikovat teorii a metodu na folklorní materiály „. Jinými slovy, Dundes zastává používání folkloristiky jako preferovaného termínu pro akademickou disciplínu věnovanou studiu folkloru.
Podle Dundese bude folkloristická práce pravděpodobně důležitá i v budoucnosti. Dundes píše: "Folklór je univerzální: folklor zde vždy byl a se vší pravděpodobností vždy bude. Dokud bude docházet k lidské interakci za využití tradičních forem komunikace, budou folkloristé i nadále mít zlaté příležitosti ke studiu folklóru " Podle folkloristy Williama A. Wilsona "studium folkloru není jen příjemným zážitkem, který je užitečný především pro ukrácení dlouhé chvíle. Spíše je to ústřední a zásadně důležité pro naši snahu porozumět vlastnímu chování a chování našich spoluobčanů ".
 1. Fox, Margalit . "Alan Dundes, 70, Folklorist Who Studied Human Custom, Dies". The New York Times. Retrieved 2008-10-31.
2. Burress, Charles . "UC folklorist Dundes dies while teaching; His scholarship helped to create an academic discipline". San Francisco Chronicle. Retrieved 2008-10-31.
3. Alan Dundes, The symbolic equivalence of allomotifs
4. Alan Dundes, "From Etic to Emic Units in the Structural Study of Folktales", The Journal of American Folklore; Vol. 75, No. 296 , pp. 95-105 JSTOR 538171
5. Mieder, Wolfgang . ""The Proof Of The Proverb Is In The Probing": Alan Dundes as Pioneering Paremiologist". Western Folklore : 26–27. Retrieved 2008-10-31.
6. Oliver, Myrna . "Alan Dundes, 70; Folklorist Drew Laughs and Hostility". Los Angeles Times. Retrieved 2008-10-31.
7. Dundes, Alan. "Life is Like a Chicken Coop Ladder",   ISBN    0-8143-2038-4   . Preface, p.vii: "An earlier version of this essay was presented in October, 1980 as the presidential address of the American Folklore Society at its 
   annual meeting in Pittsburgh."
8. The transcript of the speech was published in the Fall 2005 issue of the Journal of American Folklore .
9. Stefanowitsch, Anatol . No Shit!
10. Hunter, D. Lyn . "Professor Receives Unexpected Windfall From Former Student". Berkleyan. Retrieved 2009-08-26.
11. Evans, Will . "Million-dollar Teacher Awarded With Big Bucks". Daily Californian. Retrieved 2010-03-07.
12. Default page – Interview by Fleming 
13. Movie format  Archived January 31, 2006, at the Wayback Machine. – Interview by Fleming 
</pr