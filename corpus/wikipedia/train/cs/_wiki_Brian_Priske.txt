Brian Priske  je dánský fotbalový trenér, bývalý hráč a reprezentant. Od sezony 2022/23 vede pražskou Spartu, se kterou získal v tomto ročníku mistrovský titul.  1 
S fotbalem začínal v AC Horsens, odkud se přes Aarhus Fremad dostal do Aalborgu. Ve své první sezoně vyhrál s Aalborgem ligu, a před odchodem do belgického Genku byl klubovým kapitánem. V reprezentačním utkání proti Anglii  zaujal anglické skauty a o několik dní později přestoupil do Portsmouth FC. V Anglii ale odehrál pouze rok, vrátil se do Belgie, tentokrát do Brugg, kde v roce 2007 oslavil vítězství v poháru. Následně se vrátil do Dánska, do Vejle BK. Kariéru ukončil v roce 2011 v norském IK Start.
Po konci hráčské kariéry se stal asistentem trenéra v Midtjyllandu, kde dříve působil. Po 5 sezonách odešel do stejné role do FC Kodaň, po roce se ale vrátil. V srpnu 2019 se stal hlavním trenérem klubu. Ve své první sezoně v pozici hlavního trenéra dovedl Midtjylland k titulu. V předkolech Ligy mistrů postoupil přes Ludogorec, BSC Young Boys a pražskou Slavii 2  až do základní skupiny slavné soutěže, kde v konkurenci Liverpoolu, Atalanty a Ajaxu získal 2 body za remízy s prvními dvěma jmenovanými kluby. V květnu 2021 podepsal dvouletou smlouvu s belgickým Royal Antwerp FC, kde skončil po jednom roce při změnách v realizačním týmu. S Antverpami si zahrál základní skupinu Evropské ligy, ve skupině s pozdějším vítězem Frankfurtem, Olympiacosem a Fenerbahçe obsadil 4. místo se ziskem 5 bodů.
V květnu 2022 se stal trenérem pražské Sparty. 1  ve které po ročním angažmá vyhrál třicátýsedmý titul
