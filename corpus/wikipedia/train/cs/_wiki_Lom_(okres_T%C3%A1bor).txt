Obec Lom  se nachází v okrese Tábor v Jihočeském kraji. Žije v ní 198 1  obyvatel.
Obec v nadmořské výšce 460 metrů leží 3,5 km východně od obce Malšice; 6 km jihozápadně od města Tábor; 5 km západně od města Planá nad Lužnicí; 12,5 km severozápadně od města Soběslav; 5 km severně od vsi Želeč; protéká jí Lomský potok do Maršovského potoka a ten pod Planou nad Lužnicí ústí do Lužnice.
První písemná zmínka o obci pochází z roku 1347.
Obcí Lom prochází dálková cykloturistická trasa Greenways Praha–Vídeň, spojující hlavní města České republiky a Rakouska. Je středně náročná, má žluto-černé dopravní značení ; z Prahy – Újezda až do Lomu vede po trase č. 11 a z Lomu přes Jindřichův Hradec do Slavonic po trase č. 32.
Končí zde také Cyklistická trasa 12 I. třídy, která vede z Dolního Dvořiště a je 111,5 km dlouhá.
