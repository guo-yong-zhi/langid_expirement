Irtyš Pavlodar FK  byl kazachstánský fotbalový klub z města Pavlodar. V minulosti nesl též názvy Traktor Pavlodar, Ansat Pavlodar a sponzorský název Irtyš-Bastau. Je jedním z nejúspěšnějších kazachstánských klubů od získání nezávislosti Kazachstánu, pětkrát se stal jeho mistrem  1 , jednou získal kazachstánský fotbalový pohár . Do roku 2001 hrával asijskou Ligu mistrů, poté přešel stejně jako ostatní kazachstánské kluby do evropských pohárů. V asijské Lize mistrů  dosáhl největšího úspěchu v roce 2001, kdy skončil na 4. místě . Do evropských pohárů vstoupil v sezóně 2003–04, kdy v 1. předkole Ligy mistrů vypadl s Omonií Nikósia. V Evropské lize 2009/10 vypadl v 1. předkole s maďarským Szombathelyi Haladás, v Evropské lize 2011/12 vyřadil v 1. předkole Jagiellonii Białystok, ve 2. předkole vypadl s FC Metalurgi Rustavi.
Kvůli finančním těžkostem tým v květnu 2020 odstoupil z rozehrané nejvyšší soutěže. Dosažené výsledky byly anulovány. 2 
