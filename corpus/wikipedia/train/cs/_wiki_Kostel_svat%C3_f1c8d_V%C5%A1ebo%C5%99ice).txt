Kostel svatého Mikuláše byl postaven roku 1698 v tehdy ještě samostatné vesnici Všebořice. Rozkládá se v blízkosti ulic Pod vodojemem a Lipová. Okolo kostela je dnes zanedbaný hřbitov s márnicí a s hřbitovní zdí. Roku 1702 byla vybudována brána. V 90. letech byl rekonstruován firmou, která si ho pronajímala jako své skladiště a nebyl využíván ke svému účelu. Od roku 2018 je v držení Pravoslavné církevní obce v Ústí nad Labem, která kostel postupně rekonstruuje a koná zde bohoslužby. 1   Je chráněn jako kulturní památka České republiky. 2 
