Pierre Victor Auger  byl francouzský fyzik. Zabýval se atomovou, jadernou fyzikou a studiem kosmického záření.
Vyučoval na katedře teoretické fyziky a astrofyziky, později na katedře kvantové fyziky a fyziky teorie relativity. Auger byl prvním ředitelem Evropské rady kosmického výzkumu, jedné z organizací, ze kterých později vznikla agentura ESA. Podílel se také na založení mezinárodních organizací CERN a UNESCO.
Jeho jménem je označován Augerův jev, při němž atomy emitují tzv. Augerovy elektrony, ačkoliv tento proces objevila již o několik let dříve rakouská fyzička Lise Meitnerová.
Nezpochybnitelné prvenství má však při objevu atmosférických spršek vysokoenergetického kosmického záření. 1 
Jeho jméno nese také největší zařízení pro detekci kosmického záření – Observatoř Pierra Augera v Argentině.
