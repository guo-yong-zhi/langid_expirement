Martin Svědík  je bývalý český fotbalový útočník a současný fotbalový trenér.
Hrál za FC Baník Ostrava, SK Sigma Olomouc, FC Příbram a AFK Atlantik Lázně Bohdaneč. V české nejvyšší soutěži nastoupil ve 31 utkáních a dal 4 góly. Kdysi velká naděje, hráč reprezentační jedenadvacítky, za kterou odehrál 3 zápasy a vstřelil jeden gól. 1  Jeho kariéru zabrzdila vážná zranění kolen.
Zápasy Martina Svědíka v české reprezentaci do 21 let 1 
Góly Martina Svědíka v české reprezentaci do 21 let 1 
Od roku 2008 byl hlavním trenérem FK Pardubice, které dovedl do 2. ligy, kde klub obsadil 7. místo. zdroj?] Po sezóně 2012/13 se stal trenérem FC Baník Ostrava. 3  V sezoně 2014/15 byl oficiálně veden kvůli chybějící trenérské licenci jako asistent Tomáše Bernadyho, fakticky však byl hlavním trenérem. V podzimní části do zimní přestávky vytáhl Baník až na 5. místo, ale ani to se vedení Baníku nezdálo dost a Svědíka v prosinci 2014 odvolalo. Argumentovalo špatným herním projevem. 4  V prosinci 2014 se stal asistentem Dušana Uhrina mladšího v týmu FK Dinamo Minsk. Dlouho ale nevydrželi a na jaře 2015 byli oba odvoláni. Od srpna 2015 se stal trenérem české reprezentace do 20 let 5  a asistentem U21.
V prosinci 2016 klub FK Mladá Boleslav potvrdil, že od 1. ledna 2017 se stane novým hlavním koučem A-mužstva po odvolaném Leoši Kalvodovi Martin Svědík. 5  V červnu 2017 se stal novým trenérem Dušan Uhrin, ale Martin Svědík v realizačním týmu zůstal. Později však v klubu skončil.
V lednu 2018 se stal novým hlavním trenérem A-mužstva FC Vysočina Jihlava a nahradil tak odvolaného Ivana Kopeckého. 6 
11. listopadu 2018 se stal trenérem prvoligového klubu 1. FC Slovácko. Uherskohradišťský klub za něj Jihlavě zaplatil dva miliony korun.
