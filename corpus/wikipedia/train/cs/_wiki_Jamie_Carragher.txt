James Lee Duncan Carragher , známý jako Jamie Carragher, je bývalý anglický profesionální fotbalista, který hrával na pozici krajního či středního obránce. Celou svou profesionální kariéru strávil v klubu Liverpool FC. Mezi lety 1999 a 2010 odehrál také 38 zápasů v dresu anglické reprezentace.
Carragher debutoval v liverpoolském A-týmu v sezóně 1996/97 a od sezóny 1997/98 byl pravidelným členem základní sestavy. Původně krajní obránce hrával od roku 2004, kdy do klubu přišel trenér Rafael Benítez, spíše na pozici stopera. 1  Byl jedním z nejdéle hrajících hráčů Liverpoolu, 15. ledna 2008 v zápase proti Lutonu dosáhl mety 500 zápasů. 2  Celkem odehrál za tým Reds 737 zápasů a patřil k největším srdcařům, kteří kdy v klubu hráli. Kariéru ukončil 19. května 2013 v posledním ligovém kole Premier League 2012/13 v zápase s Queens Park Rangers . 3  4 
V dresu Liverpoolu vyhrál dva tituly v FA Cupu, 5  6  tři v ligovém poháru 7  8  9  a dvakrát zvítězil v Community Shield. 10  11  Na evropské scéně se mu podařilo jednou vyhrát Ligu mistrů UEFA, 12  jednou Pohár UEFA 13  a dvakrát Superpohár UEFA. 14  15 
Carragher debutoval v anglické reprezentaci v roce 1999. Reprezentoval Anglii na závěrečných turnajích EURO 2004 a Mistrovství světa 2006. 16  V roce 2007 oznámil ukončení své reprezentační kariéry, 17  ale do reprezentačního dresu se vrátil v roce 2010, aby si zahrál na Mistrovství světa 2010. 18  19  Následně opět ukončil svoji reprezentační kariéru. Na svém kontě má 38 reprezentačních zápasů.  20 
