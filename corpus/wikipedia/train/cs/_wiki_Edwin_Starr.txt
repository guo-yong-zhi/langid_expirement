Edwin Starr, vlastním jménem Charles Edwin Hatcher  byl americký černošský zpěvák, představitel soulu a rhythm and blues. Začínal roku 1957 v Clevelandu se skupinou Future Tones, po vojně se roku 1963 usadil v Detroitu a spolupracoval s nahrávacími společnostmi Ric-Tic Records a Motown Records. Spolu se skladatelem a producentem Normanem Whitfieldem spojovali tradiční afroamerickou hudbu s ohlasy psychedelického rocku. Jejich nejúspěšnějším počinem byla píseň „War“ odsuzující válku ve Vietnamu , která stanula v srpnu 1970 v čele hitparády Billboard Hot 100 a stala se zlatou deskou. Starr také nazpíval titulní píseň ke kriminálnímu filmu Larryho Cohena Hell Up in Harlem . Od sedmdesátých let žil v Anglii a patřil k předním osobnostem scény zvané northern soul, zemřel ve věku 61 let na infarkt myokardu ve svém domě na nottinghamském předměstí Chilwell. 1 
