Třída Mersey byla třída chráněných křižníků britského královského námořnictva druhé třídy. Celkem byly postaveny čtyři jednotky této třídy. Ve službě byly od roku 1887. 1 
Plavidla konstrukčně navazovala na předcházející třídy. Novinkou byla pancéřová paluba chránící loď po celé délce. Jako první britské křižníky nenesly oplachtění, přičemž jako první rovněž měly pancéřovanou velitelskou věž. Celkem byly v letech 1883–1889 postaveny čtyři jednotky této třídy. 1 
Jednotky třídy Mersey: 1 
Křižníky nesly dva 203mm kanóny a deset 152mm kanónů, které doplňovaly tři 57mm kanóny, tři 47mm kanóny, devět kulometů a čtyři 356 mm torpédomety. Příď byla opatřena klounem. Pohonný systém tvořilo 12 kotlů a dva parní stroje o výkonu 4500 ihp, pohánějící dva lodní šrouby. Nejvyšší rychlost dosahovala 17 uzlů. 1  Dosah byl 8750 námořních mil při rychlosti 10 uzlů. 2 
