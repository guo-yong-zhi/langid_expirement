Juhan Viiding  byl estonský spisovatel, překladatel, režisér, herec a recitátor.
Vystudoval Estonskou akademii hudby a divadla a od roku 1972 byl členem Estonského činoherního divadla. 1  Jeho známými rolemi byli Peer Gynt a Hamlet, jako režisér uváděl divadelní hry Samuela Becketta. Poezii publikoval od roku 1971 pod pseudonymem Jüri Üdi , který po vzoru Fernanda Pessoy používal jako své alter ego. Využíval vytříbenou básnickou formu v ironickém protikladu k banalitě popisovaných situací, vyznačoval se smyslem pro paradox a grotesku. 2  Od roku 1973 byl členem Svazu spisovatelů. Vydal básnické sbírky Selges eesti keeles, Ma olin Jüri Üdi a Tänan ja Palun, napsal divadelní hru Olevused a scénář k filmu svého tchána Kaljo Kiiska Suflöör. Byla mu udělena Cena Juhana Smuula a Cena Juhana Liiva. Byl také členem hudebního souboru Amor Trio. Jeho verše zhudebnil Olav Ehala. V češtině vyšel výbor z Viidingovy poezie pod názvem Klaunovo odpoledne .
V roce 1980 podepsal protestní dopis čtyřiceti estonských intelektuálů proti rusifikaci země. 3 
Ve věku 46 let dobrovolně ukončil svůj život. 4 
Byl synem básníka Paula Viidinga, měl tři starší sestry. Jeho dcera Elo Viidingová se také věnuje literatuře.
