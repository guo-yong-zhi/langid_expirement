Andrejs Rastorgujevs  je lotyšský biatlonista, jehož dosavadním největším úspěchem v kariéře jsou dvě druhá místa ze závodů světového poháru. 1 
Rastorgujevs je osminásobným účastníkem mistrovství světa v biatlonu a trojnásobným účastníkem zimních olympijských her. Jeho nejlepším výsledkem v závodech jednotlivců je 6. místo ze stíhacího závodu na mistrovství světa v roce 2019 v Östersundu. V týmovém závodě se nejlépe umístil na 14. pozici na stejném mistrovství ve smíšeném závodu dvojic.
Poznámka: Výsledky z mistrovství světa se dříve započítávaly do celkového hodnocení světového poháru, od mistrovství světa v roce 2023 se nezapočítávají. Výsledky z olympijských her se dříve také započítávaly, od olympijských her v Soči 2014 se nezapočítávají.
Zúčastnil se pěti juniorských šampionátů v biatlonu. Jeho nejlepším individuálním umístěním je 11. pozice z vytrvalostního závodu z kanadského Canmore v roce 2009. S lotyšskou štafetou se dokázal nejlépe umístit na 6. místě v Presque Isle v roce 2006.
