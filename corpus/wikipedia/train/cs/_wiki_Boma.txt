Boma je přístavní město v Konžské demokratické republice v provincii Bas-Congo. Bylo hlavním městem Svobodného konžského státu a Belgického Konga od 1. května 1886 do roku 1926, kdy se hlavní město přestěhovalo do Léopoldville .
Výhodná poloha na řece Kongo nedaleko ústí řeky do moře městu předurčila postavení přístavu zajišťujícího jakýkoliv zámořský obchod dnešního Konga i Belgického Konga. Slouží jako exportní přístav; vyváží se dřevo, banány, kakao a palmové produkty. Odhadovaná populace města v roce 2012 byla 162 521 obyvatel.
Boma byla založena jako otrokářská stanice a entrepôt  zřízené obchodníky z několika evropských zemí v 16. století.
Boma leží na severním břehu řeky Kongo asi 100 km proti proudu od Muandy, kde se Kongo vlévá do Atlantiku. Dostatečná šířka i hloubka umožňuje mořským lodím dosáhnout Bomy, která díky tomu slouží jako hlavní konžský přístav již několik století. Mezi lety 1889 a 1984 do přístavu vedla úzkorozchodná železnice s rozchodem 610 mm  z Tshely. Město obsluhuje i letiště
V tomto článku byly použity překlady textů z článků Boma, Democratic Republic of the Congo na anglické Wikipedii a Boma na slovenské Wikipedii.
