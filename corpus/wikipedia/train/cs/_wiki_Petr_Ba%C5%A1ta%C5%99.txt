Petr Baštař  je bývalý český fotbalista, obránce.
V české lize hrál za FC Boby Brno, nastoupil celkově v 87 utkáních. Dále hrál ve druhé lize za Tatran Poštorná a Vysočinu Jihlava. V létě 2005 přestoupil k účastníkovi regionální rakouské soutěže z Enzersfeldu. V létě 2007 se stal hráčem ambiciozního Palavanu Bavory, se kterým ihned na jaře 2008 postoupil z 1. A třídy Jihomoravského kraje do Krajského přeboru jižní Moravy. V létě 2010 se vrátil do 1. A třídy, když oblékl dres Sokolu Bořetice. S tímtéž klubem se mu podařilo na jaře 2011 vyhrát Jihomoravský pohár, čímž se Sokol Bořetice kvalifikoval do celostátní soutěže pro ročník 2011/12. V něm v 1. kole dokázal překvapivě vyřadit divizní Tatran Bohunice , aby ve 2. kole nestačil na Hanáckou Slavii Kroměříž, které podlehl doma čestně 1:4. Mezi jeho bořetické spoluhráče patřil i Lambert Šmíd  či Pavel Šustr , bývalí ligoví hráči.
