Perisonium , též pružec, je v heraldice označení jedné z obecných figur. Jedná se o půlkruhovou pásku ve formě půlměsíce, jejíž hroty směřují vzhůru. Je umístěna na prsou ptáka, obvykle orla nebo orlice, a zasahuje až do křídel. Konce pásky mohou být zakončeny jetelovým trojlistem nebo lilií. Některá perisonia mají uprostřed malý křížek.
Jedná se o symbolické znázornění kovového pásku, kterým byla ve středověku upevňována tato znamení na štít.
Slezská orlice s křížkem uprostřed
Tyrolská orlice
Kraňská orlice bez zakončení
