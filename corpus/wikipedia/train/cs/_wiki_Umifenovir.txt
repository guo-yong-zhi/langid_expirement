
Umifenovir je léčivá látka dostupná v Rusku a Číně 1  jako antivirotikum pod názvem Arbidol  jako hydrochlorid-monohydrát. 2 
Chemicky jde o vysoce substituovaný derivát indolu. Byl objeven už v roce 1974 v Sovětském svazu. V Rusku byl také testován a uveden na trh. Původně tam byl klasifikován jako imunistimulační látka. V západních zemích doposud nebyl jako léčivo schválen. 3 
Mechanismus antivirového účinku umifenoviru spočívá v inhibici virové membránové fúze. 4  Podle klinických studií uskutečněných v Rusku je účinnost umifenoviru při léčbě chřipky srovnatelná s oseltamivirem . 5  Věrohodnost těchto studií však zpochybňuje nejen Světová zdravotnická organizace, 1  ale je to i domácí téma. 6 
Byly prokázány i účinky proti virům dalších onemicnění jako jsou hepatitida C, Ebola, HHV-8 7  nebo Zika. 8 
V současné době se umifenovir zkoumá i jako nadějná látka pro léčbu klíšťové encefalitidy. 9  10 
Nebyly zjištěny závažné vedlejší účinky, kromě alergických reakcí 10  u citlivých jedinců a sensitizace u dětí.
