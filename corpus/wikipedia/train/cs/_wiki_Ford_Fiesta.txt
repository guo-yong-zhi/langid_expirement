Ford Fiesta je malý vůz vyráběný společností Ford Motor Company od roku 1976 do roku 2023. 1  Vyrábí se či vyráběl v Německu, Spojeném království, Španělsku, Austrálii, Brazílii, Argentině, Mexiku, Venezuele, Číně, Indii, Thajsku a Jižní Africe. Od příchodu 6. generace v roce 2008 je vůz prodáván po celém světě.
Celkem Ford prodal přes 16 miliónů Fiest - více prodal už jen Escortů a vozů F-Series. 2 
Poprvé se Fiesta začala vyrábět v roce 1976. Byl v ní použit motor „Ford Kent“ typu „Valencia“, pojmenovaný podle továrny Fordu ve Valencii v Almussafes, kde se také Fiesta vyráběla. Kromě Španělska se vyráběla i v Londýně ve čtvrti Dagenham a v německém Kolíně a Saarlouis. V první generaci byla Fiesta jen třídveřová. Výroba této generace skončila roku 1983. Mezi lety 1978 a 1980 se první generace Fiesty prodávala i v USA, a to pouze s nejsilnějším, 1,6 litrovým, motorem.
Druhá generace se vyráběla od roku 1983 do roku 1989. Záď vozu zůstala stejná jako u první generace, změnila se pouze příď a interiér. 1,3 litrový motor OHV byl nahrazen novým 1,3 litrovým CVH. Do nabídky motorů přibyl 1,6 litrový diesel z Escortu. V roce 1987 dostala Fiesta variátorovou převodovku z Fiatu Uno.
Fiesta druhé generace se nabízela ve výbavách Popular, Popular Plus, L, Ghia, 1.4S a XR2. 3  XR2 byla sportovní varianta s 96 koňovým 1,6 litrovým motorem CVH, pětistupňovou převodovkou a sportovními vizuálními doplňky.
Vůz byl i přes tehdejší konkurenci, jako například Peugeot 205, Austin Metro, Fiat Uno či Nissan Micra, velmi populární - v roce 1987 se jen ve Velké Británii prodalo 150 tisíc kusů Fiesty, nejvíce ve své třídě. 4  Fiesta druhé generace se díky spolupráci Fordu s Mazdou prodávala i v Japonsku.
Třetí generace byla ve výrobě mezi lety 1989 a 1997, poslední dva roky  byla prodávána jako Ford Fiesta Classic. Vůz byl postaven na zcela nové platformě. Nová zadní náprava vyřešila problém s druhou řadou dveří, tudíž třetí generace byla k dostání nejen v třídveřové verzi, ale i v pětidveřové. Motory "Valencia" byly hromadně vylepšeny a přejmenovány na HCS. Motory CVH zůstaly stejné jako v 2. generaci a diesel zvětšil objem na 1,8 litrů.
Sportovní varianta XR2i byla představena již v roce 1989 a produkovala 104 koní. 4  V roce 1992 byla nahrazena ještě výkonnější variantou RS Turbo s 1,8 litrovým motorem, který produkoval 130 koní a dosahoval maximální rychlosti 201 km/h.
Fiesta třetí generace byla prodejně úspěšnější než ta první a druhá - jen za první dva roky produkce jich bylo prodáno přes milion kusů.
Čtvrtá generace se vyráběla v letech 1995 až 2002. Vůz dostal zcela nové zážehové motory řady Zetec-SE, diesel byl z minulé generace pouze upraven a přejmenován na Endura DE. Základní 1,3 litrový motor Endura-E byl poslední specifikací motoru "Valencia". Čtvrtá generace si zachovala platformu a designový styl třetí generace, ovšem exteriér, interiér i šasi bylo kompletně přepracováno.
V rámci spolupráce s Mazdou byla Fiesta stavěna na stejných výrobních linkách jako Mazda 121 a sdílela s ní design a téměř všechny komponenty. 5  I přesto byla Mazda po většinu výroby v žebříčcích spolehlivosti hodnocena podstatně lépe než Fiesta, zároveň se ale hůře prodávala.
Roku 1999 proběhl facelift v duchu filosofie New Edge, který měl vůz přiblížit k ostatním vozům značky. 4  Nejznatelnější změny exteriéru jsou na nových předních světlometech, mřížce chladiče a na předním nárazníku, zezadu jsou nový i starý typ kromě černé lišty na nárazníku zcela identické. Vozidlo ve výbavách Ghia, Freestyle a Zetec S získalo do nabídky nový 1,6 litrový motor. Další nové motory byly vznětové Lynx TDDi  a E-Diesel.
Mezi lety 1996 a 1998 byla Fiesta nejprodávanějším vozem Spojeného království a ještě v roce 2001 zde byla čtvrtá generace Fiesty nejprodávanějším malým vozem. Výroba třídveřové verze pokračovala až do prosince 2002, souběžně s pátou generací. Čtvrtá generace Fiesty byla poslední generací vyráběnou v anglickém Dagenhamu.
Pátá generace byla ve výrobě od roku 2002 do roku 2008. Zážehové motory Zetec-SE byly převzaty z minulé generace, pouze přejmenovány na Duratec. Nové verze se po pár měsících výroby dočkal akorát 1,3 litrový motor. 6  Výbavy byly čtyři - Finesse, LX, Zetec and Ghia. Oproti minulé generaci byla pátá generace Fiesty vybavena systémem ABS a dvěma airbagy.
Na Ženevském autosalonu v roce 2004 7  byla představena sportovní verze Fiesta ST která měla dvoulitrový motor Duratec produkující 150 koní, se kterým dosahovala maximální rychlosti 208 km/h. 8  Vůz dostal sportovní přední a zadní nárazníky, kožená sedadla, sportovní kola a volitelné pruhy na karoserii.
I tato generace byla faceliftována, tentokrát v roce 2005. Rovněž při této modernizaci byly změny provedeny hlavně na světlometech a na mřížce chladiče, tentokrát však nejsou tak znatelné. Modernizován byl i interiér, kterému do nabídky přibyly nové barvy, ve kterém jej bylo možno pořídit, včetně například červené či zelené. 9  Zlepšila se také před faceliftem kritizovaná kvalita materiálů a bylo přidáno značné množství elektroniky . Zároveň přibyly výbavy, faceliftovaná Fiesta se nabízela ve výbavách Studio, Style, Style Climate, Zetec, Zetec Climate, Zetec S, ST a Ghia. Facelift byl pro Fiestu úspěšný, prodeje se meziročně zvedly o 25% a v letech 2006 a 2007 byla Fiesta nejprodávanějším malým vozem Spojeného království. 10 
Fiesta páté generace byla první, která se prodávala i v Asii a Australasii. V Brazílii, Argentině a Indii se prodávala také v karosářské verzi sedan. V Jižní Americe prošel vůz facelifty ještě v roce 2007 a 2010 a prodával se až do roku 2014. Celkově byl vůz prodejně úspěšný a dodnes jde o nejprodávanější generaci Fiesty.
Ford Fiesta šesté generace  je první malý vůz Ford navržený v duchu kinetického designu podle konceptu Verve a také první vůz Ford vyvinutý systémem globálního produktového vývoje GPDS  dle vize „One Ford“ , s níž přišel generální ředitel Ford Motor Company Alan Mulally.
Fiesta šesté generace se prodávala ve verzích Ambiente, Trend, Ghia, ECOnetic, Sport/Zetec a Titanium. Fiesta Titanium měla dvě barevné sady  pro individualizace automobilu pomocí programu „Ford Individual“.
Pro všechny verze byly dostupné také sady výbavy na přání  - Sport, Free, Comfort, City a Winter.
Karoserie sedan byla představena v listopadu 2008 v Pekingu a prodej v Číně byl zahájen následujícího roku. V roce 2010 se sedan dostal do zbytku Asie a Severní Ameriky. V Evropě se tato varianta, kromě Ruska od roku 2015, neprodávala.
V roce 2013 prošla Fiesta faceliftem, který vozu přidal novu lichoběžníkovou masku chladiče, která se později rozšířila i na ostatní Fordy. Výbavy se změnily na Studio, Style, Zetec, Zetec S, Titanium, Titanium X a ST. Výbava Titanium X dostala do interiéru luxusní prvky z Focusu a Mondea. Do nabídky byl přidány nový litrový motor s 60 koňmi a dva nové litrové Ecoboost motory s 80 a 100 koňmi.
Šestá generace Fiesty zaznamenala pozitivní ohlasy v Evropě i v USA. Britský magazín What Car? vůz jmenoval Automobilem Roku. 11  Za první dva roky se prodalo přes 940 tisíc Fiest, z toho 810 tisíc v Evropě. 12 
Zážehové a vznětové motory
Ford Fiesta S1600 je sportovním modelem, který byl na prodej na britském trhu od roku 2010 jako nástupce sportovních Fiest ST. Výbava vychází z modelu Zetec S, což je na britském trhu druhá nejvyšší výbava. Vůz je vybaven sportovními sedadly s bočními airbagy, hliníkovými pedály, koberečky s logem Ford M-Sport, koženým vyhřívaným volant, koženým madlem ruční brzdy a řadicí páky. Exteriér byl upraven spoilery vpředu a vzadu, nástavci prahů a difuzorem v zadním nárazníku. Na výběr byla modrá nebo bílá barva s pruhy. Vozy byly výhradně třídveřové. 13 
Sportovní verze Fiesty byla představena v Ženevě v březnu roku 2012 a do výroby se dostala v roce 2013. Poháněl ji 1,6 litrový motor s 180 koňmi, který umožňoval zrychlení z nuly na sto pod sedm sekund a maximální rychlost 218 km/h. Motor měl také funkci "overboostu", který vozidlo na patnáct sekund poskytl výkon až 200 koní. 14  Britský televizní pořad Top Gear označil Fiestu ST za automobil roku.
V roce 2016 Ford pro Evropu představil speciální edici Fiesta ST200. Ta se odlišovala speciálním šedým zbarvením, černými sedmnáctipalcovými koly a závodními sedačkami Recaro. Navýšen byl točivý moment a výkon na 200 koní, čímž se zrychlení z 0 na 100 zlepšilo na 6,7 sekundy.
Užitková Fiesta Van je modelem odvozeným od běžné Fiesty. Nová Fiesta Van se představila ve světové premiéře na veletrhu užitkových vozidel IAA 2008 v německém Hannoveru s vynikajícími užitnými vlastnostmi – objem rozměrného a všestranného ložného prostoru činí přes celý krychlový metr. 15 
Parametry úložného prostoru:
*Měřeno dle metodiky VDAZážehové a vznětové motory
Ford Fiesta Trend 
Ford Fiesta Trend 
Ford Fiesta Titanium 
Ford Fiesta Titanium 
Fiesta sedmé generace byla představena 29. listopadu 2016. Dle vyjádření Fordu má být proti předchozí generaci prostornější, úspornější a bezpečnější. Do nabídky přibyly dvě nové varianty - cross-over Fiesta Active a luxusní Fiesta Vignale. 16 
Sedmá generace Fiesty se neprodává v USA a v Austrálii se prodává pouze sportovní ST.
Fiesta ST vešla do prodeje na začátku roku 2018 s 200 koňovým tříválcovým motorem s turbem o objemu 1,5 litru. Na 100 km/h Fiesta ST zrychlí za 6,5 sekundy. Vůz lze nastavit do tří různých módů jízdy - Normal, Sport a Race Track a muže mít také samosvorný diferenciál Quaife.
Zážehové a vznětové motory
Ford Fiesta S1600 byl speciál pro rallye na základě páté generace kategorii JWRC a měla nahradit Ford Puma Kit Car. Poháněl ho motor o objemu 1596 cm³, který dosahoval výkonu 220 koní a točivého momentu 200 Nm. Vůz vážil 1000 kg.
Koncept byl poprvé představen na autosalonu v Birminghamu v roce 2002. Homologace byla schválena v dubnu 2004. Blok motoru je použit z Pumy, ale všechny jeho součásti byly vyměněny za modernější komponenty. Vůz má sekvenční převodovku Hewland. Aerodynamika byla zkoušena ve větrném tunelu. Vůz poprvé startoval na Rally Costa Smeralda 2004. Vůz byl zpočátku nespolehlivý a tak se vývoj přesunul do oddělení Ford M-Sport.
Tento typ byl postaven soukromě bez účasti továrního týmu. Vycházel z páté generace typu Fiesta. Všechna kola pohání šestnáctiventilový řadový čtyřválec OHC o objemu 1998 cm³ uložený vpředu napříč, který má výkon 280 koní. Vůz má 3 mechanické diferenciály. Šestistupňová sekvenční převodovka je od firmy Sadev. 17 
Rozměry
Ford Fiesta S2000 je speciál určený pro rallyový šampionát Intercontinental Rally Challenge a kategorii SWRC v rámci mistrovství světa v rallye postavený na základě šesté generace. Vývoj vozu měl na starosti Ford M-Sport, který projekt poprvé představil na konci roku 2009. Homologace proběhla na začátku roku 2010 a prvním startem byla Rallye Monte Carlo 2010, ve které Mikko Hirvonen zvítězil.
Vůz je poháněn čtyřválcovým motorem Duratec o objemu 1998 cm³ s šestnáctiventilovou technikou, který má vrtání 87 mm a zdvih 83mm. Elektronika je od společnosti Cosworth. Motor dosahuje výkonu 280 koní a točivého momentu 260 Nm. Automobil má pohon všech kol a šestistupňovou sekvenční převodovku Xtrac.
Rozměry
Ford Fiesta RS WRC je speciál kategorie World Rally Car určený pro mistrovství světa, který poprvé startoval v sezoně Mistrovství světa v rallye 2011 ve Švédsku. Technicky vůz vychází z tovární specifikace S2000 ale je značně vylepšen. Vývoj zajišťoval tým Ford M-Sport. Týmovými jezdci jsou Petter Solberg a Jari-Matti Latvala.
Pohání jí turbodmychadlem Garett přeplňovaný motor EcoBoost o objemu 1,6 litru s přímým vstřikováním, který má 221 kW . Maximální točivý moment je 450 Nm při 4000 otáčkách. Turbodmychadlo má předepsaný restriktor 33 mm. Řídící jednotku upravoval Cosworth. Sekvenční šestistupňová převodovka X-Trac má dvojitý disk spojky. Vůz má pohon všech kol a tlumiče Rieger. Brzdy jsou od firmy Brembo a pneumatiky Michelin. 18 
Rozměry
V tomto článku byl použit překlad textu z článku Ford Fiesta na anglické Wikipedii.
