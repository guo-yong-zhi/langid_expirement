Medaile Za upevňování přátelství ve zbrani  bylo vyznamenání Bulharské lidové republiky založené roku 1975.
Medaile byla založena výnosem Národního shromáždění č. 455 ze dne 3. března 1975. 1  Medaile byla udílena generálům, důstojníkům a poddůstojníkům armád Varšavské smlouvy za jejich přínos k posílení bojové efektivnosti Bulharské lidové armády a za posilování přátelství a spolupráce mezi spojeneckými armádami. 2 
Po pádu komunistického režimu přestala být medaile v roce 1991 udílena.
Medaile měla pravidelný kulatý tvar o průměru 34 mm. Vyrobena byla z tombaku. Na přední straně bylo stylizované vyobrazení širokého meče s hrotem směřujícím vzhůru. Na čepeli meče byl položen srp a kladivo. Meč byl položen na vlajících vlajkách zemí Varšavské smlouvy. Po obou stranách byla vavřínová ratolest, kterou ve spodní části překrývala stuha s nápisem 14 МАЙ 1955. V horní části byl půlkruhový nápis v cyrilici ЗА УКРЕПВАНЕ БРАТСТВОТО ПО ОРЪЖИЕ . Existovaly dvě verze medailí, u jedné byly vlajky bez smaltu a u druhé pokryté barevným smaltem. 2 
Na zadní straně byl heraldický štít  s bulharským lvem. V horní části štítu byla pěticípá hvězda. Při obvodu medaile byl v horní části nápis v cyrilici БЪЛГАРСКА НАРОДНА АРМИЯ . Ve spodní části byly dvě vavřínové větve mezi nimiž byl nápis НРБ. 2 
Medaile byla připojena ke stuhou pokryté kovové destičce ve tvaru pětiúhelníku pomocí jednoduchého očka. Stuha měla světle modrou barvou s třemi úzkými pruhy v barvách bílé, zelené a červené uprostřed. Při obou okrajích byla lemována úzkým červeným pruhem. 2 
V tomto článku byl použit překlad textu z článku Медаль «За укрепление братства по оружию» na ruské Wikipedii.
