		původně: vinařstvív současnosti: restaurace
Güellovy vinné sklepy  celler Güell, , je modernistický soubor staveb vinařství postavený mezi léty 1895 a 1901 podle návrhu katalánského architekta Antoni Gaudího. Nachází se v malé přímořské obci Garraf u města Sitges v katalánské provincii Barcelona ve Španělsku asi třicet kilometrů od centra Barcelony. Objednatelem byl Gaudího mecenáš Eusebi Güell, pro kterého zpracoval řadu dalších staveb: Palác Güell , Park Güell , Colònia Güell včetně krypty .
Komplex byl postaven v letech 1895 až 1901 a stavbu vedl Gaudího spolupracovník Francesc Berenguer i Mestres. Původně zde měl být zbudován lovecký zámeček s několika pavilony. Nakonec byla postavena pouze budova vinařství a vstupní brána spojená s domem vrátného. 1  Celý komplex byl dokončen v roce 1901. 2 
Víno z tohoto vinařství se podávalo například na palubách lodí společnosti Compañía Transatlántica Española, které zajišťovaly dopravu mezi Španělskem a Kubou. p 1  Produkce vína se dlouhodobě nevyplácela a byla ukončena v roce 1936.
Hlavní budova má podobu stanu s vysokými trojúhelníkovými štíty, kamenná střecha sahá na jedné straně téměř k zemi. Budova je postavena ze smíšeného zdiva, které kombinuje kámen a cihly. Má tři podlaží: v přízemí vlastní sklepy a místo pro parkování vozidel. V prvním patře jsou obytné místnosti a ve druhém patře je kaple a krytá terasa. Z vrcholů štítů vystupují štíhlé komíny, nad kaplí je zvonice.
Budova svým vzhledem nepřipomíná žádnou jinou Gaudího stavbu, obsahuje ale jeho zcela charakteristické prvky: parabolické oblouky, konstrukce střechy a podobně. 1 
Vstupní brána a domek vrátného jsou spojeny do jednoho objektu. Vstupní portál je opět zaklenut parabolickým obloukem a uzavřen jednostranně zavěšenými vraty z ocelových řetězů, která typově připomínají Dračí bránu u Güellových pavilionů z let 1884 - 1887. 1 
Projekt nerealizovaného loveckého zámečku
Průčelí hlavní budovy
Terasa a střecha s komíny a zvonicí
Brána s domkem vrátného
