Dřívější velitelé:
Jednotka speciálního určení Azov , zkráceně též pluk Azov , je samostatné oddělení speciálních operací Ukrajinské národní gardy s hlavní základnou v Mariupolu u Azovského moře. Před rokem 2017, tedy před rozšířením z původního praporu na velikost pluku, byla jednotka označována jako batalion Azov nebo prapor Azov.
Původně šlo o policejní pluk Ministerstva vnitra Ukrajiny, který vznikl 5. května 2014 poté, co nový ukrajinský ministr vnitra Arsenij Avakov povolil vznik polovojenských dobrovolných jednotek. Od svého vzniku bojuje s proruskými separatistickými jednotkami ve válce na východní Ukrajině. První bojovou zkušeností bylo znovudobytí Mariupolu od proruských separatistů. 1  Od 12. listopadu 2014 jsou všichni členové jednotky oficiálně vojáky sloužícími v Národní gardě Ukrajiny. 2  3 
Prapor se v počátcích Rusko-ukrajinské války podílel společně s dalším dobrovolnickým praporem Donbas na pokusech o zpětné dobytí proruskými povstalci ovládnutého Doněcku a má velké zásluhy na dobytí Mariupolu, který jeho příslušníci od konce března 2015 opevňovali, protože očekávali povstaleckou ofenzívu.
Podle agentury Unian zadržela v únoru 2016 ukrajinská tajná policie SBU velitele ukrajinských dobrovolnických milicí Azov-Krym Stanislava Krasnova. Byl obviněn ze spolupráce s Ruskem, údajně měl provokovat přestřelky na severní hranici Krymu a ruským agentům předat seznamy členů dobrovolnického pluku Azov. 4 
Pluk se skládá z nacionalistů, veteránů ukrajinské armády i zahraničních nadšenců. 5  6  První dva velitelé, Andrij Bileckyj a Ihor Mosijčuk, bývají označováni za nacisty.  7  8  Podle mluvčího jednotky bylo v roce 2015 deset až dvacet procent členů neonacisty. Dřívější vůdce Roman Zvaryč v roce 2015 tvrdil, že nacismus v praporu považují za problém a řeší ho. Deutsche Welle označila Azov za bojovníky z řad nacionalistů a ultrapravice. Od vstupu do oficiálních struktur národní gardy se však podle analytiků Vladimíra Bednára a Michala Lebdušky a bývalého europoslance Jaromíra Štětiny od radikálů notně očistil. 9  10  Kromě Chorvatů, Slováků a dalších Slovanů jsou členy batalionu údajně i občané Itálie, Řecka, Ruské federace, Irska a skandinávských zemí. zdroj?] Počátkem roku 2022 měl pluk odhadem 900 členů. 11 
1. Andrij Biletskyj 
2. Ihor Mosijčuk 
3. Maksym Žorin 
4. Denys Prokopenko 
Na jaře 2014, kdy "Azov" operoval ve formátu partyzánské jednotky Černý sbor , byl použit obdélníkový černobílý ševron 12  zobrazující skupinu vojáků na trojzubci na pozadí slunečního světla.
Od počátku léta 2014 prapor Azov používal ševrony se žlutým pozadím zobrazujícím symbol "Idea národa" na pozadí "Černého slunce" vycházejícího nad modří Azovského moře. Tyto ševrony se používaly až do zimy 2014/2015.
Poté, co byl prapor přeorganizován a začleněn do Národní gardy Ukrajiny, byl znak přeformátován. Od jara 2015 je plukovním znakem modrá "Idea národa" nakloněná pod úhlem  na žlutém pozadí štítu.
Na přelomu let 2015 a 2016 začaly jednotky pluku zavádět vlastní ševrony.emblém partyzánského oddílu „Černý sbor“, používaný v roce 2014
emblém praporu Azov, používaný 2014–2015
emblém pluku Azov, používaný od roku 2015
prapor pluku Azov
vlajka praporu Azov
alternativní vlajka praporu Azov
emblém azovských civilních jednotek
emblém tankového praporu pluku Azov, používaný od roku 2015
Přehlídka jednotky v Mariupolu, 2021
Čestná stráž praporu Azov na ceremonii k uctění mrtvých a zraněných
Úřad Vysokého komisaře OSN pro lidská práva  prohlásil, že Azov porušuje pravidla vedení války např. rabováním od září 2014 do února 2015. 13  V lednu 2015 byl jeden z obyvatel Mariupolu zadržen třemi příslušníky praporu pro údajnou podporu Doněcké lidové republiky, jeho přiznání však bylo dle jeho tvrzení vynuceno bitím a mučením, a to včetně využití elektrického proudu a dušení vodou. 14  nenalezeno v uvedeném zdroji] V březnu 2022 Rusko obvinilo Azov, že brání civilistům opustit obléhaný Mariupol. 15 
Podpora pluku Azov je vyloučena Zákonem o rozpočtu USA. 16  
