Erich Mühsam  byl německo-židovský anarchista, spisovatel a básník.
Narodil se 6. dubna 1878 v Berlíně. V roce 1900 se stal členem hnutí Neue Gemeinschaft . V té době se seznámil s významným německým anarchistou Gustavem Landauerem. V dubnu 1911 založil anarchopacifistický časopis Kain. Po pokusu o povstání a vytvoření Bavorské republiky rad byl odsouzen na 15 let vězení. Byl propuštěn po amnestii politických vězňů v roce 1924 . Od roku 1931 Mühsam veřejně žádal dělnickou třídu, aby se sjednotila v boji proti nacistům, za což po převzetí moci nacisty těžce zaplatil. Zatčen byl po požáru Reichstagu. Po odsouzení prošel několika koncentračními tábory, až nakonec skončil v Oranienburgu, kde se stal obětí nacistického sadismu. Dozorci ho oslepili , ohlušili, a vytloukli mu zuby. Každé ráno ho nechali kopat si hrob a předstírali jeho popravu. Nutili ho čistit latríny bez nástrojů. 10. července 1934 ho dozorci ubili k smrti a jeho tělo pověsili na táborových latrínách, aby to vypadalo jako sebevražda.
V tomto článku byl použit překlad textu z článku Erich Mühsam na slovenské Wikipedii.
