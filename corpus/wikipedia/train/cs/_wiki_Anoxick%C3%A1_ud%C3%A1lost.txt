Anoxická událost  je stav či událost, kdy v hloubi oceánu kompletně vymizí kyslík. Podobný termín euxinický podmiňuje anoxické podmínky i přítomností sirovodíku. 
Ačkoli k anoxickým událostem nedošlo po miliony let, geologické záznamy ukazují, že v minulosti nastaly mnohokrát. Anoxické události mohou způsobit masové vymírání druhů. Některé z těchto vymírání používají geobiologové jako značky pro biostratigrafické datování. Panuje přesvědčení, že oceánské anoxické události jsou spojeny s kolapsy klíčových mořských proudů, s globálním oteplováním a skleníkovými plyny. Zesílený vulkanismus  je předpokládaný hlavní externí spouštěč pro anoxické  události.
V tomto článku byl použit překlad textu z článku Anoxic event na anglické Wikipedii.
