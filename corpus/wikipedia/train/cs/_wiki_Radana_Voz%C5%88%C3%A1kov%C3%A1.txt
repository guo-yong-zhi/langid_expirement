Kouzelnice Radana, vlastním jménem Radana Vozňáková  je česká profesionální kouzelnice, 1  moderátorka a dětská animátorka. Je držitelkou titulů Missis ČR 2009 a Missis Morava 2009.
Narodila se do rodiny kouzelníků Karlu Solářovi a Olze Solářové. V letech 1974–2010 žila v Rychvaldě, od roku 2011 bydlí v Dolní Lutyni. Její první vystoupení bylo ve třech letech, kdy asistovala svým rodičům při orientální magii. Od sedmi let vystupovala se svou sestrou Ivanou a získaly čtyřikrát prvenství na mistrovství juniorů v moderní magii pořádané Českým magickým svazem. Od 12 let začala vystupovat jako sólová kouzelnice na různých společenských akcích a sklízet úspěchy na kouzelnických soutěžích. Od šestnácti let přicházely první nabídky na angažmá po celé ČR, dále na Slovensko, do Slovinska, Polska, později Německa, Rakouska, Švýcarska a na Kypr. 2 
Účinkovala v několika televizních pořadech. Vystupovala v Národním divadle v Praze v představení Fantom, čili krvavá opera  a v Las Vegas magic show Karel Bush and company . Natáčela kouzelnickou televizní reklamu pro firmu Laboratoire Garnier . Byla takéhostem pořadu České televize JAK SE VEDE SOUSEDE?. 2  Zvítězila se svým synem Danielem v soutěži Missis Morava 2009 3  a Missis ČR 2009. 4  5  6  7  Vystudovala Management v sociální sféře na VŠ Sociálně správní v Havířově, dále Kulturu řeči a umění komunikace na Ostravské univerzitě fakulty pedagogické. Je vdaná za Ing. Jiřího Vozňáka a má syna Daniela.
