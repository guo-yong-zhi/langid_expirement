Jan Hieronimowicz Chodkiewicz   byl významným polsko-litevským šlechticem 16. století. Držel tyto úřady: nejvyšší stolník litevského velkoknížectví , generální guvernér Žmudi , vojvoda Žmudi , starosta Telšiai a Plateliai , livonský hejtman a guvernér, litevský maršálek , starosta Kaunasu , hrabě ze Škloŭ  a vilenský purkmistr .
Chodkiewicz byl jedním z nejslavnějších polsko-litevských magnátů 16. století. Vychováván byl v kalvínské víře, studoval na univerzitách v Královci, Lipsku a Wittenbergu. Od roku 1552 do roku 1555 působil ve službách císaře Karla V. Poté vstoupil do služeb litevského velkoknížectví. V roce 1558 Jan Chodkiewicz získal úřad livonského hejtmana a byl poslán bránit Livonsko proti carovi Ivanovi IV., který se snažil získat přístup k Baltskému moři. S pomocí litevského kancléře Michaela Radziwiłla se mu podařilo pevně připojit Livonsko k Litvě. Ubráněné území však ještě dlouho zůstalo cílem ruských útoků. V roce 1564 se stal vojvodou Žmudi, v roce 1566 litevským maršálkem, guvernérem Livonska a v roce 1574 vilenským purkrabím.
Stejně jako jeho strýc byl velkým protivníkem unie Litvy s Polskem. Vedl také litevskou delegaci na zasedání připravujícím smlouvu o uzavření unie mezi Polskem a Litvou. Jan na zasedání přednesl dlouhou vášnivou řeč o rovnosti a nezávislosti obou národů. Nakonec „ se poklonil královské moci, poukázal na ty části dohody, které byly pro Litvu nepřijatelné, a prohlásil, že se podvolil královské vůli pouze s nejhlubším zármutkem.“ 1  Ve skutečnosti v roce 1589 zajistila Lublinská unie, že si litevské velkoknížectví zachovalo svou vlastní vládu a samostatné zákony až do konce trvání společného státu v roce 1795.  
V roce 1570 Jan Chodkiewicz konvertoval ke katolictví a stal se velkým podporovatelem jezuitů.
Před rokem 1559 se oženil s kalvínkou Krystynou Zborowskou v Krakově. Krystyna byla dcerou krakovského purkrabího Marcina Zborowského a Anny Konarské. Zůstala kalvínkou i po Janově konverzi a proti jeho vůli vychovala v kalvínské víře jejich dcery.
Měli celkem sedm dětí, z toho tři syny a čtyři dcery. Všechny kromě Alexandra se narodily ve Vilně. Nejstarší Jeroným v roce 1559; Alexandr se narodil v Trokách v roce 1560; Jan Karel v roce 1560; Anna v roce 1562; Žofie v roce 1564, Alžběta v roce 1568; a Alexandra v roce 1576.
Jan Chodkiewicz zemřel 4. srpna 1579 a byl pohřben ve Vilenské katedrále sv. Stanislava.
Jan se oženil s Krystynou Zborowskou h. Jastrzębiec , dcerou Marcina Zborowského a Anna Konarské h. Abdank, dcery Stanislava Konarského h. Abdank a Žofie Lanckorońské h. Zadora. Měli spolu sedm dětí. 2 
V tomto článku byl použit překlad textu z článku Jan Hieronimowicz Chodkiewicz na anglické Wikipedii.