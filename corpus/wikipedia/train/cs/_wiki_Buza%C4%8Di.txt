Buzači  je poloostrov v severovýchodní části Kaspického moře, v Mangystauské oblasti Kazachstánu. Převažující výška reliéfu je od  5 do  25 m, nejvyšší výška je 61 m. 1 
Převládá zde poušť. Na jihu je kopcovitý povrch, místy pokrytý dunami a kopcovitými písky. Na severu jsou rozsáhlé oblasti slaných bažin. Na jihu k poloostrovu přiléhají hory poloostrova Mangyšlak. Průměrná teplota v lednu je  7 °C, v červenci 26 °C. Napadne zde ročně jen 200–250 mm srážek. Asi 40 dnů v roce zde fouká silný vítr . 
V souvislosti se snižováním hladiny Kaspického moře v letech 1980–1990 se plocha poloostrova výrazně zvýšila, poté se opět začala snižovat.
Nerostné zdroje poloostrova jsou ropa a zemní plyn. Byly zde vybudovány silnice, ropovody a plynovody. Existuje zde letiště, které zajišťuje nákladní i osobní leteckou přepravu na tato těžební pole. 2 
V severní části Buzači leží osada Burynšik. 1  Na poloostrově žijí tisíce džejranů.
Poloostrov Buzači byl pro západní kartografii poprvé zmapován ruským cestovatelem Fjodorem Ivanovičem Sojmonovem v letech 1719 až 1727. 3 
V tomto článku byl použit překlad textu z článku Бузачи na ruské Wikipedii.
