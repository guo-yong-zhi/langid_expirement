Lucia Kajánková  je původem slovenská dramaturgyně, scenáristka a režisérka působící v Praze, známá jako showrunnerka webového seriálu České televize TBH.
Narodila se v roce 1987 1  na Slovensku 2 . 3  V roce 2011 absolvovala bakalářské studium oboru scenáristika a dramaturgie na Filmové a televizní fakultě Akademie múzických umění v Praze . 4  Dále pak v roce 2015 dokončila magisterské studium filozofie a filmové vědy na Filozofické fakultě Univerzity Karlovy  v Praze, a to diplomovou prací na téma new queer cinema. 4  5  Již od roku 2013 začala pedagogicky působit na FAMU a v roce 2017 se tam stala doktorandkou, 4  6  k roku 2023 působila jako odborná asistentka na katedře scenáristiky a dramaturgie. 7  8 
V letech 2008 9  až 2015 10  působila v dramaturgickém týmu Queer Film Festivalu Mezipatra, postupně jako hlavní dramaturgyně 11  či programová ředitelka. 10  Následně začala pracovat rovněž jako dramaturgyně pro MFF Febiofest Praha 10  a k roku 2021 spolupracovala také s iShorts. 12  V roce 2016 také začala externě dramaturgicky spolupracovat s Filmovým centrem České televize. 4 
V roce 2010 získala v rámci festivalu studentských filmů FAMUfest cenu za nejlepší nerealizovaný scénář Cestou domu počút iba strašidelné uspávanky. 13  14  Během studií FAMU natočila spolu s režisérem Jakubem Šmídem studentské filmy Neplavci  a Amanitas . Prvně jmenovaný získal Cenu Magnesia za nejlepší český studentský film a dostal se do oficiálních výběrů festivalů Premiers Plan Angers, Les Nuits en Or, BFI London Film Festival ad. 3  10  Režijně a scenáristicky se s Jakubem Šmídem podílela také na nízkorozpočtovém povídkovém filmu Praho, má lásko, konkrétně na povídce Tajemství památníku , v níž také účinkovala. 15  16 
Jejím krátkometrážním scenáristickým a režijním debutem se stal snímek Inverze , který měl premiéru na Festivalu krátkých filmů Praha. 10  17  18  Zhruba v té době také pracovala na celovečerním debutu, queer road movie s názvem Porcelina, na jehož scénáři pracovala s Jakubem Haubertem. 3  19 
V produkci České televize natočila desetidílný teenagerský webový seriál TBH , premiérově uvedený na brněnském festivalu televizní tvorby Serial Killer 17  a následně 17. února 2022 na iVysílání České televize. 20  Dále byl uveden také v rámci TV Days Black Nights na MFF v estonském Tallinnu a v soutěži Series Mania ve francouzském Lille. 1  21  Impulzem pro vznik seriálu se stala v roce 2019 otevřená výzva České televize hledající obsah pro novou podobu iVysílání. 22  23  Kajánková u něj figurovala jako tvůrkyně, showrunnerka a režisérka. 10  Získal ocenění na řadě festivalů včetně Serial Killer, Marseille Webfest či Finále Plzeň. 10 
