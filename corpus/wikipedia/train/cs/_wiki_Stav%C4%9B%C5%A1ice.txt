Stavěšice  jsou obec v okrese Hodonín v Jihomoravském kraji, 7 km západně od Kyjova. Žije zde 369 1  obyvatel. V obci pramení Šardický potok s vodní nádrží Zápověď. Od roku 2002 jsou Stavěšice členem mikroregionu Babí lom.
První písemná zmínka o obci pochází z roku 1389. Obec byla v letech 1492–1687 v majetku pánů ze Zástřizl s výjimkou let 1550–1583. Krátce pak byla součástí svatoborského panství a od roku 1692 patřila milotickému panství, na kterém sídlili Serényiové  a Seilernové .
V roce 1879 místní občan František Capita začal psát Kroniku kaple stavěšické, jejíž některé části byly vydány v obecním Zpravodaji. Škola byla postavena v roce 1890. 4  Roku 1896 zde Jindřich Wiktorin z Vídně, jehož předkové pocházeli ze Stavěšic, postavil továrnu na kovové zboží. V roce 1943 ji zakoupil Ladislav Šanda z Brna a vybudoval z ní závod na zpracování masa a uzenin.
7. července 1944 jihovýchodně od obce havaroval stíhací letoun Messerschmitt Bf 109. Při průzkumu v roce 2010 byly nalezeny fragmenty tohoto letounu a část z nich umístěna na obecní úřad. 5  6  V roce 2009 byla na Šardickém potoce vybudována vodní nádrž Zápověď na ploše 3,8 ha. 7 
Socha sv. Jana Nepomuckého
Náves
Kaplička
Obecní muzeum
