Kneza Miloša  je známá ulice v srbské metropoli Bělehradu. Spojuje mimoúrovňovou křižovatku Mostar s náměstím Nikoly Pašiće v místní části Savski venac. Jedná se o rušnou silniční tepnu.
Ulice nese název podle knížete Miloše Obrenoviće I. Ještě před rozšířením Bělehradu směrem na jih se zde nacházela tzv. Topčiderská silnice . Svůj název má podle panovníka, který rozhodl o jejím zřízení. Stála zde jedna z prvních pošt v Srbsku a také jedna z prvních tramvajových tratí v metropoli. Nacházela se zde také i hospoda Tri lista duvana , kde byl v roce 1881 uskutečněn první telefonní hovor na území tehdejšího Srbska.
V meziválečném období se jmenovala Miloša Velikog a v části, směřující k budově parlamentu, resp. náměstí Nikoly Pašiće potom Kralja Ferdinanda. V této době po ní také jezdily tramvaje. 
V roce 1999 byla ulice jedním z cílů bombardování sil NATO, vzhledem k velkému počtu vládních budov. Původně se v ulici kromě velvyslanectví jiných zemí nacházelo i velvyslanectví USA, nicméně po nepokojích v roce 2008  bylo rozhodnuto o přemístění ambasády do jiné lokality.
Některé obytné domy navrhl architekt Ratomir Bogojević. 1 
