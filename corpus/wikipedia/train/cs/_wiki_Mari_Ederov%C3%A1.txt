Mari Ederová, za svobodna Laukkanen , je bývalá finská reprezentantka v biatlonu a v běhu na lyžích. Mezi její největší úspěchy patří zlatá medaile z mistrovství světa v letním biatlonu, konaného v roce 2016 v estonském městě Otepää.
Ve biatlonovém Světovém poháru ovládla dva individuální závody, když v sezóně 2016/17 triumfovala ve sprintu 4  a stíhacím závodu 5  konaném v norském Oslu. Ve sprintu ještě skončila v závodě světového poháru v roce 2014 v domácím prostředí v Kontiolahti třetí.
V běhu na lyžích se specializovala na sprinty. Jejími nejlepšími výsledky ze Světového poháru jsou pátá místa z individuálního sprintu v Soči v roce 2013 a ze sprintu dvojic v Toblachu v roce 2017. Na Zimních olympijských hrách 2014 v ruském Soči skončila v individuálním sprintu na 15. místě. 3 
Na konci července v roce 2018 se vdala za dlouholetého partnera Benjamina Edera , se kterým žije v Rakousku.
Poznámka: Výsledky z olympijských her se do hodnocení světového poháru nezapočítávají; výsledky z mistrovství světa se dříve započítávaly, od mistrovství světa v roce 2023 se nezapočítávají.
