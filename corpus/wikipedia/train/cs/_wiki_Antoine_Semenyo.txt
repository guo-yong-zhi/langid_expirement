Antoine Serlom Semenyo  je ghanský profesionální fotbalista, který hraje na pozici útočníka či křídelníka za anglický klub AFC Bournemouth a za ghanský národní tým.
V roce 2017 nastoupil Semenyo do akademie Bristolu City. 1  Semenyo debutoval za Bristol City v posledním kole sezony 2017/18, kdy nastoupil jako náhradník za Lloyda Kellyho v druhém poločase zápasu s Sheffieldem United . 2 
Dne 18. července 2018 odešel Semenyo na hostování do velšského Newportu County do konce sezony 2018/19. 3  Následující sezónu začal v Bristolu, ale v podzimní části nedostával na hřišti prostor, a tak v lednu 2020 zamířil na půlroční hostování do třetiligového Sunderlandu. 4  5 
V sezóně 2020/21 hrál Semenyo stabilně v dresu Bristolu City, odehrál padesát soutěžních zápasů, v nichž vstřelil pět gólů a na dalších sedm přihrál. 6  Svou střeleckou formu si přenesl i do ročníku 2021/22, kdy v 31 ligových zápasech se podílel na 20 brankách . 7  Získal také ocenění pro nejlepšího hráče EFL Championship za leden 2022, když vstřelil tři góly a získal tři asistence. 8 
Semenyo Bristol City opustil po 5 letech v lednu 2023. Během svého působení v klubu odehrál přes 120 soutěžních utkání, v nichž vstřelil 21 branek. 9 
Dne 27. ledna 2023 přestoupil Semenyo do prvoligového Bournemouthu, se kterým uzavřel smlouvu na čtyři a půl roku. 10  V anglické nejvyšší soutěži debutoval 4. února při prohře 0:1 s Brightonem. 11  Svůj první gól v klubu vstřelil 30. dubna, kdy brankou pomohl k výhře 4:1 nad Leedsem. 12 
Semenyo se narodil v Anglii a je ghanského původu. V ghanské reprezentaci debutoval 1. června 2022 při vítězství 3:0 nad Madagaskarem v kvalifikaci na Africký pohár národů 2023. 13 
V listopadu 2022 byl Semenyo zařazen do 26členného ghanského týmu pro mistrovství světa 2022 v Kataru. 14  Na závěrečném turnaji nastoupil jako náhradník do dvou utkání základní skupiny proti Portugalsku a Uruguayi. 15  16 
