Nová Ves je vesnice, část obce Čistá v okrese Rakovník. Nachází se asi 3,5 km na severozápad od Čisté. V roce 2011 zde trvale žilo dvanáct obyvatel. 3 
Nová Ves leží v katastrálním území Nová Ves u Rakovníka o rozloze 2,86 km². V katastrálním území Nová Ves u Rakovníka leží i Kůzová a Smrk.
První písemná zmínka o vesnici pochází z roku 1779. 4 
Při sčítání lidu v roce 1921 zde žilo 210 obyvatel , z nichž byli čtyři Čechoslováci, 205 Němců a jeden cizinec. Kromě jednoho evangelíka a čtyř židů se hlásili k římskokatolické církvi. 5  Podle sčítání lidu z roku 1930 měla vesnice 183 obyvatel: 21 Čechoslováků a 162 Němců. Až na dva členy izraelské církve byli římskými katolíky. 6 
