Vlăduţ George Simionescu  je rumunský zápasník–judista.
S judem začínal v 7 letech v rodném Jasy v klubu CSS Unirea pod vedením Valeriu Arusteia. 2  Později přestoupil do univerzitního klubu CS Politehnica, kde se připravoval pod vedením Petre Aniţoaieho a Costela Năftici. 3  V rumunské mužské reprezentaci se pohyboval od roku 2009 v těžké váze nad 100 kg. Poctivě objížděl turnaje světového poháru a v roce 2012 mu body z stačily k přímé kvalifikaci na olympijské hry v Londýně. V Londýně zaznamenal pod vedením Emil Morary dílčí úspěch vítězstvím v prvním kole nad Kyrgyzstáncem Jurijem Krakoveckým na ippon kontrachvatem uči-mata-gaeši. Ve druhém kole již nestačil na zkušeného Němce Andrease Tölzera, který ho takticky vyfauloval na tresty.
Od roku 2013 byl ve stínu reprezentačního kolegy Daniela Natei a v roce 2016 se na olympijské hry v Riu nekvalifikoval. Své pozice získal zpátky v roce 2019, když Mezinárodní judistická federace pozastavila Nateovi činnost za opakované starty v jiných úpolových sportech.
