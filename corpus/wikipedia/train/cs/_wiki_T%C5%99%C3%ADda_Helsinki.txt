Třída Helsinki je třída raketových člunů Finského námořnictva. Celkem byly postaveny čtyři jednotky této třídy. Do služby byly přijaty v letech 1981–1986. První dvě jednotky byly vyřazeny v roce 2002, zatímco druhý pár zakoupilo pro své námořnictvo roku 2008 za symbolickou cenu Chorvatsko.
V letech 1980–1985 postavila loděnice Wärtsilä v Helsinkách celkem čtyři jednotky této třídy – Helsinki, Turku, Oulu a Kotka.
Jednotky třídy Helsinki: 1 
Výzbroj člunů tvoří jeden dvouúčelový 57mm kanón Bofors L/70 v příďové dělové věži, dva 23mm protiletadlové dvojkanóny ve věžičkách v zadní části nástavby a čtyři dvojnásobné vypouštěcí kontejnery švédských protilodních střel RBS-15. Pohonný systém tvoří pouze tři diesely MTU 16V 538 TB92. Nejvyšší rychlost dosahuje 32 uzlů.
Dne 19. září 2019 byl raketový člun Vukovar  poškozen požárem. V té době procházel údržbou v loděnici Iskra v Šibeniku. Tři osoby byly hospitalizovány kvůli otravě kouřem. 2 
