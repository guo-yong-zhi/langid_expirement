Randy Wayne Schekman  je americký buněčný biolog a biochemik na Kalifornské univerzitě v Berkeley 2  a v období 2006–2011 šéfredaktor Proceedings of the National Academy of Sciences, oficiálního časopisu Národní akademie věd. 3  4  5  V roce 2011 bylo uvedeno, že se stane editorem otevřeného časopisu eLife, vydávaného od roku 2012 Lékařským institutem Howarda Hughese, Společností Maxe Plancka a trustem Wellcome. 6  
Roku 1992 byl zvolen členem Národní akademie věd. 7  V roce 1999 pak zastával funkci prezidenta Americké společnosti pro buněčnou biologii. Společně s Jamesem Rothmannem obdržel roku 2002 Laskerovu cenu. Opět s Rothmanem a také s Thomasem Südhofem se v roce 2013 stal laureátem Nobelovy ceny za fyziologii nebo lékařství, když byl oceněn jejich přínos na poli poznání mechanizmu regulace vezikulárního transportu. 8  9  10 
Bakalářský stupeň vysokoškolského vzdělání získal v roce 1971 na Kalifornské univerzitě v Los Angeles v oboru molekulární biologie . Třetí ročník strávil na studijním výměnném pobytu na skotské Univerzitě v Edinburghu. 11  12 
Postgraduální studium biochemie dokončil roku 1974 na Stanfordově univerzitě , když se pod vedením nositele Nobelovy ceny Arthura Kornberga zabýval výzkumem replikace DNA. 13 
V letech 1974–1976 strávil postdoktorální pobyt v laboratoři Kalifornské univerzity v San Diegu, která se soustředila na buněčnou membránu v savčích buňkách. Od roku 1976 působí na Kalifornské univerzity v Berkeley, konkrétně pracuje v Ústavu molekulární a buněčné biologie Biochemické sekce univerzity v Berkeley . Ve své laboratoři provádí výzkum membránových procesů na molekulární úrovni a věnuje se také vezikulárnímu transportu 14  v eukaryotických buňkách 15  16  a u jednobuněčných mikroorganismů kvasinek. 17  Dříve také na Kalifornské univerzitě přednášel. V roce 1984 se habilitoval a o pět let později získal řádnou profesuru v oborech molekulární a buněčná biologie. 
Od roku 1991 je také členem Lékařského institutu Howarda Hughese  v marylandském Chevy Chase 18 
V tomto článku byly použity překlady textů z článků Randy Schekman na anglické Wikipedii a Randy Schekman na německé Wikipedii.
