Návrat ztraceného ráje je česko-americký film režiséra Vojtěcha Jasného natočený v roce 1999. Snímek je volným pokračováním filmu Všichni dobří rodáci.
Jan Poutník, který našel nový domov v New Yorku, se po čase vrací do rodného městečka a přemýšlí o tom, že se vrátí nastálo. Posléze se však vrací zpět do Ameriky. Film vypráví také příběh mladé ředitelky školy Pampelišky, která se zamiluje do Poutníkova amerického přítele Adama. Kromě těchto dvou příběhů se ve snímku objevují i epizody dalších postav a také reminiscence, v nichž Poutník vzpomíná na své rodiče.
Film byl natočen v obci Bystré v okresu Svitavy a v New Yorku.
