New 52 bylo označení pro relaunch komiksových sérií nakladatelství DC Comics. Po událostech z crossoveru „Flashpoint“ došlo v září 2011 k nahrazení původních sérií 52 novými sériemi, které začaly být počítány od čísla 1. Mezi restartovanými sériemi byly i Action Comics a Detective Comics, které nepřetržitě běžely již od 30. let 20. století.
Relaunch znamenal například změnu vydavatelského formátů , také byly vydány zcela nové série, postavy došly modernizace, a další změny v DC univerzu měly celkově za cíl přilákat nové čtenáře. Současně postavy z imprintů Wildstorm a Vertigo byly začleněny do DC univerza.
New 52 bylo oficiálně ukončeno po událostech eventu „Convergence“ v květnu 2015, nicméně kontinuita New 52 v komiksech pokračovala. V červnu 2015 bylo vydáno 24 nových sérií. Současně se z původních 52 sérií pokračovalo jen v 25, přičemž u některých došlo ke změně tvůrčího týmu. Další relaunch DC Rebirth proběhl v květnu 2016 komiksem DC Universe: Rebirth.
Po crossoveru Flashpoint z roku 2011 došlo ke zrušení všech sérií a vydání nových 52 sérií počítaných od čísla 1. Vedle klasických sérií jako jsou Batman, Detective Comics, Superman, Action Comics, Wonder Woman, Justice League, Aquaman, Batgirl, Green Lantern, Flash, Harley Quinn nebo Teen Titans, byly vydávány i zcela nové, jako Batman Beyond, Constantine: The Hellblazer, Earth 2: Society, Justice League 3001, Robin: Son of Batman, We Are... Robin, Superman: Lois & Clark a další.
V lednu 2012 došlo k druhé vlně změn – tituly Blackhawks, Hawk and Dove, Men of War, Mister Terrific, O.M.A.C. a Static Shock byly zrušeny a nahrazeny novými sériemi Dial H, Earth 2, G.I. Combat, World's Finest, Ravagers a Batman Incorporated.
V září 2012, na první výročí New 52, všechny série získaly speciální číslo, které bylo vydáno jako číslo 0, tzv. „Zero Month“. V téže době došlo ke třetí vlně změn, kdy byly zrušeny série Justice League International, Captain Atom, Resurrection Man a Voodoo a nahrazeny sériemi Talon, Sword of Sorcery, Phantom Stranger a Team 7.
V dubnu 2013 byly zrušeny série I, Vampire a DC Universe Presents . Od ledna 2013 všechny série obsahovaly dvojstránku fiktivního zpravodajství Channel 52. V květnu 2013 došlo k páté vlně změn, kdy byly zrušeny série The Savage Hawkman, The Fury of Firestorm: The Nuclear Man, Sword of Sorcery, Team 7, Deathstroke a The Ravagers. Novými sériemi naopak byly The Green Team: Teen Trillionaires a The Movement. V červnu byly vydány další nové série Superman Unchained, Batman/Superman, Larfleeze a Trinity of Sin: Pandora. V červnu 2013 došlo ke zrušení sérií Batman Incorporated, Demon Knights, Legion of Super-Heroes, Threshold a Dial H.
V září 2013, na druhé výročí New 52, všechny série obdržely speciální čísla , která představovala hlavní padouchy komiksových sérií, tzv. „Villains Month“. V září 2013 také začal crossover Forever Evil.
V říjnu 2013 začala šestá vlna změn. Nové tituly byly Justice League 3000, Superman/Wonder Woman a Harley Quinn. V říjnu byla také oznámena týdenní série Batman Eternal, která začala být vydávána v dubnu 2014. V prosinci 2014 začala být vydávána série The New 52: Futures End. Několik dalších sérií bylo zrušeno a nahrazeno jinými. V srpnu 2014 začala být vydávána speciální série The Multiversity Granta Morrisona.
V únoru 2015 bylo oznámeno, že po eventu Convergence z května 2015 již nebude dále používáno označení New 52. V červnu zůstalo pouze 25 nejvíce úspěšných sérií, které však často obdržely nové tvůrčí týmy, dalších 24 sérií bylo zrušeno. V únoru 2016 v DC oznámili, že v květnu dojde k novému relaunchi pod hlavičkou DC Rebirth. Většina sérií se bude znovu počítat od čísla 1, přičemž jiné se vrátí k původnímu číslování před New 52.
V České republice vydávají komiksy New 52 vydavatelství BB/Art a CREW.
V tomto článku byl použit překlad textu z článku The New 52 na anglické Wikipedii.
