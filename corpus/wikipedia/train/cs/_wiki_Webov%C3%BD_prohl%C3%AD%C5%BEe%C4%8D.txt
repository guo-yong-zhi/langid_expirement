Webový prohlížeč  je v informatice označení pro počítačový program, který slouží pro prohlížení webových stránek . Webový prohlížeč dle pokynů uživatele  komunikuje pomocí HTTP nebo HTTPS protokolu s webovým serverem a přijatá data pomocí obsažených značek  zformátuje  a zobrazí na obrazovce počítače.
Textové prohlížeče zobrazují stránky jako text, obvykle velmi jednoduše formátovaný. Grafické prohlížeče umožňují složitější formátování stránky včetně zobrazení obrázků. Mezi nejznámější grafické webové prohlížeče pro stolní počítače patří : Google Chrome 60,39%, Microsoft Edge 14,47%, Mozilla Firefox 12,33%, Opera 6,14%, Safari 5,33%.
Historie webového prohlížeče začíná již před tím, než v roce 1991 Tim Berners-Lee naprogramoval první prohlížeč WorldWideWeb.
Úkolem webového prohlížeče je z uživatelem zadané adresy  získat  a zobrazit webovou stránku. Po zobrazení musí uživateli prohlížeč umožnit se stránkou pracovat, což znamená rolovat , umožnit uživatelský vstup , zajistit běh JavaScriptu, kliknout na odkazy  a podobně.
Webový prohlížeč se skládá z grafického rozhraní, renderovacího jádra, běhové prostředí pro JavaScript a dalších softwarových částí . Grafické rozhraní je obvykle v podobě okna, uvnitř kterého je zobrazena požadovaná webová stránka. O vykreslení webové stránky se stará renderovací jádro, které musí zpracovat HTML a CSS data, podle kterých rozhodne o rozložení textu, obrázků, umístění odkazů atd. Běhové prostředí pro JavaScript zajišťuje běh speciálních naprogramovaných úseků kódu, který může na pozadí  zajišťovat doplňující činnosti .
Prohlížeč dále zajišťuje podporu pro další technologie, například Progresivní webové aplikace, WebAssembly, VRML atd.
Prohlížeče lze rozdělit podle různých hledisek. Z pohledu uživatele je možné rozdělení na grafické, mobilní a textové. Z technického pohledu lze prohlížeče rozdělit například podle toho, jaké obsahují renderovací jádro prohlížeče.
