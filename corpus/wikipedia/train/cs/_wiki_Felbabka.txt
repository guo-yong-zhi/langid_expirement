Obec Felbabka se nachází v okrese Beroun ve Středočeském kraji, asi 4 km jihovýchodně od města Hořovice. Žije zde 288 1  obyvatel.
Název je zřejmě odvozen z německého Feldwebel v překladu „šikovatel“, který jako vysloužilec získal zdejší pozemky. Existuje také pověst o vzniku, která vypráví o vojákovi, který v 17. století zběhl z vojny. Když prchal před pronásledovateli, vysílen padl u malého stavení, kde najednou dostal spásný nápad. Převlékl se do ženských šatů a začal zametat zápraží. Pronásledovatelé běželi dál a nepoznaný voják zde zůstal a oženil se s majitelkou stavení. Tak měla vzniknout jeho přezdívka Feld-bába , z čehož měla později vzniknout Feldbabka. 4  5 
Původně byla Felbabka samota se zájezdním hostincem a myslivnou. První písemná zmínka o obci pochází z roku 1657, kdy je zde uvedeno jedno stavení a zájezdní hostinec, který sloužil jako zastávka formanů a horníků z nedalekého vrchu Ostrý, kde se těžila železná ruda. V roce 1869 zde bylo již 264 obyvatel a 36 domů. Usadil se zde také spisovatel Karel Sezima  a šampión ČSR v polotěžké a těžké váze Joe Hampacher. Ten si zde nechal postavit chatku, které se říká Hampacherovna. 4 
Dějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:
V souvislosti se zánikem vojenského újezdu Brdy bylo k 1. lednu 2016 k obci připojeno katastrální území Felbabka v Brdech, které vzniklo k 10. únoru 2014. 11  Toto území má rozlohu 0,177424 km² a je zde evidováno 0 budov a 0 obyvatel. 12 
Na Felbabce je fotbalové mužstvo, které hraje III. třídu. V letech 1937–2006 zde působil také klub ledního hokeje TJ Felbabka, který hrál zápasy na zimním stadionu v Berouně.
Dopravní síť
Veřejná doprava 2011
