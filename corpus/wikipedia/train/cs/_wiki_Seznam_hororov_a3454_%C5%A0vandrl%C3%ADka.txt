Tento článek je seznamem více než 300 hororových povídek českého spisovatele a humoristy Miloslava Švandrlíka a jeho 19 knih, které tyto povídky obsahují. Svoji první knihu hororových povídek Švandrlík nazval Draculův švagr a vydal ji v roce 1970. Prozatím poslední tři povídkové výběry vyšly pod názvem 3x 100 hororů v roce 2017. V roce 1996 Karel Smyczek natočil podle knihy Draculův švagr stejnojmenný dvanáctidílný televizní seriál, v roce 2011, již po Švandrlíkově smrti, natočil Vladimír Michálek podle jeho povídek třináctidílný televizní seriál s názvem Okno do hřbitova.
Uvedené povídky jsou s určitou nadsázkou zařazované do literárního žánru horor. Vhodnější je však označovat tyto povídky jako strašidelné příběhy – fantaskní či kriminální. Takových povídek napsal Miloslav Švandrlík 307 a vyšly celkem v 19 knihách . První hororovou povídkovou knihou Švandrlíka byl Draculův švagr z roku 1970 a obsahoval 42 povídek. Protože Švandrlíkovi byla komunistickým režimem tvorba takovýchto povídek zakázána, vyšla reedice Draculova švagra až po sametové revoluci v roce 1989. Poté v únoru 1990 vyšla druhá Švandrlíkova hororová kniha Příšerná smrt krásné dívky, která obsahovala 30 povídek, z nichž bylo 12 převzatých z Draculova švagra. Stejně tak následující Švandrlíkovy povídkové knihy s tímto tématem vždy obsahovaly několik nových povídek a několik již vydaných. Všechny nové povídky přinesla až kniha Draculův zlověstný doušek z roku 1997 a taktéž kniha Draculův temný stín z roku 2003. Výběr z roku 2004 Kostlivec v kredenci, druhý výběr z téhož roku 100 nejlepších hororů a dvě knihy ze série 3x 100 hororů z roku 2017 Šumavský upír a Čertova bažina pak neobsahují ani jednu novou povídku. 1  2 
Tato kapitola je seznamem 19 Švandrlíkových knih s hororovými povídkami seřazený tak, jak za jeho života popř. i po jeho smrti vycházely.
Draculův švagr je povídková kniha českého spisovatele a humoristy Miloslava Švandrlíka, která poprvé vyšla v roce 1970 v nakladastelství Novinář a obsahovala 42 níže uvedených povídek. Kniha je prvním Švandrlíkovým dílem s hororovými povídkami. 3 
Příšerná smrt krásné dívky je povídková kniha českého spisovatele a humoristy Miloslava Švandrlíka, která vyšla poprvé v roce 1990 ve vydavatelství Mladá fronta. Kniha obsahovala 30 níže uvedených povídek, z nichž zde bylo 18 vydáno poprvé  a 12 převzato z knihy Draculův švagr. 4 
Rakev do domu je povídková kniha českého spisovatele a humoristy Miloslava Švandrlíka, která vyšla poprvé v roce 1991 ve vydavatelství SNTL. Kniha obsahovala 31 níže uvedených povídek, z nichž zde bylo 24 vydáno poprvé  a 7 převzato z knihy Draculův švagr. 5 
Sexbomba na doplňkovou půjčku  je povídková kniha českého spisovatele a humoristy Miloslava Švandrlíka, která vyšla poprvé v roce 1991 v nakladatelství Česká expedice a obsahovala pět mandelů povídek, tedy celkem 75 povídek. Podle Ivo Fencla tato kniha obsahovala hororových povídek jen 17. Na konci Třetího mandele – Lidé kolem nás 2 a 15 v Čtvrtém mandelu – Mezi nebem a zemí, nicméně v pozdějších Švandrlíkových výběrech hororových povídek se objevily i povídky z ostatních mandelů. 1  Nových dosud nevydaných hororových povídek kniha obsahovala 9 , 12 bylo převzato z knihy Draculův švagr. 6 
Zazvoňte mi umíráčkem! je povídková kniha českého spisovatele a humoristy Miloslava Švandrlíka, která vyšla poprvé v roce 1992 v nakladatelství Petrklíč a obsahovala 19 níže uvedených povídek. 13 povídek zde bylo vydáno poprvé , 6 převzato z knihy Draculův švagr. 7 
Kdo se bojí, nesmí na hřbitov je povídková kniha českého spisovatele a humoristy Miloslava Švandrlíka, která vyšla poprvé v roce 1996 v nakladatelství Madagaskar a obsahovala 30 níže uvedených povídek. 18 povídek zde bylo vydáno poprvé , 12 převzato z knih vydaných dříve. 8 
Draculův zlověstný doušek je povídková kniha českého spisovatele a humoristy Miloslava Švandrlíka, která vyšla poprvé v roce 1997 v nakladatelství Madagaskar a obsahovala 30 níže uvedených dosud nikde nevydaných povídek. 9 
Zubatá za krkem je povídková kniha českého spisovatele a humoristy Miloslava Švandrlíka, která vyšla poprvé v roce 2001 v nakladatelství Camis a obsahovala 42 povídek, ale jen jednu novou – Úplňky v Kutné Hoře . 10 
Draculův temný stín je povídková kniha českého spisovatele a humoristy Miloslava Švandrlíka, která vyšla poprvé v roce 2003 v nakladatelství Epocha a obsahovala 30 úplně nových povídek. 11 
Kostlivec v kredenci je kniha obsahující povídky tří autorů. 5 povídek Miloslava Švandrlíka, 9 Jiřího Kosa a 9 Štěpána Zavadila. Kniha vyšla poprvé v roce 2004 v nakladatelství Gumruch DTP. Všech 5 Švandrlíkových hororů je převzatých ze starších knih. 12 
100 nejlepších hororů je kniha obsahující výběr hororových povídek českého spisovatele a humoristy Miloslava Švandrlíka, která vyšla poprvé v roce 2004 v nakladatelství Epocha. Všechny uvedené povídky již dříve vyšly v předcházejících knihách. 13 
Markýz de Sádlo: 30 nových hororů je povídková kniha českého spisovatele a humoristy Miloslava Švandrlíka, která vyšla poprvé v roce 2005 v nakladatelství Epocha a obsahovala 30 úplně nových do té doby nikde nevydaných hororových povídek. 14 
Přesýpací strejda je povídková kniha českého spisovatele a humoristy Miloslava Švandrlíka, která vyšla poprvé v roce 2006 v nakladatelství Epocha a obsahovala 29 úplně nových do té doby nikde nevydaných hororových povídek a povídku Hadí muž, která již vyšla v knize Sexbomba na doplňkovou půjčku. 15 
Hajlující upír je povídková kniha českého spisovatele a humoristy Miloslava Švandrlíka, která vyšla poprvé v roce 2006 v nakladatelství Epocha a obsahovala 50 úplně nových do té doby nikde nevydaných hororových povídek. 15 
100 legend z hradů, měst a katakomb je povídková kniha českého spisovatele a humoristy Miloslava Švandrlíka, která poprvé vyšla v roce 2010 v nakladastelství Epocha a obsahovala 100 níže uvedených legend. Část těchto legend - povídek byla v minulosti uveřejněna v novinách a časopisech, ale většina rukopisů byla nedávno objevena v mistrových archivech a byla zde publikována poprvé. 8 povídek, jejichž název je uveden jako odkaz, později vyšly v knize Koktavé strašidlo - třetím svazku projektu 3x 100 hororů a lze je tedy podle nakladatelství Epocha považovat za horory. Současně jsou tyto povídky označeny zkratkou , protože v knižní podobě vyšly poprvé právě v této knize 100 legend z hradů, měst a katakomb. 16 
Draculův poslední doušek je povídková kniha českého spisovatele a humoristy Miloslava Švandrlíka, která vyšla poprvé v roce 2011 v nakladatelství Epocha a obsahovala 62 povídek, z nichž byla poprvé vydána jen jedna - Noční zloděj . Kniha byla prezentována jako dílo, kterým nakladatelství Epocha dokončila kompletní vydání všech Švandrlíkových hororových povídek. 17 
Šumavský upír je povídková kniha českého spisovatele a humoristy Miloslava Švandrlíka, která vyšla poprvé v roce 2017 v nakladatelství Epocha jako první svazek projektu 3x 100 hororů Miloslava Švandrlíka. Všechny povídky vyšly již v dříve vydaných knihách. 18 
Čertova bažina je povídková kniha českého spisovatele a humoristy Miloslava Švandrlíka, která vyšla poprvé v roce 2017 v nakladatelství Epocha jako druhý svazek projektu 3x 100 hororů Miloslava Švandrlíka. Všechny povídky vyšly již v dříve vydaných knihách. 19 
Koktavé strašidlo je povídková kniha českého spisovatele a humoristy Miloslava Švandrlíka, která vyšla poprvé v roce 2017 v nakladatelství Epocha jako třetí svazek projektu 3x 100 hororů Miloslava Švandrlíka. 4 povídky zde byly vydány poprvé . 20 
Tato kapitola je abecedním seznamem 307 Švandrlíkových hororových povídek, které vyšly v 19 výše uvedených knihách. U každé povídky je uvedeno v jaké knize se objevila poprvé a v kterých dalších knihách byla vydána později.
