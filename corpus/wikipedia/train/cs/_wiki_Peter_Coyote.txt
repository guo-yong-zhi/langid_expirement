Peter Coyote, rodným jménem Robert Peter Cohon,  je americký herec.
Narodil se do židovské rodiny v New Yorku a vyrůstal v Englewoodu v New Jersey. Studoval na Grinnell College v Iowě se zaměřením na anglickou literaturu. Později se usadil na Západním pobřeží a studoval tvůrčí psaní na Sanfranciské státní univerzitě. Byl jedním ze zakladatelů aktivistické skupiny Diggers.
Působil v satirické pouliční divadelní skupině San Francisco Mime Troupe. Koncem sedmdesátých let začal vystupovat v Magic Theatre a nedlouho poté zahájil filmovou kariéru. Hrál například ve filmech E.T. – Mimozemšťan , Náhodné setkání , Femme Fatale  a Hemingway a Gellhornová . Načetl několik audioknih a namluvil komentáře k dokumentárním filmům.
V roce 2021 vydal sbírku básní Tongue of a Crow. 1  Mezi jeho další knihy patří memoáry Sleeping Where I Fall  a The Rainman's Third Cure: An Irregular Education . Od mládí se zajímal o zen, který objevil mj. díky knihám Garyho Snydera, s nímž se později přátelil.
