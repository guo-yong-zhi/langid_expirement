Morava  byla odbočka, která se nacházela v km 71,997 trati Hanušovice – Dolní Lipka mezi stanicemi Hanušovice a Podlesí. 2  V odbočce se od této tratě odpojovala lokálka do Starého Města pod Sněžníkem, odbočka ležela v km 1,827. 3  Byť toto odbočení stále existuje a používá se, nejedná se o odbočku, ale součást stanice Hanušovice. 4  Poblíž místa se nachází zastávka Hanušovice zastávka, která je od někdejší odbočky vzdálená 288 m ve směru na Staré Město pod Sněžníkem. 5  Někdejší odbočka leží na katastru Hanušovic.
Odbočka byla zprovozněna 4. října 1905 současně s otevřením tratě do Starého Města pod Sněžníkem, která se v odbočce napojila na starší Moravskou pohraniční dráhu. 1  Ještě v roce 1994 je odbočka uváděna jako samostatná dopravna, 2  posléze byla začleněna do stanice Hanušovice, jejíž součástí byla minimálně od roku 1998. 3  Byť byla původně uváděna jako obvod stanice pod názvem Hanušovice-Morava, 1  v roce 2021 už není v rámci stanice Hanušovice nijak odlišena a je její integrální částí. 4  Už v roce 2016 bylo původní stavědlo odbočky opuštěné a zdevastované. 1 
V závěru své samostatné existence byla odbočka vybavena elektromechanickým zabezpečovacím zařízením s ústředně stavěnými výhybkami se závorníky. Všechna návěstidla byla již v té době světelná. Sousední stanicí ve směru na Dolní Lipku bylo Podlesí. 2 
Po začlenění do Hanušovic už byla odbočka neobsazena, neboť zabezpečovací zařízení bylo zahrnuto do hanušovického elektromechanického stavědla. Výhybky byly opatřeny elektromotorickými přestavníky, jednalo se o dvě výhybky: jedna na rozdělení tratí a druhá na odvratnou kolej ve směru od Starého Města. Stanice Podlesí již v té době nefungovala a sousední stanicí v tomto směru tak byl Červený Potok. Vjezdová návěstidla byla označena ML  a PL , ve směru od hlavního kolejiště stanice Hanušovice byla odbočka kryta hlavním návěstidlem S101. 3 
V roce 2016 proběhla ve stanici Hanušovice a tedy i v bývalé odbočce instalace nového staničního zabezpečovacího zařízení. 6  V roce 2021 už není sousední stanicí ani Červený Potok, ale až Dolní Lipka. Konfigurace někdejší odbočky je stále stejná , vjezdová návěstidla jsou označena DL  a ML , ve směru od hlavního hanušovického kolejiště je odbočení kryto odjezdovým návěstidlem S104. 7  4 
