Ruy López de Segura  byl španělský šachový mistr a teoretik, povoláním katolický duchovní. Věnoval se teorii zahájení – španělská hra  nese v angličtině jeho jméno, Ruy Lopez.
Ruy Lopéz vydal roku 1561 nejvýznamnější teoretické šachové dílo 16. století, knihu Libro de la invención liberal y arte del juego del Axedrez , díky které bývá často označován jako „otec šachové teorie“. 1 
Kniha, která byla záhy přeložena do italštiny , francouzštiny  i do němčiny , se skládá ze čtyř částí:
Dílo již vychází z nových pravidel šachu, rošádu však dosud neuznává. Lopez de Segura v něm již kladl důraz na sílu pěšcového středu a v zahájeních se jako první zabýval tzv. gambity , kdy jedna strana obětuje materiál, aby dosáhla jiných výhod. Ve svém díle uvádí také dámský gambit, zejména přijatý, a zahájení 1. d4 d5 2. Sf4., které měl v oblibě Akiba Rubinstein. Jako první analyzoval španělskou hru, ve které po 1. e4 e5 2.Jf3 vyvrací tah 2. .. Jc6 tahem 3. Sb5 a doporučuje 2. .. d6, jak později učil F. A. D. Philidor. V knize jsou i další zahájení , která byla později rozpracována moderními šachovými mistry.
López de Segura byl sám silným hráčem a roku 1560 porazil během své návštěvy Itálie tamní nejlepší mistry, mezi nimi i Giovanniho Leonarda Di Bonu. V Madridu roku 1575 však nad ním již Giovanni Leonardo zvítězil.
1.e4 e5 2. f4 . 2...d6?! . 3.Sc4 . 3…c6!  4. Jf3 , 4…Sg4  5. fxe5 dxe5 , 6. Sxf7+! , 6…Kxf7 7. Jxe5+ Ke8 8. Dxg4  8… Jf6  9. De6+ De7  10. Dc8+ Dd8 11. Dxd8+ Kxd8 12. Jf7+ a černý se vzdal, protože po 12..Kf8 13. Jxh8 ztrácí ještě kvalitu. 1-0
