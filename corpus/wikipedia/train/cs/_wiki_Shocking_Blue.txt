Shocking Blue byla nizozemská rocková kapela pocházející z Haagu. Její počátky sahají do roku 1967. Jejich největší hit Venus se dostal na první místo žebříčku Billboard Hot 100 v únoru 1970. O čtyři roky později se kapela rozpadla.
Jejich píseň Love Buzz přezpívala grungeová skupina Nirvana jako svůj první singl.
Hudební skupina proslavená hlavně svým hitem Venus , který dosáhl prvního místa v žebříčku U.S. Billboard Hot 100 v únoru 1970. Byla to zcela odlišná píseň, než do té doby stejnojmenná od zpěváka Frankieho Avalona z roku 1959. Před dobytím hitparád hitem Venus přišla kapela se dvěma menšími hity, a sice Long Lonesome Road a Send Me A Postcard. Hot Sand, B-strana singlu Venus, byl velice často hrán v nizozemských rozhlasových stanicích.
V roce 1970 následovaly další dva nizozemské hity: Mighty Joe a Never Marry a Railroad Man . Roku 1971 přišly další tři písně - Hello Darkness, Shocking You a Blossom Lady. V roce 1972 následovaly Inkpot, Out of Sight Out of Mind a Eve and the Apple, a nakonec v roce 1973 Rock In The Sea. Avšak žádná z těchto písní se již v hitparádě U.S. Billboard Hot 100 neumístila.
V roce 1974 zpěvačka Mariska Veres skupinu opustila, aby mohla začít sólovou kariéru. Jejím jediným hitem pak byla píseň s názvem Take Me High z roku 1975.
2. prosince 2006 australská rozhlasová společnost ohlásila, že Mariska Veres v 59 letech zemřela na rakovinu.
Všechna z těchto alb byla vydána na CD nosičích, kromě Beat With Us a Live in Japan. Eve & The Apple a Ham již na CD vydány nebyly, protože se velice podobaly albům Atilla a Dream On Dreamer.
