Cedr Na Balkáně je památný strom v jihozápadní části Vysočan ležící v Praze 3, parcela č. 1919/1, v areálu tenisových kurtů TJ Spoje, ul. Na Balkáně 990/21a. Tento cedr atlaský  patří mezi památnými stromy k mladším – odhadované stáří je jen 110 let.
Strom je dvoják, zdravý, nepoškozený. Údržba - redukce postranních větví rostoucích do plotu . 1 
Cedr Na Balkáně je asi 550 m od zastávky MHD Chmelnice. Byl přivezen jako semenáček z Holandska, v rámci činnosti Dendrologické společnosti, která vznikla v roce 1908 ve Vídni pro podporu zahradního umění a nauky o dřevinách v Rakousku-Uhersku. 2 
V Praze se můžeme s cedry setkat poměrně vzácně a cedr Na Balkáně je jediným památným cedrem na území Prahy. 3  Navíc tu jde o méně se vyskytující druh – obvyklejší jsou v naší oblasti cedry libanonské : atlaský cedr pochází z pohoří Atlas na území Maroka a Alžírska, zatímco libanonský cedr je rozšířen především na Blízkém východě v Libanonu, Sýrii, Turecku a na Kypru .
Atlaský cedr Na Balkáně je také zatím jediným památným stromem v Praze 3 .
