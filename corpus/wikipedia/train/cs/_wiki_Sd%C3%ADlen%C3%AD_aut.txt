Sdílení aut, tzv. carsharing, je sdílení automobilů více lidmi, kterým by se kvůli malé frekvenci využívání nevyplatilo vlastnit a provozovat automobil sami. Může být provozován jak formou oficiálního či neoficiálního sdružování lidí, kteří pak jsou spoluvlastníky automobilů, tak formou podnikatelskou, tedy službami veřejných půjčoven automobilů. Podobně fungují také systémy sdílení jízdních kol. Často se pod tímto označením jedná fakticky o pronájem aut zákazníkům od velké firmy, žádné skutečné sdílení.
Sdílení aut slučuje některé výhody individuální dopravy s některými výhodami veřejné dopravy. Pro uživatele může znamenat oproti provozování vlastního vozidla snížení investičních a provozních výdajů a starostí. Carsharing se vyplatí pro ty, kdo najedou ročně méně než 10 000 kilometrů. Pro města mohou sdílené vozy znamenat snížení nároků na množství parkovacích ploch. Řada měst již zvýhodňuje parkování sdílených vozů ve svých centrech. Ušetření parkovacích míst ve městech platí pro tzv. zone-based nebo station-based carsharing. zdroj?]
V německých Brémách vznikl systém sdílení zvaný cambio aut formou sítě automatizovaných půjčoven automobilů, provázaných s veřejnou dopravou a s půjčovnami a úložišti jízdních kol, firma Cambio. Během let se rozšiřil do dalších německých měst  a do Belgie. Systém k březnu 2019 fungoval v 23 německých a 44 belgických městech a je do něj zapojeno přes 110 000 uživatelů. 2 
V Československu byla známá například pražská půjčovna automobilů Pragocar. zdroj?]
V České republice existuje množství firem půjčujících automobily, ale ty se zaměřují převážně na doplňkové a náhradní služby vlastníkům automobilů . Sdílení aut jako pravidelný a cenově přiměřený způsob dopravy využívaný lidmi, kteří vlastní automobil nemají, ani jako spoluvlastnictví automobilu v Česku nijak výrazným fenoménem není, nepočítá-li se vcelku obvyklé sdílení vozidel v rámci rodin. Mnoho firem, které sdílejí auta, přibylo v Česku po roce 2015. zdroj?]
V Praze funguje nejvíce firem sdílejících auta v celém Česku. K září 2019 bylo v ulicích tohoto města přibližně 700 sdílených aut. Dvě firmy zde k tomuto datu provozovaly také sdílení elektrických skútrů. Sdílení aut se tak začíná v některých případech prolínat se sdílením dalších dopravních prostředků, a to především prostředků zařaditelných do kategorie mikromobility. Provozovatel Anytime uvedl, že půjčování aut je oblíbené zejména v mladších generacích. 3 
