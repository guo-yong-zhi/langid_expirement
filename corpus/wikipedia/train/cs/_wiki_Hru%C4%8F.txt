Hruď  je u členovců střední část těla mezi hlavou  a zadečkem . Vyskytuje se zejména u hmyzu, ale mimo jiné také u trojlaločnatců, u jiných skupin členovců však většinou srůstá s hlavovou částí a vytváří hlavohruď.
Hruď hmyzu se skládá ze tří článků, které se v pořadí od hlavy označují jako předohruď , středohruď  a zadohruď . Druhý a třetí hrudní článek  se souborně označuje jako pterothorax. Na každém článku hrudi je, nebo původně býval jeden pár nohou, na každém článku pterothoraxu je pár křídel. Hlava je spojena s hrudí krkem, který je někdy nezřetelný a nepohyblivý . Zadeček k hrudi přisedá zpravidla celou šíří, jen u některých blanokřídlých je připojen stopkou. Hřbetní část  předohrudi se nazývá pronotum, u brouků a rovnokřídlých tvoří pevný výrazný útvar označovaný jako štít.
Na povrchu je hruď pokrytá chitinem, uvnitř je vyplněná mohutnou svalovinou a některými orgány, nervy a orgány cévní soustavy .
V tomto článku byl použit překlad textu z článku hruď na slovenské Wikipedii.
