Ariane 2 byla evropská trojstupňová nosná raketa používaná v letech 1986 až 1989. Po technické stránce byla vylepšenou verzí Ariane 1 s prodlouženým prvním i druhým stupněm a bez čtvrtého stupně na tuhé palivo. Hlavním účelem rakety byla doprava komunikačních družic na dráhu přechodovou ke geostacionární, na niž byla schopna vynést až 2175 kilogramů nákladu. Byla používána současně s Ariane 3 a roku 1989 byly obě nahrazeny raketou Ariane 4. Palivo prvních dvou stupňů se nazývalo UH-25. Jednalo se o směs asymetrického dimethylhydrazinu a hydrazinu, která je svými vlastnostmi velmi podobná americkému Aerozinu 50.
V tomto článku byl použit překlad textu z článku Ariane 2 na anglické Wikipedii.
