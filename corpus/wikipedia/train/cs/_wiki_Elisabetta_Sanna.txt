Blahoslavená Elisabetta Sanna, vlastním jménem Elisabetta Sanna Porca , byla italská františkánská terciářka a členka Unie katolického apoštolátu, založeného svatým Vincencem Pallottim. Byla blahořečena 17. září 2016. 1 
Narodila se v městečku Cordrongianos v provincii Saari na Sardinii v rolnické rodině Salvatora Sanny a Marie Dominiky Lai. 2  Jako dítě ve třech měsících onemocněla neštovicemi, což mělo za následek znehybnění ramenou. V roce 1807 se vdala za Antonia Maria Porcu, se kterým měla sedm dětí. Dvě děti záhy po narození zemřely. V roce 1825 ovdověla a složila slib čistoty. V roce 1831 se rozhodla vykonat pouť do Svaté země, kterou však musela ukončit v Římě. Na cestě ji doprovázel její zpovědník kněz Jozef Valle. 3  Pro vážné zdravotní problémy nebyla schopna návratu zpět na Sardinii. Zemřela v Římě 17. února 1857. Je pohřbena v Římě v kostele svatého Spasitele  vedle hrobu svatého Vincence Pallottiho.
Proces svatořečení byl zahájen krátce po její smrti 11. března 1858, ale protáhl se až do roku 2014, kdy byla prohlášena za ctihodnou. Dne 17. září 2014 byla blahořečena v bazilice Svaté Trojice v Saccargii .
V tomto článku byl použit překlad textu z článku Elżbieta Sanna na polské Wikipedii.
