Jan Habsburský  nebo také Jan Parricida  byl synem rakouského vévody Rudolfa II. a Anežky Přemyslovny.
Jan vyrůstal ve Švábsku a na pražském dvoře strýce Václava II. Roku 1306 neúspěšně aspiroval na uvolněný český trůn. 1. května 1308 Jan využil společně se svými společníky  strýcova přechodu řeky Reussy a zavraždil ho. Strýc, římský král Albrecht I. Habsburský Janovi odpíral dědictví po otci  a ještě se mu vysmíval. Osmnáctiletý mladík to zřejmě již nebyl schopen dále snášet a uchýlil se k vraždě, v níž ho podpořili i jmenovaní švábští šlechtici.
Celá skupinka spiklenců se stala psanci. Nový římský král Jindřich VII. Lucemburský Jana za tento čin uvrhl do říšské klatby. Před pomstou Albrechtových synů utekl Jan do Itálie, kde se snad stal v Pise augustiniánským mnichem 2  a setkal se s Jindřichem VII. Lucemburským. Odpuštěno mu nebylo. Zemřel roku 1312 či 1313 v Pise a je pohřben v kostele sv. Mikuláše. 3 
Jan Parricida hraje malou, ale důležitou roli ve Vilému Tellovi Fridricha Schillera. Ve druhé scéně pátého dějství přichází do Tellova domu a žádá ho o pomoc. Tak jako Vilém má nepřátele, Tell ovšem v Janovi vidí jenom vraha. Nakonec mu přece pomůže: poradí mu cestu do Itálie, kde může prosit papeže o odpuštění.
