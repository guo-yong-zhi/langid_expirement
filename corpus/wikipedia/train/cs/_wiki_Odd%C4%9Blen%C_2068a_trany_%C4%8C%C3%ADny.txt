Oddělení jednotné fronty ústředního výboru Komunistické strany Číny  je složka aparátu ústředního výboru Komunistické strany Číny, zodpovědná za politiku strany vůči menším politickým stranám a společenským organizacím Číny, sdruženými s komunisty v Jednotné frontě. S oddělením organizačním, mezinárodním a oddělením propagandy patří k nejvýznamnějším složkám centrálního stranického aparátu.
Oddělení jednotné fronty ÚV se zabývá na celostátní úrovni uskutečňováním politiky strany vůči nekomunistickým politickým stranám  a společenským organizacím  které jsou s Komunistickou stranou sdruženy v Jednotné frontě, politické konzultace probíhají v Čínském lidovém politickém poradním shromáždění. Ve spolupráci s odděleními jednotné fronty výborů regionálních stranických organizací koordinuje spolupráci s nekomunistickými stranami a společenskými organizacemi na provinční a místní úrovni.
Oddělení bylo založeno roku 1939, 1  když během druhé čínsko-japonské války  uzavřely KS Číny a Kuomintang dohodu o druhé jednotné frontě, vzájemném příměří a spolupráci v boji proti japonské agresi. Úkolem oddělení bylo realizovat politiku jednotné fronty a získat pro Komunistickou stranu širší podporu mezi nekomunistickými stranami a organizacemi. Roku 1944 bylo oddělení jednotné fronty reorganizováno v oddělení práce ve městech . V září 1948 byl oddělení vrácen název „jednotné fronty“, k jeho úkolům patřila práce v oblastech ovládaných Kuomintangem, otázky národnostních menšin, Číňanů v zahraničí a příprava svolání Čínského lidového politického poradního shromáždění. 1 
V tomto článku byl použit překlad textu z článku United Front Work Department na anglické Wikipedii.
