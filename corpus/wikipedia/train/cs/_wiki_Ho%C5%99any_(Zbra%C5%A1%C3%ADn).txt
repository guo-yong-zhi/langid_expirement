Hořany je vesnice, část obce Zbrašín v okrese Louny. Nachází se asi 1 km na západ od Zbrašína. V roce 2011 zde trvale žilo 93 obyvatel. 3 
Hořany leží v katastrálním území Hořany u Zbrašína o rozloze 3,66 km². 4 
Název vesnice vychází z její polohy ve vyvýšené poloze ve významu ves Hořanů . V historických pramenech se jméno objevuje ve tvarech: in Horzas , de Horzan , in Horzanech , „w horzanech“  a Horžany . 5 
První písemná zmínka o Hořanech pochází z roku 1316, 6  kdy byla vesnice rozdělena mezi Mikuláše z Hořan a Dalibora z Kozojed. 7  Ve stejném roce se Dalibor soudil s vladykou Petrem ze Hřivic, za to že mu Petr loupením a pleněním v Hořanech způsobil určité škody. 6  O dva roky později měli v Hořanech malé statky ještě jakýsi Vavřinec a Zdeslav. 7 
Další majitelé vsi se podle autorů liší. August Sedláček ve vsi uvedl několik majitelů drobných statků: Ješka , Martina Šrama , Jana z Dražic  a Jana . V roce 1450 ve vsi dále žili Jetřich a Jindřich, kteří vypověděli nepřátelství Sasům. 7  Podle Rudolfa Anděla vlastnili v letech 1381–1414 po polovině vsi bratři Martin a Rudolf z Hořan a během husitských válek se o ves dělili Záviš z Jimlína a Sulek z Vlastislavi. 6 
Jedním z panských sídel ve vsi bývala tvrz, doložená poprvé roku 1454, 6  kdy ji Sulek z Vlastislavi prodal Janovi mladšímu Skubelovi z Jimlína, jehož manželka Kateřina z Mečkova v roce 1461 přikoupila věno vdovy po Sulkovi. 7  Po smrti Jana Skubeleho se o Hořany dělili tři majitelé. Díl s tvrzí patřil Albrechtovi z Kolovrat , který ve stejné době založil Nový hrad. Nepotřebnou hořanskou tvrz nechal zpustnout a ta beze stop zanikla. 6 
Rozdělení vsi přetrvávalo i v dalších staletích. Dvůr s částí vsi patřil ještě roku 1603 rytíři z Dražovic, jiný díl byl součástí hřivického statku a další patřil roku 1555 k Touchovicím a ještě další v roce 1573 k Selmicím. Touchovická část byla později připojena k Novému hradu a selmická k Postoloprtům. 7 
Kaple
Křížek
Památník obětem první a druhé světové války
