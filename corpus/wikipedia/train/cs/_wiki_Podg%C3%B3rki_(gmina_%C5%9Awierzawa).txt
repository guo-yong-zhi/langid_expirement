Podgórki  je obec v polském Dolnoslezském vojvodství. Nachází se v okrese Złotoryja a je součástí gminy Świerzawa.
Ves Podgórki se rozkládá v délce 3,7 km v údolí potoka Świerzawa, levostranného přítoku řeky Kačavy  v Kačavských horách. Podle typu zástavby se jedná o tzv. lesní lánovou ves , jaké na tomto území vznikaly v době saské kolonizace. 1  Vesnice se nachází v nadmořské výšce 400 – 530 metrů a je obklopena místními vrcholy Kačavských hor. Na sever od obce jsou to vrchy Krzyzowa , Gackowa  a Radostka . Vyšší hory se nacházejí na jih od Podgórek – Olgier , Kobyła  a masív Maślaku s několika vrcholy, z nichž nejvyšší je Folwarczna . 2 
O nejstarší historii obce existují různé teorie, které její vznik datují buď do poloviny 14. století nebo do období kolem přelomu 13. a 14. století. Některé dobové prameny zmiňují, že kamenný kostel v Podgórkách byl vybudován v roce 1399. 3 
V 16. století vesnici s panstvím získali Zedlitzové a tento rod si ji ve vlastnictví podržel až do roku 1871, kdy Zedlitzové prodali Podgórki hraběti Bedřichu Harrachovi. Poslední mužský potomek této rodiny, hrabě Wolfgang von Vitzthum, zahynul na frontě během druhé světové války. K panství Zedlitzů v Podgórkách patřil také lom na mramor, vápenka a početné mlýny. Dle dobových záznamů v roce 1863 žilo v Podgórkách cca 1300 obyvatel. 4  V roce 1939 zde bylo registrováno 1083 obyvatel.
Po odsunu německého obyvatelstva v roce 1945 bylo někdejší sídlo majitelů panství proměněno v dětský domov a později v zámku sídlila zemědělská škola. V roce 1961 zámek vyhořel a v 90. letech 20. století byl prodán soukromému majiteli. 5 
Na seznamu Národního ústavu dědictví  polského Ministerstva kultury jsou v obci Podgórky v Dolnoslezském vojvodství zapsány čtyři položky: 6 
Kromě uvedených památek se v obci zachovala některá selská stavení s hrázděnou konstrukcí. 1 
Na katastru obce, na svazích severního výběžku masívu Maśliaku, se rozprostírá přírodní rezervace Buczyna storczykowa na Białych Skałach . Na území této rezervace se nachází tzv. Valonská jeskyně , která byla známa již od 17. století. 1 
Jeskyně vznikla v čočce krystalických vápenců jako výsledek krasových procesů. Větší část 17 metrů dlouhé jeskyně je suchá, pouze na jejím konci je malé jezírko. Na stěnách jsou mléčně bílé kalcitové povlaky a drobné krasové útvary. Jeskyně, která je zařazena mezi geologické zajímavosti na mezinárodní česko-polské dálkové naučné stezce Geotrasa sudetská, slouží jako zimoviště netopýrů. 8 
Na západním okraji obce Podgórky se v nadmořské výšce 500 metrů nachází minerální pramen. Voda, která je zde čerpána, je na regionálním trhu známa pod názvem „Kapellanka”. 1 
