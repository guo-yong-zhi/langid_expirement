RTL Television, často zkráceně jen RTL, je německá soukromá televizní stanice se sídlem v Kolíně nad Rýnem. Vlastníkem je mediální skupina RTL Group. Vysílá různé zábavné pořady, talkshow, soutěže, seriály či mýdlové opery, sportovní přenosy a je jednou z nejsledovanějších německých televizních stanic.
RTL Television zahájila vysílání z Lucemburku v roce 1984 jako druhá soukromá televize pro Německo, tehdy pod názvem RTL Plus. Z Kolína nad Rýnem vysílá od roku 1988.
