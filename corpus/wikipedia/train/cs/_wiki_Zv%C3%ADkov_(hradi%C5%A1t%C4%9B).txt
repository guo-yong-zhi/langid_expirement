Zvíkov je hradiště, které stávalo na místě hradu Zvíkov. Podle archeologických nálezů v prostoru bylo osídleno od  střední doby bronzové  do doby hradištní . Nejvíce nálezů pochází z mladší doby laténské  a je možné, že tu v té době stálo oppidum, 1  které bylo stejně jako blízké oppidum Nevězice jedním z bodů strategické soustavy podél vltavské obchodní cesty. 2  Malá rozloha však hradiště řadí spíše mezi strategické opevněné objekty označované jako castellum. 3 
Většina stop po bývalém hradišti byla setřena ve dvanáctém století při stavbě rozsáhlého královského hradu. Zachovaly se pouze vnější dvojitý příčný val a příkop, které přetínají jižní stranu skalnaté ostrožny nad soutokem Vltavy a Otavy. Opevnění nese stopy požáru, který zřejmě způsobil zánik hradiště.
