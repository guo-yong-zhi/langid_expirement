Do soutěže ženské čtyřhry na tenisovém turnaji BGL Luxembourg Open 2013 nastoupilo šestnáct dvojic. Obhájcem titulu byl český pár Andrea Hlaváčková a Lucie Hradecká, jehož členky se soutěže nezúčastnily.
Vítězem se stala nenasazená lichtenštejnsko-lucemburská dvojice Stephanie Vogtová a Yanina Wickmayerová, která ve finále zdolala německo-francouzský pár Kristina Barroisová a Laura Thorpeová po dvousetovém průběhu 7–6 a 6–4.
Stephanie Vogtová si připsala premiérový triumf kariéry na okruhu WTA Tour. Stala se tak vůbec první lichtenštejnskou tenistkou v historii, která zvítězila na jakékoli události WTA. 1  Pro Yaninu Wickmayerovou výhra znamenala také premiérové turnajové vítězství na okruhu WTA Tour ve čtyřhře. 
V tomto článku byl použit překlad textu z článku 2013 BGL Luxembourg Open – Doubles na anglické Wikipedii.
