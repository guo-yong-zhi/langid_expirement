Dagmar Molendová  je česká lékařka a politička ODS, v letech 2006-2010 poslankyně Parlamentu ČR.
Od roku 1976 studovala Lékařskou fakultu Univerzity Palackého v Olomouci. Po jejím absolvování pracovala od roku 1982 ve Fakultní nemocnici Ostrava na tamní onkologické klinice. 1 
V roce 1992 vstoupila do ODS. 1  V komunálních volbách roku 1998 neúspěšně kandidovala do zastupitelstva města Ostrava za ODS. Profesně se uvádí jako lékařka. 2  V komunálních volbách roku 1998 a komunálních volbách roku 2002 byla zvolna do zastupitelstva městského obvodu Ostrava-Jih za ODS. V roce 2002 je uváděna coby lékařka onkoložka. 3 
V krajských volbách roku 2004 byla zvolena do Zastupitelstva Moravskoslezského kraje za ODS. Mandát krajského zastupitele zastávala do roku 2008. 4  1 
Ve volbách v roce 2006 byla zvolena do poslanecké sněmovny za ODS . 5  Působila jako členka výboru pro sociální politiku a členka zdravotnického výboru. Ve sněmovně setrvala do voleb v roce 2010. 6 
V senátních volbách roku 2012 kandidovala jako členka ODS za senátní obvod č. 71 - Ostrava-město. V 1. kole získala 10 % hlasů a nepostoupila do 2. kola. 7 
V současnosti pracuje jako primářka oddělení klinické onkologie Městské nemocnice Ostrava. zdroj?]
