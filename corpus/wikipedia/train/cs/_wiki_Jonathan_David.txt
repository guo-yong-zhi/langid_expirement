Jonathan Christian David  je kanadský profesionální fotbalista, který hraje na pozici útočníka za francouzský klub Lille OSC a za kanadský národní tým.
David se narodil v New Yorku, ale ještě jako dítě se s rodinou přestěhovali na Haiti a následně emigrovali do Ottawy. Svoji mládežnickou kariéru strávil v ottawských klubech a v roce 2018 se přesunul do belgického Gentu. O dva roky později přestoupil do francouzského Lille, se kterým vyhrál titul v Ligue 1 a získal také francouzský superpohár. V roce 2019 byl zvolen nejlepším kanadským fotbalistou roku.
David se narodil v New Yorku rodičům z Haiti. Tři měsíce po jeho narození se přestěhovali do Port-au-Prince . 1  Ve věku šesti let, spolu s rodiči, emigroval do Kanady, konkrétně do města Ottawa. 2  3  David začal hrát fotbal ve věku deseti let v místním klubu Gloucester Dragons SA, následně hrál za Ottawa Gloucester SC a Ottawa Internationals SC. 1  4 
V lednu 2018 se David připojil k akademii belgického klubu KAA Gent. 5  V klubu debutoval 4. srpna 2018 v zápase proti SV Zulte-Waregem. Gólem v nastavením zajistil Gentu bod za remízu 1:1. 6  O pět dní později odehrál také své první utkání v evropských pohárech, když v druhém poločase zápasu třetího předkola Evropské ligy proti polskému klubu Jagiellonia Białystok vystřídal Taiwa Awoniyiho a v 85. minutě vstřelil jediný gól utkání. 7  David potvrdil svou střeleckou formu i v následujícím zápase, když dvěma góly pomohl Gentu k výhře 4:1 nad Waasland-Beverenem. 8  Poté, co vstřelil pět branek ve svých prvních pěti zápasech, podepsal David prodloužení smlouvy do roku 2022. 9  Ve své první sezóně v Evropě odehrál 43 zápasů, ve kterých vstřelil 14 branek a pomohl klubu ke konečné 5. příčce v lize.
V září 2019 opět prodloužil svůj kontrakt, tentokrát do léta 2023. 10  19. září vstřelil dva góly do branky Saint-Étienne v zápase základní skupiny Evropské ligy, a rozhodl tak o výhře 3:2. 11  Dne 27. února 2020 vstřelil David jediný gól svého klubu při remíze 1:1 s italským AS Řím v šestnáctifinále soutěže. Po předchozí prohře 0:1 byl však belgický Gent z Evropské ligy vyřazen. 12  Na kanadského útočníka se údajně přijelo podívat celkem sedmadvacet skautů z nejrůznějších evropských klubů. 13  Ve své druhé sezóně v klubu odehrál celkem 40 zápasů, ve kterých vstřelil 23 branek a v létě 2020 vzbudil zájem mnohých evropských velkoklubů.
Dne 11. srpna 2020 přestoupil David do francouzské Ligue 1, konkrétně do Lille OSC, ve kterém podepsal pětiletou smlouvu. 14  Přestupová částka se odhaduje na 30 milionů euro; stal se z něj tak nejdražší kanadský fotbalista v historii a také rekordním odchodem hráče z belgické ligy. 15  V klubu debutoval 22. srpna v ligovém zápase proti Stade Rennais. 16  Svůj první gól ve svém novém působišti vstřelil 22. listopadu, a to při výhře 4:0 nad Lorientem. 17  17. ledna jediným gólem rozhodl utkání proti Stade Reims a posunul Lille na průběžné místo Ligue 1 před Paris Saint-Germain. 18  7. února vstřelil dvě branky do sítě Nantes při výhře 2:0; stejným výsledkem skončil i zápas proti Olympique Marseille, ve kterém se David opět dvakrát střelecky prosadil. 19  20  3. dubna vstřelil jedinou branku utkání proti PSG. 21  7. května jednou trefou přispěl k výhře Lille nad RC Lens a zaznamenal už dvanáctou branku sezony. Stal se novým rekordmanem mezi kanadskými fotbalisty působícími v pěti největších evropských soutěžích, dvanáctkrát se v jedné sezoně ještě žádný Kanaďan netrefil, dosavadní rekord držel Tomasz Radzinski se svými jedenácti trefami za Everton v ligovém ročníku 2002/03. 22 
Dne 23. května, v posledním kole sezóny, svým gólem rozhodl o výhře 2:1 nad Angers, a dovedl tak Lille k ligovému titulu. 23  David v sezóně vstřelil 13 ligových branek, z toho 11 vstřelil v roce 2021. 24 
Dne 2. listopadu 2021 vstřelil David svoji první branku v Lize mistrů, když gólem pomohl k výhře 2:1 nad Sevillou. 25  Střelecky se prosadil i ve dvou následujících zápasech, a to proti RB Salzburg  a proti VfL Wolfsburg . 26  27 
David byl poprvé povolán do kanadské reprezentace v srpnu 2018. Svého reprezentačního debutu se dočkal 9. září, když dvěma góly a asistencí pomohl Kanadě k výhře 8:0 nad Americkými Panenskými ostrovy v zápase kvalifikace na Ligu národů. 28  29  30  David v květnu 2019 byl nominován na závěrečný turnaj Zlatý pohár CONCACAF 2019. 31  V prvním zápase základní skupiny se dvakrát prosadil do sítě Martiniku při výhře 4:0 a v posledním zápase základní skupiny, proti Kubě, zaznamenal hattrick při výhře 7:0. 32  I přestože byla Kanada vyřazena už ve čtvrtfinále Haiti, 33  David se stal nejlepším střelcem turnaje se šesti góly. 34 
V roce 2019 vstřelil David 8 reprezentačních gólů, což do té doby žádný Kanaďan nedokázal. 35  V roce 2019 byl zvolen nejlepším kanadským fotbalistou roku. 36 
Dne 8. června 2021 zaznamenal David svůj druhý reprezentační hattrick, tentokráte při výhře 4:0 nad Surinamem v kvalifikaci na Mistrovství světa 2022. 37  V létě 2021 se rozhodl neodjet na závěrečný turnaj Zlatý pohár CONCACAF 2021, a to aby absolvoval předsezónní přípravu před další sezónou v Lille.
Kanaďané si v roce 2022 po 36 letech zajistili účast na mistrovství světa. Druhou účast v historii si zajistili 27. března vítězstvím 4:0 nad Jamajkou, po kterém si pojistili vedení ve finálové fázi kvalifikace zóny CONCACAF. David odehrál celé utkání a v 44. minutě asistoval na branku Tajona Buchanana. 38 
K 2. dubnu 2022 39 
K 30. březnu 2022
V tomto článku byl použit překlad textu z článku Jonathan David na anglické Wikipedii.
