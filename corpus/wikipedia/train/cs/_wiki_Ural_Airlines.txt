Ural Airlines  je ruská letecká společnost se sídlem v Jekatěrinburgu. Operuje pravidelné, sezónní, vnitrostátní i mezinárodní lety z hlavní základny na letišti Jekatěrinburg–Kolcovo, má další základny na letiších Moskva–Domodědovo, dále u Petrohradu. Vznikla v roce 1934 jako součást Aeroflotu, po jeho rozpadu v roce 1993 na další společnosti se ale stala samostatnou akciovou firmou. V roce 2016 tato společnost přepravila 6,47 milionů cestujících. V květnu 2017 létala do 101 destinací a měla 42 úzkotrupých letadel ve flotile. 1 
Z pražského letiště Václava Havla létá tato společnost k létu 2019 pravidelně do následujících destinací. Na linkách létají Airbusy A320 či A321.
Lety do Prahy tato společnost zahájila v roce 2000, do roku 2015 odsud přepravila přes 300 000 pasažérů. 7  Od roku 2012 Ural Airlines provozovaly z Prahy také linku do města Nižnij Novgorod, ta ale byla později zrušena, v roce 2014 byla také zrušena linka do Čeljabinsku. 8   
V minulosti byla v provozu také linka spojující české letiště Karlovy Vary s Jekatěrinburgem. Ta byla zahájena v březnu 2011 s jednou frekvencí týdně, v roce 2014 byla utlumena a na konci téhož roku zrušena. 9  Mezi roky 2012 až 2013 Ural Airlines odsud létaly do sibiřského města Ťumeň. 
Seznam leteckých nehod není kompletní.
V tomto článku byl použit překlad textu z článku Ural Airlines na anglické Wikipedii.
