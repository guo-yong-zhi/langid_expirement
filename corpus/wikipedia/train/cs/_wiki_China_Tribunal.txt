China Tribunal, někdy také zmiňovaný jako Londýnský tribunál, vznikl na popud mezinárodní koalice ETAC 1 , která čítá několik desítek právníků, akademických pracovníků, etiků, lékařů, výzkumníků a obhájců lidských práv, kteří se zabývají ukončením nucených odběrů orgánů v Číně. Byl zformován v roce 2018 ve Velké Británii jako nezávislý lidový tribunál sestávající ze sedmi expertů, jejichž úkolem bylo provést vůbec první nezávislou analýzu výsledků vyšetřování obvinění čínských nemocnic a transplantačních center z násilných odběrů orgánů vězňům svědomí. 2  3 
Panel expertů vedl Sir Geoffrey Nice 4 , jenž v minulosti zastával post hlavního prokurátora Mezinárodního trestního tribunálu pro bývalou Jugoslávii, který mimo jiné žaloval jugoslávského prezidenta Slobodana Miloševiče.
Tribunál tvoří dalších šest expertů 4 : Martin Elliott, profesor kardiothoracické chirurgie na University College London; Andrew Khoo, právník a předsedou Ústavněprávního výboru advokátní komory v Malajsii ; Regina Paulose, advokátní koncipientka působící v USA se zaměřením na mezinárodní trestní právo a lidská práva; Shadi Sadr, íránská právnička v oblasti lidských práv a spoluzakladatelka neziskové organizace Spravedlnost pro Írán; Nicholas Vetch, podnikatel a spoluzakladatel veřejných společností angažovaný v řadě nevládních organizací v oblasti lidských práv a vzdělávání; Arthur Waldron, americký historik a profesor mezinárodních vztahů na katedře historie na University of Pennsylvania specializující se na Čínu, původ a vývoj nacionalismu a studium válek a násilí obecně.
Post poradce tribunálu zastával Hamid Sabi 4 , londýnský advokát s mezinárodní praxí v oblasti lidských práv, rozhodčího řízení a soudních sporů. Působil jako právní zástupce a zpravodaj Tribunálu pro Írán, který byl nezávislým lidovým tribunálem vyšetřujícím masové vraždy politických vězňů Íránskou islámskou republikou v 80. letech.
V souvislosti s obviněním ze státem podporovaného násilného odebírání orgánů pronásledovaným skupinám v Číně, vypovídalo před tribunálem více než padesát svědků, vědců, zdravotních profesionálů, novinářů a přeživších vězňů, včetně stoupenců duchovní praxe Fa-lun-kung a Ujgurů. 2 
17. června 2019 vynesl konečný rozsudek. 5  „Členové Tribunálu jsou si jisti - jednohlasně a bez jakýchkoli pochybností - že v Číně je po dlouhé časové období praktikován nucený odběr orgánů od vězňů svědomí, zahrnující velmi mnoho obětí...“ 5 
Dále také tribunál poukazuje na to, že každý, kdo jedná s čínskými představiteli, úřady a vládou, by si měli být vědomi toho, že jednají se zločinným režimem. 6 
Další body které obsahují závěry tribunálu: 5 
- čínské nemocnice nabízejí mimořádně krátké čekací doby pro vyhledání orgánů vhodných k transplantaci
- v ČLR existuje mnoho případů mučení následovníků Fa-lun-kungu a Ujgurů
- číselná data , poskytnutá jako důkazy ukazují nedostatek dobrovolných dárců pro naplnění množství prováděných transplantací, což dále podporuje nezbytnou existenci nedobrovolných dárců
- masivní rozvoj infrastruktury zařízení a zdravotnického personálu provádějícího transplantace orgánů, často začal dříve, než byl v ČLR plánován vývoj dobrovolného systému dárců
- v ČLR dochází ke zločinům proti lidskosti v rámci represí následovníků Fa-lun-kungu
„Nucené odběry orgánů byly po mnoho let páchány po celé Číně ve významném měřítku,“ uzavřel soud ve svém konečném rozsudku a tuto praxi označil za „bezprecedentní zkaženost srovnatelnou s vraždami masovými zločiny spáchanými v minulém století“. 7 
Dle právního zástupce Hamida Sabima tribunál opakovaně zval na slyšení představitele čínského režimu včetně předních čínských zdravotníků a úředníků čínské ambasády v Londýně. Na pozvání však nikdo z nich nereagoval. 2  8 
Čínský režim obvinění již v minulosti opakovaně popřel a současné závěry tribunálu zpochybňuje jako „politicky motivované a nepravdivé“, přičemž však zároveň neposkytl žádné důkazy, které by obvinění a závěry vyvrátily, uvedl list The Guardian. 9 
„Čínská vláda vždy dodržuje hlavní zásady Světové zdravotnické organizace o transplantaci lidských orgánů a v posledních letech posílila své řízení o transplantaci orgánů. Dne 21. března 2007 přijala čínská státní rada nařízení o transplantaci lidských orgánů za předpokladu, že darování lidských orgánů musí být prováděno dobrovolně a bezplatně. Doufáme, že Britové nebudou klamáni zvěstmi,“ sdělily čínské úřady listu The Guardian, 17. června 2019. 9 
Obvinění opakovaně projednával Evropský parlament  a následně také Ministerstvo zahraničí USA  14  15  a Kongres USA  16  a  17 .Tyto instituce uznaly předložené důkazy jako důvěryhodné a schválily rezoluce vyzývající čínský režim k neprodlenému ukončení praktik, započetí nezávislého vyšetřování, propuštění vězněných následovníků Fa-lun-kungu a stíhání viníků. 13  16  Obvinění byla nyní rozšířena také o informace, že stejným způsobem jsou podle vyšetřovatelů zneužívány další skupiny čínských vězňů svědomí – křesťané, Tibeťané a Ujgurové. 13  16  17 
Od roku 2006 žádalo několik zvláštních zpravodajů OSN čínskou vládu o podání vysvětlení ke vzneseným obviněním a o jejich vyvrácení. 18  V listopadu 2008 vznesla kritiku vůči nedostatečné evidenci transplantací v Číně také OSN a ve své zprávě 19  20  vyzvala Čínu, aby provedla nezávislé vyšetřování tvrzení, že byli někteří následovníci Fa-lun-kungu mučeni a že jim byly násilně odebrány tělesné orgány, anebo pověřila vyšetřováním třetí stranu 21 . Dále, aby přijala opatření, jež by odhalila zodpovědné osoby a vedla k jejich trestnímu stíhání. 22 
Čínské úřady v odezvě na žádosti OSN informace nepředložily a popřely, že by měly jakékoliv statistiky transplantací orgánů za období 2000-2005 20  21 . Dále prohlásily, že data, z nichž zpráva OSN vychází, pocházejí z knihy Krvavá sklizeň od Kilgoura a Matase a nejsou doložená. 18  Možnost nezávislého vyšetřování čínský režim nepřipustil.
Od roku 2006 přijalo světové lékařské společenství řadu omezení vůči čínskému transplantačnímu odvětví. Izrael  23  24  25 , Malaisie  26 , Španělsko  26 , Tchaj-wan  27  a Itálie  28  vydaly zákony omezující a postihující občany, kteří by vycestovali do Číny za účelem transplantace. Belgie 26 , Kanada 29  30 , Francie 26  a Velká Británie 31  zákony také navrhly, ale dosud neschválily. Australské ministerstvo zdravotnictví v roce 2006 zrušilo veškeré vzdělávací programy určené čínským lékařům. 32 
V červenci 2007 praktiky odsoudila Česká transplantační společnost 33  a následně se v roce 2012 Česká lékařská komora 34  připojila k mezinárodní výzvě za nezávislé vyšetřování adresované OSN, kterou iniciovalo sdružení doktorů DAFOH a podepsaly 3 miliony lidí. 35  36  37 
Česká média:
Zahraniční média:
