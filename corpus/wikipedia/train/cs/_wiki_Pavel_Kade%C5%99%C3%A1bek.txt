Pavel Kadeřábek  je český profesionální fotbalista, který hraje na pozici pravého obránce či záložníka za německý klub TSG 1899 Hoffenheim. Mezi lety 2014 a 2021 odehrál také 48 utkání v dresu české reprezentace, ve kterých vstřelil 3 branky. 2 
V květnu 2014 získal v anketě KSN ČR ocenění nejlepší obránce Gambrinus ligy 2013/14. 3  V následující sezóně 2014/15 ho obhájil. 4  Stal se nejlepším hráčem sezóny 2014/15 nejvyšší české ligy v anketě LFA . 5 
Pavel Kadeřábek byl přeřazen do A-týmu Sparty v létě 2010. 30. srpna byl na lavičce náhradníků v utkání Brno-Sparta , do zápasu nezasáhl. 6  Připraven nastoupit byl i 22. dubna 2011 proti hostující Sigmě Olomouc , ale na ligový debut si musel počkat až do následující sezóny 2011/12 v dresu Viktorie Žižkov, kam přestoupil na půlroční hostování. Pro jarní část 2011/12 se vrátil do mateřského klubu. zdroj?]
V základní skupině I Evropské ligy 2012/13 byla Sparta Praha přilosována k týmům Olympique Lyon , Hapoel Ironi Kirjat Šmona  a Athletic Bilbao . V prvním utkání Sparty 20. září 2012 proti domácímu Lyonu odehrál Kadeřábek kompletní počet minut, pražský klub podlehl soupeři 1:2. 7  4. října v domácím utkání proti finalistovi Evropské ligy předešlého ročníku Athleticu Bilbao nenastoupil, Sparta zvítězila 3:1 a připsala si první 3 body do tabulky. 8  25. října 2012 v zápase s izraelským týmem Ironi Kirjat Šmona šel na hřiště v 80. minutě za Ladislava Krejčího. Sparta Praha si připsala další tři body za výhru 3:1, s celkovými 6 si upevnila druhé místo v tabulce základní skupiny za Lyonem. 9  8. listopadu 2012 v odvetě s Ironi Kirjat Šmonou v Izraeli  nastoupil v základní sestavě a byl u remízy 1:1. V 74. minutě ho vystřídal Jiří Skalák. 10  22. listopadu nastoupil v základní sestavě do domácího zápasu s Lyonem, který skončil remízou 1:1. Tento výsledek posunul Spartu Praha již před posledními zápasy základní skupiny do jarní vyřazovací části Evropské ligy z druhého místa . Kadeřábek ve druhém poločase střídal. 11  Poslední zápas základní skupiny I proti Bilbau absolvoval také v základní sestavě 6. prosince 2012, díky remíze 0:0 pražský celek získal ve skupině celkem 9 bodů. Ve druhém poločase byl vystřídán. 12 
16. dubna 2013 se jedním gólem podílel na vítězství Sparty 4:2 nad Sigmou Olomouc v odvetném zápase čtvrtfinále českého poháru 2012/13. Pražský klub po dvou shodných výsledcích 4:2 postoupil do semifinále. 13 
Na začátku ročníku 2013/14 od kvalifikačního zápasu Evropské ligy proti mužstvu BK Häcken  začal hrát místo postu pravého záložníka na pozici pravého obránce. Jeho stabilní výkonu mu následně vynesly prodloužení smlouvy se Spartou do roku 2016. 14  15  V sezóně 2013/14 slavil se Spartou Praha zisk ligového titulu již ve 27. kole 4. května 2014. 16  17  17. května 2014 získal se Spartou double po výhře 8:7 v penaltovém rozstřelu ve finále Poháru České pošty proti Viktorii Plzeň. Kadeřábek svůj pokus proměnil, byla to vítězná penalta. 18  V prosinci 2014 prodloužil u Sparty smlouvu až do léta 2018. 19 
Od 8. března 2015 do 26. dubna 2015 nehrál kvůli zranění. Vrátil se ve velkolepém stylu v domácím ligovém zápase 25. kola 26. dubna proti FC Zbrojovka Brno, kdy se třemi asistencemi podílel na výhře 4:0. 20 
Do Viktorie Žižkov přišel Kadeřábek na hostování z pražské Sparty. 21. srpna 2011 debutoval v Gambrinus lize v utkání Žižkova s domácí Mladou Boleslaví, nastoupil v základní sestavě a hrál do 76. minuty. Mladá Boleslav vyhrála 2:0. 21  Celkem si během půlročního hostování v sezoně 2011/12 připsal 11 ligových startů, během nichž se střelecky ani jednou neprosadil. Pro jarní část sezony se vrátil do Sparty Praha. zdroj?]
Dne 17. června 2015 podepsal čtyřletou smlouvu až do 30. června 2019 s německým bundesligovým klubem TSG 1899 Hoffenheim. 22  23 
Kadeřábek reprezentoval ČR v mládežnických kategoriích od 16 let.
S reprezentací do 19 let získal stříbrné medaile na mistrovství Evropy hráčů do 19 let 2011 v Rumunsku po finálové porážce 2:3 po prodloužení se Španělskem. 24  
Zúčastnil se Mistrovství Evropy hráčů do 21 let 2015 konaného v Praze, Olomouci a Uherském Hradišti. 25  Na turnaji vstřelil jednu branku .
V květnu 2014 jej trenér českého A-mužstva Pavel Vrba poprvé nominoval na přátelské utkání s Finskem, které se odehrálo 21. května 2014 v Helsinkách . Kadeřábek odehrál kompletní počet minut. 26  Premiérovou branku vstřelil 16. listopadu 2014 v kvalifikaci na EURO 2016 v Plzni proti týmu Islandu, kde hlavou srovnával v závěru prvního poločasu na 1:1. České mužstvo nakonec dokonalo obrat, vyhrálo 2:1 a z prvních čtyř kvalifikačních střetnutí vytěžilo maximální počet bodů . 27  S českým týmem slavil postup na EURO 2016 ve Francii.
Trenér Pavel Vrba jej zařadil do závěrečné 23členné nominace na EURO 2016 ve Francii. 28  V základní skupině D odehrál všechny tři zápasy: proti Španělsku , proti Chorvatsku  29  a proti Turecku . Český tým obsadil se ziskem jediného bodu poslední čtvrté místo skupiny. zdroj?]
V březnu 2021 byl nominován na utkání zahajující kvalifikaci na MS 2022, stejně jako ostatní čeští reprezentanti z Bundesligy měl ale být původně k dispozici pouze pro první zápas s Estonskem. 30  V předvečer zápasu s Belgií však německá vláda rozhodla o uvolnění proticovidových opatření v podobě vyřazení Česka a Spojeného království ze seznamu rizikových zemí, čímž odpadla hráčům po návratu do Německa nutnost povinné čtrnáctidenní karantény, kterou bundesligové kluby nechtěli dopustit. 31  Z důvodu nejasného počátku platnosti se ale tito hráči připojili ke zbytku týmu až ve Walesu. 32  Kadeřábek odehrál celý první zápas s Estonskem, proti Walesu však nastoupil až v závěrečné desetiminutovce.
V květnu 2021 bylo oznámeno, že je součástí nominace na nadcházející EURO jako jeden ze čtyř hráčů s předchozí účastí na evropském šampionátu. 33  Po zápase se Skotskem k nim přibyl ještě dodatečně nominovaný náhradní brankář Tomáš Koubek. 34 
Góly Pavla Kadeřábka v A-týmu české reprezentace  35 
Jeho dědečkem je bývalý sparťanský fotbalový útočník Václav Vrána. 37 
S manželkou Terezou Kadeřábkovou má dcery Emu , 38 Elvu  39  a syna Jáchyma . 40 
Pavel má staršího bratra, který se jmenuje Jan Kadeřábek  Jan prošel taktéž mládežnickými mužstvy v AC Sparta Praha. 41 
