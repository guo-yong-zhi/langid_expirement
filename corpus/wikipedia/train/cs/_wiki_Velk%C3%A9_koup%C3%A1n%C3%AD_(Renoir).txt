Velké koupání 1  , je obraz Augusta Renoira z let 1884-1887, nacházející se v Muzeu umění ve Filadelfii. 2 
Tato olejomalba zachycuje scénu koupajících se nahých žen, v jehož popředí jsou vidět dvě sedící ženy u vody a třetí stojí ve vodě vedle nich. ̬U této ženy je naznačen záměr postříkat vodou jednu z žen sedících na břehu a ona žena se zakloní ve snaze vyhnout se očekávanému přívalu vody.
Postavy působí jako sochy, zatímco krajina za nimi je charakterizována impresionistickým nasvětlením. Tímto novým stylem chtěl Renoir sladit moderní formy malby s malířskými tradicemi 17. a 18. století, zejména s malířstvím Ingrese a Raffaela. Renoir obdivoval také Rubensova a Tiziánova díla a snažil se najít kompromis mezi stylem těchto starých mistrů a novým impresionistickým stylem.
Je alespoň částečně inspirován sochou Françoise Girardona Koupel nymf , nízkým olověným reliéfem realizovaným pro fontánový park ve Versailles. Odráží se v něm také vliv Ingresových děl a zejména Rafaelových fresek, jejichž styl si osvojil během své cesty do Itálie. Tito dva velcí umělci ovlivnili celý Renoirův způsob malby a kresby: začal malovat disciplinovaněji a konvenčněji, vzdal se malby v exteriéru a zaměřil se na ženský akt - do té doby jen příležitostný námět.
Obraz znamenal silný odklon od jeho dosavadní impresionistické tvorby, jeho námět vycházel z klasických zdrojů a postrádal spontánnost v provedení, která byla právě pro impresionismus typická. 1  Renoir pracoval na obraze Velké koupání tři roky, dokud nebyl spokojen s jeho kompozicí. Během této doby vytvořil řadu studií a skic, včetně nejméně dvou figurálních kreseb v plné velikosti na toto téma. 3  Barevný pigment Renoir nanášel pomocí nože ve snaze docílit co možná nejtenčího a nehladšího povrchu. 1  Naaranžovanost póz a idealizace ženských těl vytváří dojem takřka porcelánových dekorací, které Renoir v mládí vytvářel, okolní krajina si ovšem stále zachovává ráz i barevnost pro něj typickou. 1 
Velké koupání lze považovat také za Renoirův obrazový testament. K modelům tří koupajících se patřily dvě z jeho oblíbených postav: Aline Charigot, blondýnka sedící vzadu, kterou si Renoir vzal v roce 1890, a Suzanne Valadonová, sama také malířka a dále matka malíře Maurice Utrilla. 4 
Po dokončení Velkého koupání se byl Renoir kvůli svému novému stylu ostře kritizován. Unavený a rozčarovaný už pak nikdy nevytvořil obrazy podobného ražení, podobný námět se však později objevil v sérii obrazů Paula Cézanna. 5  6  7 
V tomto článku byl použit překlad textu z článku Les Grandes Baigneuses  na anglické Wikipedii.
