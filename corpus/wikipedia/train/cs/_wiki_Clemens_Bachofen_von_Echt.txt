Clemens Bachofen von Echt  byl rakouský a český podnikatel a politik německé národnosti, v 2. polovině 19. století poslanec Říšské rady.
Narodil se ve Vestfálsku. Roku 1840 přesídlil do Čech. Založil továrnu na škrob, později se podílel na vedení několika cukrovarů, přičemž dva z nich  byly od roku 1854 v jeho majetku. Byl veřejně a politicky aktivní. Od roku 1851 zasedal v pražské obchodní komoře. 2  Líbeznický cukrovar vedl společně se svým bratrem, podnikatelem Karlem Adolfem Bachofenem von Echt. 3  Od roku 1850 byl řádným členem c. k. vlastenecko-hospodářské společnosti. 4 
Od doplňovacích voleb v roce 1861 zasedal na Českém zemském sněmu, kam byl zvolen za kurii městskou, obvod Varnsdorf. Volba Bachofena byla oznámena v dubnu 1861 poté, co v zemských volbách v roce 1861 původně zvolený poslanec Gustav Robert Groß ihned rezignoval. 5  Později ve sněmu zasedal coby reprezentant kurie obchodních a živnostenských komor . 2  Do sněmu se po krátké několikaměsíční přestávce vrátil v zemských volbách v březnu 1867, nyní již za velkostatkářskou kurii . 6  V roce 1863 totiž koupil za 325 000 zlatých zemský statek Svinaře a Lhotka na Berounsku. 2  Stranicky se profiloval jako německý liberál . 2  Později byl členem podobně orientované Strany ústavověrného velkostatku. 7 
V zemských volbách v roce 1870, ve kterých představitelé ústavověrných politických kruhů neuspěli, zvolen nebyl, ale do sněmu se vrátil v zemských volbách v roce 1872, v nichž naopak byli poraženi federalističtí kandidáti. Opět zasedal v kurii velkostatkářské. 8  Mandát obhájil v zemských volbách v roce 1878. 9 
již od 60. letech 19. století se zapojil i do celostátní politiky. Zemský sněm ho v roce 1861 delegoval do Říšské rady  za kurii měst a průmyslových míst. Znovu ve vídeňském parlamentu zasedal od roku 1867, nyní za velkostatkářskou kurii. Na poslanecký mandát rezignoval roku 1869. 10 
Zemřel roku 1886 v Praze. Pohřben byl na Olšanských hřbitovech 11 .
