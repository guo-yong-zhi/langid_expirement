Univerzita v Leidenu  je nejstarší vysoká škola v Nizozemsku, založená 8. února 1575 Vilémem I. Oranžským. K roku 2015 měla 9 fakult a v akademickém roce 2015/2016 na ni studovalo 25 800 studentů. V roce 2015 měla škola celkem 5500 zaměstnanců a její roční rozpočet činil asi 559 milionů Eur.
Univerzita byla založena krátce po ukončení španělského obléhání města a několik měsíců před založením holandské republiky . Spolu s univerzitní knihovnou a od roku 1633 i univerzitní hvězdárnou se stala středem holandské vzdělanosti. Působili zde významní učenci jako filozof a filolog Justus Lipsius, jazykovědec Joseph Scaliger, právník a filozof Hugo Grotius a teologové Jakub Arminius nebo Gerhard Johannes Vossius.
V 19. a 20. století univerzitu proslavila řada vědců a nositelů Nobelových cen, například fyzik Heike Kamerlingh Onnes, objevitel supravodivosti, matematik a fyzik Hendrik Antoon Lorentz, fyzik Pieter Zeeman nebo lékař Willem Einthoven. Ve 20. a 30. letech 20. století zde působili fyzikové Albert Einstein, Enrico Fermi a Paul Ehrenfest, právník Cornelis van Vollenhoven a kulturní historik Johan Huizinga.
Univerzita je členem sdružení Europaeum, Coimbra-Group a Ligy evropských výzkumných univerzit LERU.
Rapenburg
Fakulta společesnkých věd
Budova Kamerlinga Onnese
Gorlaeova budova
Nástupní přednáška
V tomto článku byl použit překlad textu z článku Universität Leiden na německé Wikipedii.
