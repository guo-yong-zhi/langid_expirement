The Madcap Laughs je první sólové album britského zpěváka a kytaristy Syda Barretta, který je známý především jako zakládající člen skupiny Pink Floyd. Album vyšlo na začátku roku 1970 .
Po odchodu z Pink Floyd na jaře roku 1968 se Barrett pod dohledem producenta Petera Jennera zavřel do studia, kde za jeden měsíc nahrál první verze některých skladeb, které byly zařazeny na album, jež bylo později vydáno pod názvem The Madcap Laughs. Práce na albu ale byly kvůli Barrettovým psychickým potížím na téměř rok zastaveny. Projekt v dubnu 1969 převzal producent Malcolm Jones, Barrett znovu začal pracovat na novém materiálu, zatímco Jones upravoval nahrávky z předchozího roku. Jako bubeníka pozval Jerry Shirleyho z kapely Humble Pie. V červenci 1969 převzali produkci David Gilmour a Roger Waters, Barrettovi kamarádi a spoluhráči z Pink Floyd, kteří jeho první sólové album pomohli dokončit.
Album The Madcap Laughs bylo vydáno na CD v roce 1990 a v roce 1993 v rámci boxsetu Crazy Diamond .
Všechny skladby napsal Syd Barrett, vyjma té, kde jsou uvedeni autoři. V tomto článku byl použit překlad textu z článku The Madcap Laughs na anglické Wikipedii.
