Ludvík Bourbonský, dauphin  z Viennois, vévoda burgundský  byl nejstarší syn francouzského dauphina a dědice trůnu Ludvíka VI. z Viennois  a jeho choti Marie Anny Bavorské. Byl starším bratrem španělského krále Filipa V.
Po smrti otce se stal dědicem trůnu a dauphinem. Stal se známým jako „Malý dauphin“ , naproti tomu jeho otec byl po jeho narození znám jako „Velký dauphin“ . Malý dauphin Ludvík Burgundský se stejně jako jeho otec nástupu na trůn nedočkal. Ludvík Burgundský zemřel na spalničky pouhý rok po smrti svého otce. Společně s ním zemřel na tutéž chorobu i jeho prvorozený syn, šestiletý Ludvík, vévoda bretaňský. Dauphinův královský děd Ludvík XIV. oba přežil o tři roky. Na francouzský trůn usedl až roku 1715 druhorozený syn dauphina Ludvíka jako Ludvík XV.
Vévoda burgundský byl předkem primogeniturní bourbonské královské linie, která dala Francii celkem 7 králů a vymřela Jindřichem V. v roce 1883.
