Ženská čtyřhra Adelaide International I 2023 probíhala v první polovině ledna 2023. Do deblové soutěže adelaidského tenisového turnaje hraného na tvrdém povrchu nastoupilo dvacet čtyři párů. Japonské obhájkyně titulu z předchozího ročníku, Eri Hozumiová a Makoto Ninomijová, 1  nestartovaly společně. Hozumiová do turnaje nezasáhla. Spoluhráčkou Ninomijové se stala Cristina Bucșová, s níž ve čtvrtfinále nestačila na Marozavovou a Sabalenkovou. První ze dvou adelaidských turnajů v sezóně 2022 vyhrály Australanky Ashleigh Bartyová se Storm Hunterovou. 2 
Vítězem se stal šestý nasazený pár Američanek Asia Muhammadová a Taylor Townsendová, který ve finále zdolal australsko-české turnajové jedničky Storm Hunterovou a Kateřinu Siniakovou po dvousetovém průběhu 6–2 a 7–6. Obě šampionky si do žebříčku WTA připsaly 470 bodů a získaly třetí společnou trofej. Muhammadová na okruhu WTA Tour vybojovala osmý deblový titul a pro Townsendovou to bylo třetí takové turnajové vítězství. 3  4 
Všechny páry obdržely volný los do druhého kola.
V tomto článku byl použit překlad textu z článku 2023 Adelaide International 1 – Women's Doubles na anglické Wikipedii.
