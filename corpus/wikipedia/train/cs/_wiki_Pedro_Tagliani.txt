Pedro Tagliani  je brazilský jazzový kytarista.
Tagliani studoval od roku 1978 na Escola da Orquestra Sinfônica de Porto Alegre a později na Escola do Guitarrista Gaúcho. Od roku 1980 působil jako kytarista a skladatel skupiny Raiz de Pedra, s níž natočil čtyři alba. Poslední, Diário de Bordo s hostujícím Egbertem Gismontim, vyšlo u německého vydavatelství Enja.
Tagliani žije od roku 1993 v Evropě. Spolupracoval zde s hudebníky jako Egberto Gismonti, Wolfgang Lackerschmid, Stella Jones, Dave Samuel, Ruben Gomes a Peter Finger. V roce 1998 natočil ve Vídni album Arvoredo se saxofonistou Thomasem Kugim. V Praze doprovází jazzovou zpěvačku Yvonne Sanchez, se kterou natočil živé album Songs about Love. 1  2  
Tagliani vystupuje mimo jiné v těchto formacích: Ahmed el Salamoune & Pedro Tagliani, Pedro Tagliani & Christian Gall, Melanie Bong Trio, Sophie Wegener's Zona Sul a Viva Corinho. Jeho album "Ao Vento", kde se snoubí zvláštní lehkost, hravá hbitost, ohnivé rytmy a elegantní tón, je považováno za mistrovské dílo současného latinsko-amerického kytarového umění. 3   
