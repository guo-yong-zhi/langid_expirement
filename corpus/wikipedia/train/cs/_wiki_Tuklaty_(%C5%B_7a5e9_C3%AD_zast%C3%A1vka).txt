Tuklaty jsou železniční zastávka ve stejnojmenné obci ve Středočeském kraji, v západní části okresu Kolín. Zastávka se nachází v km 384,012 trati Praha – Česká Třebová, jejíž úsek Praha–Kolín je v jízdním řádu pro cestující označen číslem 011. 3 
Zastávku obsluhují osobní vlaky Českých drah, jezdící na lince S1 mezi Prahou a Kolínem a ve špičkách pracovních dnů také na lince S7 mezi Berounem a Českým Brodem. 4 
Zastávka se nachází v úseku mezi stanicemi Úvaly a Český Brod, spolu se zastávkou Rostoklaty. Nacházejí se zde dvě nástupiště o délce 250 metrů, 5  u každé z krajních kolejí jedno. U střední  koleje se nástupiště nenachází. Na nástupišti směr Praha stojí budova zastávky s čekárnou, která je ovšem uzavřena. Na nástupišti pro opračný směr je zděný přístřešek. Jednotlivá nástupiště jsou spojena podchodem. 2 
Na zastávce je od roku 2015 nainstalován informační systém INISS pouze s akustickým výstupem , ovládaný z CDP Praha. 6 
