Toušice jsou obec, která se nachází asi 15 km západně od Kolína v okrese Kolín ve Středočeském kraji. Obec je členem Svazku obcí mikroregionu Kouřimsko. Žije zde 361 1  obyvatel. V roce 2011 zde bylo evidováno 175 adres. 4  Součástí obce je i vesnice Mlékovice. Protéká tudy řeka Výrovka, která je levostranným přítokem Labe.
Toušice je také název katastrálního území o rozloze 4,84 km². 5 
První písemná zmínka o obci pochází z roku 1207. V obci byl usazen zemanský rod Trmalů z Toušic. 6  Potomkem tohoto rodu byl právník a politik Emanuel Trmal. 7  V pražské vile Františka Trmala z Toušic je muzeum Jana Kotěry.
Od 21. září 2005 obec užívá znak a vlajku. 8 
Anna Trmalová z Toušic byla první manželkou Viléma Údrckého. Tato rodina odmítla po bitvě na Bílé hoře přestoupit na katolickou víru, a proto se připojila se k českým exulantům. V letech 1629–1630 se zdržovala v saském Freibergu, později  v Drážďanech. Tam Anna  v roce 1637 zemřela. 9 
Dějiny územněsprávního začleňování zahrnují období od roku 1850 do současnosti. V chronologickém přehledu je uvedena územně administrativní příslušnost obce v roce, kdy ke změně došlo:
Ve vsi Toušice  byly v roce 1932 evidovány tyto živnosti a obchody: 15  2 hostince, kolář, 3 kováři, mlýn, obuvník, rolník, 3 obchody se smíšeným zbožím, trafika, truhlář, zámečník.
V obci Mlékovice  byly v roce 1932 evidovány tyto živnosti a obchody: 16  2 hostince, kolář, kovář, lom, mlýn, obchod s ovocem a zeleninou, obchod se smíšeným zbožím, trafika.
Říčka Výrovka
Obecní úřad
Pomník obětem I. sv. války
Zvonička
Rodinné domy
Dopravní síť
Veřejná doprava k roku 2023
