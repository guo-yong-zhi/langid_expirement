Erlikosaurus andrewsi  byl druh terizinosauroidního teropodního dinosaura, žijícího v období rané pozdní křídy  na území dnešního Mongolska.
Erlikosaurus byl blízkým vývojovým příbuzným rodů Erliansaurus a Therizinosaurus. 1  Jeho fosilie byly objeveny v roce 1972 v sedimentech souvrství Bajn Šireh na území Jihogobijského ajmagu. 2  Formálně tohoto dinosaura popsal mongolský paleontolog Altangerl Perle spolu s krajanem Rinčengínem Barsboldem v roce 1980. 3 
Tento dinosaurus byl asi 3,4 metrů dlouhý a dosahoval hmotnosti medvěda grizzly 4 . Podle Gregoryho S. Paula dosahoval tento teropod délky asi 4,5 metru a jeho hmotnost se pohybovala kolem hodnoty 500 kilogramů. 5 . Lebka byla dlouhá kolem 25 centimetrů. Erlikosauři byli zřejmě menší stádní všežravci nebo býložravci s poměrně rozvinutým koncovým mozkem . 6 
