Mladotice jsou železniční stanice v obci Mladotice v okrese Plzeň-sever v Plzeňském kraji, nedaleko Mladotického potoka. Leží na neelektrizovaných jednokolejných tratích 160 a 162. V obci se dále nachází železniční zastávka Mladotice zastávka. Zastávka leží v tarifní zóně 023 Integrované dopravy Plzeňského kraje a je obsluhována osobními vlaky linky P5 Plzeň – Plasy – Žihle.
Stanice byla otevřena 8. srpna 1873 při zahájení provozu trati společnosti Plzeňsko-březenská dráha , zkráceně EPPK) v úseku z Plas přes Žabokliky do stanice Březno u Chomutova, čímž bylo dokončeno celistvé dopravní spojení s Plzní. Budova vznikla dle typizovaného stavebního vzoru. Novější a větší nádražní budovu zde přistavěla společnost Místní dráha Rakovník-Mladotice po zprovoznění své tratě 9. července 1899 z Rakovníka, dopravu zajišťovala státní společnost Císařsko-královské státní dráhy .
Po zestátnění společnosti  1. července 1884 v Rakousku-Uhersku pak obsluhovaly stanici pouze Císařsko-královské státní dráhy, po zestátnění rakovnické trati roku 1925 pak správu přebraly Československé státní dráhy. Od 1. ledna 1997 je provoz mezi Mladoticemi a Kralovicemi nahrazen autobusovou dopravou.
Nachází se zde tři jednostranná nekrytá nástupiště, k příchodu na nástupiště slouží přechody přes koleje. V blízkosti nádraží se nachází autobusová zastávka Mladotice, železniční stanice obsluhovaná pouze v sobotu a neděli a při hlavní silnici v obci autobusová zastávka Mladotice obsluhovaná celotýdenně.
