SpaceX CRS-26 byla zásobovací mise lodi Dragon 2 společnosti SpaceX k Mezinárodní vesmírné stanici , celkem šestá v rámci programu Commercial Ressuply Services 2. Start kosmické lodi s necelými 3 tunami zásob a provozního a vědeckého materiálu se uskutečnil 26. listopadu 2022, let skončil 11. ledna 2023.
 Cargo Dragon je nákladní kosmická loď navržená společností SpaceX, v současnosti jediný prostředek schopný dopravit náklad nejen ze Země na nízkou oběžnou dráhu, ale také nazpět. Tvoří ji znovupoužitelná kabina kónického tvaru a nástavec v podobě dutého válce . V kabině je pro náklad určen hermetizovaný prostor 9,3 m3 a v nástavci nehermetizovaných 12,1 m3 pro náklad, který nemusí být přepravován v kabině, zejména proto, že bude umístěn na vnějším povrchu ISS. Sestava kabiny a nástavce ve startovní pozici měří na výšku 8,1 metru a v průměru má 4 metry. 
Celková nosnost lodi při startu je 6 000 kg na oběžnou dráhu a až 3 307 kg na ISS, z toho až 800 kg v nástavci. Zpět na Zemi může loď dopravit až 3 000 kg nákladu 1  a v nástavci, který před přistáním odhodí, až 800 kg odpadu z ISS. 2  SpaceX uvádí životnost lodi 75 dní, 3  NASA však využívá zhruba polovinu této doby a nákladní Dragony se na Zemi vracejí po 5 až 6 týdnech.
Zcela nová kabina C211 4  měla odstartovat ke svému prvnímu letu 18. listopadu 2022 ve 22:27 UTC 5  na špici rakety Falcon 9 z Kennedyho vesmírného střediska na Floridě. NASA však osm dní před plánovaným startem rozhodla kvůli blížícímu se hurikánu Nicole o posunu na nový termín, 21. listopadu ve 21:19 UTC. 6  7  Další odklad o jeden den, tentokrát kvůli zjištěnému úniku chladicí látky v lodi Dragon 2, byl oznámen 18. listopadu. Start se měl uskutečnit 22. listopadu v 20:54 UTC, 8  ale jen o několik hodin dříve byl zrušen kvůli nepříznivému počasí. NASA současně oznámila nový termín. 9  
Start se uskutečnil 26. listopadu 2022 v 19:20:43 UTC. 10  Loď bez potíží doputovala na oběžnou dráhu, poprvé použitý exemplář nosiče Falcon 9 stejně bez problémů přistál na přistávací plošině v Atlantiku. 
Kabina se 27. listopadu ve 12:39 UTC připojila ke stanicí. 11  Odpojila se po 43 dnech, 9. ledna 2023 ve 22:05 UTC 12  a o 36 hodin později, 11. ledna 2023 v 10:19 UTC přistála u pobřeží Floridy, v blízkosti města Tampa. 13 
Dragon 2 doručil na ISS 3 528 kg 10  nákladu v hermetizované kabině i mimo ni v otevřeném nákladovém prostoru. Náklad tvořily:  
Mimo kabinu byl umístěn další pár nových solárních panelů iROSA, které posádka ISS nainstalovala na místa na hlavním nosníku stanice při dvou výstupech do volného prostoru v prosinci 2022. 
Vědecký náklad byl tvořen množstvím experimentů, např.: 16  
Loď při návratu na Zemi odvezla ze stanice asi 2 000 kg různého materiálu, zejména výsledky vědeckých experimentů provedených na palubě. 12  Nechybělo ani různé technické vybavení, mimo jiné vysokotlaké nádrže na kyslík a dusík určené pro další naplnění před budoucím vynesením zpět na ISS, nebo katalytický reaktor pro systém podpory života stanice, který bude spolu s dalšími přístroji před návratem zpět na stanici renovován. 17  18 
CRS-26 při předstartovních přípravách.
Start letu.
Přílet k ISS, 27. listopadu 2022.
CRS-26 při finálním přiblížení.
