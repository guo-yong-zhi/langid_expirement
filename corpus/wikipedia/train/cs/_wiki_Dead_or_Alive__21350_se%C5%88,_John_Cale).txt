„Dead or Alive“ je píseň velšského hudebníka a hudebního skladatele Johna Calea. Je součástí jeho sedmého sólového alba Honi Soit, jež vyšlo v březnu roku 1981 . Producentem písně, stejně jako celého alba, byl Mike Thorne. Výkonným producentem byl sám John Cale. Píseň rovněž vyšla jako jediný singl z alba Honi Soit. Na B-straně desky byla použita píseň „Honi Soit “. Koncertní verze písně vyšly na albech John Cale Comes Alive , Even Cowgirls Get the Blues  a Live at Rockpalast . K písni byl rovněž natočen videoklip, jehož režiséry a producenty byli Michael Branton a Joe Ohliger III.
