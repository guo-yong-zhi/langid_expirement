Jiří Černý  je český divadelní a filmový herec. 1 
Narodil se v roce 1982 v Praze. Mládí strávil v pražských Modřanech. V letech 1996–1997 absolvoval divadelní stáž na Francouzském institutu a kurz pantomimy pod vedením mistra Jiřího Kaftana. 2  V letech 1997–2001 studoval hudebně–dramatický obor pod vedením Gabriely Vránové a Ivana Řezáče na Pražské konzervatoři, 2  kde v roce 2001 maturoval. Ve stejném roce přijal angažmá v ústeckém Činoherním studiu. Od roku 2003 zároveň působil v pražském Divadle Komedie . Jako herec hostoval například v Malém divadle v Liberci, Divadle Ponec v Praze, v Národním divadle, ve Studio hrdinů, v Činoherním Klubu Deutsches Theater v Berlíně, nebo v divadle v Brémách. Účastnil se soutěže Slam poetry , byl činný ve stand-up comedy Na stojáka. 
Objevil se i ve filmech Modrý tygr, Líbánky nebo Krásno. Účinkoval i v seriálech Život a doba soudce A. K., Mordparta či Dáma a Král. 3  Byl nominován na Českého lva a Cenu české filmové kritiky v kategorii nejlepší herec ve vedlejší roli za postavu Jana Bendy ve filmu Líbánky. Také byl v roce 2015 nominován na Shooting star na Berlínském Bienále a v témže roce získal Cenu za nejlepší herecký výkon Mezinárodního filmového festivalu v Drači. 2  Žije v Ústí nad Labem.
