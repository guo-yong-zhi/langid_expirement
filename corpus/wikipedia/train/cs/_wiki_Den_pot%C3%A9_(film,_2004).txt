Den poté  je americký katastrofický sci-fi thriller z roku 2004 režiséra Rolanda Emmericha s Denisem Quaidem a Jake Gyllenhaalem v hlavní roli. Hlavní ženské role zde vytvořily Emmy Rossumová a Sela Wardová. Film byl natočen podle knižní předlohy The Coming Global Superstorm.
Jde o katastrofický film, který líčí představu jakési možné novodobé apokalypsy, která by mohla nastat, kdyby došlo k náhlé globální klimatické změně vlivem narušeného koloběhu vody a na něj navázaného koloběhu tepla ve světových oceánech, která by na Zemi vedla k velmi rychlému nástupu nové doby ledové.
