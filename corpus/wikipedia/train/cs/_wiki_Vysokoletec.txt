Vysokoletec je jakékoliv plemeno holuba domácího, které bylo vyšlechtěné k letu ve velkých výškách. Jsou to sportovní holubi, u kterých se během soutěží hodnotí celková délka trvání letu hejna vypuštěných holubů a délka letu ve velké výšce, kdy pozorovatel ze země vidí jen obrys holuba, ale už ne pohyb jeho křídel, a ve výšce nedohledné, kdy již létající hejno není ze země viditelné.
Jsou to holubi menšího vzrůstu se středně dlouhým zobákem. Je pro ně typická létavost a let v hejnu. Hejno vysokoletců musí být soudržné, holubi startují, stoupají do výšky i sesedávají ze vzduchu společně. Po vypuštění ve spirálách stoupá do vysoké či nedohledné výšky a zůstává zde létat po několik hodin. Pravlastí vysokoletců je Čína, Indie a Jihovýchodní Asie, v Evropě vznikala plemena vysokoletců především ve její východní části. 1  
Nejvýkonnějším plemenem z této skupiny je budapešťský vysokoletec. Žádné plemeno vysokoletců nepochází z České republiky, ale na Slovensku byl vyšlechtěn vysokoletec košický a slovenský. 2 
Do nedohledné výšky stoupají i jiná plemena výkonných rejdičů než jen vysokoletci, ale liší se způsobem letu. Sóloví vysokoletci létají jednotlivě a také jsou větší a další než vysokoletci létající v hejnu. 2  Patří mezi ně hanoverský a brémský rejdič a krajpedský vysokoletec. 2  Zvláštně létají nikolajevský rejdič a polský orlík, pro které je typický sloupový, kolmý let bez kroužení až do nedohledné výšky a opětovný sestup, stále nad jediným bodem. Jsou to mohutnější rejdiči s velmi širokými letkami a ocasními pery. 2 
V seznamu plemen holubů EE spadají váliví rejdiči do plemenné skupiny rejdičů a vysokoletců. Oficiálně jsou v Evropě uznaná následující plemena:
Mnoho dalších plemen vysokoletců není v Evropě oficiálně uznáno, patří k nim czepelský, staparský, kragujevacký či novosadský vysokoletec, vysokoletec Baku či čungové. 2 
