Smržovský tunel je železniční tunel na katastrálním území Lučany nad Nisou na úseku regionální železniční trati 036 Liberec–Tanvald–Harrachov mezi stanicí Lučany nad Nisou a Smržovka v km 19,616–20,033. 1  2 
Úsek trati z Liberce do Jablonce nad Nisou byl zprovozněn v roce 1888, v roce 1894 došlo k otevření pokračování trati z Jablonce nad Nisou do Tanvaldu. Úsek z Tanvaldu do Kořenova byl budován se záměrem propojit stávající tratě Liberec–Tanvald a Železný Brod – Tanvald s plánovanou tratí Jelenia Góra–Kořenov , neboli propojit Rakousko-Uhersko s Pruskem. Trať z Tanvaldu do Kořenova byla zprovozněna 1. července 1902 a 1. října 1902 z Kořenova do Harrachova, kde byla trať napojena na Německé dráhy. 2  Úsek Tanvald – Kořenov měl provozní délku 6,7 km s výškovým rozdílem 235,1 m, sklon trati dosahuje 58 ‰ a je vybaven ozubnicí. 3  V roce 1992 byl tento úsek s pěti tunely Ministerstvem kultury České republiky prohlášen kulturní památkou. 4  5  Na celém úseku trati bylo postaveno deset tunelů.
Jednokolejný tunel se nachází na železniční trati Liberec–Tanvald–Harrachov v úseku mezi stanicí Lučany nad Nisou a Smržovka. Byl postaven v jižním svahu Ferdinandova kopce  a zprovozněn v roce 1894. Tunel leží v nadmořské výšce 600 m a měří 417 m. 6  Tunel byl opravován v roce 2015. 7  8 
V blízkosti tunelu probíhá silnice I/14 na které je místo nazývané Krojčenk , kterým prochází rozvodí Baltského a Severního moře. 9 
