Národní železniční muzeum  je železniční muzeum v Novém Dillí, hlavním městě Indie. Muzeum vystavuje exponáty o historii železniční dopravy v Indii. Muzeum bylo otevřeno 1. února 1977. Rozkládá se na ploše více než 40 000 metrů čtverečných. 1  Otevřeno je každý den, kromě pondělí a státních svátků. 2  Kromě železniční dopravy muzeum vystavuje modely autobusů, naftových a parních strojů.
První návrh Národního železničního muzea podal v roce 1962 železniční nadšenec Michael Graham Satow. Stavba začala v roce 1970; 7. října 1971 položil prezident Indie Varáhagiri Vénkata Girii základní kámen muzea. 1  V roce 1977 bylo muzeum otevřeno pod názvem Muzeum železniční dopravy . Zahajovací ceremoniál vedl ministr veřejné dopravy Kamalapati Tripathi.
Nové muzeum bylo původně zamýšleno jako součást většího muzea, které by vyprávělo o historii železnic, dálnic, leteckých společností a vodních cest v Indii, ale tyto plány se neuskutečnily a muzeum bylo v roce 1995 oficiálně přejmenováno na Národní muzeum železnice. 3  1 
Muzeum se skládá z otevřeného prostoru, včetně statické expozice a fungující železnice, a šesti galerií umístěných v osmiboké budově. Výstava představuje parní, 4  dieselové a elektrické lokomotivy, osobní a nákladní vozy, 4  železniční signalizaci, 5  emblémy historických indických železnic. 6 
Jednokolejka knížectví Patijála  je jedinečný dopravní systém založený na vynálezu W. J. Ewinga, využívající parní trakci a monorail. Hnací kola byla umístěna na střední kolejnici a ta boční podepřela vlak, opíraje se o obvyklé vozovky. Postaven v roce 1907 v knížectví Patijála. Lokomotivu a vozy vyráběla berlínská společnost Orenstein & Koppel. Linka dlouhá přibližně 9,7 km spojovala města Bassi a Sirhind-Fatehgarh. Železnice fungovala až do října 1927, poté byla uzavřena. Lokomotivy a inspekční vagón hlavního kontrolora železniční cesty byly objeveny na vrakovišti Michaelem Satowem v roce 1962. Jedna z lokomotiv byla uvedena do provozuschopného stavu v dílnách Severní železnice v Amritsaru. Inspekční vůz byl také rekonstruován na starém rámu a nyní je v provozuschopném stavu v muzeu. 7 
Mezi další exponáty muzea: 8 
Jednokolejka knížectví Patiala
WCG1 4502 Sir Leslie Wilson
HPS2 třída 4-6-0 č. 24467
WP 7200
Beyer Garratt 6594
Modely parních lokomotiv
WAG1 20710 Bidhaan
V tomto článku byl použit překlad textu z článku Национальный железнодорожный музей  na ruské Wikipedii.
