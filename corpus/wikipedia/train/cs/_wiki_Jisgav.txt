Jisgav  je čtvrť v severovýchodní části Tel Avivu v Izraeli. Je součástí správního obvodu Rova 2 a samosprávné jednotky Rova Cafon Mizrach. 1 
Leží na severovýchodním okraji Tel Avivu, cca 5 kilometrů od pobřeží Středozemního moře a necelý 1 kilometr severně od řeky Jarkon, v nadmořské výšce cca 30 metrů. Na východě sousedí s podnikatelskou zónou Kirjat Atidim, na severu se čtvrtí Ramat ha-Chajal, na západě se čtvrtí Neve Dan a na jihu s pásem zeleně podél Jarkonu, u kterého stojí nová budova Nemocnice Asuta Tel Aviv. 2  3 
Plocha čtvrti je vymezena na severu na jihu a východě ulicí Raoul Wallenberg a na západě Mišmar ha-Jarden. Severně od ulice David Tritch už začíná čtvrť Ramat ha-Chajal. Převládá zde nižší individuální zástavba. V roce 2007 tu žilo 4206 obyvatel . 4   5 
