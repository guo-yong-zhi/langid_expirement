Sněžné dělo  je stroj na umělou výrobu sněhu a umělé zasněžování ploch. Používá se zejména k tomu, aby lyžařské sjezdovky byly použitelné v období, kdy sice je mráz, ale v příslušné oblasti je nedostatek přirozené sněhové pokrývky. 1  Fungují tak, že se v nich za pomoci kompresoru rozstřikuje vodní mlha do proudu podchlazeného vzduchu. Použití sněžných děl vyžaduje náročnou infrastrukturu: dostatečný zdroj vody, nádrže na vodu s čerpadly a rozvodem vody a elektrické napájení. Problémem nočního zasněžování může být hlučnost. 2  Pro svou hmotnost je dělo obvykle umístěno na stálém místě či přemisťováno pomocí rolby.
První pokusy vyrábět umělý sníh se konaly v Kanadě ve 40. letech 20. století. Sněžné dělo si jako první patentovali Američané v roce 1954 a k masovému využití byla sněžná děla připravena na zimní olympijské hry ve Squaw Valley roku 1960. Počátkem šedesátých let se začala používat i v některých zimních střediscích v západní Evropě. 3 
V zemích socialistického bloku bylo údajně poprvé sněhové dělo použito v Zadní Telnici  12. listopadu 1965. Lyžařský klub Telnice dovezl jedno rakouské dělo a pod vedením profesora ČVUT Vladimíra Chlumského je upravili a zkonstruovali další tři děla. 3  Zpočátku se využívala jen k tréninkům závodních lyžařů. 3 
V roce 2007 uvedli autoři redakčního článku v MF Dnes odhad, že v celé Evropě se používá asi 3100 sněhových děl. 3 
Sněhová děla vyrábí mnoho výrobců, do České republiky se dovážejí například děla švédské firmy ARECO, 4  od roku 1983 vyrábí sněžná děla firma Demacenko, 5  5  dalšími značkami jsou EuroSnow, 6  MND SNOW  7  či TechnoAlpin. 8 
Technické zasněžování je kontroverzní z několika důvodů: 
