Maják Lochrist  je maják, který se nachází ve vnitrozemí 600 metrů od pobřeží severovýchodně od  Saint-Mathieu v Conquet bretaňském departementu Finistère ve Francii. 1  2 
Maják Lochrist byl postaven v období 1938–1939 a uveden do provozu 24. června 1939. Spojnice mezi majáky Kermorvan, Lochrist, Trézien a Saint-Mathieu označují kanály Helle a Four. V linii s majákem Kermorvan, který je vzdálen asi 2,7 km severozápadně, navádí lodi na kanál Helle. 2 
Maják je hranolová oktagonální železobetonová věž postavena základně z lomového kamene vysoká 17 m. Věž je ukončena ochozem ohraničeným betonovým zábradlím. Na věži je železobetonová nadstavba s obdélným otvorem, kterým je vysílán světelný paprsek. Uvnitř je Fresnelova čočka a žárovka. Od roku 1960 jsou stěny obrácené k moři natřené bílou barvou a nadstavba červenou, stěny obrácené k pevnině jsou bez nátěru. 3 
