Guma nebo Šroma  je vesnice v Abcházii, v okrese Suchumi. 2  Od abchazského hlavního města Suchumi je vzdálena zhruba 9 km. Obec sousedí na západě s Horní Ešerou, na východě s Akapou a na jihu s Jaštchvou. Vsí protéká řeka Gumista a západně od Gumy na březích místní části Kamani se nachází soutok Západní Gumisty a Východní Gumisty. Na severu od obce se rozkládá těžko prostupný Abchazský hřbet, jenž tvoří součást Velkého Kavkazu.
Oficiálním názvem obce je Vesnický okrsek Guma . Za časů Sovětského svazu se okrsek jmenoval Šromský selsovět .
Součástí Gumy jsou následující části a samoty: 3 
V průběhu středověku byl v části Kaman postaven kostel zasvěcený Janu Zlatoústému, jenž v roce 407 zemřel v obci s podobným jménem na území Turecka. Zřícenina tohoto kostela prošla v 80. letech 20. století nákladnou přestavbou a na jejích základech byl postaven Kamanský klášter, v současnosti nejvýznamnější památka v této obci.
Ještě před nuceným odchodem abchazského obyvatelstva následkem Kavkazské války a mahadžirstva v druhé polovině 19. století Byla Guma významnou horskou obcí. Poté k roku 1881 přišli noví osadníci a nový název Michailovskoje  podle Michaila Alexandroviče Romanova, syna ruského cara Alexandra III.. V roce 1943 byla tato ves přejmenována na gruzínské Šroma, což v překladu do češtiny znamená "Práce." V roce 1996 došlo k opětovnému přejmenování na původní Guma. 4 
V sovětské éře se Guma resp. Šroma stala prakticky gruzínskou vesnicí. Během války v Abcházii byla většina obce abchazskými vojsky a jejich spřátelenými militanty vypálena a místní části Guma a Kamani byly dějištěm krvavého masakru, jehož nebyly ušetřeny ženy, děti ani jeptišky nedávno vysvěceného kláštera. Vesnice zůstala po masakru a útěku zbytku obyvatelstva totálně vylidněna. V současnosti zde žije jen pár desítek Arménů a několik dalších osob. Po těchto událostech časem většinu území obce pohltil les a většina osad spadajících pod Gumu prakticky zanikla.
Dle nejnovějšího sčítání lidu z roku 2011 je počet obyvatel této obce 38 a jejich složení následovné: 1 
Před válkou v Abcházii žilo v obci bez přičleněných vesniček 1895 obyvatel. 5  V celém Šromském selsovětu žilo 2050 obyvatel. 6 
