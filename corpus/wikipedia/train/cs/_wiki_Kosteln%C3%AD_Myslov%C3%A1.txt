Obec Kostelní Myslová  se nachází v okrese Jihlava v Kraji Vysočina, 4 km jihozápadně od Telče. Žije zde 81 1  obyvatel.
V nejstarším písemném dokladu z roku 1253 má jméno vesnice podobu Myslovice. Původně se jednalo o pojmenování obyvatel vsi  odvozené od osobního jména Mysl s významem "Myslovi lidé". Souběžně se užívalo a nakonec převládlo spojení Myslova ves nebo Myslova lhota, jehož druhá část byla vynechána a první přešla ke složenému skloňování. Podoba jména v písemných pramenech: Mislowicz , Kirch Myslau , Kirchenmusslau , Kirch Mislau , Kirch Mislau a Kostelnj Mjslowa , Kirch Myslau a Kostelní Myslová , Kostelní Myslová . Přívlastek Kostelní získala ves pro svůj významný kostel. 4 
První písemná zmínka o obci pochází z roku 1235. Tehdy markrabě Přemysl II. Moravský , mladší bratr krále Václava I., daroval patronát nad kostelem premonstrátskému klášteru v Jeruši  v Rakousích. Ve 14. století byla ves součástí tzv. šternberského zboží a majetkem pánů z Hradce.
Od roku 1410 až do roku 1849 vesnice náležela telčskému statku. Sídlo zde měla rychta, které zároveň patřily vsi Horní Myslová, Myslůvka, Prostřední Vydří a Zadní Vydří. Na potoce Myslůvka, který vesnicí protéká, byly dva mlýny – Zachův  a Brázdův . Elektrifikace se obec dočkala poměrně pozdě, až v roce 1945, kdy byla připojena na rozvodnou síť ZME Brno. Severně od obce na vyvýšenině Buzový 569,8 m n. m. je stanice Českého hydrometeorologického ústavu.
Kostelní Myslová leží v okrese Jihlava v Kraji Vysočina. Nachází se 2 km jižně, 4 km jihozápadně od Telče, 3,5 km západně od Radkova, 1,5 km severozápadně od Myslůvky, 2 km severně od Zadního Vydří, 2,5 km severovýchodně od Mysletic, 3,5 km východně od Olší a 3 km jihovýchodně od Borovné.Geomorfologicky je oblast součástí Česko-moravské subprovincie, konkrétně leží na rozmezí Javořické a Křižanovské vrchoviny a jejich podcelků Jihlavské vrchy a Dačická kotlina, v rámci Jihlavských vrchů se Kostelní Myslová nachází na geomorfologickém okrsku Mrákotínská sníženina. 5  Průměrná nadmořská výška činí 490 metrů. 6 
Nejvyšší bod o nadmořské výšce 560 metrů stojí na západním okraji katastru. Obcí protéká potok Myslůvka, do níž se v severozápadně od obce vlévá potok Strouha, na němž leží Velký a Malý hulišťský rybník. 7  Na křižovatce cest přibližně 700 metrů jihovýchodně od obce u břehu říčky Myslůvka stojí torzo památné lípy srdčité, jejíž stáří bylo v roce 2006 odhadováno na 250 let. 8 
V roce 1850 ve vsi žilo 292 obyvatel. Podle sčítání 1930 zde žilo v 42 domech 236 obyvatel. 231 obyvatel se hlásilo k československé národnosti. Žilo zde 230 římských katolíků a 4 evangelíci. 9  V roce 2016 bylo v obci 60 obytných domů, z nichž je 20 obydleno asi padesáti trvale žijícími obyvateli, zbývající domy jsou využívány příležitostně k rekreaci.
Obec je členem Mikroregionu Telčsko a místní akční skupiny Mikroregionu Telčsko. Obec má sedmičlenné zastupitelstvo, v jehož čele stojí starosta Michael Leško.
Právo užívat znak a vlajku bylo obci uděleno rozhodnutím Poslanecké sněmovny Parlamentu České republiky dne 14. března 2002. 11  Znak: Dělený štít, nahoře v horním modrém poli zlatá růže s červeným semeníkem, dolní polovina červeno-zeleně šachovaná. Vlajka: List tvoří dva vodorovné pruhy, modrý a červenoᾢzeleně šachovaný . V žerďové a střední části modrého pruhu žlutá růže s červeným semeníkem a zelenými kališními lístky. Poměr šířky k délce listu je 2:3.
V obci sídlí firmy KRONES, s.r.o., NORTICA s.r.o., Skando s.r.o., Zemědělské družstvo Mysletice 12  a Včelí farma Nosek. Obcí prochází silnice III. třídy č. 40617 do Telče. 13  Dopravní obslužnost zajišťuje dopravce ICOM transport. Autobusy jezdí ve směrech Jihlava, Stará Říše a Zadní Vydří. 14  Železniční doprava. 15  Obcí prochází cyklistické trasy č. 16 a Greenway ŘV z Telče do Zadního Vydří, č. 5021 z Mysletic a č. 5123 do Myslůvky, dále pak žlutě značená turistická trasa a Naučná stezka F. M. Nágla.
První zprávy o škole v Kostelní Myslové se objevují v první polovině 18. století a v roce 1787 zde byl zřízen školní obvod, kam příslušely obce Horní Myslová, Myslůvka, Zadní Vydří a Černíč. V roce 1814 škola vyhořela a nově byla postavena v roce 1816. Pro malý počet žáků byla škola v roce 1970 zrušena a žáci byli převedeni do Telče.
Národní památka stará, vykotlaná lípa, která se v roce 2006 pravděpodobně stala terčem vandalů, kteří ji zapálili. I přesto lípa stále roste.
