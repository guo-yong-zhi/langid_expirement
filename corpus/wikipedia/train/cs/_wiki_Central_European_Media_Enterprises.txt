Central European Media Enterprises  je vertikálně integrovaná bermudská společnost založená Ronaldem Lauderem v roce 1994. Společnost provozuje televizní stanice, internetové společnosti a firmy zabývající se televizní výrobou ve střední a východní Evropě. Akcie společnosti jsou obchodovány na burze NASDAQ a na pražské burze cenných papírů pod burzovním symbolem CETV. 1 
CME má vedoucí postavení na trhu v každé zemi, ve které své stanice provozuje. Svým vysíláním oslovuje přes 50 milionů domácností. 1  CME v době svého vzniku, v roce 1994, vlastnila jedinou televizní stanici, a to v Česku. V současnosti operuje na trzích v 4 zemích světa a vlastní 26 televizních stanic. V roce 2010 CME získala v Bulharsku skupinu bTV, která zahrnovala nejsledovanější celostátní bulharskou televizi, kanály kabelové televize bTV Cinema a bTV Comedy a několik rozhlasových stanic. 1 
V roce 2010 CME vyprodukovala 890 hodin fikce, 1 881 hodin reality show a zábavy a několik celovečerních filmů. Produkční služby nabízí také zahraničním filmovým producentům a zprostředkovatelům reklamy. 1 
Divize nových médií, která byla založena v roce 2010, vlastní přes 60 online produktů a služeb, které denně využívá v průměru 8,5 milionů reálných uživatelů. Tato divize nedávno oznámila své plány na spuštění služeb poskytujících placená videa a to na všech trzích CME. 2 
23. března 2009 Time Warner oznámili chystanou investici ve výši 241,5 milionu dolarů za 31% podíl v CME. 1 
O dva roky později, 3. března 2011, Time Warner nakoupili akcie za dalších 3.1 milionů a navýšil tak svůj podíl na 34,4 %. Dosáhli tak 47% podílu hlasovacích práv a celkového počtu 22,1 milionů akcií. 4  Roku 2018 v balíku mediálních společností v majetku TimeWarner získala CME společnost AT&T, ta následně v březnu 2019 oznámila přezkum strategických možností včetně případného prodeje. V říjnu roku 2019 bylo oznámeno, že má dojít k prodeji společnosti CME do rukou společnosti PPF. 5 
Bulharsko 
Česko
Rumunsko 
Slovensko
Slovinsko
Rumunsko
Chorvatskou Nova TV prodala CME v roce 2018. 6 
