Edgars Rinkēvičs  je lotyšský politik a od roku 2023 lotyšský prezident. 3  Dříve byl od roku 2011 ministrem zahraničí. 1  Jeho příjmení je v českém přepisu uváděno též jako Rinkévičs. 4 
V letech 1991 – 1997 studoval na Lotyšské univerzitě, historii a filozofii v bakalářském programu a politologii v magisterském programu. V letech 1999 – 2000 pak absolvoval studium na Národní univerzitě obrany ve Fort McNair. 1 
Od roku 1995 působil na ministerstvu obrany, účastnil se mimo jiné vyjednávání o vstupu Lotyšska do NATO. V říjnu 2008 se stal šéfem prezidentské kanceláře, jímž zůstal do července 2011. 1  Dne 25. října 2011 byl jmenován ministrem zahraničí 1  ve vládě Valdise Dombrovskise.
Dnes 31. května 2023 byl ve třetím kole parlamentní volby poměrem hlasů 55 PRO a 35 PROTI zvolen lotyšským prezidentem. Úřadu se oficiálně ujal 8. července, kdy nahradil dosavadního prezidenta Egilse Levitse.
V listopadu 2014, krátce po říjnových parlamentních volbách se na Twitteru přihlásil ke své homosexualitě a uvedl, že se zasadí o vytvoření právního rámce pro všechny typy partnerství. Stal se tak prvním otevřeným gayem v nejvyšších patrech lotyšské politiky. 4  5 
