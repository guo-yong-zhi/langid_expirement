Jednodenní závody a klasiky
Tobias Svendsen Foss  je norský profesionální silniční cyklista jezdící za UCI WorldTeam Team Jumbo–Visma. 3 
V srpnu 2019 se Foss stal prvním norským vítězem Tour de l'Avenir, etapového závodu určeného pro jezdce do 23 let. O měsíc dříve bylo oznámeno, že Foss podepsal dvouletý kontrakt s UCI WorldTeamem Team Jumbo–Visma od sezóny 2020. 2  V říjnu 2020 se zúčastnil Gira d'Italia 2020, avšak ze závodu musel společně se zbytkem svého týmu odstoupit před desátou etapou kvůli pozitivnímu testu na covid-19 u Stevena Kruiswijka. 4  V květnu 2021 se Foss znovu zúčastnil Gira d'Italia a tentokrát v cíli dosáhl díky skvělým výkonům v časovkách a stabilní formě v horách na deváté místo v celkovém pořadí. V červnu 2021 se pak stal norským národním šampionem jak v časovce, tak v silničním závodu. 5 
V září 2022 se překvapivě stal mistrem světa v časovce v australském Wollongongu, kde porazil favorizované závodníky jako Stefan Küng, Filippo Ganna či Remco Evenepoel. Také se stal vůbec prvním norským vítězem této disciplíny na mistrovství světa. 6 
V tomto článku byl použit překlad textu z článku Tobias Foss na anglické Wikipedii.
