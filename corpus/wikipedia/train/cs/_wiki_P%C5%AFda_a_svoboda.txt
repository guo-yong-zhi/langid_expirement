Půda a svoboda  byly dvě ruské narodnické organizace.
První organizace Půda a svoboda byla založená v roce 1862 z iniciativy Alexandra Gercena a Nikolaje Ogareva se sídlem v Petrohradě. Menší buňky byly rozesety v dalších ruských městech.Za svůj politický cíl si kladla svržení samoděržaví a rozpoutání rolnické revoluce . Udržovala vzájemné styky s Gercenovým emigračním listem Kolokol . Tato organizace byla rozmetána po zásahu vlády v roce 1864. Jejími hlavními představiteli byli bratři Alexandr a Nikolaj Serno-Solovjevičové, Nikolaj Obručev a Alexandr Slepcov.
Druhá organizace Půda a svoboda vznikla v roce 1876 jakožto reakce na neúspěšnou předchozí akci „chození mezi lid“ z roku 1874. Jejím novým zakladatelem se stal Mark Natanson. Původní název organizace Severní revoluční národnická skupina byl roku 1878 změněn na Půda a svoboda. O rok později 1879 došlo, kvůli vnitřním rozporům zejména v otázkách politického boje a konání teroristických akcí, k rozštěpení na dvě nástupnické organizace Čornyj pereděl  a Narodnaja volja .
