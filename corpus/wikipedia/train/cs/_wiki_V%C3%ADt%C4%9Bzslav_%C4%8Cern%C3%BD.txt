Vítězslav Černý  byl český filmový a televizní herec. Zde ztvárňoval epizodní role, zejména komické, k nimž jej předurčovala jeho silná postava a baculatá, jako pořád udivená tvář. Jeho obhroublý, ale dobrácký hlas ho přímo pasoval do rolí spojených s hospodou a pitím nebo milovníkům dobrého jídla.
Často byl označován za příbuzného herce Františka Černého, člena Osvobozeného divadla, pro podobnost postavou a částečně i vystupováním. Nebylo tomu tak. Jen shoda příjmení.
Přátelil se a kamarádil se spoustou herců. Byl oblíbeným společníkem a bavičem. Přátelé mu dali přezdívku Bimbo.
