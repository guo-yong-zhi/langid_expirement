Abhejali Bernardová  je česká dálková plavkyně a běžkyně. V únoru 2018 přeplavbou Cookova průlivu dokončila plaveckou výzvu Oceans Seven. Stala se tak desátým člověkem v historii, který tuto výzvu dokončil .
Narodila se jako Petra Bernardová, křestní jméno Abhejali  získala od svého učitele, kterým byl Šrí Činmoj. 1  V 18 letech se pod jeho vedením začala věnovat meditaci a doplnila ji během a plaváním.
Ve vytrvalostních sportech i v životě obecně ji láká především sebepoznání, prozkoumávání vlastních hranic, touha být tím nejlepším člověkem, jakým může být. „U dálkových věcí je 80 procent v hlavě, 20 procent fyzička. Často někdo závod vzdá, protože se mu nedaří něco podle plánu. Ale to je právě ta výzva,“ domnívá se Bernardová. 2  Spoluorganizuje Mírový běh , štafetový běh s hořící pochodní, který vede přes více než 140 zemí. Jeho smyslem je šířit atmosféru přátelství, míru a porozumění, překonávat hranice mezi lidmi i hranice v nás samotných.
Pracuje v nakladatelství jako překladatelka. Je vegetariánka.
Postupně přeplavala sedm průlivů, které jsou součástí projektu Oceans Seven:
La Manche triatlon Dover-Praha 1111km - 7 dnů, 12 hodin, 5 minut
