Loch  je středověké sklepení, hloubené například ve skále či pískovcovém masivu. Tato sklepení sloužila jako úkryty, skrýše, ale také jako zásobárny potravin, protože zde bylo chladno a stálá teplota.
Příkladem středověkého lochu je sklepení v gotické části zámku Rataje nad Sázavou, kde se nachází Muzeum středního Posázaví. Je zde velmi dobře vidět vytesané výklenky ve zdi, stopy po trámech, dveřích, větrací šachta, vše dokazující existenci pravděpodobně středověké spižírny.
Jižní Morava se může pochlubit zejména pískovcovými lochy, budovanými nejprve z důvodu těžby písku a posléze využívanými též jako sklepení. 
V hovorové češtině toto slovo užíváme také jakožto označení pro vězení – viz frazeologizmus být v lochu znamenající věznění. V brněnském hantecu podobné slovo lochna také znamená díra.
