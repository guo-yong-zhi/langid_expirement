Párvatí  je hinduistická bohyně, manželka boha Šivy, jehož energii  ztělesňuje. Objevila se jako převtělení Satí, předchozí Šivovy choti, a – stejně jako Ganga – je dcerou krále Himavána , tj. božské personifikace pohoří Himálaj. Šiva často podléhá její kráse a spočívá s ní v náruživém dlouhém objetí; silný erotický aspekt tohoto vztahu se projevil v uctívání Párvatí zejména v některých tantrických kultech. Bývá rovněž zvána Umá  či Šakti .
