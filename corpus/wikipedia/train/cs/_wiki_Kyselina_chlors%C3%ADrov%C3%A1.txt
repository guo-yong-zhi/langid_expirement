Kyselina chlorsírová  je anorganická sloučenina se vzorcem HClSO3. Jedná se o silně hygroskopickou bezbarvou kapalinu, která má výrazné slzotvorné účinky. 2  Soli a estery této kyseliny se nazývají chlorsírany.
Atom síry v molekule kyseliny chlorsírové má tetraedrickou konfiguraci. Je přechodnou sloučeninou mezi chloridem sulfurylu  a kyselinou sírovou . 3  Tuto kyselinu se málokdy podaří získat v čisté podobě; za přítomnosti nadbytku oxidu sírového vytváří pyrosulfurylchloridy: 4 
Průmyslově se kyselina chlorsírová vyrábí reakcí chlorovodíku s oxidem sírovým rozpuštěným v kyselině sírové: 4 
V laboratoři ji lze připravit chlorací kyseliny sírové:
PCl5 + H2SO4 → HSO3Cl + POCl3 + HCl
Kyselina chlorsírová se používá na přípravu alkylsulfátů, používaných jako tenzidy:
Sacharin se v minulosti získával reakcí toluenu s kyselinou chlorsírovou za vzniku ortho- a para-toluensulfonylchloridu:
Oxidací ortho-toluensulfonylchloridu vznikal derivát kyseliny benzoové, který se následně cyklizoval reakcí s amoniakem; z takto získaného produktu po neutralizaci zásadou vznikal sacharin.
Kyselina chlorsírová nebezpečně reaguje s vodou za vzniku kyseliny sírové a chlorovodíku.
V tomto článku byl použit překlad textu z článku Chlorosulfuric acid na anglické Wikipedii.
