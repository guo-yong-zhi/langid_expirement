Dishonored je akční stealth steampunková videohra vytvořená společností Arkane Studios pro Microsoft Windows, Xbox 360, Xbox One, PlayStation 3 a PlayStation 4 a distribuovaná firmou Bethesda Softworks. Hra kromě dalších ocenění získala cenu „hra roku“ od British Academy Games Awards  za rok 2013. 2 
Hlavní protagonista hry se jmenuje Corvo Attano, osobní strážce císařovny. Corvo se právě vrací z neúspěšné zahraniční cesty domů, do císařského města Dunwall. Corvo měl za úkol získat pomoc ostatních ostrovních států v boji proti krysímu moru. Po svém návratu je přijat u císařovny Jessamine Kaldwin, která je následně zavražděna, a její dcera Emily, dědička trůnu, je unesena. Corvo je obviněn šéfem císařské špionáže Hiramem Burrowsem z její vraždy a zatčen. Půl roku je mučen ve vězení, aby se k vraždě přiznal. Vraždu totiž zosnoval právě Burrows, který se následně prohlásil lordem regentem, a přiznání by se mu mohlo hodit.
Corvovi se však díky pomoci zvenčí podaří z věznice uprchnout před jeho plánovanou popravou. Skrze místní stoky se dostane k Samueli Beechworthovi, který ho přepraví ke skupince, kteří si říkají loyalisté. Skupinu vede vysloužilý admirál Farley Havelock, který se po císařovnině smrti snažil ovládnout armádu. Po jeho boku stojí Treavor Pendleton, dunwallský šlechtic. Tito vědí, že vraždu nechal objednat Burrows, a také ho chtějí svrhnout. Rekrutují Corva jako zabijáka, jehož cílem je odstranit hlavní pilíře Burrowsovy moci a nakonec lorda regenta samého. Corvovi je k dispozici Piero Joplin, zneuznaný vědec a vynálezce, autor jednoho ze dvou léků na krysí mor, který ho opatří specifickou maskou.
Corvo tak prvně musí odstranit Thaddeuse Campbella, nejvyššího dozorce Opatství všech  a pravou ruku lorda regenta, přičemž osvobodí třetího člena loyalistického triumvirátu Teague Martina. Poté zlikviduje dvojčata Morgana a Custise Pendletonovi, Treavorovy bratry a hlavní opory režimu v parlamentu. Při jejich likvidaci také zachrání mladou Emily. Následně se mu podaří unést císařského lékaře Antona Sokolova, vynálezce druhé verze léku na krysí mor. Díky Campbellovu deníku, skrývajícímu choulostivé informace, dosadí loyalisté Martina jako nového nejvyššího dozorce. Také zjistí, že Burrows má milenku z rodu Boyleových, která regentství podporuje finančně.
Poté, co lord regent ztratil církevní, parlamentní i finanční podporu, infiltroval Corvo Dunwallskou věž, regentovo sídlo, s cílem regenta odstranit. Po pádu režimu je však Corvo loyalisty otráven, jejich služebníci povražděni a Emily opět unesena. Corvo se zachrání jen díky tomu, že mu sympatizující Samuel nedá plnou dávku jedu. Jeho bezvědomé tělo je puštěno v loďce na vodu a nakonec nalezeno nájemnými vrahy v Zaplavené čtvrti. Zabijáci Corva zajmou a uvězní. Attanovi se však opět podaří uprchnout a zlikvidovat vůdce zabijáků Dauda, který zavraždil císařovnu.
Při svém návratu do bývalé centrály loyalistů zjistí, že se Havelock prohlásil novým lordem regentem. Podaří se mu zachránit Sokolova a Joplina a zjistit polohu triumvirátu. Ti se skrývají na ostrově Kingsparrow ve zdejší pevnosti na vrcholku majáku. Corvovi se podaří infiltrovat pevnost i maják a zneškodnit zrádnou trojici. Následuje jedno ze tří možných zakončení podle akcí spáchaných během hry:
Hra je viděna z pohledu vlastních očí. Hráč postupuje příběhem na základě plnění misí. V každé misi má pevně daný úkol, který je třeba splnit. Vyskytují se i postranní nepovinné úkoly. Hlavní úkol, pokud se jedná o likvidaci nějakého cíle, se dá splnit buď násilnou nebo alternativní cestou. Hráč je v každé misi přenesen do určité lokace, kde plní cíle. V lokacích narazí na nepřátele i civilisty. Průchody lokacemi mohou být variabilní a k cíli vede několik cest. Hráč může zvolit také několik typů hraní, může hrát agresivně a zabíjet nepřátele v otevřeném boji, může je zabíjet skrytě či je jen omráčit, popřípadě se jim může zcela vyhnout. Pokud hráč zvolí agresivní postup, hra generuje v následných misích více nepřátel. S agresivním postupem také souvisí míra chaosu, kterou hráč svým jednáním  přímo ovlivňuje. Pokud je míra chaosu vysoká , pak je konec hry temnější , pokud je nízká , pak je konec jasnější .
Hráč využívá obě ruce postavy, v pravé je defaultně umístěn nůž, který slouží jako útočná i obranná zbraň, do levé ruky si může nastavit pomocnou schopnost či předmět. Mezi předměty patří  pistole,  minikuše s různými šípy , granáty, výbušné pasti a zařízení na úpravu elektrických obranných prostředků , které pak zraňují nepřátele místo hráče. Speciálním předmětem je pak srdce, které ukazuje hráči umístění run a kostěných amuletů. Schopnosti  může hráč využívat až po útěku z vězení, patří sem Blink , Dark Vision , Possession , Bend Time , Devouring Swarm  a Windblast . Každá schopnost má dva stupně, které se odemykají za sebrané runy. Za runy také můžete koupit pasivní dovednosti : Vitality , Agility , Blood Thirsty  a Shadow Kill .
Svět Dishonored je vyobrazen jako temná verze steampunku spojeného s magií. Nachází se zrovna v době průmyslové revoluce, která byla umožněna párou a energií získanou z velrybího oleje. Kvůli tomu prakticky celá říše závisí na lovu velryb.
Civilizovaný svět, nacházející se na severozápadních Ostrovech , je rozdělen na čtyři ostrovní monarchie – Gristol, Serkonos, Tyvia a Morley. Ačkoliv jsou celkem široce autonomní, spojuje je osoba císařovny a říše, do které všechny čtyři monarchie spadají.
Dunwall je vyobrazen jako temné místo, tvrdě zasažené krysím morem. Na ulici se válejí mrtvoly připravené k vyexpedování a hlídkuje Městská hlídka. V částech města, kvůli úpadku moci státu v důsledku chaosu šířeného morem, vládnou pouliční gangy. Podle vývojářů byl předobrazem Dunwallu Londýn během velké morové rány. V Dunwallu se odehrává děj Dishonored.
Na východ od Ostrovů se nachází obrovský kontinent Pandyssia. Tento kontinent je prakticky neobydlený a téměř neprozkoumaný. Je pokryt džunglemi a na některých místech i pouštěmi. Byl cílem mnoha výzkumných expedic, díky nimž byla objevena nová, bizarní zvířata. Nacházejí se zde lidé, ale jsou primitivní a o civilizaci na Ostrovech vůbec nic neví. Z Pandyssie byl do Dunwallu převezen krysí mor.
Dunwall City Trials je první stáhnutelné DLC k základní hře Dishonored. Bylo vydáno 11. prosince 2012. DLC nepřidává žádný příběh, nýbrž 10 různých map, ve kterých bude hráč plnit různé úkoly typu odolávání vlnám nepřátel či kradmé zabíjení na čas. Výsledky jednotlivých map se pak budou započítávat do mezinárodního žebříčku. Mapy jsou rozdělené pro čtyři aspekty hráče, čímž je Stealth, Akce, Kreativita a Mobilita. Taktéž DLC přidává nové achievementy.
The Knife of Dunwall je druhé stáhnutelné DLC k základní hře Dishonored. Bylo oznámeno 13. března 2013 a vydáno 16. dubna 2013 pro PlayStation 3, Xbox 360 a PC. DLC se odehrává šest měsíců po vraždě císařovny z pohledu císařovraha Dauda.
DLC přináší nové lokace jako Rothwildská velrybářská jatka nebo Timshovo panství. Přináší i 10 nových achievementů, 5 nových kostěných amuletů, nové vybavení, čímž je elektrická mina, dýmovnice a omračovací mina. Kuše je nahrazena malou zápěstní kuší, tzv. Wristbow. Jsou přidány tři nové schopnosti – Void Gaze , Summon Assassin  a Arcane Bond . Tyto tři nové schopnosti nahradí Dark Vision, Devouring Swarm a Windblast. Taktéž schopnost Possesion v tomto DLC chybí. Schopnost Blink  zároveň zastaví čas při rozhodování se kam se teleportovat. DLC přidává možnost tzv. Favors, tedy služby, které se dají koupit. Kupříkladu se díky ní někde na mapě objeví nová runa či se označí jiný vchod do sídla.
The Knife of Dunwall začíná během atentátu na císařovnu, a to z pohledu Dauda. V okamžiku, kdy probodne císařovnu, je Daud vtažen do Prázdnoty , kde se setká s Cizincem . Cizinec nejednoznačně promlouvá k Daudovi, že jeho příběh brzy skončí, ale jak skončí, bude záviset na tom, zda najde Delilah.
O šest měsíců později, Daud zjišťuje zmínku o velrybářské lodi s názvem Delilah, která právě zakotvila v Rothwildských jatkách . Daud a jeho spolupracovnice Billie Lurk vyšetřují stopy v jatkách. Nakonec zjistí, že loď patřila mužovi jménem Arnold Timsh. Timsh prodal loď Rothwildovi poté, co prohlásil, že „její jméno ho pronásleduje.“
Daud a Billie poté navážou kontakt s Arnoldovou neteří jménem Thalia Timsh. Thalia má informaci o Delilah, kterou je ochotna prozradit, ale pouze v případě, že Daud získá poslední vůli a zbaví se Timshe, jelikož chce Thalia získat jeho majetek. Zatímco je Daud v Timshovo panství, narazí na sochu čarodějnice jménem Delilah. Ta začne k Daudovi promlouvat. Řekne mu, aby pro své dobro a dobro svých zabijáků toho nechal. On neuposlechne a poslední vůli stejně ukradne. Taktéž zlikviduje Timshe.
Po návratu poslední vůle Thalii, ona řekne Daudovi vše, co ví o Delilah. Podle jejích slov byl Arnold umělec a malíř. Byl Delilah unešený, jako by ho očarovala. Když byla Thalia s Arnoldem na jedné seanci v panství Boylů, tak se u nich zjevila Dalilah. Zahlédli ji v panství Brigmore, kde Dalilah na plátno psala Daudovo jméno.
Po návratu do Zatopené čtvrti, kde má Daud a jeho gang úkryt, je čtvrť obsazena Vševidoucími . Daudovi se nakonec podaří čtvrť dobýt zpět a osvobodit všechny své zabijáky. Tehdy následují dva konce podle úrovně chaosu:
The Brigmore Witches je třetí stáhnutelné DLC k základní hře Dishonored. Bylo vydáno 13. srpna 2013 pro PlayStation 3, Xbox 360 a PC. DLC se odehrává prakticky ihned po DLC The Knife of Dunwall opět z pohledu Dauda, který řeší problém s Delilah a čarodějnicemi. 3 
DLC přináší nové lokace jako Panství Brigmorů  nebo Drapers Ward. Přináší i 10 nových achievementů, 2 nové kostěné amulety a 9 Corrupted Charms, tedy "prokleté amulety". Ty sice přidávají hráčovi výhody, ale zároveň si něco berou . Vybavení, schopnosti a kostěné amulety jsou stále stejné jako v předešlém DLC The Knife of Dunwall, dokonce se zachovávají i hráčovi stejné modifikace výbavy a schopností jako v The Knife of Dunwall. Avšak je přidána nová schopnost Pull . Taktéž Favors jsou v tomto DLC zachovány.
The Brigmore Witches začíná v okamžiku, kdy má Daud sen o boji proti Corvovi Attanovi. Corvo jej zabíjí a Daud se probouzí v úkrytu svého gangu po boku svých zabijáků.
Daud má v plánu najít čarodějnici Delilah, která je na panství Brigmore mimo dunwallskou karanténní zónu, a překazit její plány. Vyhledá služby ženy jménem Lizzy Stride, vůdkyně gangu Dead Eels , která je schopna překročit karanténní zónu skrz řeku Wrenhaven na své lodi. Nicméně zjišťuje, že Lizzy byla zatčena a převezena do vězení Coldrige.
Daud má v plánu Lizzy osvobodit. Věznice Coldrige je po uprchnutí Corva silně hlídána. Díky odvodněnému příkopu se Daud dostane dovnitř. Zde dokonce objeví mrtvou brigmorskou čarodějici ve vyslýchací místnosti. Podaří se mu najít Lizzy. Zjišťuje, že byla zrazena druhým velitelem Edgarem Wakefieldem, který ji podal Městské hlídce a převzal kontrolu nad Dead Eels. Řekne mu, že jestliže bude chtít odplout, bude muset zlikvidovat Wakefielda. Daud osvobodí Lizzy a uprchne s ní z vězení.
Daud poté cestuje do čtvrti Drapers Ward, kde kotví Lizzyna loď. Tato čtvrť je opuštěná kvůli válce dvou gangů – Dead Eels a Hatters. Daudovi se podaří dostat se až na břeh řeky přímo k lodi. Zde Daud nalezme Wakefielda v nákladovém prostoru, kde úskostlivě očekává Lizzyn příchod. Daud ho zlikviduje a Lizzy se opět chopí velení gangu. Když už konečně chtějí odplout, zjišťují, že zanedbávaný gang pod velením Wakefielda umožnil gangu Hatters ukrást důležitou cívku z lodního motoru. Kvůli tomu je loď nehybná.
Daud se vydává do úkrytu gangu Hatters, který je ve zdejší textilní továrně. Zde nalézá vůdce gangu jménem Geezer a jeho opatrovníka Trimbla. Trimble Daudovi oznámí, že mu dá cívku pod podmínkou, když opraví mechanismus ve stokách. Ten přestal fungovat, kvůli čemuž odvodnil kanál, který byl nutný k chodu vodou poháněných strojů zdejší továrny. Daud tedy putuje do kanalizace, kde se setkává se skupinou brigmorských čarodějnic. Ty Daud porazí a zprovozní mechanismus.
Když se Daud vrátí do továrny, má dvě možnosti k získání cívky, která je uskladněná za zamklými dveřmi. Buď požádat Trimbla, který mu kód ke dveřím dá, nebo Trimbla zlikvidovat a umožnit si tak rozhovor s Geezerem. Ten mu řekne kód, ale pouze pokud Geezera zabije. Jelikož je Geezer udržován při životě pomocí stroje, tak se dá zabít tak, že se stroj vypne. V tom případě se však aktivuje zařízení, které celou továrnu zamoří smrtícím toxinem. Podle Geezerových slov si jeho gang Hatters zaslouží zemřít kvůli tomu, že už Geezera neposlouchají. Daud se tedy vydá pro cívku a zároveň si vyrobí protijed. Následně zabije Geezera a továrna se zamoří toxinem, ale díky protijedu Daud uprchne pryč. V obou variantách se tedy s cívkou vrátí k Lizzy.
Díky provozuschopném stavu lodi Lizzy dopraví Dauda k panství Brigmore, kde sídlí brigmorské čarodějnice a Delilah. Když se Daud infiltruje dovnitř, z rozhovoru dvou čarodějnic zjistí Delilin plán. Má v plánu své vědomí přesunout do těla Emily, díky čemuž by se stala císařovnou. Později se Daud skrz magický obraz dostane do doupěte Delilah, které je v Prázdnotě . Zde je možné čarodějnici zlikvidovat dvěma způsoby. Buď ji zabít přímo v boji, nebo nahradit obraz Emily obrazem Prázdnoty. Kvůli tomu se rituál překazí a Delilah zmizí pryč v bílém portálu. V obou variantách tak Daud zachrání Emily.
Závěrečná scéna ukazuje, jak Daud konfrontuje Corva. Sám Daud mu upřímně říká, že vraždy císařovny lituje, a jestliže má Corvo Dauda zabít, tak ať. Pokud je nízký chaos , tak Corvo Dauda ušetří a odejde pryč . Pokud je vysoký chaos , tak Corvo Dauda zabije.
