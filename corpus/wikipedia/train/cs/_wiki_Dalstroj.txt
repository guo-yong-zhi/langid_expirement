Dalstroj  byl zvláštní státní trust Sovětského svazu, využívající pracovní síly vězňů nápravně-pracovních táborů i civilních zaměstnanců, existující v letech 1931 až 1957. Jeho činnost se zaměřovala na těžbu zlata, rud, uhlí a na výstavbu dopravní infrastruktury na Dalekém Severu .
Byl založen jako státní stavební trust pro silniční a průmyslovou výstavbu na horním toku řeky Kolyma usnesením č. 516 Sovětu práce a obrany SSSR ze dne 13. listopadu 1931. Organizace spadala pod Lidový komisariát vnitra , od roku 1953 pod Ministerstvo metalurgie SSSR. Dalstroj vytvořil okolo osmdesáti táborů nucených prací. Roku 1953 byly tábory Dalstroje převedeny pod Gulag.
