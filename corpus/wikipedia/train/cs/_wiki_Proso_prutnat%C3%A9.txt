Proso prutnaté  je rostlina, bujně vzrůstná trsnatá vytrvalá bylina z čeledi lipnicovitých . 1  Rostlina je výrazná svou velikostí, květenstvím a plodenstvím.
Rostlina je původní v Severní Americe, kde se původně vyskytovala od 55° severní šířky v Kanadě po jih do Spojených států a Mexika. Proso je jedním z dominantních druhů prérie střední Severní Ameriky.
Používá se především pro ochranu půdy, jako píce, jako okrasná rostlina a jako biomasa pro výrobu etanolu a butanolu ve fytoremediačních projektech, výrobu energií a pro omezení atmosférického oxidu uhličitého.
Použití jako okrasné rostliny omezuje poměrně velká velikost trsů. Kultivary dorůstají 120–160 cm, původní druh až 2 m. Je možné rostlinu použít jako zajímavou dominantu záhonu nebo větší sadovnické výsadby, živý plot nebo optickou clonu přes vegetaci , doplněk výsadby vyšších trvalek. Vhodná pro výsadby málo náročné na údržbu. Květy a plodenství jsou velmi dekorativní.
Rostlinu lze použít do suché vazby, s ohledem na velikost je však používána velmi vzácně.
Vyžaduje slunečné polohy a propustné půdy. Množí se semeny, ale snadno také dělením trsů. 2  Čas od času je vhodné trsy rozdělit na části a znovu vysázet. Vlivem povětrnostních podmínek se zcela výjimečně během vegetace a někdy během zimy mohou trsy rozklesávat. Na zimu se proto doporučuje seřezání nebo mírné svázání nadzemní části rostliny k opoře umístěné v trsu. Někdy je prováděno pevné svázání nadzemní části, které pak připomíná snop.
