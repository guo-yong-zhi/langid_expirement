Měšťanský pivovar v Polné si zdejší právováreční měšťané postavili v letech 1863–1865 poté, co jejich předchozí pivovar, takzvaný Horní, v srpnu 1863 vyhořel. 1  Areál se nachází na rozhraní Komenského a Viktorinovy ulice.
Tradice vaření piva ve městě Polná sahá až do roku 1442. V tomto roce udělil tehdejší majitel zdejšího panství Hynce Ptáček z Pirkštejna městu právo várečné. 2  Ve městě stály původně tři pivovary – horní měšťanský, dolní a panský . 1 
Nový měšťanský pivovar byl postaven doslova na spáleništi svého menšího předchůdce. 2  V roce 1884 pak došlo k vybudování odpovídajících ležáckých sklepů a roku 1905 k celkové rekonstrukci a modernizaci celého pivovarského areálu. 2 
V roce 1927 prodal starosta Polné a majitel Panského pivovaru Měšťanskému pivovaru svůj stagnující podnik. "Pivovar pravovárečného měšťanstva v Polné" si zde v roce 1928 zřídil sladovnu.
Již 1. ledna 1948 byl pivovar znárodněn. Poté jako pivovar fungoval pouze do roku 1950. 2  Výroba piva byla zastavena a po 20 let se zde vyráběla pouze sodovka. 1  Po zrušení této výroby sloužily prostory pivovaru jako sklady podniku Ovoce a zelenina.
Od roku 2001, kdy areál získal nového majitele, zde probíhala rozsáhlá rekonstrukce. Téhož roku byl pivovar prohlášen za kulturní památku. 3 
V letech 1917–1919 žil v areálu pivovaru se svými rodiči spisovatel Bohumil Hrabal.
