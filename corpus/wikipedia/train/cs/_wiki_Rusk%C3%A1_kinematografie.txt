Ruská kinematografie je souhrnné označení pro filmy natočené v Rusku. 
Ruská kinematografie se začala rozvíjet již v období imperálního Ruska a později pokračovala v Sovětském svazu. Za jeden z nejvýznamnějších snímků světové kinematografie je považován sovětský propagandistický němý film Křižník Potěmkin. 
Mezi další světově známé filmy patří: Jeřábi táhnou, Balada o vojákovi, komedie Eldara Rjazanova  a Leonida Gajdaje a oskarový film Sergeje Bondarčuka Vojna a mír. 
Studio Sojuzmultfilm zaměřené na animaci bylo vytvořeno ze tří malých a relativně nezávislých studií - Mosfilm, Sovkino a Mežrabpromfilm v roce 1936. Rychle se stalo největším studiem na animaci v SSSR, během své existence vytvořilo na 1530 animovaných filmů. Mezi nejznámější patří: Medvídek Pú , Jen počkej, zajíci! , Krokodýl Geňa , Čeburaška , Mauglí , Ježek v mlze  a Záhada třetí planety . Animovaný film Stařec a moře podle románové předlohy Ernesta Hemingwaye, získal v roce 2000 Oscara v kategorii animovaný film. K nejúspěšnějším ruským animákům v poslední době patří: Aljoša Popovič a Tugarin Změj, Dobryňa Nikitič a tříhlavý drak, Malý Nosáček či Máša a medvěd.
90. léta byla pro ruskou kinematografii obdobím krize, ale od počátku 21. století se začala produkce znovu vyplácet a došlo k jejímu velkému zvýšení. Prvním opravdovým blockbusterem se stal film Noční hlídka  a jeho pokračování. Podle serveru Kinopoisk.ru jsou nejvýdělečnější ruské filmy: Stalingrad , Ironie osudu 2 , Vij , Denní hlídka , Admirál , Noční hlídka , Tři Bohatýři na dalekých březích , Legenda 17  a Tajemný ostrov , Náklad 200 , 9. rota , Ostrov .
