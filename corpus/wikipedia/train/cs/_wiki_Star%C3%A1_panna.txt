Stará panna je označení pro dospělou bezdětnou ženu, která se nechce nebo nemůže vdát. Termín, na rozdíl od pojmu starý mládenec, je považován za pejorativní. Je to dáno tím, že u mužů se uvažuje o plodnosti až do vysokého věku , zatímco u žen možnost mít dítě klesá s věkem a končí s menopauzou. Ženy, které již nemohou vzhledem k věku mít děti a nikdy nebyly vdané, se nazývají starými pannami, případně slečnami. 
Staropanenství je složitý sociální jev, důvody a příčiny proč člověk žije sám, jsou různé.
Old maid – žena, která zůstala sama a je nepravděpodobné, že se ještě vdá. Druhým významem slova je pak člověk , který se vyznačuje určitými povahovými rysy – zhýčkaná, pedantská, malicherná nebo extrémně opatrná osoba.
Spinster – tradiční anglický termín pro nevdanou, bezdětnou ženu.
Bachelorette – informativní, převážně americký termín pro nevdanou bezdětnou ženu. Bachelorette byl také pojem užívaný pro ženy, které soutěžily v televizní show Dating Game. Vytvořil ji Chuck Barris a poprvé byla vysílána v roce 1965. Svobodná dívka si zde vybírala ze tří svobodných mužů pouze na základě jejich odpovědí na otázky, potom se situace obrátila a vybíral si svobodný muž. Soutěž byla velice úspěšná a účinkovaly v ní známé osobnosti jako Suzanne Somersová, Farrah Fawcett, Andy Kaufman , Steve Martin, Burt Reynolds, Michael Jackson, Arnold Schwarzenegger. 
Pro současné ženy, které nikdy nebyly vdané, se doporučuje místo těchto tří termínů užívat v angličtině termín single nebo never-married. Pojem „single“ přešel i do češtiny.
„Eulalie Čubíková vstupuje na scénu, a proto si o ní něco povězme. Představujeme si cholerickou brunetu, vyschlou a jedovatou, s ošklivou pletí, s ošklivým pohledem, s baziliščím jazykem, se špatně trávícím žaludkem, a to všechno zastřeno výbojnou zbožností a pokryteckou laskavostí. Vzorný příklad zdrcující počestnosti, neboť počestnost v takovém těle je hnusná na pohled a ostatně v tomto případě měla původ spíše v pomstychtivosti a nenávisti k lidem než ve vrozené dobrotě. Zanícená žmoulatelka růženců, horlivá odříkávatelka litanií, ale také zuřivá roztrušovatelka pomluv a tajných výhrůžek. Slovem zvonokoská zmije v masce božího hovádka. O jejím věku se nemluví, nikdy se o něm nemluvilo. Je možné hádat jí něco přes čtyřicet, ale nikoho to nezajímá. O všechen tělesný půvab byla osudem připravena již v dětství. Stejně jako neměla žádný určitý věk, neměla Eulalie Čubíková žádné životní příhody. Po smrti svých rodičů zdědila slečna Eulalie jedenáct set franků renty a v sedmadvaceti letech začala život osamělé staré panny vzadu v Mnišské uličce, ve stínu kostela. Ve dne v noci tam bděla nad městečkem a veřejně kárala jeho hanebnosti a chtíče jménem ctnosti, které zvonokoští muži z opatrnosti vůbec nedbali.“
Gabriel Chevalier, Zvonokosy
Píseň o osamělé ženě „Single woman“ nahrála Dolly Parton v roce 1982, původní verzi zpívala Christine Ebersole v roce 1981 v televizní show Saturday Night Live.
Beatles napsali v roce 1966 píseň o osamělosti – „Eleonor Rigby“
Stará panna a zloděj je opera Giana Carla Menottiho z roku 1939.
