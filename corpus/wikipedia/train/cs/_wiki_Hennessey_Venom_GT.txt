Hennessey Venom GT je vysoce výkonný 1  sportovní vůz vyráběný společností Hennessey Performance Engineering. Vůz je založen na vozech Lotus Elise/Exige. 
21. ledna 2013 se vůz zapsal do Guinnessovy knihy rekordů jako nejrychlejší silniční auto v kategorii zrychlení z 0 na 300 km/h s časem 13,63 sekund. 2  Auto také neoficiálně překonalo rekord Koenigseggu Agera R ve zrychlení z 0 na 200 km/h, což z něj činí neoficiální nejrychleji zrychlující silniční vůz na světě. 3  4  
3. dubna 2013 Hennessey Venom GT dosáhl rychlosti 427,6 km/h na 3,5 kilometrů dlouhé trati během testování v Naval Air Station Lemoore v Kalifornii. 5  
14. února 2014 vůz na 5,2 kilometrů dlouhé přistávací dráze raketoplánů Kennedyho vesmírného centra na Floridě dosáhl rychlosti 435,3 km/h. 6  Jelikož jízda probíhala pouze jedním směrem a do dnešního dne bylo vyrobeno pouze 13 kusů Venom GT , není vůz v Guinnessově knize rekordů uveden jako nejrychlejší vůz světa. 7  8  Řidič Brian Smith uvedl, že by vůz klidně mohl být i ještě rychlejší, kdyby byla dráha delší. 6  
25. března 2016 dosáhl Hennessey Venom GT Spyder nejvyšší rychlosti 427,4 km/h v Naval Air Station Lemoore u příležitosti 25. výročí společnosti Hennessey. 9  Stal se tak nejrychlejším silničním otevřeným vozem, opět ale neoficiálně, pouze potvrzen nezávislou společností Racelogic. V květnu 2016 společnost Hennessey odhalila, že kvůli problémům s jedním ze tří vysokokapacitních palivových čerpadel byl vůz asi o 300 koní slabší. Normálně sedmilitrový motor V8 Spyderu produkuje 1451 koní . 10  
Venom GT používá silně upravené šasi Lotusu Elise/Exige. Výrobce uvádí, že z Exige pochází střecha, dveře, boční skla, čelní sklo, kokpit, podlaha, systém HVAC, stěrače a světlomety. Pro použití na silnici je vůz registrován jako upravený Lotus Exige a nejedná se o sériově vyráběné auto. 1  
Venom GT má pohotovostní hmotnost 1244 kilogramů, čehož bylo dosáhnuto pomocí karoserie a kol z karbonových vláken. Brzdy dodala společnost Brembo. 
Venom GT je poháněn twin-turbo sedmilitrovým motorem GM LSX V8. Motor zahrnuje specifické konstrukční prvky, jako jsou zesílené vnitřní komponenty a dodatečné hliníkové šrouby. Motor má výkon 1244 koní  při 6600 ot/min a 1566 N⋅m točivého momentu při 4400 ot/min. 1  Výkon motoru lze nastavit na tři varianty: 800 koní, 1000 koní a 1200 koní. Motor zvládne točit max. 7200 ot/min. 
Motor umístěn uprostřed pohání zadní kola. Převodovka je manuální šestistupňová značky Ricardo - stejná byla použita v Fordu GT. 1  
Výkon řídí programovatelná kontrola trakce. Za měnících se podmínek na silnici i na závodišti se aktivuje aero systém s nastavitelným zadním křídlem. Nastavitelný systém odpružení umožňuje nastavení výšky podvozku o 61 mm podle rychlosti a jízdních podmínek. Vůz je vybaven pneumatikami Michelin Pilot Sport 2. 
Venom GT Spyder je otevřená verze Venomu GT. Byla vytvořena na popud frontmana skupiny Aerosmith, Stevena Tylera, který si v roce 2011 objednal Venom GT a požádal Hennessey o otevřenou verzi. Změna zahrnovala strukturální změny, které přidaly 14 kilogramů na pohotovostní hmotnosti. Tylerův vůz byl prvním z produkce pěti vozů naplánovaných na modelový rok 2013. 11  Vůz byl později roku 2017 prodán během aukce v Arizoně za 800 000 dolarů. 12  13  
V modelovém roce 2016 Spyder dostal 207 koní navíc, což dostalo výkon na 1451 koní. 
Produkce Spyderu byla omezena na pět kusů a jeden speciální "Final edition" Spyder, čímž se celkový počet vozů zvýšil na 6. 
Venom GT "World's Fastest Edition“ je speciální verze kupé omezená na 3 kusy. Model připomíná zapsání do Guinnessovy knihy rekordů za zrychlení z 0 na 300 km/h. 
Vozidlo bylo v prodeji za 1,25 milionů dolarů. 14  Všechny tři kusy byly prodány zákazníkům krátce poté, co výrobce oznámil jejich výrobu. 15  16  
Venom GT "Final Edition" je jediný speciální kus Spyderu oslavující šestiletou výrobu Venomu GT a konce produkce. 17  Výkon motoru zůstal stejný, ale pohotovostní hmotnost byla snížena o 4 kilogramy. Vůz je nalakován speciální modrou barvou "Glacier Blue" s dvěma bílými pruhy. Vozidlo bylo prodáno ještě před oficiálním představením za 1,2 milionů dolarů. 18  
Hennessey Venom GT bylo nahrazeno vozidlem Hennessey Venom F5, které bylo představeno v listopadu 2017; na rozdíl od svého předchůdce jde o sériově vyráběné auto postavené zcela od základů, včetně podvozku a motoru. 19  
V tomto článku byl použit překlad textu z článku Hennessey Venom GT na anglické Wikipedii.
