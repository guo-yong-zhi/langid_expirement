Tajemná lípa, také známa jako Lípa v Jablonečku či Krupská lípa, je jedna z nejmohutnějších lip malolistých České republiky. Tento památný strom roste ve velmi odlehlé oblasti na území vojenského újezdu Ralsko.
Strom roste v bývalém vojenském újezdu, kde je dovoleno pohybovat se pouze po lesních cestách. 1 kilometr severozápadně vede cyklotrasa. Lípu najdeme ve zřícenině Krupského dvora, tedy asi 900 metrů jižně od bývalého Židlova a 1400 metrů západně od zříceniny Šlapka.
Mohutný dutý kmen porůstá mech, o původní korunu lípa přišla, sekundární vznikla ve výšce 4 metrů a tvoří ji pětice živých větví. 2  Obvodem kmene jde zhruba o čtvrtou největší lípu malolistou na území České republiky.
Strom je ošetřený, hlavní větve sníženy a vyvázány, u řezu obráží. 14. února 2002 byly v rámci projektu Záchrana genofondu památných stromů odebrány rouby. 3 
