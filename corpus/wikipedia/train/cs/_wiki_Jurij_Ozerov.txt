Jurij Nikolajevič Ozerov  1  byl ruský herec a filmový režisér. Pocházel z divadelnické rodiny, před válkou vystudoval herectví. V letech 1944 až 1945 působil jako štábní důstojník na generálním štábu Rudé armády zdroj?]. Po Druhé světové válce po své armádní deaktivaci studoval nejprve na moskevské divadelní fakultě, odkud posléze přestoupil na fakultu filmovou. Proslul zejména jakožto režisér rozměrných ruských válečných snímků jako byla filmová epopej Osvobození nebo i filmy Boj o Moskvu, Vojáci svobody, Stalingrad a další.
Spolupracoval i na legendárním snímku Viděno osmi, celovečerním dokumentárním filmu z roku 1973 o Letních olympijských hrách 1972 v Mnichově.
