Šorašim  je vesnice typu společná osada  v Izraeli, v Severním distriktu, v Oblastní radě Misgav.
Leží v nadmořské výšce 132 metrů, v hornaté oblasti v centrální části Dolní Galileji, cca 18 kilometrů východně od břehů Středozemního moře a cca 25 kilometrů na západ od Galilejského jezera. Je situován jižně od okraje údolí Bejt ha-Kerem, na jižním úpatí hory Har Gilon, nad údolím vádí Nachal Chilazon, do kterého tu od jihu ústí vádí Nachal Avid.
Obec se nachází cca 100 kilometrů severovýchodně od centra Tel Avivu a cca 27 kilometrů severovýchodně od centra Haify. Šorašim obývají Židé, přičemž osídlení v tomto regionu je etnicky smíšené. 4 kilometry na jihozápad leží město Sachnin, které obývají izraelští Arabové. Pás arabských měst se nachází v jistém odstupu odtud rovněž na jihozápadní straně . Jediným větším židovským sídlem je město Karmiel 3 kilometry severovýchodně od osady. Krajina mezi těmito městskými centry je ovšem postoupena řadou menších židovských vesnic, které zde, západně a severozápadně od Sachninu vytvářejí souvislý blok. Vesnici Arab al-Na'im východně od Šorašim zase obývají arabsky mluvící Beduíni.
Obec Šorašim je na dopravní síť napojena pomocí lokální silnice číslo 784.
Vesnice Šorašim byla založena v roce 1985. 2  Vyrostla v rámci programu Micpim be-Galil, který vrcholil na přelomu 70. a 80. let 20. století a v jehož rámci vznikly v Galileji desítky nových židovských vesnic s cílem posílit židovské demografické pozice v tomto regionu a nabídnout kvalitní bydlení kombinující výhody života ve vesnickém prostředí a předměstský životní styl.
Počátky této obce ale sahají do roku 1980, kdy se v této lokalitě usadili židovští přistěhovalci ze severní Ameriky sdružení do skupiny Sof Ma'arav . Nejprve pobývali v provizorních příbytcích, do trvalého osídlení na nynějším místě se přestěhovali v roce 1985. Původně byla tato vesnice organizována jako mošav. Osada byla navržena jako ekologicky šetrná, s využitím původní vegetace, tedy bez trávníkových ploch okolo jednotlivých domů. V roce 1993 byl mošav Šorašim změněn na společnou osadu a obyvatelé vykoupili své domy do osobního majetku. 3  4 
V Šorašim stojí synagoga, fungují zde zařízení předškolní péče o děti. Základní škola je v nedaleké vesnici Gilon. Většina obyvatel pracuje ve školství, službách a mnoho jich za prací dojíždí mimo obec. 5 
Vesnice má výhledově dosáhnout větší populace. Ta se má zvýšit ze stávajících více než 50 na 200 rodin. 3  V současnosti probíhá stavební expanze, nabízí se zde 60 stavebních parcel. 5 
Obyvatelstvo Šorašim je smíšené, tedy sekulární a nábožensky orientované. 5  Podle údajů z roku 2014 tvořili populaci v Šorašim Židé . 1 
Jde o menší sídlo vesnického typu s dlouhodobě rostoucím počtem obyvatel. K 31. prosinci 2014 zde žilo 464 lidí. Během roku 2014 populace stoupla o 7,7 %. 1 
