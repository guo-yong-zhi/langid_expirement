Obec Popice  se nachází v okrese Břeclav v Jihomoravském kraji, jihozápadně od Hustopečí. První písemné zmínky o obci jsou z roku 1291, kdy je uváděno, že obec byla prodána klášteru v Dolní Kounicích. 5  V okolí obce se rozkládají vinice a víno z těchto vinic bylo dodáváno i na český královský stůl. 5  Žije zde 982 1  obyvatel. Jedná se o vinařskou obec v Mikulovské vinařské podoblasti . Turisticky navštěvované jsou v obci vinařství Gotberg a Sonberk s výhledem na Pálavu i Novomlýnské nádrže. Obě vinařství jsou dostupná na kole i osobním automobilem. Obec je součástí Mikroregionu Hustopečsko.
Na vesnici bylo přeneseno původní označení jejích obyvatel popici – "lidé náležející popovi" . Ve druhé polovině 19. století se používal i tvar Popovice. 6 
Podle sčítání 1930 zde žilo v 316 domech 1376 obyvatel. 78 obyvatel se hlásilo k československé národnosti a 1266 k německé. Žilo zde 1368 římských katolíků a 4 evangelíci. 7 
Vývoj počtu obyvatel za celou obec i za jeho jednotlivé části uvádí tabulka níže, ve které se zobrazuje i příslušnost jednotlivých částí k obci či následné odtržení. 8  9  10 
Kostel svatého Ondřeje
Sousoší Nejsvětější Trojice
Kaple svatého Rocha, Šebestiána a Rozálie
