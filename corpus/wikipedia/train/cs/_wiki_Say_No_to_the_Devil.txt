Say No to the Devil je studiové album Svatopluka Karáska z roku 1978. Bylo nahráno monofonně v bytě Robina Hájka v Praze na půlstopé pásky rychlostí 38 cm/s. Album vyšlo ve Švédsku v roce 1979. Hudbu amerických tradicionálů otextoval Svatopluk Karásek. Reedice alba vyšla v roce 1991; 1  v doplněných verzích pod názvem Řekni ďáblovi ne pak v roce 1998 a 2012. 2 
V roce 1998 vydalo nakladatelství Globus International CD s názvem Řekni ďáblovi ne. Disk obsahuje původních 12 písní alba Say No to the Devil. Ty jsou doplněny dalšími čtyřmi písněmi, které byly zpracovány ze čtvrtstopách pásků z vlastnictví knihovny Libri prohibiti, nahraných rychlostí 19 cm/s. 1  4 
V roce 2012 vyšla v nakladatelství Galén doplněná reedice. Vyšlo dvojité CD stejného názvu. První CD je shodné s CD vydaným v roce 1998. Na druhém CD je doplněno osm dalších nahrávek. 2 
