Nava Semel  byla izraelská spisovatelka, dramatička a překladatelka.
Nava Semel se narodila v Jafo Mimi a Jicchaku Arcimu, kteří přežili šo'a. Její dědeček z matčiny strany byl Me'ir Šapira, významný chasidský rabín, a její nejstarší bratr je zpěvák Šlomo Arci. Ona samotná vystudovala dějiny umění na Telavivské univerzitě. Provdala se za No'ama Semela, ředitele telavivského divadla Kameri.
Semel publikovala celkem šestnáct knih a čtyři dramata. V centru její tvorby stojí dospívající Izraelci, kteří zápasí s izraelskou identitou a stigmaty minulosti, zejména se šo'a. Působila také v radě institutu Masu'a , jenž sídlí v kibucu Tel Jicchak a zabývá se studiem šo'a.
V tomto článku byl použit překlad textu z článku נאוה סמל  na hebrejské Wikipedii.
