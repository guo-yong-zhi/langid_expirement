Martin Hašek  je český fotbalista, hráč polského Wisla Plock. Jeho otcem je bývalý fotbalista Martin Hašek, jeho mladší bratr Filip je také fotbalistou, jeho nejmladší bratr Mojmír fotbalistou není. 1 
Martin Hašek za Spartu neodehrál jediné utkání. Hrál na hostováních v Pardubicích, ve Viktorii Žižkov, ve Vlašimi a v Bohemians Praha 1905.
V červnu 2017, po ročním hostování v klubu, Hašek do Bohemians přestoupil. Sparta si na něj ale nechala předkupní právo. 2  Za 1 a půl sezony nastoupil do 42 ligových utkání, ve kterých vstřelil 6 branek.
Sparta využila předkupní právo a Haška odkoupila 28. prosince 2018 za 4 miliony korun. 3  Martin Hašek podepsal smlouvu na dva a půl roku. 4  V podzimní části sezony 19/20 se Martin Hašek stal klíčovým hráčem sestavy a byl jedním z nejproduktivnějších hráčů, když si v lize ve 20 zápasech připsal 5 gólů a 4 asistence a zaostal tak pouze za Guélorem Kangou  a Adamem Hložkem .
Během zimní přestávky si nevyzvedl tréninkové vybavení nutné pro monitoring fyzické zátěže a následné výsledky fyzických testů prokázaly významný pokles jeho fyzické kondice. 5  Na Haška přišla nabídka z maďarského Ferencvárosi TC, Sparta ale nabídku odmítnula. 5  Další nabídka přišla z izraelského Makabi Haifa FC, na nabídku 20 milionů korun ale Sparta nereagovala. 5  Makabi ale nabídku navýšilo na 25 milionů a Sparta už byla ochotna jednat. 5  V lednu se ale Martin Hašek měl pohádat s nejužším vedením v čele se sportovním ředitelem klubu Tomášem Rosickým, 5  následně odmítl s klubem odcestovat na soustředění do španělské Marbelly. 6  5  Hráč byl za trest přeřazen do „B“ týmu a řešila se jeho budoucnost. 7  5  Odcestoval do Izraele, kde se měl dohodnout na smlouvě s klubem Makabi Haifa FC. 8  5  K podpisu smlouvy ale nedošlo, protože si před podpisem řekl o více peněz, na což ale izraelský klub nechtěl přistoupit a poslal Haška domů. 9  5  Haška se v médiích zastal jeho otec Martin Hašek st., který uvedl, že jeho syn by se měl vrátit do A týmu, jelikož bez něj Sparta neuhraje žádné body. Sparta ale návrat mladého záložníka zamítla, ten se tak musel nadále připravovat s třetiligovou rezervou. 5  Dne 25. února Hašek  doručil Spartě ultimátum k přeřazení zpět do A-týmu mužstva. 10  Klub výzvu odmítl s tím, že hráč má nadále plnit své povinnosti v rezervě. Dne 12. března se Martin Hašek nedostavil na trénink a ve stejný den doručil jednostrannou výpověď. 10  Podle regulí byla jeho smlouva skutečně vyřazena z registru a Hašek se tak stal volným hráčem, Sparta se ovšem brání a podniká právní kroky. Začátkem dubna začala turecká média spojovat Haškovo jméno s tureckým Beşiktaşem, 11  údajný přestup se ale zadrhl. 12 
V září 2020 Martin Hašek v médiích promluvil o svém odchodu. 13  Dříve se ozvat nemohl, jelikož by z jeho strany došlo k porušení smlouvy. 13  Dle svých slov se ve Spartě už od začátku necítil příliš dobře. Jako příklady uvedl, že ještě před podpisem smlouvy se v médiích  dočetl o svých velkých požadavcích, a nebo situaci, kde mu místopředseda představenstva Adam Kotalík slíbil na míru šité kopačky od firmy Nike, jelikož ve standardních se mu špatně hrálo. Podle firmy Nike ale k žádnému kontaktu nedošlo a Martin Hašek nastoupil v kopačkách firmy Puma, za což následně dostal od klubu pokutu ve výši 62 500 korun. 13  I kvůli těmto věcem se ve Spartě necítil dobře a už v létě 2019 požádal vedení o přestup. Sportovní ředitel Tomáš Rosický ho ale přesvědčil, aby v klubu zůstal, jelikož přijde nový trenér  a dostane novou šanci. V klubu tedy zůstal, o přestup znovu zažádal v zimní přestávce. 13  Ještě před zimní přestávkou se kvůli nemoci neúčastnil posledního utkání roku s Ostravou, po kterém si hráči vyzvedávali sporttestery pro monitoring fyzické zátěže. Další fotbalisté, kteří se utkání neúčastnili, obdrželi testery na tréninku, z důvodů nemoci ze ale ani jeho nezúčastnil, a tudíž tester nemohl dostat ani při jedné příležitosti. Za to následně dostal pokutu ve výši 75 tisíc korun. 13  Den před fyzickými testy Hašek onemocněl, což potvrdil i vedoucí mužstva Miroslav Baranek, který ho vezl na vyšetření do nemocnice . 13  O týden později se zapojil do tréninku, ale vzápětí byl poslán na fyzické testy, které kvůli předchozí nemoci nemohl stoprocentně splnit. 13  Tři dny před odletem na soustředění se v komunikaci s trenérem Jílkem domluvil, že na něj neodjede, jelikož z klubu odchází, a tak by to postrádalo smysl. 13  V den odletu mu bylo Tomášem Rosickým oznámeno, že předchozí zájem izraelského klubu Makabi Haifa FC opadl, jelikož Haifa našla jiného hráče. A Hašek dostal na výběr, jestli ještě nechce odletět na soustředění. Následně se ale dostal do konfliktu s odborníkem na smlouvy Petrem Hrdličkou, a jednání bylo tak dlouhé, že odlet týmu ani nemohl stihnout. 13  Haškův agent ale potvrdil, že Haifa stále zájem má, a tak odletěl do Izraele. K dohodě ale nedošlo, Haifa totiž nabídla pouze 50 % z původní částky, na což nebylo přistoupeno. 13  Další možnost odchodu, hostování v nejmenovaném polském klubu, ale byla Spartou smetena ze stolu. 13  Přesun do B týmu Hašek odmítl s tím, že jako profesionální hráč s profesionální smlouvou nebude působit v amatérské lize 13  a z toho důvodu podal výpověď. 13 
Dne 23. října 2020 byl doručen Spartě dokument Rozhodčí nález Sboru rozhodců FAČR, podle kterého má Martin Hašek Spartě zaplatit částku 800 000 euro . Rozhodčí senát snížil jednu z finančních sankcí, které byly Martinu Haškovi v průběhu smlouvy udělené klubem, a Sparta by tak měla být povinna Haškovi vrátit 150 000 korun. 14  Sparta se ale odvolala, a Sbor rozhodců tak bude muset opět zasednout. 15 
Dne 18. listopadu vyšla v médiích zpráva, že Martin Hašek by měl být blízko k podepsání jednoroční smlouvy v týmu SFC Opava. 16  K podpisu ale nakonec nedošlo, Opava nechtěla riskovat, že by byla povinna uhradit za hráče pokutu, kterou mu vyměřil Sbor rozhodců. 17  Na konci prosince byl blízko podpisu v posledním týmu 2. německé ligy, ve Würzburgeru Kickers. 18 
Martin Hašek byl Würzburgerem oficiálně představen 5. ledna 2021. 19  V dresu Kickers debutoval 6. ledna v utkání proti FC St. Pauli. U Kickers ale dlouho nezůstal, po konci sezony v klubu skončil. 20 
V září 2021 podepsal smlouvu v druholigovém tureckém BB Erzurumspor. 21 
Od 28.2.2023 je hráčem Polského klubu Wisła Płock.
