Kim Kardashian  je americká televizní osobnost, modelka a podnikatelka arménského původu a bývalá manželka rappera Kanyeho Westa.
Vyrůstala v bohaté čtvrti Los Angeles Beverly Hills, neboť její otec, Robert Kardashian, byl zakladatel firmy Movie Tunes, Inc a slavný právník . Její přítelkyní z dětství byla Paris Hiltonová, k níž je Kim, jakožto typ celebrity, často přirovnávána. V mládí pracovala v otcově firmě, poté se chtěla prosadit jako herečka, to se ale nezdařilo.
Roku 2006 se vrátila k byznysu a otevřela si se svými dvěma sestrami butik a módní podnik D-A-S-H, ve městě Calabasas.
V roce 2007 se na veřejnost dostalo její soukromé erotické video, které natočila společně se svým tehdejším přítelem Rayem J. Společnost Vivid Entertainment za nahrávku zaplatila milion dolarů a začala jí prodávat pod názvem Kim Kardashian Superstar. Kim firmu zažalovala a vysoudila pětimilionové odškodné. Její nahrávka jí získala status celebrity a televizní společnost E! Network nabídla Kim vlastní pořad, reality show zachycující její život a život její rodiny . Pořad se jmenoval Keeping Up with the Kardashians a zaznamenal úspěch. Následně nafotila i erotické snímky pro časopis Playboy.
Roku 2008 se Kim Kardashian stala na vyhledávači Google nejvyhledávanější celebritou v USA, kterou až do té doby byla zpěvačka Britney Spearsová. Stala se tváří firmy Bongo Jeans a připravila vlastní značku parfému. Dále se pokoušela prorazit i ve filmu, ovšem vysloužila si za to několik nominací na Zlatou malinu za nejhorší herecký výkon.
Její vztahy často končily rychlým rozvodem. Roku 2012 se stala přítelkyní rappera Kanyeho Westa. V roce 2013 se jim narodila dcera North. 3  Roku 2014 se pak pár vzal v italské Florencii a o rok později, 5. prosince 2015, se jim narodil syn Saint West. Dne 15. ledna 2018 jí náhradní matka porodila dceru Chicago West. 4  Dne 9. května 2019 jí jiná náhradní matka porodila syna Psalm West. 
Kim Kardashian se s Kanyem rozvedla v roce 2022.
