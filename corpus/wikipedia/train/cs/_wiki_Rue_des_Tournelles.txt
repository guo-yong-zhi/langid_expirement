Rue des Tournelles je ulice v Paříži v historické čtvrti Marais. Nachází se ve 3. a 4. obvodu. Název ulice je odvozen od paláce Tournelles, který se rozkládal na její východní straně.
Ulice vede od křižovatky s Rue Saint-Antoine a končí na křižovatce s Boulevard Beaumarchais. Ulice vede od jihu na sever, kde na svém konci zahne na východ. Tato trasa je pozůstatkem umístění paláce Tournelles.
Ulice vznikla v roce 1839 spojením Petite-rue-Neuve-Saint-Gilles a původní Rue des Tournelles, otevřenou kolem roku 1400. Palác Tournelles byl královskou rezidencí a byl zbořen v roce 1565. Place des Vosges a jižní část Rue des Tournelles byly postaveny ve stejné době, v roce 1605. Některé budovy v Place des Vosges proto zasahují až do Rue des Tournelles.
V tomto článku byl použit překlad textu z článku Rue des Tournelles na francouzské Wikipedii.
