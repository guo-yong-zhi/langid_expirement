Jablanica  je město a sídlo stejnojmenné opčiny v Bosně a Hercegovině v Hercegovsko-neretvanském kantonu. Nachází se asi 20 km západně od Konjice, 44 km severozápadně od Mostaru a asi 74 km jihozápadně od Sarajeva. V roce 2013 žilo v Jablanici 4 202 obyvatel, v celé opčině pak 10 580 obyvatel.
Součástí opčiny je celkem 33 trvale obydlených vesnic:
Městem protéká řeka Neretva. Severně od města se nachází po něm pojmenované Jablanické jezero; samotná vodní elektrárna se nicméně nachází v blízkosti města Jablanica.
Jižně od Jablanice se nachází muzeum bitvy na Neretvě, které bylo vybudováno v době existence socialistické Jugoslávie. Jako připomínka na druhou světovou válku a přechod partyzánů přes řeku Neretvu je v uvedeném místě ponechán zřícený železniční most.
Severně od města se nachází důl na žulu.
V tomto článku byl použit překlad textu z článku Jablanica na bosenské Wikipedii.
