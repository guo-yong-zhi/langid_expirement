Michail Trifonovič Iovčuk  byl sovětský marxisticko-leninský filosof a politik, zástupce Aleksandrovovy skupiny v sovětské filozofii, člen korespondent Akademie věd SSSR , nositel řady sovětských vyznamenání.
Iovčuk byl od roku 1926 členem VKS. Vystudoval filozofii na Akademii komunistické výchovy . Následovala aspirantura a kandidátská disertace věnovaná sociálně politickým názorům Bělinského. V letech 1936 až 1939 vedl katedru dialektického materialismu a marxismu-leninismu na Moskevské Vysoké škole chemicko-technologické a na Moskevské zemědělské akademii. V roce 1943 založil na Filosofické fakultě Moskevské univerzity katedru dějin ruské filozofie. Iovčuk během své kariéry vyučoval filosofii na mnoha vysokých školách Sovětského svazu , přednášková činnost se mu však nelíbila. Byl také zvolen poslancem Nejvyššího sovětu SSSR 2. svolání, a v roce 1970 se stal rektorem Akademie společenských věd při Ústředním výboru KSSS. Do tohoto roku zastával prof. Iovčuk funkci šéfredaktora časopisu „Filosofické vědy“ . V posledních letech svého života působil ve Filosofickém ústavu AV SSSR.
V tomto článku byl použit překlad textu z článku Иовчук, Михаил Трифонович na ruské Wikipedii.
