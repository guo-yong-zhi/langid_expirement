Jozef Čabelka  byl československý vědec a pedagog, akademik SAV, korespondent ČSAV, mikrometalurg a expert v oboru svařování.
Jozef Čabelka se narodil 15. února 1910 ve městě Holíč v Záhorské nížině, na západním Slovensku. Navštěvoval Reálné gymnázium v Hodoníně, které ukončil v roce 1928. Ve stejném roce nastoupil ke studiu oboru strojního inženýrství konstrukčního směru na Vysokém učení technickém v Brně  a v roce 1932 nastoupil ještě ke studiu oboru silnoproudé elektrotechniky. 1  Studia na VUT ukončil v roce 1934 titulem Ing. 2  3  Po studiích na VUT jej tamní profesoři – Rysek a Píšek – doporučili k praxi v laboratoři prof. Portevina v Paříži. Po jednom roce nastoupil na svářečskou školu ESSA – École Supérieure de Soudure Autogéne, ze které si v roce 1937 odnesl diplom Ing. ESSA . 1  2 
—A. Leroy Ing. EPCI., ředitel Svářečského ústavu a Vysoké školy svářečské v Paříži. 1 Před návratem do Československa ještě absolvoval krátké praxe ve francouzské společnosti Air Liquid a americké Babcock-Wilcox. Poté začal pracovat v Železárnách a drátovnách Bohumín, kde začal budovat oddělení pro výrobu přídavných svařovacích materiálů. Během zaměstnání mu byly umožněny studijní pobyty v ESABu v Göteborgu, Königshütte, Bismarckhütte a v závodech Krupp. 1 
Po přemístění oddělení do továrny ve Vamberku – Železárny Vamberk  – vybudoval jeden z nejmodernějších provozů na výrobu obalovaných elektrod ve světě. Čabelka se stal vedoucím výroby továrny ve Vamberku, které se stala jedním z největších výrobců elektrod ve střední Evropě. 4 
V roce 1942 byl jmenován mimořádným profesorem a v roce 1946 3   řádným profesorem Slovenské vysoké školy technické v Bratislavě  v oboru mechanické technologie. 2  4  V roce 1943 založil Katedru fyzikální metalurgie na Strojní fakultě SVŠT, kterou i vedl.
Za svého působení v Železárnách Vamberk přišel s vlastní metodikou stanovení svařitelnosti uhlíkových ocelí. Ta byla předmětem jeho dizertační práce, kterou úspěšně obhájil a získal tak doktorát technických věd v roce 1945. O dva roky později získal za uvedený postup Cenu Lincolnovy nadace na mezinárodní soutěži v Clevelandu . 4  Cenu mohl přivézt pouze jako vybavení pro zakládaný Výskumný ústav zváračský. 3 
V letech 1945 až 1949 zastával funkci ředitele kovoprůmyslu na Slovensku. 4  Během této doby začaly vznikat jeho plány na založení instituce, která bude podporovat oblast svařování jako klíčové odvětví průmyslu.
Výskumný ústav zváračský v Bratislavě  začal budovat v roce 1949 a současně s ním i postgraduální studium pro svářečské inženýry. 4 
V roce 1952 se stal korespondenčním členem Slovenské akademie věd . O rok později založil Ústav fyziky kovů , se stal akademikem SAV a až do roku 1959 byl místopředsedou SAV. 2  3 
Ředitelský post na VÚZ zastával až do roku 1961, kdy ústav navštívila delegace ze Sovětského svazu Chruščov a Bulganin a zjistila, že jeho úroveň je vyšší než u ústavů v tehdejším SSSR. Čabelka byl na politický nátlak propuštěn a teprve po intervenci Alexandra Dubčeka mohl zůstat alespoň na STU. 3 
Jozef Čabelka zemřel 6. června 1987 v Bratislavě.
František Faltus
