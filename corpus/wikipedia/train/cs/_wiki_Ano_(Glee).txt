Ano  je čtrnáctá epizoda čtvrté série amerického hudebního televizního seriálu Glee a v celkovém pořadí osmdesátá epizoda tohoto seriálu. Napsali a režírovali ji tvůrci seriálu, Ian Brennan a Brad Falchuk a poprvé se vysílala ve Spojených státech dne 14. února 2013 na televizním kanálu Fox. Epizoda obsahuje události kolem dlouho očekávané svatby Willa Schuestera a Emmy Pillsbury.
Rachel Berry , Kurt Hummel , Santana Lopez , Quinn Fabray , Mercedes Jones  a Mike Chang  se vrací do Limy na svatbu Willa Schuestera  a Emmy Pillsbury , která se koná přesně na Den sv. Valentýna. Emma je ohledně svatby neuvěřitelně nervózní a Finn Hudson  si myslí, že je to proto, že jí políbil. Mezitím se Ryder Lynn  rozhodne pomoci Jakovi Puckermanovi , který chce dát své přítelkyni Marley Rose  úžasný valentýnský dárek, i když i sám Ryder je do Marley zamilovaný. Na Ryderovu radu, Jake vyznává Marley lásku s její oblíbenou písní "You're All I Need to Get By".
Na svatbě je Artie Abrams  spárován s Emminou neteří Betty Pillsbury , která ho odmítá. Sama Emma prochází těžkými chvílemi se svou nervozitou, není schopná jít k oltáři a ze svatby utíká. Sue Sylvester  oznámí Emmin odchod a Will odchází, aby jí našel, ale souhlasí, že se bude konat svatební hostina, protože je již zaplacená. Zde Kurt a Blaine Anderson  zpívají píseň "Just Can't Get Enough" a rozhodnou se krátce oživit svůj vztah, což způsobí, že Tina Cohen-Chang  žárlí a omylem odhalí Kurtovi, že je do Blaina zamilovaná.
Ryder pokračuje v zprostředkování Jakovi dárků pro Marley, ale je znepokojen, když mu Jake poděkuje za dárky a řekne, že teď už se s ním Marley určitě vyspí. Sue se rozhodne házet svatební kytici a tu chytí Rachel. Poté Finn konfrontuje Rachel a řekne jí, že i když žije s Brodym Westonem , tak jsou oni pro sebe navzájem stvoření. Zpívají "We've Got Tonite" a později Finn a Rachel, Kurt a Blaine, Santana a Quinn a naposledy Artie a Betty mají sex, ale Marley se rozhodne, že do toho s Jakem nepůjde. Rachel se vypaří z hotelového pokoje a vrací se do New Yorku, kde se vítá s Brodym. Oba dva si lžou ohledně toho, jak strávili Valentýna.
Následující den si Marley jde promluvit s Ryderem, protože ví, že Jakovi pomáhal a Ryder jí políbí. Betty se rozhodne dát Artiemu druhou šanci a začínají spolu chodit. Tina se omlouvá Blainovi za své činy a ten jí slíbí, že jí pomůže najít přítele. Finn přesvědčuje Willa, aby to s Emmou nevzdal a zorganizuje vystoupení v sále s písní "Anything Could Happen", během kterého začínají Jake a Ryder bojovat o Marley. Mezitím se v New Yorku Rachel rozhodne udělat si pro jistotu těhotenský test a šokovaná zjistí, že je pozitivní.
V tomto článku byl použit překlad textu z článku I Do  na anglické Wikipedii.
