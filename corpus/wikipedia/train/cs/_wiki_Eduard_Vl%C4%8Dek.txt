Eduard Vlček  je český právník, právní historik a vysokoškolský učitel, bývalý československý politik Komunistické strany Československa a poslanec Sněmovny národů Federálního shromáždění za normalizace.
V roce 1957 maturoval na jedenáctileté škole v Přerově, v roce 1962 absolvoval Právnickou fakultu Univerzity Karlovy, kde roku 1966 získal titul doktora práv a roku 1972 zde habilitoval . V roce 1973 se stal docentem dějin státu a práva na Právnické fakultě Univerzity Jana Evangelisty Purkyně , kde se roku 1986 stal profesorem a kde v letech 1970–2010 působil jako pedagog. Od roku 1991 také vyučuje na Právnické fakultě Univerzity Palackého. 2 
K roku 1986 se profesně uvádí jako děkan brněnské právnické fakulty. 3  Ve volbách roku 1986 zasedl za KSČ do české části Sněmovny národů . Ve Federálním shromáždění setrval do konce funkčního období, tedy do voleb roku 1990. Netýkal se ho proces kooptací do Federálního shromáždění po sametové revoluci. 4  5 
