Pam & Tommy je životopisný dramatický seriál z roku 2022. Seriál pojednává o životě herečky Pamely Anderson a bubeníka skupiny Mötley Crüe Tommyho Lee. Hlavní role ztvárnili Lily James a Sebastian Stan, v dalších se objevili Seth Rogen, Taylor Schilling a Nick Offerman. Natáčení seriálu probíhalo od dubna do července 2021 v Los Angeles.
Osmidílný seriál byl ve Spojených státech zveřejněn pomocí platformy Hulu a celosvětově prostřednictvím streamovací služby Disney+. První tři díly měly premiéru 2. února 2022, poslední díl 8. března 2022. 
Seriál zachycuje manželství Pamely Anderson a Tommyho Lee v době, kdy byla zveřejněna jejich soukromá erotická nahrávka, která byla natočena během jejich líbánek.
V tomto článku byl použit překlad textu z článku Pam & Tommy na anglické Wikipedii.
