Perlový potok je levostranný přítok řeky Sázavy protékající okresy Pelhřimov a Havlíčkův Brod v Kraji Vysočina. Délka jeho toku činí 23,1 km. 1  Plocha povodí měří 55,4 km². 2 
Potok pramení u Plačkova východně od Humpolce v nadmořské výšce okolo 595 m. V nejhornější části napájí Plačkovský rybník a níže po proudu rybník Touškov, po jehož hrázi je vedena silnice II/348. Na horním toku teče potok severovýchodním směrem. U Zdislavic napájí rybníky Zdislavický a Kachlička. Po zhruba dalších dvou kilometrech u obce Věž posiluje jeho tok z pravé strany Boňkovský potok. Dále po proudu se jeho tok postupně obrací na sever, protéká obcí Krásná Hora. Odtud se klikatí k Okrouhlici, kde se vlévá zleva do Sázavy na jejím 153,2 říčním kilometru v nadmořské výšce okolo 400 m.
Jako významný přítok lze uvést pouze Boňkovský potok, který ústí do Perlového potoka zprava u obce Věž.
Vodní nádrže v povodí Perlového potoka podle rozlohy: 3 
Průměrný průtok u ústí činí 0,39 m³/s. 4 
M-denní průtoky u ústí: 4 
