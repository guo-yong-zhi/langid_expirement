Świemirowo  je jižní čtvrť přímořského města Sopoty v Pomořském vojvodství v severním Polsku. Čtvrtí protéká Potok Karlikowski .
První písemná zmínka o Świemirowu se datuje k roku 1212 a od roku 1874 je součástí Sopot. 1  2 
Čtvrť se táhne od jihovýchodu k severozápadu Świemirowskou dolinou jako klín vražený do Trojměstského krajinného parku . Severozápadní část Świemirowa má rezidenční charakter a jihovýchodní část má charakter průmyslu a služeb. Na východě hraničí Świemirowo se sopotskou čtvrtí Karlikowo. Hlavní přístup do čtvrti je z odboček silnice Aleja Niepodległości. Dopravní obsluha je uskutečňována vlaky , autobusy a trolejbusy. 1  2 
Nachází se zde také park Polanka Esperantystów  a několik turistických a cykloturistických tras. 3 
Severně a jižně od Świemirowa se nacházejí lesy a kopce Trojměstského krajinného parku, kde severně je významný turistický rozcestník Mała Gwiazda a kopec Zajęcze Wzgórze.
