Loutkář výtvarník, případně loutkář technolog, je člověk, který navrhuje nebo tvoří loutky pro loutkové divadlo nebo animovaný film.
V klasickém a v amatérském divadle jsou loutkáři obvykle návrháři, výrobci i loutkoherci v jedné osobě, u dřevěných marionet často s pomocí řezbáře. V profesionálním loutkovém divadle a v animovaném filmu výtvarník loutky navrhuje, kdežto výroba je svěřena technologům a uměleckým řemeslníkům. Dřevěné loutky  vyrábějí řezbáři, kteří ovšem musejí pohyblivou loutku také zkonstruovat, loutku pak oblékají švadleny a vyšívačky. Naproti tomu maňásky na ruku jsou z velké části šité, jen hlavička nebo ruce mohou být dřevěné, hliněné a podobně.
