Mužská čtyřhra v hale na Letních olympijských hrách 1912 probíhala ve stockholmském areálu Östermalms IP. Soutěž se konala v období od 6. do 11. května 1912 na krytých dvorcích s dřevěnou palubovkou. Nastoupilo do ni šestnáct tenistů ze tří zemí. Hrálo se na tři vítězné sety.
Obhájcem zlatého kovu z londýnské halové soutěže byl britský pár Herbert Barrett a Arthur Gore, kteří v semifinále prohráli pětisetovou bitvu a, po porážce v duelu o bronz, skončili bez medaile.
Halový tenisový turnaj představoval druhý a poslední ročník této události. O necelé dva měsíce později proběhla na stockholmské olympiádě standardní čtyřhra pod otevřeným nebem.
Olympijské vítězství vybojoval francouzský pár Maurice Germot a André Gobert, jehož členové ve finále zdolali švédské reprezentanty Carla Kempeho s Gunnarem Setterwallem po čtyřsetovém průběhu. Zápas o bronzovou medaili vyhrála britská dvojice Alfred Beamish a Charles Dixon, když přehrála krajany Barretta s Gorem v pěti sadách.
Gunnar Setterwall tak v deblových soutěžích navázal, jako jediný tenista, na bronzový medailový zisk z Londýnských her 1908.
V tomto článku byl použit překlad textu z článku Tennis at the 1912 Summer Olympics – Men's indoor doubles na anglické Wikipedii.
1896 •
1900 •
1904 •
1908  •
1912  •
1920 •
1924 •
1988 •
1992 •
1996 •
2000 •
2004 •
2008 •
2012 •
2016 •
2020
