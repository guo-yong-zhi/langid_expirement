Eliášův oheň , je meteorologický neškodný jev , který se projevuje hlavně opticky na vyvýšených místech, hrotech stožárů, vrcholcích stromů apod. jako namodralý nebo nafialovělý výboj. Někdy je doprovázen tichým sršivým nebo praskavým zvukem. Je způsoben vybíjením silného statického náboje, který je vytvářen mezi atmosférou a zemským povrchem , a který se shromažďuje na hrotech a vyvýšených místech. Z fyzikálního hlediska jde o studený sršivý výboj, doutnavý výboj, hrotový výboj, trsovitý výboj, korónu. 1 
Statický náboj lze vytvořit třením vhodných materiálů o sebe . Při tření dochází na površích ke kumulaci opačně elektricky nabitých částic, které vytváří elektrostatické pole přitahující opačně nabité částice. V okamžiku, kdy je překročena izolační schopnost oddělujícího materiálu, dojde k přeskočení náboje, což se projeví jako drobná studená jiskra . Bouřky vznikají rychlým pohybem různě teplých vzdušných mas, které se třou o sebe, ale i zemský povrch. Tření vyvolává na předmětech vznik elektrostatického náboje, který se soustřeďuje na vyvýšených místech , protože je přitahován opačným nábojem v ovzduší. Pokud není rozdíl elektrických potenciálů  mezi předmětem a vzdušnou masou dostatečně velký, nedojde k vybití náboje vznikem blesku, ale když je pole zároveň dostatečně velké, vznikne sršivý výboj označovaný hovorově jako Eliášův oheň.
Eliášův oheň pojmenovali námořníci podle svého patrona svatého Erasma. 2  Často jej pozorovali na vrcholcích stožárů dřevěných plachetnic, kde vystupoval z jejich špiček a konců ráhen jako mihotavý nafialovělý nebo namodralý světelný výboj. Spojením  nevysvětlitelného jevu s jejich ochráncem jim umožnilo o něm uvažovat jako o dobrém znamení, které je ochraňuje. zdroj?] Skandinávci mu přezdívali Lokiho oheň  nebo Lhářův oheň a častokráte po tomto jevu obětovali bohům moře. zdroj?]
Eliášův oheň lze pozorovat, pokud např. letadlo prolétá sopečným prachem, protože se velmi jemná zrnka popela třou ve vysoké rychlosti o povrch letadla a vyrábí tak náboj statické elektřiny.
Název „Eliášův oheň“ adaptoval jablonecký pivovar Volt pro své 16° pivo .
