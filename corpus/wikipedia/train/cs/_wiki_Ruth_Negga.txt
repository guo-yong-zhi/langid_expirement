Ruth Negga  je etiopsko-irská herečka, která se objevila ve filmech jako Capital Letters , Experiment , Snídaně na Plutu , Warcraft: První střet  a Loving . Také si zahrála v seriálech jako Criminal Justice, Misfits, Agenti S.H.I.E.L.D..
Negga se narodila v roce 1982 ve městě Addis Abeba v Etiopii. Její rodiče jsou Norra  a Dr. Negga . V Etiopii žili do jejích čtyř let. Je jedináček. Její otec zemřel v autonehodě, když jí bylo sedm let. 1  Vyrůstala v Limericku v Irsku a do roku 2006 žila v Londýně. 2  Studovala v centru Samuela Becketta na Trinity College v Cambridge, kde získal bakalářský titul ze studií herectví.
Poprvé se na filmovém plátně objevila v irském filmu Capital Letters v roce 2004, kde hrála hlavní roli Taiwo. Následující rok si zahrála hlavní roli Mary ve filmu Experiment. Předtím pracovala převážně na divadelních hrách. Poté, co režisér Neil Jordan viděl Neggu hrát, změnil scénář k filmu Snídaně na Plutu, aby si ve snímku mohla zahrát. S Johnem Malkovichem si zahrála ve filmu Říkejte mi Kubricku v roce 2005.
V televizi se Negga objevila v seriálech Doctors, Criminal Justice a v irském Love Is the Drug. Také si zahrála hlavní roli Doris Siddiqui v seriálu stanice BBC Three Personal Affairs. Roli Rosie si zahrála v prvních dvou sériích seriálu Love/Hate. Zpěvačku Shirley Bassey si zahrála v BBC televizním filmu Shirley v roce 2011, za roli získala cenu IFTA Award v kategorii nejlepší televizní herečka.
V divadle se objevila ve hrách jako Duck, Titus Androniclus a Lay Me Down Softly. V roce 2007 začala pracovat s irskou divadelní skupinou Pan Pan Theatre. V roce 2010 hrála roli Ophelie ve hře Hamlet v národním divadle. Svůj hlas propůjčila do hry Dark Souls II.
V roce 2013 získala vedlejší roli Rainy v americkém seriálu Agenti S.H.I.E.L.D.. Zahrála si v 17 dílech. V roce 2013 si zahrála v oscarovém snímku 12 let v řetězech. V březnu 2015 byla obsazena do dramatického seriálu stanice AMC Preacher, který měl premiéru následující rok.
V roce 2016 si zahrála ve filmu Loving, který měl premiéru na Filmovém festivalu v Cannes a poté byl také promítán na Filmovém festivalu v Torontu. Snímek vypráví skutečný příběh Lovingových, kteří svůj vztah museli obhajovat před nejvyšším soudem – případ Lovingovi vs. Virginie. Negga byla za roli nominována na několik cen, včetně Zlatého glóbu.
Od roku 2010 chodí a žije s hercem Dominicem Cooperem.
Alliance of Women Film Journalists Award v kategorii nejlepší herečka
New York Film Critics Online v kategorii objev roku
Palm Springs International Film Festival v kategorii Stoupající hvězda
Santa Barbara International Film Festival – Ocenění Vituosos 
Satellite Award v kategorii nejlepší herečka 
čeká se – Black Reel Award v kategorii nejlepší herečka
čeká se – Independent Spirit Award v kategorii nejlepší herečka
čeká se – BAFTA – Ocenění stoupající hvězda
nominace – AACTA International Award v kategorii nejlepší herečka
nominace – Austin Film Critics Association Award v kategorii nejlepší herečka
nominace – Critics' Choice Movie Award v kategorii nejlepší herečka
nominace – Zlatý glóbus for v kategorii nejlepší herečka – drama
nominace – Gotham Award v kategorii nejlepší herečka
nominace – St. Louis Gateway Film Critics Association Award v kategorii nejlepší herečka
nominace – Washington D.C. Area Film Critics Association Award v kategorii nejlepší herečka
nominace — Irish Film & Television Award v kategorii nejlepší herečka ve vedlejší roli – televize
nominace — Irish Film & Television Award v kategorii nejlepší herečka ve vedlejší roli – televize
Irish Film & Television Award v kategorii nejlepší herečka v hlavní roli  – televize
nominace — Irish Film & Television Award v kategorii nejlepší herečka ve vedlejší roli – televize
nominace — Irish Film & Television Award v kategorii nejlepší herečka ve vedlejší roli – televize
V tomto článku byl použit překlad textu z článku Ruth Negga na anglické Wikipedii.
