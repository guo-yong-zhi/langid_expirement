3. ukrajinský front byla vojenská formace Rudé armády za druhé světové války.
3. ukrajinský front vznikl 20. října 1943 přejmenováním Jihozápadního frontu. V průběhu října – listopadu 1943 v rámci bitvy o Dněpr front osvobodil Dněpropetrovsk a Dniprodzeržinsk, do konce roku získal předmostí u Záporoží. Od začátku roku do dubna 1944 během Nikopolsko-Kryvorižské, Bereznegovato-Snigirevské a Oděské operace byla poražena německá 6. armáda a osvobozeno území Ukrajiny od Dněpru až k Dněstru. Po neúspěšných pokusech o překročení Dněstru v dubnu – květnu 1944 zahájil front nový útok v srpnu 1944, jelikož Rumunsko záhy přešlo na stranu Spojenců, postoupili sovětští vojáci velmi rychle do Bulharska  a v říjnu ve spolupráci s jugoslávskou armádou osvobodila Bělehrad. Od října 1944 Tolbuchinova vojska ve spolupráci s 2. ukrajinským frontem bojovala v Maďarsku , překročila Dunaj, odrazila protiútoky německých vojsk a ve Vídeňské operaci společně s 2. ukrajinským frontem dobyla zbytek Maďarska a východní část Rakouska s Vídní.
15. června 1945 byl front zrušen, velitelství frontu bylo přejmenováno na velitelství Jižní skupiny vojsk.
Velitel
Člen vojenské rady
Náčelník štábu
