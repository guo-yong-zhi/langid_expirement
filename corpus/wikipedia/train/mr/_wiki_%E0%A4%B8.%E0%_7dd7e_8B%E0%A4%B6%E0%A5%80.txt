सखाराम गणेश जोशी  हे इतिहास संशोधक होते. ते पुणे येथील भारत इतिहास संशोधक मंडळ येथे कार्यरत होते. स.ग.जोशी यांचा जन्म इ.स.१८८० साली झाला. ते मूळचे मालवणचे होते. १९१८ साली ते मंडळाचे सभासद झाले व इतिहास संशोधन करू लागले. तत्कालीन भोर संस्थानात व मावळ भागात हिंडून त्यांनी शेकडो ऐतिहासिक कागदपत्रे व वस्तू मंडळासाठी जमवल्या. मावळातील अनेक वतनदार घराण्यांच्या वंशावळी त्यानी तयार केल्या. अनेक कागदपत्रे व लेख त्यांनी भारत इतिहास संशोधक मंडळाच्या त्रैमासिकात प्रसिद्ध केले.
त्यांचे वयाच्या ५५व्या वर्षी इ.स.१९३५ साली निधन झाले.
