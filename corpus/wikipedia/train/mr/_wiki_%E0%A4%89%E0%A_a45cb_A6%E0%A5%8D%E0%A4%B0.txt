उत्तर समुद्र हा अटलांटिक महासागराचा एक भाग आहे. हा समुद्र उत्तर युरोपात ग्रेट ब्रिटन, स्कॅंडिनेव्हिया, बेल्जियम व नेदरलँड्स देशांच्या मधे स्थित आहे. उत्तर समुद्र अटलांटिक महासागरासोबत दक्षिणेला इंग्लिश खाडी तर उत्तरेला नॉर्वेजियन समुद्राद्वारे जोडला गेला आहे. उत्तर समुद्र ९७० किलोमीटर  लांब व ५८० किलोमीटर  रूंद असून त्याच्या पृष्ठभागाचे क्षेत्रफळ ७,५०,००० चौरस किमी  इतके आहे.
