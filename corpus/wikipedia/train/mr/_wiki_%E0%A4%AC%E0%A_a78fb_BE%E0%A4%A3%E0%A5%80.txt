बोमन इराणी  हा भारतीय चित्रपट व नाट्यअभिनेता आहे.
इराणीचा जन्म मुंबईमध्ये एका पारशी कुटुंबात झाला. तो सेंट मेरीज स्कूलमध्ये शिकला व मिठीबाई महाविद्यालयातून स्नातक झाला. त्यानंतर त्याने ताज महाल पॅलेस अँड टॉवर या हॉटेलात वेटर आणि हरकाम्या म्हणून नोकरी केली. १  यानंतर तो आपल्या आईबरोबर दक्षिण मुंबईतील नोव्हेल्टी सिनेमा व अप्सरा सिनेमा यांच्यामध्ये असलेली वाडवडिलार्जित बेकरी चालवू लागला. त्याचबरोबर त्याने दादरमध्ये अंकल चिप्सचे एक दुकानही काढले पण धंद्यात नुकसान झाल्याने १९८६ च्या सुमारास ते बंद केले. २  १९८७ ते १९८९ दरम्यान त्याने छायाचित्रण शिकून त्याचा धंदा सुरू केला. आजही इराणी व्यावसायिक छायाचित्रकार आहे.
