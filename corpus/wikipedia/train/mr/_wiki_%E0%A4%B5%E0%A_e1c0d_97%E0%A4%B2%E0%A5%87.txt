वैभव मांगले  हे एक मराठी नाट्य-चित्रपट अभिनेते आहेत.
बी.एस्सी‌., बी.एड., डी.एड. झाल्यावर ते काकांच्या आग्रहाने मुंबईला आले. तेथे दहा-बारा जणांबरोबर मित्राच्या खोलीत राहत असताना त्यांचा आविष्कार या नाट्यसंस्थेशी संबंध आला. त्यांनी नाटकांमध्ये त्यांनी स्त्री-भूमिकाही केल्या आहेत. ग्रामीण नाटकांमध्येही काम करणारे वैभव मांगले हे कोकणी, मालवणी, वऱ्हाडी भाषा या बोलीभाषा सफाईने बोलतात. मांगले यांचे मूळ गाव रत्‍नागिरी जिल्ह्यातील देवरुख असून त्यांचे वडील आणि आजोबाही अभिनय करीत असत.
झी मराठी या दूरचित्रवाणी वाहिनीवर मराठी नाटकांतील स्त्री भूमिकांची स्थित्यंतरे दाखवणारा ’नांदी’ हा कार्यक्रम झाला होता. त्यात संगीत सौभद्राचा एक प्रवेश होता. त्या प्रवेशात रुक्मिणीच्या भूमिकेत वैभव मांगले होते.
