गुंटकल जंक्शन  हे आंध्र प्रदेशच्या अनंतपूर जिल्ह्यातील गुंटकल शहरामधील एक रेल्वे स्थानक आहे. भारतीय रेल्वेच्या दक्षिण मध्य रेल्वे क्षेत्राच्या अखत्यारीत असलेले गुंटकल जंक्शन देशातील सर्वात वर्दळीच्या व महत्त्वाच्या स्थानकांपैकी एक आहे. मुंबई-चेन्नई मार्ग येथून जातो व त्याचबरोबर येथून बंगळूर, मडगाव व विजयवाडा ह्या शहरांकडे देखील रेल्वेमार्ग जातात. त्यामुळे मुंबईहून चेन्नई, बंगळूर, कोइंबतूर इत्यादी शहरांकडे तसेच बंगळूरहून दिल्ली, कोलकाता शहरांकडे जाणाऱ्या सर्व गाड्या गुंटकलमार्गे जातात.
