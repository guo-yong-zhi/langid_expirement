उम्मन चंडी  हे भारताच्या केरळ राज्याचे माजी मुख्यमंत्री व भारतीय राष्ट्रीय काँग्रेस पक्षाचे वरिष्ठ सदस्य होते. २०११ ते २०१६ दरम्यान मुख्यमंत्रिपदावर असणारे चंडी ह्यापूर्वी २००४ ते २००६ दरम्यान देखील राज्याचे मुख्यमंत्री होते.
२०१६ केरळ विधानसभा निवडणुकीत डाव्या आघाडीला स्पष्ट बहुमत मिळाले व काँग्रेसचा दारुण पराभव झाला. मार्क्सवादी कम्युनिस्ट पक्षाचे नेते पिनाराई विजयन ह्यांनी २० मे २०१६ रोजी केरळच्या मुख्यमंत्रीपदाची शपथ घेतली.
