होकुरिकू शिनकान्सेन  हा जपान देशामधील शिनकान्सेन ह्या द्रुतगती रेल्वे प्रणालीमधील एक मार्ग आहे. ३४५ किमी लांबीचा हा रेल्वेमार्ग जपानची राजधानी टोकियोला कानाझावा ह्या शहरासोबत जोडतो. टोकियो स्थानक ते मध्य जपानमधील ताकासाकी ह्या शहरापर्यंत होकुरिको शिनकान्सेन व जेत्सू शिनकान्सेन हे दोन्ही मार्ग एकत्रच धावतात. 
१ ऑक्टोबर १९९७ रोजी हा मार्ग ताकासाकी ते नागानोदरम्यान रेल्वे वाहतूकीसाठी खुला करण्यात आला ज्याचा उपयोग १९९८ हिवाळी ऑलिंपिक स्पर्धेसाठी झाला. तेव्हा हा रेल्वेमार्ग नागानो शिनकान्सेन ह्या नावाने ओळखला जात असे. नागानो ते कानाझावा दरम्यानच्या मार्गाचे बांधकाम २०१५ साली पूर्ण झाले. भविष्यात हा मार्ग क्योतोमार्गे ओसाका स्थानकापर्यंत वाढवला जाईल. 
होकुरिकू शिनकान्सेन मार्ग जपानमधील खालील प्रमुख शहरांना राजधानी टोकियोसोबत जोडतो.
होकुरिकू शिनकान्सेनसाठी डब्ल्यू७ प्रणालीच्या रेल्वेगाड्या वापरल्या जातात. हिताची कंपनीने बनवलेल्या ह्या गाडीचा कमाल वेग २६० किमी/तास इतका आहे.
