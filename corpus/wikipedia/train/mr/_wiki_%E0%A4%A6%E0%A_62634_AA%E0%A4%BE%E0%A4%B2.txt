दुर्गाशक्ती नागपाल  या भारतीय प्रशासकीय सेवेतील उत्तर प्रदेश केडरच्या अधिकारी आहेत. त्या आपल्या इमानदारीसाठी ओळखल्या जातात. १ 
भारत सरकारच्या केंद्रीय कृषी आणि शेतकरी कल्याण मंत्रालयाने दुर्गाशक्ती नागपाल यांची म्हणून ओएसडी-आॅफिसर आॅन स्पेशल ड्यूटी  म्हणून नियुक्ती केली होती..गौतम बुद्धनगरच्या अधिकारक्षेत्रात भ्रष्टाचार आणि बेकायदेशीर वाळूच्या खाणकामांविरोधात मोठ्या प्रमाणावर मोहीम राबवली. त्यानंतर त्यांनी बेकायदा बांधकामे पाडण्यासंदर्भात सर्वोच्च न्यायालयाने दिलेल्या निर्णयाचे पालन करून गौतम बुद्धनगर भागातील बेकायदा भिंत पाडली. त्याबद्दल अखिलेश यादव मुख्यमंत्री असलेल्या उत्तर प्रदेश सरकारने त्यांना त्यांच्या पदावरून निलंबित केले. त्यानंतर विविध राजकीय पक्ष, भारतीय प्रशासकीय अधिकारी संघ आणि अनेक सर्वसामान्य लोकांनी ऑनलाइन सोशल मीडियावर दुर्गाशक्ती नागपाल यांचे निलंबन रद्द करावे यासाठी धोशा लावला.शेवटी २२ सप्टेंबर २०१३ रोजी उत्तर प्रदेश सरकारने त्यांचे निलंबन मागे घेतले.. २  ३  ४  ५ 
दुर्गा नागपाल यांचा जन्म २५ जून १९८५ रोजी उत्तर प्रदेशातील आग्रा येथे झाला.त्यांचे वडील एक निवृत्त सरकारी अधिकारी असून त्यांना दिल्ली कॅन्टाॅन्मेन्ट बोर्डातील सेवेसाठी प्रतिष्ठित समजले जाणारे राष्ट्रपती पदक मिळाले होते. दुर्गा नागपाल यांचे आजोबा एक पोलीस अधिकारी होते. 
दिल्लीच्या इंदिरा गांधी दिल्ली टेक्निकल युनिव्हर्सिटीमधून दुर्गा नागपाल यांनी २००७मध्ये पदवी मिळवून, २००९ साली यूपीएससी सिव्हिल सर्व्हिसेसची परीक्षा दिली. या अखिल भारतीय आयएएसच्या परीक्षेत त्या २०व्या क्रमांकाने उत्तीर्ण झाल्या. त्यानंतर त्या भारतीय प्रशासकीय सेवेत दाखल झाल्या.
उत्तर प्रदेश केडरमधील आयएएस अधिकारी नागपाल यांना कानपूरचे संयुक्त दंडाधिकारी म्हणून नियुक्त केले आहे. गौतम बुद्धनगरमध्ये भ्रष्टाचारविरोधी मोहिमेसाठी आक्रमक सुरुवात करताना ती सार्वजनिकरीत्या आली. ग्रेटर नोएडातील बेकायदेशीर मस्जिदांच्या भिंतीचे ध्वज पाडण्याच्या कारणास्तव त्यांना उत्तर प्रदेश सरकारकडून त्वरित निलंबित करण्यात आले, ज्यामुळे जनतेकडून मोठ्या प्रमाणात विरोध केला गेला कारण ती अवास्तव मैदानावर आधारित असल्याचे मानले जात होते. सार्वजनिक आणि प्रसारमाध्यमांनी एकत्र येऊन त्यांच्या निलंबनाविरोधात निषेध नोंदविला, ज्यानंतर ते निरस्त केले गेले.
दुर्गाशक्ती नागपाल यांनी आयएएस झाल्यावर जून २०११ मध्ये मोहाली जिल्हा प्रशासनामध्ये प्रवेश केला, आणि चौदा महिने तेथे नोकरी केली. पंजाबमधील प्रशिक्षणार्थी आयएएस अधिकारी म्हणून त्यांनी मोहालीतील जमिनीचा घोटाळा उघड केला.
ऑगस्ट २०१२ मध्ये, उत्तर प्रदेश  केडरचे आयएएस अधिकारी अभिषेक सिंग यांच्याशी लग्न केल्यानंतर त्या नोएडाच्या उप-विभागीय दंडाधिकारी  झाल्या. त्या काळात त्यांना गौतम बुद्धनगरमध्ये त्यांना एसडीएम म्हणून नेमले. यमुना व हिंदोन नद्यांतील बेकायदा खाणकाम थांबविण्यासाठी विशेष तपास पथकाची स्थापना करून उत्तर प्रदेशच्या ग्रेटर नोएडामध्ये "वाळू माफियां"विरुद्ध त्यांनी कार्यवाही केली. यावेळी त्यांच्या नेतृत्वाखाली, प्रशासनाने २४ डंपर ट्रक्स व ३०० ट्रॉलीज जप्त केल्या आणि गुन्हा करणाऱ्या १५ जणांना  २,९८,०७४ रुपये दंड केला.
