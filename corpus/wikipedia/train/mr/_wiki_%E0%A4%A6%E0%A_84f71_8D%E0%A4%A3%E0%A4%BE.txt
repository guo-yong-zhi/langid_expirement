दिनकर कामण्णा तथा दिनकर ढेरे हे १९४० च्या सुमारास लोकप्रिय असलेले विनोदी नाट्य कलावंत होते. गडकऱ्यांच्या भावबंधन नाटकातल्या कामणाा नावाच्या कानडी वैद्याची भूमिका ते करत; यावरूनच त्यांना दिनकर कामण्णा हे टोपणनाव मिळाले. ढेरे यांना विनोदी अभिनयाचा मानदंड समजले जाते. ते विनोदाला विदूषकी थाट न आणता वाक्याच्या अचूक फेकीबरोबर विनोद साध्य करीत.
सुरुवातीला किर्लोस्कर नाटक कंपनी, मग नाट्यविनोद कंपनी, त्यानंतर दीनानाथ मंगेशकरांची बलवंत नाटक कंपनी, हिराबाई बडोदेकरांची नाट्यसंस्था आणि शेवटी लोंढ्यांची राजाराम संगीत नाटक मंडळी, इ. नामवंत नाट्यसंस्थांमथून ढेरे यांनी कामे केली.
ढेरे हे नाटकांत गात असत. याविषयी माहिती अधिक प्रचलित नाही. ते कटाव, फटके असले प्रकार गायचे.
