
वाळवी हा २०२३ सालीचा भारतीय मराठी-भाषेतील परेश मोकाशी दिग्दर्शित आणि झी स्टुडियोझ व मधुगंधा कुलकर्णी निर्मित रहास्यपट चित्रपट आहे. १  २  ह्या चित्रपटात स्वप्नील जोशी, अनिता दाते-केळकर, सुबोध भावे, शिवानी सुर्वे, नम्रता आवटे-संभेराव आणि आशा ज्ञाते यांच्या प्रमुख भूमिका आहेत. हा चित्रपट १३ जानेवारी २०२३ रोजी थिएटरमध्ये रिलीज झाला व झी फाईव्ह वर २४ फेब्रुवारी २०२३ रोजी डिजिटल प्रीमियर झाला. ३  ४ 
अनिकेत  आणि अवनी  ह्यांच्या लग्नाला १४ वर्षे झालेली आहेत पण त्यांना मूल नाही. त्याचवेळी, अवनीला गंभीर मानसिक समस्या असल्याने आणि तिच्यावर मानसिक उपचार सुरू असल्याने अनिकेत वैतागलेला आहे आणि त्याचा तिच्याशी कोणताही संबंध नाही. अवनीने घटस्फोट घेण्यास नकार दिल्याने, अनिकेत आपली डेंटिस्ट प्रेयसी डॉ. देविका  हिच्यासोबत आपल्या पत्नीपासून सुटका करून घेण्याची एक योजना आखतो. देविका आणि अनिकेत अवनीच्या हत्येचा कट रचतात आणि ते जवळजवळ तो पूर्ण करतात, पण आश्चर्याची गोष्ट म्हणजे त्यांची जोडप्याच्या आत्महत्येची कल्पना प्रत्यक्षात येत नाही. तरीही शेवटी अवनीचा मृत्यू होतो. जेव्हा अनिकेतला वाटतं की सगळं झालेलं आहे व त्याच्या बायकोला मृत पाहून त्याला धक्का बसलेला आहे असं भासवण्यासाठी तो त्याच्या गाडीच्या ड्रायव्हरसोबत घरी परततो, तेव्हा तिचा मृतदेह धक्कादायकपणे गायब झालेला असतो व अनिकेत देविकाला घरी बोलावतो. काही वेळातच अनिकेतला अवनीच्या नंबरवरून तिच्या बेपत्ता मृतदेहाविषयी एक रहस्यमय माणूस  ह्याच्याकडून फोन येतो.
