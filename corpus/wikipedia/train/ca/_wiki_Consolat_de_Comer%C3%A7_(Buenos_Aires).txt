El Consolat de Comerç de Buenos Aires era una de les principals institucions oficials del Virregnat del Río de la Plata, junt amb el Virrei, el Cabildo, i les de l'ordre religiós  1 
El consolat de comerç de Buenos Aires fou creat el 1794  2  a petició dels comerciants locals. Es tractava d'un cos col·legiat que funcionava com un tribunal comercial  i com a societat de foment econòmic . El consolat depenia directament de la Corona Espanyola i es regia directament per les normes que dictava la Casa de contractació d'Indies, ubicada a Cadis, de la qual el Consolat n'era imatge.
Era, en gran manera, un gremi de comerciants amb facultats delegades pel rei en matèria comercial. Podia dirimir plets i demandes presentades per comerciants i es finançava mitjançant el cobrament de l'import de la avaria. Amb el pas dels anys va anar augmentant el poder de control sobre la duana.
Es requeria anualment que el Secretari del Consolat proposès, mitjançant la lectura d'una Memòria Consular, els medis per fomentar l'agricultura, animar a la indústria, i protegir el comerç de la regió. Manuel Belgrano va ser el Secretari del Consolat des de la seva fundació, i es va fixar com a meta poder transformar una regió pobre i verge en rica i pròspera.
 3 
No obstant, enlloc d'assumir una posició de franca oposició que hagués aconseguit que únicament el fessin callar, va adoptar un to educatiu que va incloure freqüents alabances cap al rei i les autoritats. Les crítiques eren sempre, per tant, el contrast entre la situació que ell denunciava  i el que havia de ser: Les autoritats, que havien de vetllar pel benestar general, eren, per tant, culpables per omissió i inacció.
