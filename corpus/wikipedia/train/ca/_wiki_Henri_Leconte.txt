Henri Leconte  és un tennista professional francès retirat.
En el seu palmarès destaca un títol de Grand Slam en dobles masculins, el Roland Garros (1984). Va aconseguir un total de nou títols individuals i deu més en dobles masculins, arribant disputar una final de Grand Slam individual i dues en dobles masculins. Aquests resultats li van permetre ocupar el cinquè i el sisè llocs en els rànquings individuals i de dobles respectivament. També va formar part de l'equip francès de la Copa Davis en diverses ocasions, guanyant l'edició de 1991).
Després de la seva retirada l'any 1996, va obrir una acadèmia de tennis a Fes  l'any 2006 i va dirigir una empresa d'esdeveniments  amb seu a Bèlgica. També va treballar esporàdicament com a comentarista de tennis, especialment en partits amb tennistes francesos.
