Can Bell-lloch és un edifici civil al municipi de Cardedeu  catalogat en l'Inventari del Patrimoni Arquitectònic de Catalunya. El carrer Teresa Oller es deia carrer d'Amunt en el segle xviii i diu en Balvey que estava en creixement en aquell segle. El carrer era el més important del poble, i la travessada de l'església fins a la creu de terme. 1  La casa citada no té cap data a la seva llinda, com passa amb moltes altres cases del segle xvii d'aquest carrer. Però segueix el mateix estil de les altres i s'engloba clarament en la línia constructiva de tot el carrer. 1  Es tracta d'una casa de veïns  1  entre mitgeres amb planta baixa i dos pisos. La façana és plana i arrebossada. Té un portal d'accés dovellat amb un gran arc escarser. La majoria de les obertures són finestres balconeres, la resta són petites finestres amb llinda plana voltades de dovelles. A l'interior es troba un gran pati, eix de tota l'habitatge.
