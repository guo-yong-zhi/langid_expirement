Un mur pantalla o pantalla de formigó in situ és un tipus de pantalla, o estructura de contenció flexible, emprat habitualment en projectes d'enginyeria civil.
A diferència de les pantalles de panells prefabricats de formigó, aquest tipus d'estructura es realitza en obra. És a dir, en lloc de recórrer a panells prefabricats, els elements estructurals d'aquest tipus de pantalla s'executen in situ.
Les dimensions dels panells que conformen els murs pantalla són entre 2,5 i 5 metres de longitud, i 4 a 15 cm de gruix. La longitud de la pantalla depèn del seu dimensionament.
Cada element que conforma un mur pantalla treballa independentment, i entre ells presenten juntes que han de ser estanques . El càlcul de les pantalles se sol realitzar suposant que és una biga encastada que suporta el moviment de terres.
Els murs pantalla serveixen per poder resistir les empentes del terreny en els períodes crítics d'excavació del solar i evitar i limitar l'entrada d'aigües del nivell freàtic, així com absorbir les càrregues. El mur pantalla es formigona amb bombes, desplaçant els llots cap amunt. Necessita diferents màquines per la seva construcció.
El formigó que s'utilitza per a la seva construcció habitualment porta incorporat uns additius fluïdificants que afavoreixen l'adaptació al terreny a la vegada que facilita la unió amb l'armadura de la pantalla.
Aquest tipus de murs poden ser de diferents tipus:
