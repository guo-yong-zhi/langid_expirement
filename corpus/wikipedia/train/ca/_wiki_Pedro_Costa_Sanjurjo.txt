Pedro Costa Sanjurjo és un advocat i enginyer tècnic espanyol, diputat al Congrés dels Diputats en la Tercera Legislatura.
Llicenciat en enginyeria industrial mecànica en 1964. Fou candidat al Senat d'Espanya per Alianza Popular a les eleccions generals espanyoles de 1982, però no fou escollit. A les eleccions generals espanyoles de 1986 fou elegit diputat per Barcelona. Ha estat vocal, entre d'altres, de la Comissió d'Economia, Comerç i Hisenda, de la Comissió d'Indústria, Obres Publiques i Serveis i de la Comissió de Política Social i d'Ocupació del Congrés dels Diputats. 1  Quan es va produir l'escissió del Partit Demòcrata Popular es va unir al seu grup parlamentari. Tanmateix en fou expulsat el gener de 1988 per falta d'assistència als treballs parlamentaris, i aleshores fou incorporat al Grup Mixt fins al final de la legislatura. 2 
Des del 1989 no ha participat més en política. En 1999 es va llicenciar en dret per la Universitat de Barcelona-UNED i ha obtingut un màster en administració d'empreses en ESADE. Actualment participa en el campus virtual del Col·legi d'Advocats de Barcelona com a especialista en dret penal 3  i és professor del departament d'organització d'empreses de la Universitat Politècnica de Catalunya. 4 
