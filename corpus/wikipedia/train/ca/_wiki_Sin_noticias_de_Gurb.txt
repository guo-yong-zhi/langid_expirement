Sin noticias de Gurb  és una novel·la de l'escriptor català Eduardo Mendoza l'any 1991. La novel·la ha estat traduïda a l'anglès, francès, alemany, italià, danès, polonès, 1  gallec, romanès, búlgar i esperanto. 2  Segons la nota de l'autor que precedeix la reedició de la novel·la el 1999, "Sin noticias de Gurb es quizás el libro mío que más se ha vendido". Va ser publicada per entregues en el diari El País. 3 
En aquest llibre es relata la recerca d'un extraterrestre, anomenat Gurb, el qual ha desaparegut misteriosament després d'adoptar l'aparença de Marta Sánchez, a la ciutat de Barcelona, poc abans de les Olimpíades. El narrador no és en Gurb, sinó un altre extraterrestre que surt a trobar-lo convertit en el comte-duc d'Olivares. Així i tot, la seva aparença va canviant mentre dura la trama, i el seu diari constitueix la guia de la narració. El protagonista comença la història amb unes idees i objectius que van canviant a la vegada que ell canvia per adaptar-se a la forma de vida del planeta Terra.
El relat es basa en la sàtira i la paradoxa. L'autor converteix la ciutat absurda i quotidiana en l'escenari d'una carnavalada que mostra una caricatura de l'ésser humà urbà i consumista actual i revela l'acerada consciència artística de l'escriptor.
Donat el caràcter paròdic del text i atesa la seva producció circumstancial com explica el mateix autor en el pròleg, hi desfilen personatges sense cap desenvolupament psicològic que representen una percepció dels comportaments més tòpics i convencional tal com podria ser observat, i de vegades malinterpretat, per un extraterrestre.  
Els personatges femenins mencionats són els únics que apareixen de forma recurrent i la seva funció en el text és mostrar una realitat observada per algú completament aliè als usos i costums del nostre món, sense prejudicis ni empatia, deixant en ridícul comportaments habituals dels humans. A part d'aquestes tres dones hi ha altres escenes on surten desconegudes amb les que el protagonista no hi té un tracte precisament amable.
El dia 12 per exemple, dins un bar entre una colla d'homes hi ha una dona la qual qualifica de "guarrona" i "furcia", aquesta es treu els diners de la pitrera amb els que pretén pagar la compte de la colla, ells no li ho permeten, ja que "los tienen muy bien puestos". Al final de tot l'alienígena es baralla amb un individu per protegir a la noia, com si ella no ho pogués fer sola i diu "a mi novia no le falta nadie".
