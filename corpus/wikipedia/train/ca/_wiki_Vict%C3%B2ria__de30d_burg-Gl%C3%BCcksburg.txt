Victòria Adelaida de Schleswig-Holstein-Sondenburg-Glücksburg, duquessa de Saxònia-Coburg Gotha . Princesa de l'antiga casa principesa alemanya Schleswig-Holstein de la branca dels Glücksburg amb el tractament d'altesa que per matrimoni esdevingué l'última duquessa consort del ducat de Saxònia-Coburg Gotha.
Nascuda a Grünholz el dia 31 de desembre de 1885, al castell de Glücksburg al ducat de Holstein a la frontera germanodanesa, era filla del duc Frederic Ferran de Schleswig-Holstein-Sondenburg-Glücksburg i de la princesa Carolina Matilde de Schleswig-Holstein-Sondenburg-Augustenburg. Victòria Adelaida era neta per via paterna del duc Frederic de Schleswig-Holstein-Sondenburg-Glücksburg i de la princesa Adelaida de Schaumburg-Lippe; mentre que per via materna ho era del duc Frederic de Schleswig-Holstein-Sondenburg-Augustenburg i de la princesa Adelaida de Hohenlohe-Langenburg.
El dia 11 d'octubre de 1905 contragué matrimoni amb el príncep Carles Eduard del Regne Unit a Coburg. Carles Eduard era fill del príncep Leopold del Regne Unit i de la princesa Helena de Waldeck-Pyrmont. Carles Eduard era duc de Saxònia-Coburg Gotha essent l'hereu del seu oncle, el príncep Alfred del Regne Unit. La parella, establerta a Coburg, tingué cinc fills:
Al llarg de la Primera Guerra Mundial, els ducs de Saxònia-Coburg Gotha romangueren fidels al kàiser i a Alemanya i en conseqüència l'any 1917 perderen tots els seus títols anglesos entre els quals es podia comptabilitzar el ducat d'Albany i el títol de prínceps dels Regne Unit amb grau d'altesa reial, a més a més la família ducal abandonà Alemanya i s'instal·là a Àustria.
Malgrat tot, aviat retornaren a Coburg on s'instal·laren. Amb la proclamació de la República de Weimar, els ducs de Saxònia-Coburg Gotha esdevingueren ciutadans no públics, però, a canvi van rebre importantíssimes compensacions i se'ls permeté mantindre nombroses propietats entre els quals destacaven nombrosos castells i finques forestals. Gràcies a aquestes compensacions, els Saxònia-Coburg Gotha mantingueren un estatus important i una certa influència política.
Tant Victòria Adelaida com el seu espòs col·laboraren activament amb el règim nacionalsocialista d'Adolf Hitler. Carles Eduard s'involucrà intensament amb el moviment nacionalsocialista des de la Creu Roja alemanya fins al Front Harzburg. Per la qual cosa perduda la guerra per Alemanya foren sotmesos a un tribunal de desnazificació que posà sota segrest una gran part de les seves propietats. Algunes de les seves finques més importants van ser confiscades per la República Federal d'Alemanya. L'any 1945, l'Exèrcit Roig va confiscar totes les propietats de la zona de Gotha.
A més a més, Carles Eduard fou acusat per les tropes d'alliberament estatunidenques de col·laboració amb el nacionalsocialisme. Va ser condemnat a quatre anys d'internament en un camp de desnazificació i l'expropiació de gran part de les propietats a Coburg. Carles Eduard començà a desenvolupar un càncer de pell que sumat a la pobresa material feu que Victòria Adelaida i el seu espòs visquessin moments. Expulsats del Castell del Veste hagueren d'instal·lar-se a una caseta del jardí de la propietat. Les dificultat de salut del duc Carles Eduard i l'escassesa d'aliments van fer que havien, com quasi tots els alemanys de l'època, viure del racionament de les autoritats. La parella ducal es traslladà a Àustria on van viure fins al 1954 quan el duc va morir del càncer en un estat de misèria econòmica. Posteriorment la duquessa viuda es traslladà de nou a Coburg on morí el dia 8 d'octubre de l'any 1970. Un dels seus descendents és el rei Carles XVI Gustau de Suècia.
