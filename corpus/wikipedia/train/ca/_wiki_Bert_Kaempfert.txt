Bert Kaempfert    1  fou un compositor i director d'orquestra alemany.
Va ser un pioner del jazz easy listening i va obtenir un renom mundial amb cançons com «Strangers in the Night» i «Spanish Eyes». Va compondre 400 melodies i escriure més de 750 arranjaments orquestrals. A l'any de la seva mort el 1980 ja havia venut més de 150 milions de discs 2  tot arreu al món. 3 
Va néixer a Hamburg i va estudiar a l'Escola de Música de la ciutat. Tocà molts instruments: piano, clarinet, saxòfon i acordió. La revista Die Zeit va parlar d'ell com «el so de la República Federal d'Alemanya». 4  Va començar com a director d'orquestra durant la Segona Guerra Mundial al servei de Hans Busch. Després de la guerra, va crear la seva pròpia orquestra. A més va fer arranjaments per a Freddy Quinn i Ivo Robic. Jimi Hendrix va incloure la melodia «Strangers in the night» al seu solo de guitarra improvisat a la seva versió de Wild Thing el 1967 al Monterey Pop Festival.
Kaempfert va arreglar la cançó «La,la,la» de Manuel de la Calva i Ramón Arcusa, que va guanyar per a l'Estat espanyol el Festival de la Cançó d'Eurovisió el 1968 a Londres.
A la cerimonia d'adéu al Cementiri d'Ohlsdorf, Freddy Quinn va dir: «Les seves melodies van fer el nom d'aquest home talentós i amic meu, serà inoblidable per dècades a venir. No només era un compositor magnífic, era un home magnífic, sempre modest, sempre amable. Un home per a qui la seva família i la música sempre van tenir una prioritat absoluta.» 5 
El 15 d'octubre del 2008, 6  el consell del districte d'Hamburg-Nord va nomenar l'esplanada nova creada davant del Museu del Treball entre l'Osterbek i el carrer Wiesendamm «Plaça Bert Kaempfert». 7 
