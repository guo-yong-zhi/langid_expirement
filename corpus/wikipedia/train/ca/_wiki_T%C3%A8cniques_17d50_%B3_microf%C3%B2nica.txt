Les tècniques de captació microfònica fan referència a la utilització d'un o mes micròfons per captar una font sonora en mono o estèreo. Les diferents tècniques son aplicables tant per a estudi com per a directe.  1 
Es considera microfonia propera quan el micròfon està a 1-2 cm de la font sonora. L'objectiu d'aquest tipus de captació és captar amb claredat l'instrument independitzar-lo dels altres. A més, a causa de la petita distància entre font i micròfon, aquestes captacions no aporten informació respecte a l'ambient de la sala , fent que a la transducció el contingut de reflexions sonores sigui molt menor que el senyal directe de l'instrument, el que permetria major control a postproducció. A més, pot fer variar el balanç tonal natural de l'instrument. 2 
El camp llunyà fa referència a la utilització de microfonia a 1 metre o mes de la font sonora. L'objectiu d'aquest tipus de captació és aconseguir una mescla natural de la sala i font, així com conservar el balanç tonal natural de l'instrument. Normalment s'utilitza per la captació d'un gran conjunt d'instruments  però també per aconseguir determinats efectes. 2 
El principal problema d'aquesta tècnica és el denominat comb filter, és a dir, diferències de fase entre el senyal directe de la font sonora i les reflexions de la sala que arriben amb un delay de 180°, cancel·lant certes freqüències de la font directe fins a 15 dB. Això es pot controlar a través de panells difusors i d'absorció repartits per la sala. Tot i així s'ha estès la regla de 3 a 1, és a dir, la distància entre dos micròfons llunyans ha de ser com a mínim tres vegades la distància entre el primer i la font sonora.  2 
Les tècniques estèreo es basen en la captació d'una font sonora amb 2 o mes micròfons, emulant així la manera en com percebem els éssers humans les ones sonores, ja que amb l'escolta binaural captem la font directa i les reflexions que arriben amb retard i això permet reconstruir la posició de la font.  Existeixen diversos tipus de tècniques. 1 
Les tècniques coincidents fan referència a la utilització de dos micròfons amb les càpsules molt pròximes, evitant d'aquesta manera la cancel·lació de fase, fent que tingui una excel·lent compatibilitat a mono però menys sensació espacial. Dins aquesta tècnica trobem: 2 
Les tècniques quasi coincidents imiten la nostra escolta binaural i es tracta de la col·locació dels micròfons prou propers entre ells perquè no hi hagi cancel·lacions a les freqüències baixes però suficientment separats per tenir un retard audible a les freqüències altes. En general mostren una bona localització combinada amb sensació de profunditat. 2  Hi trobem les següents:
Les tècniques espaiades fan referencien a aquelles que posseeixen una gran separació entre càpsules de micròfons. Això dona una gran sensació d'espaiositat i un color d'ambient agradable, tot i que depenent de la posició de la font sonora tindrem grans diferències de volum i fase. 4 
Tècnica especialment realista que consisteix en incorporar al cap d'un ninot dos micròfons omnidireccionals a mode d'orelles, d'aquesta manera es reprodueix com captem realment les persones a través de l'escolta binaural.
Aquestes gravacions reproduïdes amb auriculars donen una reproducció esfèrica on totes les fonts son reproduïdes des de la posició correcta. Son captacions especialment utilitzades per a la realitat virtual o pel so ambient en cinema. 2  
