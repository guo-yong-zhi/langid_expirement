Al-Àswad ibn Kab al-Ansí fou el cap de la primera rida  al Iemen. El seu nom real era segurament Athala o Abhala i se l'anomenava també Dhu-l-khimar  o Dhu-l-himar .
Després de la mort de l'emperador sassànida Cosroes II, i segurament abans de la conquesta de la Meca pels musulmans, els perses del Iemen dirigits per Badham es van aliar amb Mahoma per manca de suport sassànida. A la mort de Badham, després del 630, Mahoma va reconèixer alguns caps iemenites com a delegats al territori a més d'enviar delegats des de Medina. La regió de Sana va quedar en mans del fill de Badham, Xahr.
El mars del 632, la tribu dels Madhhij dirigida per Al-Àswad va expulsar els delegats musulmans, Khàlid ibn Saïd i Amr ibn Hazm de Najran, va derrotar i matar Xahr i van entrar a Sana. Gran part del Iemen va quedar sota el seu control. Kays ibn al-Makxuh al-Muradí va donar suport a Al-Àswad. Aquest es va proclamar kahin  i deia parlar en nom d'Al·là, practicant un monoteisme derivat probablement del cristianisme o del judaisme. Al cap d'un mes o dos va morir  sembla que assassinat per alguns dels seus lloctinents com Kays ibn al-Makxuh i els perses Firuz al-Daylamí i Dadhawayh amb l'ajut de la vídua de Xahr, amb la que Al-Àswad s'havia casat, alguns d'aquestos potser instigats per agents de Mahoma.
