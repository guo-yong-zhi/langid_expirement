Reba Nell McEntire , també coneguda simplement pel seu nom de pila, Reba, és una cantant de country i actriu estatunidenca. 1  Anomenada popularment "la reina de la música country", 2  ha venut més de 75 milions de discos a tot el món. 3  D'ençà de la dècada dels 1970, McEntire ha fet arribar més de 100 dels seus senzills a la llista Billboard Hot Country Songs, 25 dels quals van assolir-hi el primer lloc. 4 
La cantant va començar la seva carrera en la indústria de la música quan era estudiant de secundària i cantava a la banda de l'institut Kiowa, 5  en programes de ràdio locals amb els seus germans i en rodeos. En el seu segon any d'universitat, a la Southeastern Oklahoma State University, interpretà l'himne nacional al National Finals Rodeo d'Oklahoma City, cridant aleshores l'atenció de l'artista country Red Steagall, que la va portar a Nashville, Tennessee. Un any després, el 1975, signava un contracte amb Mercury Records. Tragué el seu primer àlbum en solitari el 1977 i va publicar cinc àlbums d'estudi amb la discogràfica fins al 1983, utilitzant productors que la van situar dins el so de Nashville.
El 1991, vuit dels membres de la seva banda van morir en un accident d'avió a San Diego, Califòrnia. Aquesta experiència tràgica va conduir a l'escriptura i realització d'un nou àlbum, el més venut fins ara, For My Broken Heart aclamat per la crítica. 6 
La carrera d'actriu de McEntire va començar el gener de 1990 quan va debutar al cinema amb la pel·lícula Tremors. Més tard, el 2001, interpretà el rol d'Annie Oakley al musical de Broadway Annie Get Your Gun. El mateix any, el canal The WB va llançar una sèrie de televisió epònima Reba, protagonitzada per la cantant com una versió fictícia d'ella mateixa.
A continuació es mostra la seva discografia seguida de l'any de publicació de l'àlbum: 7 
2018 – 2019
2019 – present
amb Vince Gill: 1992 
amb Carrie Underwood i Dolly Parton: 2019 
amb Darius Rucker: 2020–present
