El Torneig d'escacs Memorial Leopold Trebitsch fou una competició d'escacs organitzada per la família del fabricant de seda austríac Leopold Trebitsch. Entre 1907 i 1938 es varen jugar a Viena vint edicions d'aquest memorial. 1 
El ric industrial Leopold Trebitsch  era un enamorat dels escacs i un mecenes de competicions escaquístiques. La seva família avançà la considerable suma de 100,000 kronen al Club d'Escacs de Viena  per organitzar una sèrie de torneigs. Com que Trebitsch va morir tot just un mes abans del començament del primer torneig, aquest va ser anomenat com ell, a la seva memòria. Sis dels primers nou torneigs  els va guanyar Carl Schlechter, però la seva mort el desembre de 1918, juntament amb la pèrdua dels fons disponibles arran de la deblacle d'Àustria a la 
I Guerra Mundial, varen paralitzar el torneig temporalment. El 1926, el fill de Leopold Trebitsch, Oskar, va dipositar nous fons, permetent que se celebressin fins a onze edicions més del memorial, fins al 1938, quan l'annexió d'Àustria de banda dels nazis va acabar de finiquitar el torneig.
