Rachel Brosnahan  és una actriu estatunidenca. Coneguda per les seves interpretacions a sèries de televisió com House of Cards, Manhattan i com a protagonista a la sèrie d'Amazon Video The Marvelous Mrs. Maisel, per la que va obtenir un Globus d'Or com a millor actriu en sèrie de televisió comèdia o musical i també l'Emmy a la millor actriu en sèrie comèdia en el seu paper de Miriam 'Midge' Maisel. 1  2  3 
Nascuda el 1990 a Milwaukee, Wisconsin, als quatre anys va anar a viure amb la seva família a Highland Park, Illinois. 4  Es va graduar a l'Institut Lee Strasberg de Teatre i Cinema, associat a la Tisch School of the Arts de la Universitat de Nova York. 5  Encara estudiant va començar en petites aparicions en diverses sèries com Gossip Girl, The Good Wife, In Treatment. En l'adaptació estatunidenca de House of Cards, estrenada a Netflix, va tenir un petit paper en la primera temporada que va evolucionar en el personatge de Rachel Posner en la segona i tercera temporada, interpretació que li va suposar una nominació als Emmy com a actriu convidada en sèrie dramàtica. 6  Ha tingut participacions recurrents en la primera temporada de la sèrie policíaca The Blacklist i en les dues temporades de la sèrie dramàtica Manhattan  interpretant Abby Isaacs.
Va formar part del repartimient de la primera sèrie per a televisió dirigida per Woody Allen, Crisis in Six Scenes , una comèdia romàntica de sis episodis, ambientada als anys 60 estrenada a Amazon Prime. 7  També en aquesta plataforma Brosnahan protagonitza la sèrie The Marvelous Mrs. Maisel, obtenint pel seu paper de Miriam 'Midge' Maisel el Globus d'Or a la millor actriu en sèrie còmica, 8  l'Emmy a la millor actriu en sèrie comèdia en la seva 70 edició 9  i el premi de la Crítica a la millor actriu en sèrie comèdia als Critics' Choice Awards  10 
Emmy a la millor actriu en sèrie comèdiaPremi de la crítica la millor actriu en sèrie de comèdia 2018
