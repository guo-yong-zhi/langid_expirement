Marcos Prior  és un autor de còmic català. 1 
Va iniciar la seva trajectòria el 1995 amb el col·lectiu Producciones Peligrosas amb el sobrenom de Kosinski. Juntament amb altres autors com Artur Díaz Laperla, Nacho Antolín, Jordi Borrás i Marcos Morán va crear el fanzine Rau, publicació que el 1997 aconseguiria el premi al millor fanzine del Saló Internacional del Còmic de Barcelona.
Com a guionista, de la seva col·laboració amb el dibuixant Artur Díaz Laperla han sorgit les obres Mundo maremoto  i Raymond Camille , publicades ambdues per La Cúpula. També ha escrit diverses sèries per a la revista El Víbora, com Rosario y Los Inagotables, El Comebalas i Secta Doraymon. Posteriorment, ha participat en un parell d'obres col·lectives per a l'editorial Norma: Barcelona TM: la ciudad Condal vista por 33 autores  i  Revolution complex . Al mateix temps, publica algunes obres com a guionista i dibuixant únic com Fallos de raccord , El año de los 4 emperadores  i Necrópolis . 
Als darrers anys gràcies a la seva associació amb Danide , ha publicat Fagocitosis  i Potlatch . 2  3 
L'any 2016 publica Gran Hotel Abismo, amb dibuix del dibuixant David Rubín. 4 
Aquestes darreres tres obres han estat nominades com a millor obra d'autor espanyol al Saló Internacional del Còmic de Barcelona els anys 2012, 2014 i 2017.
