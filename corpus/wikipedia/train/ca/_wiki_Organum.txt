L organum és la duplicació d'un cant  pla preexistent, mitjançant un moviment paral·lel, 1  a un interval d'octava, quarta o quinta. Les primeres manifestacions de les quals es té constància són del segle ix.
Els primers tipus d'organum es troben als tractats Musica Enchiriadis i Scholia Enchiriadis, tractats que recullen el repertori de la segona meitat del segle ix, i responen tots al mateix principi: la duplicació d'un cant pla preexistent en moviment paral·lel a un interval d'octava, quinta o quarta.
El cant pla s'anomena vox principalis  i la veu afegida s'anomena vox organalis . En aquests tipus d'organum primitiu, la vox principalis  està situada dalt, mentre que les duplicacions es fan per sota d'aquesta veu. El moviment paral·lel és habitual, encara que a poc a poc s'anirà movent la vox organalis primer per moviment oblic i després per moviment contrari. Aquests procediments aniran preparant el camp cap a la veritable polifonia.
