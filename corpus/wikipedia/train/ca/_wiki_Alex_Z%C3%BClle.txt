Alex Zülle  és un exciclista professional suís que destacà per la seua gran qualitat a la muntanya, però que per damunt de tot fou un especialista en la contrarellotge.
Comença com amateur als 18 anys i prompte eixí al professionalisme quan l'equip ciclista de l'ONCE li va donar l'oportunitat cap a la fi de 1991 d'incorporar-se al seu equip ciclista. Al seu primer any com a professional Zülle guanya una etapa i la general de la Volta a Burgos, una etapa i la general de la Volta a Astúries, l'escalada a Montjuïc, una etapa a la Volta a Catalunya i altra de la Setmana Siciliana i a més un dia aconseguí el mallot daurat de líder al Tour de França. Per tots aquests èxits fou el ciclista revelació el 1992 i el seu gran objectiu va ser guanyar el Tour del 1993, encara que no ho va aconseguir. A 1994 va quedar quart a la Volta ciclista a Espanya i vuité al Tour. El 1995 va quedar segon a la ronda gal·la i guanya l'etapa reina. Continua a l'ONCE fins al 1997 i Zülle va guanyar dos Voltes més, als anys 1996 i 1997. Es va retirar del ciclisme professional el 2004.
