Abu-l-Qàssim ibn Àhmad ibn Alí ibn Ibrahim az-Zayyaní , més conegut simplement com a Abu-l-Qàssim az-Zayyaní  fou un polític, geògraf, poeta i historiador marroquí, membre de la tribu dels Zayyan. 1 
El seu avi fou un erudit musulmà que va anar a Meknès per iniciativa del sultà Ismaïl, de la dinastia alauita, i que va escriure un llibre sobre la dinastia amaziga. 2 
Va exercir diversos càrrecs al makhzan i va acomplir diverses missions pel sultà de l'Imperi Otomà, principalment de negociació o diplomàtiques. Fou finalment governador de Sigilmasa, fins a la mort del sultà mulay Muhàmmad III ibn Abd-Al·lah . Sota el fill i successor, mulay Yazid, fou empresonat, però fou alliberat a la mort de Yazid en batalla contra el pretendent Hixam , i va participar en la proclamació a Meknès de mulay Sulayman, que el va nomenar governador d'Oujda, però fou atacat pels habitants i es va retirar a Tlemcen. Després d'un viatge a Constantinoble i la Meca, fou cridat per mulay Sulayman  i va exercir algunes missions diplomàtiques. Es va retirar finalment i va morir a Fes el 1833, als 99 anys.
Va escriure una quinzena d'obres, quasi totes de geografia i història, i és considerat per alguns autors com l'historiador marroquí més important. 3  Té diversos treballs sobre la dinastia alauita i ladinastia otomana.
En la seva obra Torjmana Al Kobra l'autor hi introdueix una metodologia que fa que sigui més que una pura crònica dels successos i incorpora una anàlisi històrica seguint el camí traçat per Ibn Khaldun. L'autor retrata una època en què el Marroc està en un context d'inestabilitat socio-política interna i en què l'auge d'Europa marca un canvi en la geopolítica del Mediterrani.
