La Volta a Catalunya per a automòbils fou una competició d'automobilisme organitzada pel RACC, la primera edició de la qual se celebrà el 1916. Fou el precedent de l'actual Ral·li de Catalunya.
La primera edició, el 1916, era una cursa de regularitat de 650 km de recorregut en tres etapes entre Olot, Puigcerdà, Artesa de Segre, Lleida, Tarragona i Barcelona. La prova se celebrà tres anys més  però no tingué continuïtat. El 1954 se'n recuperà el nom, però la competició es desenvolupà en format de ral·li modern només per a automòbils. Durant tres anys se celebrà amb aquesta denominació abans de canviar-la per la de Ral·li Catalunya, que acabà essent una prova puntuable per al Campionat del Món de l'especialitat. 1 
Font: 2  3  4  5 
