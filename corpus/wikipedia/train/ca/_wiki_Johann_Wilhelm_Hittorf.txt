Johann Wilhelm Hittorf  fou un físic alemany.
Catedràtic de física i química a la Universitat de Münster des de 1856, va contribuir poderosament al desenvolupament de l'electroquímica amb innumerables invents.
Va descobrir els raigs catòdics 1  amb el seu mestre Plücker, amb el que va estudiar també les variacions de l'espectre al variar l'atmosfera. Va determinar l'íntima dependència entre la conductibilitat elèctrica i l'acció química i la divisió de les sals complexes per mitjà del corrent. Estudià l'al·lotropia del seleni i del fòsfor, descriví el comportament electromotor del crom i registrà la velocitat d'emigració dels ions sotmesos a l'acció del corrent elèctric. El tub de Hittorf per ell inventat apareix com a precursor del tub de Crookes. Autor d'Über die Wanderung der Ionen während der Elektrolyse.
