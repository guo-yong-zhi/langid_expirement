Un anno di dominazione fascista  és un escrit polític de Giacomo Matteotti del 1923 en què l'autor, diputat socialista a Itàlia, denuncia el caràcter violent del Feixisme italià. Serà assassinat poc després d'aquesta publicació. 1  Segons la periodista Alba Sidera, el llibre es pot considerar un dels primers assajos crítics sobre el feixisme. 1 
L'assaig és una forta crítica al feixisme, del qual condemna, en primer lloc, la justificació de la violència en la gestió del poder i també les contradiccions discordants entre les polítiques anunciades i les implementades  després d'un any de govern a Itàlia. L'abús dels estatuts és el tema d'una secció del llibre.
La violència del feixisme encara es manifestava després del seu primer any de govern, amb l'aparició de nombrosos episodis violents contra els seus oponents polítics. Poc després d'aquesta denúncia, l'escriptor fou assassinat. 1 
El llibre es divideix en dues parts, una on l'autor fa un buidatge de declaracions extretes tant de mítings polítics de Mussolini com de la premsa escrita, on s'incita a l'odi i a la violència. A la segona part, hi ha una llista documental d'agressions i assassinats, incloent assals a edificis educatius, religiosos, culturals, sindicals i vivendes de particulars. 1 
