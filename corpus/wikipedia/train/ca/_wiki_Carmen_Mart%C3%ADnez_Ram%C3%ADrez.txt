Carmen Martínez Ramírez  és una política valenciana, militant del Partit Socialista del País Valencià . És alcaldessa de Quart de Poblet  des del 1999 i secretaria segona de la Mesa de les Corts Valencianes a la VIII Legislatura. 1 
Llicenciada en medicina i cirurgia, és metgessa especialitzada en medicina familiar i salut comunitària. Casada i amb un fill, el 1987 fou triada per primera vegada regidora al consistori municipal i des d'aleshores ha ocupat diversos càrrecs de responsabilitat. El 1999 fou triada alcaldessa de Quart de Poblet amb majoria absoluta, fita que ha repetit successivament a les següents eleccions. També ha sigut diputada provincial i portaveu adjunta del grup socialista a la Diputació de València fins al 2011 quan fou triada diputada a les Corts per la circumscripció de València a les eleccions d'aquell any. Fou reelegida a les eleccions a les Corts Valencianes de 2015. 1 
L'any 2008, quan el PSPV instaura l'estructura provincial al partit, Carmen Martínez fou elegida Secretària General de València al congrés fundacional amb el 92% dels vots. 2  Al següent congrés, celebrat el juny de 2012, no repetí al càrrec i fou substituïda per José Luis Ábalos. 3 
