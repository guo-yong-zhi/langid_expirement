Salvador Brugués i Fontané  és un cuiner català especialitzat en cuina a baixa temperatura i cuina al buit, 1  que col·labora amb el Celler de Can Roca. 2 
Va estudiar a l'Escola d'Hostaleria i Turisme de Girona i exerceix com a professor en aquest centre educatiu des del 1990. 3  És amic des de jove del xef gironí Joan Roca i Fontané amb qui ha col·laborat al Celler de Can Roca. Junts han escrit uns llibres de cuina i compartit diversos projectes. 4  Va participar com a coordinador del projecte «Rocook»: el desenvolupament d'una placa d'inducció destinada a la cuina al buit i baixa temperatura per a ús domèstic. 5  Imparteix cursos d'especialització sobre la cuina al buit i a baixa temperatura. 6  Ha estat ponent de congressos com a col·laborador del Celler de Can Roca a Madrid Fusión, Fòrum Gastronòmic, entre d'altres. 7 
