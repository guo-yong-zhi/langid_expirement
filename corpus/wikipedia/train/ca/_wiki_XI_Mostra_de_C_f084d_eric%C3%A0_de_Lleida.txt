La XI Mostra de Cinema Llatinoamericà de Lleida va tenir lloc a Lleida entre l'1 i el 9 d'abril de 2005. Fou organitzada pel Centre Llatinoamericà de Lleida amb el suport del Patronat de Turisme de la Paeria de Lleida i la col·laboració de la Fundació "la Caixa", la Universitat de Lleida, l'Instituto de Cooperación Iberoamericana, el Ministeri d'Assumptes Socials d'Espanya, la Casa de América i l'Institut Català de Cooperació Iberoamericana. La inauguració i clausura es van celebrar al Teatre Principal de Lleida i les exhibicions a l'Espai Funatic, a la Universitat de Lleida, al Cafè del Teatre de l'Escorxador i al River Cafè. 1  En aquesta edició es va crear el premi Ángel Fernández-Santos, que reconeix l'espai periodístic o persona que hagi desenvolupat una tasca de qualitat destinada a difondre i popularitzar el món cinematogràfic. 2 
Es van mostrar 96 llargmetratges, d'ells 11 de la selecció oficial, 15 curtmetratges i documentals realitzats per alumnes d'escoles de cinema llatinoamericanes, sis pel·lícules del cicle dedicat a El Santo i cinc pel·lícules dels germans Fernando, David i Javier Trueba. També es van entregar guardons a Enrique González Macho i de manera pòstuma a l'actor Agustín González Martínez. 3 
El jurat d'aquesta secció era compost per les actrius Tatiana Astengo, Paulina Gálvez i Rosana Pastor, el filòsof Javier Sádaba i del director de teatre Mario Gas. 5 
Els premis atorgats en aquesta edició foren: 6  7  8  9 
