Moviment Democràtic Social  és un partit polític grec d'ideologia socialista, fundat el 1995 per Dimitris Tsovolas i nombrosos ex-membres del PASOK. A les eleccions legislatives de 1996 va rebre el 4,43% dels vots i obtingué 9 escons al Parlament Hel·lènic. A les eleccions europees de 1999 va rebre el 6,85% dels vots i dos eurodiputats, de manera que va ingressar a l'Esquerra Unida Europea-Esquerra Verda Nòrdica. 1 
Malgrat aquests èxits inicials, a les eleccions legislatives gregues de 2000 va treure el 2,69% dels vots i a les de 2004 va treure l'1,8% dels vots. Poc després Tsovalas decidí unilateralment la dissolució del partit, però la resta de la direcció no ho va acceptar i fou expulsat. A les eleccions locals de 2006 va donar suport als candidats del Partit Comunista de Grècia, i a les eleccions legislatives gregues de 2007 va formar part de la Coalició de l'Esquerra Radical. 2 
