La paraula italiana rione  prové del llatí regio "regió" . Durant l'edat mitjana evolucionà a reiones, que acabà donant lloc a rione. La paraula ha estat usada des de l'edat mitjana per anomenar els districtes del centre de Roma, d'acord amb la política de divisions d'aquell temps.
La primera subdivisió urbana de Roma es va dur a terme en el segle VI abans de Crist per part de Servi Tul·li, que va instituir 4 regiones dins el pomerium, o recinte emmurallat; aquestes eren:
Durant l'Imperi, sota el comandament d'August, té lloc una nova subdivisió de la ciutat, ja que els marges s'havien estès més enllà dels antics murs d'època republicana. La ciutat seria subdivivida en 14 regiones, les quals se situaven al costat oriental del curs del Tíber, excepte el Transtiberim . Eren:
Amb la caiguda de l'Imperi Romà i la decadència de la ciutat de Roma com a centre cultural, la població va disminuir dràsticament, alhora que es perdien les subdivisions administratives a l'interior de la ciutat. Entorn del segle xii es va començar a delimitar una nova subdivisió en 12 parts, no per una imposició des de dalt  sinó simplement per l'ús comú. Si bé les zones eren diferents de les que existien a l'antigor, es va seguir usant el mateix terme: regio en llatí i rione en llenguatge vulgar.
Els rioni es van tornar oficials o definitius al final del segle xiii i el seu nombre s'havia incrementat fins a 13, amb la incorporació del Trastevere. Fins llavors els límits entre un rione i l'altre no eren del tot clars, ja que sovint les cases se situaven al centre del barri i les àrees de frontera es trobaven gairebé desertes, amb què es feia innecessari determinar-ne els confins.
Durant el Renaixement, però, es va dur a terme una intensa tasca de sistematització i reorganització de la ciutat. Moltes parts a l'interior de les muralles es trobaven desertes i van ser objecte d'urbanització, amb la construcció de nous carrers, places i fonts, la qual cosa va fer necessària la delimitació precisa dels confins entre els diferents rioni. L'any 1586 el papa Sixt V va afegir un catorzè rione a la zona de Sant Pere, que va anomenar Borgo.
Aquesta subdivisió es va mantenir vigent fins a la invasió i ocupació de les forces napoleòniques el 1798, quan es va intentar imposar una racionalització de les subdivisions de la ciutat, amb la institució de 12 rioni.
Roma va experimentar un canvi enorme després que es convertís en capital del Regne d'Itàlia el 1870. El flux continu d'immigrants de tot arreu d'Itàlia, més la construcció de la infraestructura necessària per al funcionament d'una capital d'un estat modern, va fer que la ciutat patís una urbanització i un creixement demogràfic explosiu, tant a l'interior de la Muralla Aureliana com més enllà.
Juntament amb l'increment de la població, va augmentar també el nombre de rioni a la dècada dels anys 20, fins a arribar als actuals 22, a cada un dels quals oficialment se li assigna un escut, un nombre romà precedit d'una R  i un nom.
