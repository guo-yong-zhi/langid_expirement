Albert Alexandre Pere Grimaldi, SM Albert II, Príncep Sobirà de Mònaco , és l'actual Príncep de Mònaco. És el segon fill i únic home de Rainier III de Mònaco i l'actriu estatunidenca, Grace Kelly.
És un esportista, va participar en els Jocs Olímpics d'Hivern, el 1988, 1992, 1994, 1998 i 2002 a les carreres de Bob. Va representar a Mònaco en el congrés de l'ONU de 1993 i l'octubre de 2004 al Consell d'Europa.
La sexualitat d'Albert de Mònaco ha despertat contínues controvèrsies que es projecten a la successió del tron del país. Els rumors sombre una homosexualitat oculta després de falsos festejos amb models famoses l'han acompanyat durant tots els seus anys com a príncep hereu. Recentment, després de l'ascensió al tron, ha reconegut al fill de l'hostessa Nicole Coste, Alexandre Coste com a fill seu i el 2006 va reconèixer a Jazmin Grace Rotolo, filla d'una altra antiga amant, Tamara Rotolo.
Es va casar amb l'ex nedadora sud-africana Charlene Wittstock l'1 de juliol de 2011. 1  Havien estat vistos junts des del 10 de febrer de 2006, en la cerimònia inaugural dels Jocs Olímpics d'Hivern de 2006 de Torí i poc més tard al Gran Premi de Mònaco. Van assistir a la cerimònia d'inauguració dels Jocs Olímpics d'Estiu de 2008 de Pequín i el "Bal de la Rose" i la princesa Grace Awards Gala el 2009 i la cerimònia d'inauguració dels Jocs Olímpics d'Hivern de 2010 de Vancouver.
La parella va anunciar el seu compromís el 23 de juny de 2010 i van assistir al casament de la princesa hereva Victòria de Suècia i Daniel Westling a Estocolm quatre dies abans del seu propi compromís. El casament va tenir lloc en dos dies: la cerimònia de matrimoni civil va tenir lloc l'1 de juliol de 2011, seguida per la cerimònia religiosa el 2 juliol 2011. 1 
La parella ha tingut dos fills, bessons:
