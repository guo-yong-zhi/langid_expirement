Magic: The Gathering , és un joc de cartes col·leccionables dissenyat per Richard Garfield i comercialitzat per Wizards of the Coast des del 1993. Va ser el primer joc d'aquest gènere, i des de llavors sempre ha estat el més popular, amb uns vint milions de jugadors arreu del món al 2015, distribuïts en més de setanta països.
Les partides de Magic representen una batalla entre dos o més mags, coneguts com a Planeswalkers , els quals utilitzen conjurs, ítems, i monstres màgics per derrotar el rival. Cada arma està representada per una carta, la qual té un efecte sobre el joc quan és jugada. Cada carta té un efecte i característiques diferents de les altres, per aquest motiu, hi ha cartes que són més poderoses o més díficils de jugar.
A diferència de la majoria de jocs de taula, a Magic: The Gathering els jugadors juguen cadascun amb un conjunt personalitzat de cartes, anomenat baralla, o 'deck'. Per aquest motiu, un dels aspectes que fa que jugar Magic sigui molt divertit és que hi ha una gran quantitat de possibles baralles, per això depenent de amb quina i contra quina juguis les partides són molt diferents entre si.
Magic: The Gathering disposa d'un sistema organitzat de joc, de manera que hi ha tornejos a molts països i localitats. El joc es juga especialment els divendres a la nit, quan esdevé una trobada de jugadors a un lloc determinat , i s'hi juguen un o diversos tornejos. Tanmateix, hi ha llocs on els tornejos es porten a terme en altres moments de la setmana, per exemple els dissabtes. A més, es van celebrant tornejos importants arreu del món, on hi participen jugadors tant professionals com amateurs. El torneig més important del món és el Worlds, i se celebra un cop a l'any.
Cada jugador comença una partida de Magic: The Gathering amb 20 "punts de vida", i quan un d'aquests jugadors té 0 o menys punts de vida, perd la partida. Els jugadors comencen decidint qui començarà la partida , i posteriorment roben  set cartes. Des d'aquest moment, es va prosseguint una seqüència de torns. Cada torn pertany a un jugador, on el propietari roba una carta , juga cartes de la mà i ataca amb les criatures que té sota el seu control. Una vegada ha acabat, passa el torn al jugador que hi ha a la seva dreta. I així successivament, fins que un dels jugadors és proclamat guanyador.
Un jugador guanya si es compleix alguna de les següents condicions:
Un jugador perd si es compleix alguna de les següents condicions:
Hi ha dos tipus genèrics de cartes: permanents i no-permanents. Els permanents, que es divideixen en terres, criatures, artefactes, encantaments i planeswalkers, quan són jugats se situen en una zona anomenada "camp de batalla", la qual cosa significa que els seus efectes en el joc persisteixen fins que alguna carta fa que deixin de fer efecte. Els no-permanents, que es divideixen en conjurs i instantanis, fan un efecte immediat i se'n van a una zona anomenada "cementiri", i aquest efecte o bé perdura fins a algun moment concret , o bé modifica els efectes dels permanents, per exemple destruint-los  o potenciant-los temporalment. Per norma general, les cartes al cementiri no tenen cap efecte, tot i que segueixen formant part del joc.
Això no obstant, tots els permanents -a excepció de les terres- també són spells en un cert moment, concretament quan són jugats. D'aquesta manera, abans d'entrar en joc passen per una zona especial anomenada "pila". La pila és una zona imaginària per on les cartes  i les habilitats hi passen abans de "resoldre's" . Això serveix perquè hi pugui haver "respostes" a les cartes i habilitats. Una resposta és quan es juga una carta o s'activa una habilitat, abans que aquesta es resolgui, es juga un altre spell o una altra habilitat. Això es deu al fet que la pila té la peculiaritat que si hi ha més d'un spell o habilitat esperant per resoldre's, els que s'han jugat més tard es resolen abans. Això no obstant, els únics spells que poden servir com a resposta són els instantanis. Les altres cartes només es poden enviar a la pila quan està buida.
Per jugar cartes, els jugadors necessiten mana. Totes les cartes, a excepció de les terres i certs artefactes que es poden jugar de franc, requereixen mana per ser jugades. Per això, quasi totes les baralles inclouen terres, perquè són usades per produir mana i per tant, per jugar les altres cartes. Les terres no tenen cost de mana, i només se'n pot jugar una per torn. El manà pot ser de cinc colors: blanc, blau, negre, vermell o verd; o pot ser incolor. Cada carta pot ser d'un o més colors d'entre aquests cinc . Cada carta té un cost de manà determinat. Per exemple, una carta pot tenir un cost de . Això significa que has de tenir tres mans per jugar-la , que un d'ells ha de ser negre , un altre ha de ser vermell , i l'altre pot ser de qualsevol dels cinc colors, o fins i tot incolor . Si no es disposa d'aquest mana, no es pot jugar aquesta carta.
La regla més important del joc es coneix com a "Golden Rule". Aquesta regla diu que "si l'efecte d'una carta i les regles del joc es contradiuen, té prioritat la carta". Per exemple, si una carta diu que no perds la partida amb 0 o menys punts de vida, no la perdràs, a pesar que les regles especifiquen clarament que sí. Aquest fet dona a lloc diverses "sinergies", que significa que dues o més cartes fan una combinació que és més potent que les dues cartes per separat. Això no obstant, aquest fet també és el culpable de confusions que es produeixen si dues o més cartes tenen efectes que junts creen una situació estranya. Per això, existeix un llibre anomenat Comprehensive Rules, que conté tot el reglament de manera que en totes les situacions es puguin resoldre els dubtes.
Algunes cartes son de més d'un tipus de carta. Per exemple, existeixen les Criatures-Artefacte, els Encantaments-Artefacte i les Terres-Artefacte.
En el món de Magic hi ha cinc colors: blanc, blau, negre, vermell i verd. Cada color representa un tipus de màgia, la seva filosofia, els seus punts forts i les seves debilitats.
Al darrere de les cartes es poden veure cinc esferes de color, En el sentit de les agulles del rellotge i començant des de dalt els colors són: blanc, blau, negre, vermell i verd. Els colors adjacents són "aliats" i tenen estratègies i habilitats similars o complementàries. Per exemple, el blau té un bon nombre de criatures voladores. El blanc i el negre en tenen bastants, al contrari del vermell i del verd, que en tenen poques. Els colors que no estan adjacents són "enemics" i són temàticament oposats. Per exemple, el vermell és el color del caos, mentre que el blanc és el de la llei i el blau el de la lògica.
Les cartes de dos colors o més van ser introduïdes per primera vegada a l'expansió Legends i utilitzen un marc daurat per poder diferenciar-les millor. Aquestes cartes generalment combinen les filosofies dels colors que les componen.
Cartes "hibrides" de dos colors van ser introduïdes a l'expansió Ravnica i tenen un marc mig d'un color i mig de l'altre. Aquestes cartes poden ser pagades amb un o més dels seus colors.
Cada jugador necessita una baralla de cartes pròpia per jugar una partida de Magic. Els principiants normalment comencen amb una baralla preconstruïda que es ven preparada. En molts formats del joc, els jugadors poden modificar les seues baralles amb qualsevol de les cartes que posseeixin, basant-se en la tècnica del contrincant, el seu estil de joc, o fins i tot anticipar-se a la baralla d'un oponent.
En general, les baralles han d'estar compostes per un mínim de seixanta cartes. Els jugadors no poden utilitzar més de quatre còpies d'una mateixa carta, amb excepció de les anomenades "terres" bàsiques, que actuen com una font estàndard de recursos en Magic.  Aquestes dues regles són menys flexibles en els formats "limitats", en què la mida mínima de baralla és de quaranta cartes. Segons el tipus de joc, algunes cartes més poderoses són "restringides", és a dir, només una única còpia és permesa per cada baralla, o "prohibides", és a dir, el seu ús no està permès.
La decisió sobre quin color utilitzar és part important en el procés de crear una baralla. Els encanteris en Magic venen en cinc colors diferents, cadascun amb les seves fortaleses i debilitats, raó per la qual jugar amb més d'un color pot ajudar a donar més versatilitat i millor rendiment a una baralla. Tanmateix, reduir el nombre de colors incrementa notablement les possibilitats de robar les terres que es necessiten per jugar els encanteris més importants. Per tant, en la pràctica, les baralles d'un o dos colors són les més comunes; les baralles de tres, quatre o fins i tot cinc colors poden ser útils si estan ben dissenyades.
Magic com molts altres jocs de cartes, combina la sort amb l'habilitat i l'estratègia. Una de les queixes habituals del joc és l'atzar que hi ha al voltant de l'obtenció de la font bàsica pel desenvolupament d'aquest joc: les terres. Massa terres  o massa poques , especialment en les primeres etapes del joc, pot decantar la balança cap a un cantó o altre, sense que cap dels contrincants hagi comés cap errada. Per evitar-ho, la resposta habitual dels jugadors és que cal construir una baralla de cartes proporcionada, on la proporció de terres sigui la correcte o un pèl més elevada, per a no trobar-se en situacions com l'anteriorment descrita. La proporció normal de terres en una baralla és la d'un terç del total de cartes, però pot ésser inferior en cas que la resta de cartes permetin l'obtenció de manà addicional.
Com a pal·liació d'aquest inconvenient, es va introduir la norma mulligan, que com moltes d'altres normes va néixer primer de manera pactada entre els jugadors i finalment de forma oficial. Aquesta norma permet a un jugador canviar la mà  si aquesta no és del seu gust, i li permet agafar una nova mà amb una carta menys que la mà descartada. Aquest procés es pot repetir tantes vegades com el jugador vulgui. 1  Anteriorment, el mulligan original permetia canviar tota la mà si el jugador tenia inicialment set terres o cap terra . 2 
Durant els seus primers anys de vida, Magic: The Gathering distribuí un petit nombre de cartes amb noms o dissenys de temàtica demoníaca o ocultista, cosa que produí algunes crítiques de grups religiosos. Com a conseqüència, la companyia optà per treure-les del joc. El 2002, creient que la representació de dimonis generaria menys controvèrsia i donat que el joc havia crescut en popularitat, Wizards of the Coast revertí aquesta política i va començar a imprimir cartes amb el nom dimoni en elles. 3 
Inicialment, les normes originals recomanaven que en cada partida s'apostés una carta de cada respectiva baralla. Cada jugador devia extreure una carta a l'atzar de la seva baralla i apartar-la del joc. Al final, el guanyador de la partida es quedava amb totes les cartes apartades d'aquesta manera. Aquest tipus d'aposta s'anomenava ante.
Al cap de poc temps es publicaren noves cartes que interaccionaven amb aquest fet, afegint cartes a l'aposta, extraient-ne, permetent el canvi de la carta apostada o modificant aquesta aposta inicial d'alguna manera.
Aquest aspecte del joc va portar controvèrsia degut a la prohibició de les apostes en algunes regions del planeta. A la vegada, les cartes del jocs van anar agafant un valor econòmic important, ja fos per la seva vàlua en el joc o per la seva antiguitat. I el fet de poder perdre'n alguna d'elles durant una partida començà a no agradar als participants d'aquest joc. Aquestes dues raons portaren a modificar la norma fent-la opcional.
En l'actualitat, l’ante és una norma obsoleta i que està en desús. L'última carta que la menciona s'imprimí el 1995 en l'expansió Terres Natals.
Les edicions de Magic: The Gathering es divideixen en 2 tipus: edicions bàsiques  i expansions .
Alpha es coneix també com la primera edició de Magic: The Gathering. 4  Va ser posada a la venta el 5 d'agost de 1993 als Estats Units i es van produir un total de 2.6 milions de cartes. 5  Tenen les cantonades més arrodonides que les cartes de la resta d'edicions. Destaca que per error no van incluir les cartes Volcanic Island i Circle of Protection: Black. Una curiositat és que durant els primers anys aquestes cartes no eren permeses als tornejos, ja que no existien fundes per ocultar les seves cantonades arrodonides i es podria construir una baralla per aprofitar aquest fet. És per això que al principi del joc aquestes cartes tenien poc valor . Les cartes més famoses d'aquesta edició són les 9 conegudes com el Power9 7  per haver estat considerades les millors cartes del joc durant els primers anys: Black Lotus, els 5 Mox, Ancestral Recall, Time Walk i Timetwister.
Beta es considerada la correcció d'Alpha. 8  Va ser posada a la venta el 4 d'octubre de 1993 als Estats Units i es van produir un total de 7.8 milions de cartes. 5  Inclou les cartes que per error no es van incloure a Alpha, i també corregeix alguns errors com per exemple els costs de manà d'algunes cartes.
Unlimited Edition es coneix també com la segona edició de Magic: The Gathering. 9  Va ser posada a la venta l'1 de desembre de 1993 als Estats Units i es van produir un total de 40 milions de cartes. 5  Conté les mateixes cartes que Beta. Destaca que va ser la primera edició amb els marges de color blanc, a diferència de Alpha i Beta que tenen marges negres.
Revised Edition es coneix també com la tercera edició de Magic: The Gathering. 10  Va ser posada a la venta el 15 de novembre de 1994 ja tant als Estats Units com a Europa i es van produir un total de 600 milions de cartes. 5  És la primera que es va comercialitzar a Espanya, i va arribar en anglès. Posteriorment les següents edicions van ser traduïdes al castellà.
Les cartes més populars d'aquesta edició eren les terres dobles , el shivan dragon, els sengir vampirs, els serra angels, els clones, o els birds of paradise  entre moltes d'altres. Destaca que ja no es van incloure moltes cartes considerades massa bones  o inconvenients pel joc. 11 
