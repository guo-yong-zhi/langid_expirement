Fortunato Mallimaci    és un sociòleg argentí. 1  Es va doctorar el 1988 en Sociologia per l'École des hautes études en sciences sociales  de París. S'ha especialitzat en sociologia històrica del catolicisme, grups religiosos en sectors populars i pobresa i polítiques socials. Fou membre a partir del 2008 de la Comissió Provincial per la Memòria de Buenos Aires. 2  El 2020 declarà com a testimoni en el judici pels crims de la Triple A a Bahía Blanca . 3  4 
Mallimaci va viure exiliat a França durant la dictadura militar de l'Argentina, temps durant el qual va obtenir el seu màster i doctorat en sociologia. 5 
Va ser degà de la Facultat de Ciències Socials de la Universitat de Buenos Aires  i és professor titular de la Facultat de Ciències Socials d'aquesta universitat. Fou director del Centre Franco-argentí d'Alts Estudis de la UBA. Durant aquest càrrec va rebre el 2005 la distinció de cavaller de l’Orde de les Palmes Acadèmiques. 6  2 
El 2008 va esdevenir membre de la Comissió Provincial per la Memòria de Buenos Aires, 2  un organisme públic autònom que desenvolupa i duu a terme polítiques de drets humans i memòria històrica, en especial en allò referent amb el terrorisme d'estat. 7  Aquesta tasca li va donar la perspectiva i coneixements necessaris com per ser testimoni en el judici que es va dur a terme contra els crims de l'Alianza Anticomunista Argentina , 3  organització terrorista para-policial anticomunista d'ultradreta de l'Argentina, gestada i dirigida per peronistes. 8 
Va presidir, en dos períodes, l'Associació de Cientistes Socials de la Religió del Mercosur , entre 1994 i 1996, en què en fou el primer president, i entre 2009 i 2011. 9  Des del 2014 és investigador superior del Consejo Nacional de Investigaciones Científicas y Técnicas  al Programa Societat, cultura i religió, 10  des d'on coordina la recerca i estudis sobre sociologia i religió. 11 
Algunes de les seves obres són: 
