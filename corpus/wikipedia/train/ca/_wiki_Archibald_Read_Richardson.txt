Archibald Read Richardson    va ser un matemàtic i militar anglès.
Richardson va viure a Londres tota la seva joventut excepte el temps que va estar de voluntari a la Segona Guerra Bòer, segurament encara menor d'edat. 1  De 1903 a 1907 va estudiar enginyeria al Imperial College London i tres anys després es va graduar per la docència com estudiant exter a la universitat de Londres. Els anys següents va ser professor de matemàtiques al Imperial College, fins al 1914, quan va començar la Primera Guerra Mundial en la que va ser destinat a França com a comandant del 173 regiment de la 58ena Divisió d'Infanteria, amb el rang de tinent coronel. 2  El maig del 1917 va participar heroicament a la batalla de Bellecourt, 3  motiu pel qual va ser condecorat. El 21 de març de 1918 va ser greument ferit, quedant impossibilitat per la resta de la seva vida. 4 
Acabada la guerra, va ser nomenat catedràtic de matemàtiques de la universitat de Swansea , càrrec que va mantenir fins al 1940 en el qual l'empitjorament de la seva salut li va impedir seguir exercint. 5  A continuació es va retirar a viure a Ciutat del Cap, tot i que va retornar a Anglaterra per vacances en diverses ocasions. 6  Durant el seu temps a Sud-àfrica va continuar es seves recerques en àlgebra.
Les recerques de Richardson van versar sobre tot en àlgebra. Durant la seva docència a Swansea va tenir com deixeble Dudley Littlewood, 7  amb qui va escriure cinc articles importants, 8  en els quals es descriu la avui coneguda com a regla de Littlewood-Richardson 9  i el concepte d'immanent d'una matriu. 10 
