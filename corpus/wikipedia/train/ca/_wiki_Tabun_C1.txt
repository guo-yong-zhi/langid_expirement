Tabun C1, o Tabūn C1, és el nom de catàleg d'un esquelet fòssil, també conegut com a Tabun 1, d'un Homo neanderthalensis de datació controvertida, que va ser trobat per Yusra, una dona local membre de l'equip de l'arqueòloga britànica Dorothy Garrod, a la cova que dona nom a la peça, la cova Tabun, una de les quatre que formen el Jaciment paleontològic de les coves de Nahal Me'arot, en el vessant occidental del Mont Carmel, a Israel. 1 
Les restes del Tabun C1, es conserven al Museu d'Història Natural, a Londres, on es van traslladar després de la campanya d'excavacions entre 1929-1934, organisme pel qual treballava Dorothy Garrot. 2 
Les restes pertanyen, probablement, a una dona neandertal i d'aspecte gràcil, 3  dins dels cànons de l'espècie. 4  El crani presenta la dentició superior gairebé completa, excepte un dels tercers molars, i l'esquelet post cranial està gairebé complet. 5 
El fòssil va ser descrit per primera vegada per T. D. McCown i A. Keith el 1939. 6  Prèviament, Dorothy Garrod i Dorothea Bate van datar els nivells i van estudiar l'arqueologia i fauna de la zona. 5 
La datació ha variat al llarg del temps, estant acceptat per molts entre 50 i 120 mil anys. Existeixen dificultats per a una datació precisa de Tabun 1, podent-se indicar un rang de 143 ± 37 ka  segons uns autors, 7  50-122 ka segons uns altres, 1  i fins i tot datació per sèries d'urani que el situen en 34 ± 5 ka. 8  Aquesta última discutida per alguns en haver-se fet amb ossos que podrien haver estat adquirint urani durant el seu enterrament. 9 
Quan Dorothy Garrot va realitzar l'excavació de la cova Tabun va atribuir l'esquelet al nivell C, ja que es trobava a la frontera entre aquest nivell i el B, si bé es tenia constància que l'enterrament es va realitzar en temps del nivell B. 10 
