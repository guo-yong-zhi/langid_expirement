El Consell pontifici per a la Cultura  és un dicasteri que forma part dels consells pontificis de la Cúria Romana i s'encarrega de fomentar les relacions entre l'Església Catòlica i les diverses cultures. El Papa Joan Pau II el fundà el 20 de maig de 1982. 1  Més tard es va fusionar amb el Consell pontifici pel Diàleg amb els No Creients . 2 
Benet XVI donà un nou impuls a aquest consell, en el seu desig de construir "un diàleg amb els artistes contemporanis". Per això treballà perquè participés en el pavelló de la Santa Seu a la Biennal de Venècia, el festival internacional d'art contemporani del 2011. 3 
Seguint els ensenyaments del Concili Vaticà II 4  i de Pau VI 5  sobre la importància de la cultura pel ple desenvolupament de la persona humana, el Consell pontifici va ser establert per fomentar la relació entre l'Evangeli i les cultures, i estudiar el fenomen de l'indiferentisme en matèries de religió. També fomenta les relacions entre la Santa Seu i els exponents del món de la cultura i promou el diàleg amb les diverses cultures contemporànies. 6  7 
El Consell té dues seccions. La secció de la Fe i la Cultura es concentra en el treball que feia el Consell per als no creients abans de fusionar-se. L'altra secció és la del Diàleg amb les Cultures, 6  que treballa per establir un diàleg amb aquells qui no creuen en Déu o no professen cap religió, però que estan oberts a una cooperació genuïna. 6 
El consell coopera amb les conferències episcopals, les universitats i les organitzacions internacionals com la Unesco.
El personal permanent a la seu del Consell es compon de poc més d'una dotzena de persones, entre les quals hi ha el president , el secretari i el sots-secretari. El consell disposa d'altres membres, cardenals o bisbes, nomenats pel Papa per períodes de cinc anys que es reuneixen per les assemblees plenàries triennals per avaluar el funcionament del dia a dia del Consell i per a considerar assumptes rellevants. A més, el Papa nomena consultors, que encara són més , que en qualsevol moment es poden trucar per assessorar o assistir. 8 
