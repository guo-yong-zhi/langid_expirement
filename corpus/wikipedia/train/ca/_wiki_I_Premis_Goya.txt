La I edició dels Premis Goya  va tenir lloc al Teatre Lope de Vega de la ciutat de Madrid  el 17 de març de 1987 i fa referència a aquelles produccions realitzades el 1986. 1  La presentació de la gala va anar a càrrec de l'actor Fernando Rey i va tenir la presència de Joan Carles I i Sofia de Grècia. Fou retransmesa per TVE. 2 
La gran guanyadora de la nit fou El viaje a ninguna parte, dirigida per Fernando Fernán Gómez amb tres premis: pel·lícula, director i guió . Així mateix Fernán Gómez fou guardonat amb el premi Goya al millor actor per la seva actuació a Mambrú se fue a la guerra. 3 
