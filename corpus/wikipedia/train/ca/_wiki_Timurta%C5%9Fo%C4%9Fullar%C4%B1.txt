Els timurtaşoğulları foren una dinastia de guerrers turcs al servei de l'Imperi Otomà.
El primer conegut fou Aykut Alp,  pare de Kara Ali Beg que va conquerir Hereke  i es va destacar al setge d'Aydos. A la seva mort en data no esmentada el va succeir el seu fill Timurtaix  que va lluitar a la vall del Tunja a Bulgària conquerint Yeñidje Kisilaghac, Hajji Khalifa i Yanboli ; el 1375 fou beglerbegi de Rumèlia en comptes de Lala Xahin que havia mort; va fundar l'organització dels sipahis; el 1382 va fundar les fortaleses de Monastir, Prilep, Ixtip i va creuar el Vardar; després va atacar el Karli-Ili  el 1385 i va fer una incursió contra Arta . El 1386 va lluitar a Anatòlia a la batalla de Konya contra el beg de Karaman, en la qual es va distingir; fou nomenat governador de Germiyan en absència del príncep Yakub; el 1390 va tornar als Balcans i va conquerir Kratovo a l'est d'Uskub ; el 1391 Ala al-Din Beg de Karaman va atacar Brusa i Timurtaix el va combatre i fou fet presoner, però un temps després fou alliberat; aprofitant el moment de la batalla de Nicòpolis  Ala al-Din Beg va atacar Ankara però el 1397 Timurtaix el va derrotar a la batalla d'Akçay; 1  Ala al-Din va fugir a Konya on els habitants de la ciutat el van entregar al general otomà que el va fer matar  i el sulta va annexionar el seu territori ; Timurtaix va ocupar llavors Kianghri, Behesni i Malatya als turcmans i Dewrigi ; també va ocupar Darende i Kemakh.; va lluitar a la batalla d'Ankara el 20 de juliol de 1402 on fou fet presoner. Com que havia acumulat riqueses injustificades fou alliberat tard i es va posar al servei del príncep İsa Çelebi i fou assassinat pel seu propi servidor al servei del seu germà, el futur Mehmet I. Va deixar quatre fills, tots d'alguna rellevància, dels quals hi va haver deu descendents.
