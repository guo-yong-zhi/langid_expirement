Una megalòpoli és una àrea metropolitana molt extensa o una llarga cadena d'àrees metropolitanes gairebé contínues. Una megalòpoli també pot definir-se com la coalescència que resulta del creixement independent de diverses àrees metropolitanes. 1  El terme va ser utilitzat per primera vegada als Estats Units per Jean Gottman el 1957, 2  per referir-se al conjunt d'àrees metropolitanes de la costa est d'aquell país, que s'estén des de Boston, Massachusetts fins a la ciutat de Washington, D.C. i que inclou la ciutat de Nova York i Filadèlfia. 3 
En diverses publicacions s'han definit altres regions com a megalòpolis als Estats Units—com ara ChiPitts, la megalòpoli de Chicago a Pittsburgh; NorCal, la megalòpoli al voltant de San Francisco; i Southland, la megalòpoli al voltant de Los Angeles—, 4  a altres regions de Nord-amèrica—com ara el corredor de la ciutat de Quebec a Windsor al Canadà o la megalòpoli del centre de Mèxic— 5  i a altres continents, com el corredor de Tokaido. 6 
Sovint, hom fa ús d'altres terminologies per referir-se al mateix concepte fora dels Estats Units com ara corona regional de ciutats, 5  i cinturó o corredor. 6 
Viccionari
