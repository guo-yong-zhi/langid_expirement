El Theatrum Orbis Terrarum és considerat el primer atles modern. Va ser fet per Abraham Ortelius i editat per primera vegada el 20 de maig de 1570, al Marquesat d'Anvers de les Disset Províncies, avui a Bèlgica. 1  2 
Des de la seva primera impressió, l'atles va ser regularment revisat i ampliat pel seu autor en les edicions i formats en què va ser reeditat, fins a la seva mort el 1598. De 70 mapes i 87 referències bibliogràfiques en la seva primera edició de 1570, va eixamplar-se al llarg de les seves 31 edicions fins a arribar a 167 mapes i 183 referències l'any 1612, en set llengües: neerlandès , alemany , francès , castellà , anglès  i italià . A més, van editar-se cinc suplements, que Ortelius va titular Additamenta.
El 1629 Willem Blaeu va ampliar els seus fons de mapes amb la compra de les planxes utilitzades per Abraham Ortelius per al Theatrum Orbis Terrarum. Als anys posteriors, la família Blaeu continuà editant el treball d'Ortelius sota un títol similar, Theatrum Orbis Terrarum, sive Atlas Novus. Posteriorment aquest atles i les seves reedicions s'han anomenat Atlas Novus o Atlas Maior.
Llistat en el mateix ordre en què apareix a l'obra, a l'edició espanyola de 1588:
