Simon Kuper  és un periodista i escriptor britànic. La seva obra se centra en una visió antropològica de l'esport.
Nascut el 15 d'octubre de 1969 a Kampala  de pares sud-africans, va desplaçar-se a Leiden  quan era un nen, ja que el seu pare era professor d'Antropologia a la Universitat de Leiden. També ha viscut a Stanford  i Londres. Ha estudiat Història i Alemany a la Universitat d'Oxford i ha assistit a classes de la Universitat Harvard. Actualment viu a França.
Ha publicat articles als diaris britànics The Observer i The Guardian i als neerlandesos De Pers , Hard Gras  i Vrij Nederland . Actualment escriu al Financial Times.
Ha escrit els llibres Football Against the Enemy  i Ajax, the Dutch, the War: Football in Europe during the Second World War .
L'any 2007 va rebre el Premi Internacional de Periodisme Manuel Vázquez Montalbán, en la seva edició esportiva.
