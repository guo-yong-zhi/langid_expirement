Maria Teresa Mas de Xaxars Rivero, més coneguda com a Teresa Mas de Xaxars  és una remera catalana. 1  2  3 
Durant la seva trajectòria esportiva ha estat vinculada al Club Natació Banyoles, 1  competint amb el qual fou doble campiona d'Espanya juvenil i campiona del món sub-23 al Campionat Mundial de Sevilla de 2002. 4  5  L'any anterior, el 2001, va acabar en cinquena posició al mundial de rem disputat a Lucerna, Suïssa). 6 
En la categoria absoluta, aconseguí tres medalles de bronze en els Campionats del Món del 2002, 2005 i 2006, i una en els Jocs Mediterranis de 2005, sempre en esquif lleuger, i la medalla de plata en doble scull en la prova de la Copa del Món disputada a Banyoles el 2009. Participà en la prova del doble scull lleuger en els Jocs Olímpics d'Estiu de 2004 a Atenes. Ha estat campiona d'Espanya en sis ocasions. 1  2  El 2010 aconseguí el títol de campiona d'Espanya d'ergòmetre, obtenint el millor temps  de la categoria lleuger, en el campionat estatal d'ergòmetre que es va disputar a Tui, a Pontevedra. 7 
L'any 2003 va rebre la medalla de bronze del Reial Orde del Mèrit Esportiu. 1 
El setembre del 2002 la seva població, Banyoles, li oferí un homenatge després d'haver fet història en el món del rem, aconseguint la tercera posició en el Campionat Mundial de Sevilla. 5 
