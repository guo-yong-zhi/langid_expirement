Volmar Wikström    va ser un lluitador finlandès que combinà la lluita grecoromana i la lluita lliure, que va competir durant la dècada de 1910 i 1920.
El 1912 va prendre part en els Jocs Olímpics d'Estocolm, on va disputar la competició del pes lleuger del programa de lluita grecoromana. En ella quedà eliminat en sisena ronda. 1  Dotze anys més tard, als Jocs de París, guanyà la medalla de plata en la competició del pes lleuger, en aquesta ocasió del programa de lluita lliure. 1 
Wikström guanyà el Campionat Nòrdic de 1919 i dos títols finlandesos, el 1914 en pes lleuger de lluita grecoromana i el 1924 en pes lleuger de lluita lliure. Després de retirar-se fou president de l'Helsingin Atleetiklubi entre 1925 i 1934 i entre 1950 i 1951. El 1934 va ser president de la Federació de Boxa finlandesa. També va treballar com a promotor de boxa. 1 
