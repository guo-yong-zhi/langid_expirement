Carl Rogers  fou un psicòleg clínic estatunidenc, un dels teòrics més rellevants de la no-directivitat.
El 1951 formulà la teoria sobre la «teràpia centrada en el client». 1  Al seu entendre, el paper del psicòleg ha de ser passiu, permissiu i d'acceptació. Al contrari del pessimisme de Sigmund Freud, considerava que l'ésser humà neix amb l'instint i la capacitat innats positius i constructius. 2 
Proposà una educació humanística basada en l'experiència vital de l'alumne, l'objectiu de la qual és l'aprenentatge significatiu o experiencial. 3  Segons la seva teoria, la congruència i l'autenticitat tenen una gran importància per a la salut integral de la persona. 4  Preconitzava la paradoxa que «quan les persones s'accepten com són, aleshores poden canviar». 2 
