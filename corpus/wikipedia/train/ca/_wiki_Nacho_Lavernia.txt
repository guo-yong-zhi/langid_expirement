Ignacio Lavernia Company  és un dissenyador valencià. Els seus treballs abasten variades facetes del disseny industrial i del disseny gràfic: envasos, mobiliari, articles per al bany, identitat corporativa, editorial, senyalètica, etc. Va rebre el Premi Nacional de Disseny l'any 2012. 1 
Va estudiar decoració a l'Escola d'Arts i Oficis de València i després disseny industrial a l'Escola Elisava de Barcelona. Ha format part de diferents equips professionals: Caps i Mans , La Nave  i Gimeno i Lavernia . En 1995 crea el seu estudi propi: Nacho Lavernia i Associats. L'any 2000, Alberto Cienfuegos, que treballa des de l'inici en l'estudi, s'incorpora com a soci i es canvia la denominació a Lavernia & Cienfuegos.
Ha treballat en l'àmbit públic i en el privat, amb clients en sectors industrials i de serveis . Entre els seus clients destaquen alguns com Zara, Unilever, Mercadona, Natura , Delhaize, Philip Morris International, Planeta DeAgostini, Antares/Flos o Sanico.
Ha participat en exposicions i conferències de disseny nacionals i internacionals i els seus treballs estan presents en multitud de publicacions especialitzades.
Va ser president de la ADCV, Associació de Dissenyadors de la Comunitat Valenciana, i president de FESAD, Federació Espanyola d'Associacions de Disseny.
Ha estat professor de disseny en la Fundació Universitària San Pablo CEU i a la Universitat Politècnica de València.
Ha escrit articles de disseny en diverses revistes: On Diseño, Creativity News, ARDI i Diseño Interior.
Nacho Lavernia va rebre l'any 2012 el Premi Nacional de Disseny que li va ser concedit pel Ministeri d'Economia i Competitivitat per tota la seua trajectòria professional.
Anteriorment, l'any 2011, el Consell de Ministres li va concedir la Medalla d'Or al Mèrit del treball. 2 
Al llarg de la seua trajectòria professional ha rebut pels seus treballs premis tant nacionals, LAUS, DELTA i AEPD, com internacionals, el Certificate of Typographic Excellence de Nova York, el Design Plus ISH del German Design Council, o el Platinum dels Pentawards. 3 
