Ibon Gutiérrez  és un futbolista basc, que ocupa la posició de migcampista.
Format al planter de l'Athletic Club, debuta amb el primer equip a la campanya 05/06, en la qual disputa sis partits a la màxima categoria. Eixa temporada la finalitzaria cedit al CD Numancia.
El 2006 marxa al CE Castelló. Al quadre de la Plana hi qualla dues temporades discretes, semblants a la que realitzarà la temporada 08/09 a les files de l'Albacete Balompié. L'estiu del 2009 recala a l'Alacant CF, de la Segona Divisió B.
