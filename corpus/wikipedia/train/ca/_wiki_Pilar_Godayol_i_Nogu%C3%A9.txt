Pilar Godayol i Nogué  és una escriptora, assagista, traductora jurada i professora universitària catalana. 1  2 
Llicenciada en Filologia Anglesa per la Universitat de Barcelona, el 1998 es va doctorar en Traducció i Interpretació per la Universitat Autònoma de Barcelona amb la tesi Espais de frontera. Gènere i traducció, publicada per Eumo el 2000. Des del 1993, és professora de la Universitat de Vic - Universitat Central de Catalunya, on el 1999 va cofundar el CEIG  i el 2016 va obtenir una càtedra de Traducció. Des del 2001, coordina el grup de recerca GETLIHC  de la UVic-UCC. 3 
Ha cultivat el gènere biogràfic a Germanes de Shakespeare. 20 del XX , 4  Virginia Woolf. Cinc-centes lliures i una cambra pròpia , Dones de Bloomsbury , Moments femenins de la humanitat  i Viatgeres i escriptores . 5  Conjuntament amb Montserrat Bacardí, el 2011 va editar el Diccionari de la traducció catalana, 6  7  que va rebre el Premi Crítica Serra d’Or de Recerca  i actualment està en línia. 8  9 
Ha escrit sobre la tasca traductora d’autores catalanes com Montserrat Abelló, Maria Àngels Anglada, Maria Aurèlia Capmany, Josefa Contijoch, Maria-Mercè Marçal, Maria Antònia Salvà i Carme Serrallonga. A més d’estudis literaris dedicats a escriptores, ha estudiat les traduccions i la recepció a Catalunya d'autores com Mary Wollstonecraft, Virginia Woolf, Katherine Mansfield, Simone de Beauvoir, Betty Friedan, Mary McCarthy i Juliet Mitchell. Destaquen els llibres Tres escriptores censurades. Simone de Beauvoir, Betty Friedan & Mary McCarthy  10  11  12  i Feminismes i traducció  . 13  14  Forma part de consells de redacció científics de revistes especialitzades com Asparkía. Investigació feminista, Quaderns. Revista de Traducció i Reduccions. Revista de poesia.
A més d'una vintena de llibres, és autora de més de cent articles especialitzats i capítols de llibre, centrats en la historiografia feminista, la història de la traducció literària i el feminisme, el gènere i la traducció, el gènere i la censura, els estudis biogràfics femenins i la literatura d’autora i la seva recepció. 15 
