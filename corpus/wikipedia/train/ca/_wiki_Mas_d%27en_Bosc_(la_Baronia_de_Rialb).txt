Mas d'en Bosc 1  o Mas d'en Bosch és una masia de la Torre de Rialb, al municipi de la Baronia de Rialb  que forma part de l'Inventari del Patrimoni Arquitectònic de Catalunya.
Es troba, aïllada, a la part central-sud del terme municipal, a ponent de la confluència del Rialb amb el Segre, indret convertit avui en una extensa i profunda massa d'aigua a causa de la propera presa del pantà de Rialb. Aprofitant el seu enclavament privilegiat, la masia ha estat restaurada i reconvertida en Casa Rural.
S'hi pot anar des de la carretera C-1412b  prenent el desviament a la dreta que es troba al punt quilomètric 5,8 . Està senyalitzat com "Presa de Rialb - perimetral". Al cap de 4,2 km. es troba el trencall  que puja al mas.
És un mas compost per la capella encerclada per un mur que forma un pati de la casa pairal. Aquest edifici té cellers medievals, quadres i porta d'accés amb pont llevadís, planta noble amb restes del foc de rotlle i solana oberta amb una arcada sobre l'arc tapiat inferior. A la part posterior té tot el sistema de premsa de vi, arc apuntat a sobre del trull i tones de vi. Són interessants uns coberts amb voltes que es troben accedint al mas. La porta interior de la primera casa amb arc de grans dovelles de pedra, que té l'escut i dades esborrades per la sal, del salpàs. 1834, data a la llinda de la capella. 2 
