Idees és una revista de Pensament Contemporani que edita el Centre d'Estudis de Temes Contemporanis de la Generalitat de Catalunya. Adreçada al món polític, acadèmic i cultural, analitza monogràficament els principals reptes i debats globals contemporanis a través de la perspectiva de persones expertes i de referència en les diferents matèries. 1  Des del seu naixement l'any 1999, la publicació ha mantingut la seva qualitat, tant en la forma com en el contingut, així com un esperit reflexiu i rigorós en el tractament d'una àmplia diversitat de temes vinculats a l'actualitat. 2  3 
A partir d'articles, conferències i debats, Idees vol oferir una mirada àmplia i polièdrica dels temes tractats en cada monogràfic. L'objectiu és contribuir al debat públic i aportar continguts, diagnosis i propostes que serveixin per informar al Govern de la Generalitat i interpel·lar a la ciutadania.
Publicada per primer cop l'any 1999 i amb un total de 44 edicions en paper, la revista ha dut a terme l'any 2019 una renovació digital que pretén obrir una nova etapa i consolidar la seva trajectòria, tot augmentant el seu abast i projecció gràcies a la publicació digital i en tres idiomes —català, castellà i anglès— de tots els seus continguts. El primer monogràfic de l'etapa digital, publicat el maig de 2019, se centra en el futur del projecte europeu, amb més de 30 articles d'autors i autores. 4 
«Obra de Revista Idees» a Dialnet.
http://exteriors.gencat.cat/ca/ambits-dactuacio/temes-contemporanis/futur-projecte-europeu/ Arxivat 2019-07-01 a Wayback Machine.
