Remigio Brescó Boni, més conegut com a Remi Brescó  és un espeleòleg, escalador i alpinista català , 1  considerat un dels referents i personatges més carismàtics del muntanyisme a Catalunya. 2 
De professió tècnic comercial, ha practicat l'escalada sobre tota classe de terreny i les travesses, també amb esquí, iniciant-se en l'espeleologia. Ha estat membre del Comitè d'Activitats d'Alta Dificultat del Grup d'Alta Muntanya Espanyol  i instructor d'escalada en roca de l'Escola Catalana d'Alta Muntanya . També fou membre del Comitè Tècnic de la Federació Espanyola d'Esports de Muntanya i Escalada  i de la junta de la Federació d'Entitats Excursionistes de Catalunya  entre els anys 2000 i 2008. Va col·laborar en la revista de muntanya Vèrtex. Durant la seva trajectòria esportiva ha obert més de 1.500 vies a les principals parets de l'Estat, de les quals més de 170 han estat primeres ascensions. 3  4  Fora de l'àmbit peninsular, ha concentrat la seva activitat als Alps, amb més de 100 itineraris. A més, ha escalat a França, Itàlia i Suïssa, obrint la via Cassin al Piz Badile i pujant la punta Walker el 1982; també als Estats Units, el Canadà, Noruega, Jordània, el Marroc, Mali i Grècia. També ha practicat l'escalada en cascades de gel als Alps, els Estats Units, el Canadà i Escòcia, i ha fet ascensions a cims de més de 6.000 metres a l'Himàlaia. 1  2 
