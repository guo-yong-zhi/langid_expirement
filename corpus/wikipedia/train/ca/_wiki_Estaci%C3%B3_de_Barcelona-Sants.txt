Barcelona Sants  i Sants Estació , per antonomàsia Sants, és un intercanviador de ferrocarril d'adif i del metro de Barcelona situat al barri de Sants  a la ciutat de Barcelona. És la principal estació ferroviària de la ciutat, on hi fan parada la majoria de línies de rodalia, regionals i de llarga distància que circulen per Catalunya, connectant-la amb la resta d'Espanya i amb França. Disposa d'accessos a la Plaça dels Països Catalans i la Plaça Joan Peiró.
Hi circulen les línies de rodalia R1, R2, R3, R4 i RG1 connectant Barcelona amb Mataró, Granollers, Vic, Sabadell, Terrassa, Manresa, Martorell, Vilafranca i Vilanova i la Geltrú, com a nuclis de proximitat més importants. També les línies regionals R11, R12, R13, R14, R15, R16, R17 enllaçant la ciutat amb Girona, Figueres, Cervera, Lleida, Montblanc, Valls, Reus, Tarragona i Tortosa, entre d'altres, a més de serveis de mitja distància de Renfe i Avant. Les línies de llarga distància uneixen l'estació amb Perpinyà, Montpeller, Marsella, París, Saragossa, Bilbao, Vigo, Madrid, València, Alacant i Sevilla sota les denominacions de TGV, AVE, Euromed, Alvia, Intercity, Avlo, Ouigo i Iryo.
L'estació de metro antigament s'havia anomenat Roma  i Roma Renfe . L'empresa MZA utilitzava el terme Barna-Sants.
L'any 2016 va ser l'estació d'ADIF amb més passatgers de Catalunya: 8.331.600 arribades i sortides de passatgers de trens AVE, llarga distància o Avant; 1.783.000 entrades de passatgers de trens regionals i 14.195.000 entrades de passatgers de rodalia de Barcelona. Per la seva banda, a l'estació del metro s'hi van comptabilitzar 10.113.973 entrades. 1  2  3 
Els antecedents de l'actual infraestructura de Sants es remunten al baixador del barri de La Bordeta i l'estació que es va posar en funcionament a finals del 1882, que va ser explotada per primer cop per la Societat del Ferrocarril de Valls a Vilanova amb la línia Barcelona-Martorell-Vilafranca-Tarragona
Al llarg de la història diverses empreses es van encarregar de la gestió del recinte, entre les quals destaquen TBF i MZA. 4 
El 15 de març del 1967 una ordre ministerial va aprovar la creació d'un nou pla d'enllaços ferroviaris a Barcelona amb el propòsit d'integrar de forma més eficaç la ciutat a la xarxa. Per aquest propòsit es va acordar la creació de la nova estació de viatgers de Sants entre altres iniciatives. 5 
El 2007, l'estació va quedar integrada a la xarxa d'Alta Velocitat Espanyola amb la finalització de la línia Barcelona-Madrid 6 
L'estació es va construir com a estació terminal de la línia Barcelona-Martorell-Vilafranca-Tarragona, després de traslladar l'estació terminal del centre a la plaça de Catalunya al barri de Sants.
El 1922 es va inaugurar la línia del Metro Transversal (actualment la Línia 1 del metro de Barcelona1, que passava per l'estació. Amb la construcció del tram de la línia 5 entre Coll-blanc i Diagonal 
L'any 1977 es va construir l'enllaç entre Plaça Catalunya i l'estació de Sants. Sobre l'edifici de l'estació hi ha un aparcament i un hotel.
Al voltant del 2019 hi hagué una polèmica perquè el Col·legi d'Arquitectes de Catalunya va denunciar que una clàusula per a la licitació de les obres de "reordenació de l'estació de Sants que obligava l'empresa adjudicatària a tenir una oficina tècnica plenament operativa dins de l'àrea metropolitana de Madrid". El Tribunal Administratiu Central de Recursos Contractuals, el qual depèn del Ministeri d'Hisenda, els donà la raó i va fer que s'eliminara la clàusula exigida per ADIF. 7 
L'estació compta, després de les obres fetes entre 2003 i 2008, amb 14 vies, 6 d'ample internacional  i 8 d'ample ibèric. Des del 20 de febrer de 2008 funcionen totes les vies.
TGV: ParísAVE:Figueres-VilafantAVE: Madrid-Atocha / Sevilla / Málaga / Granada
Euromed: Figueres-Vilafant Euromed: València-Nord / Alacant Terminal
Avant:Figueres-Vilafant Avant: Lleida Pirineus
Alvia:Bilbao-Abando / A Coruña / Vigo
Intercity: PamplonaAvlo:Figueres-Vilafant Avlo: Madrid-Puerta de Atocha
Ouigo: Madrid-Puerta de Atocha                                 Iryo: Madrid-Puerta de Atocha
A Sants-Estació  hi conflueixen les línies 3 i 5 del Metro de Barcelona. S'hi pot accedir des de la mateixa terminal ferroviària o bé a través de l'accés del carrer Numància.
Línia A1 
Línia CJ 
Després de l'arribada de L'AVE a l'estació de Sants, les obres necessàries per reformar l'estació i l'entorn d'aquesta no han arribat. En diverses ocasions el govern espanyol s'ha compromés a invertir a través de Foment, però aquests diners no han arribat i la situació de l'estació més important de Barcelona impacienta a viatgers i veins. 8  Les darreres notícies que ha donat foment van més encaminades a acabar les obres de l'altra estació, La Sagrera, que ha finalitzar les que hi ha al districte de Sants. 9  10 
