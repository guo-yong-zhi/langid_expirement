El Masters del Canadà 2019, conegut oficialment com a Rogers Cup 2019 i Coupe Rogers 2019, fou la 130a edició de la competició tennística disputada sobre pista dura al Canadà. En categoria masculina estava inclosa dins de les sèries Masters 1000 de l'ATP i es va disputar entre el 2 i l'11 d'agost de 2019 al Stade IGA de Mont-real, Canadà. En categoria femenina estava inclosa dins els Premier 5 Tournaments de la WTA i es va disputar entre el 3 i l'11 d'agost de 2019 l'Aviva Centre de Toronto, Canadà.
El tennista manacorí Rafael Nadal va reeditar el títol aconseguit en l'edició prèvia i el cinquè del seu palmarès . Aquest fou el tercer títol de l'any i el 35è títol de categoria Masters del seu palmarès. 1  La local Bianca Andreescu va guanyar el segon títol de la temporada i va esdevenir la primera tennista canadenca en guanyar aquest torneig en 50 anys. 2  La parella masculina formada pel català Marcel Granollers i l'argentí Horacio Zeballos van guanyar un títol en el primer torneig que disputaven junts. 3  La parella femenina formada per les txeques Barbora Krejčíková i Kateřina Siniaková van guanyar el primer títol de l'any malgrat que van iniciar la temporada com a parella número 1 del rànquing. 4 
