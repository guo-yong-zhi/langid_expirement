Rummanah  és una vila palestina de la governació de Jenin, a Cisjordània, al nord de la vall del Jordà, 17 kilòmetres al nord-oest de Jenin. Segons el cens de l'Oficina Central Palestina d'Estadístiques  tenia 3.372 habitants en 2007. 1 
La SWP hi va trobar cisternes tallades en la roca i un pou. 2  Dauphin va descriure el lloc com un antic poble en un vessant del turó, amb rastres de restes antigues, incloses les cisternes i coves tallades a la roca. 3 
Rummanah, igual que la resta de Palestina, es va incorporar a l'Imperi Otomà en 1517, i en el cens de 1596, el poble es trobava a la nàhiya de Sara, al liwà de Lajjun. Tenia una població de 12 famílies, totes musulmanes. Els vilatans pagaven impostos sobre el blat, l'ordi, collites d'estiu, oliveres, ingressos ocasionals, cabres i ruscs. 4 
El tinent neerlandès van der Velde va recórrer l'àrea en 1851-2 i va descriure el poble  com a petit, i el va identificar amb l'antic Hadad-Rimon . 5 
L'explorador francès Victor Guérin  va visitar el poble en 1863 i 1870, i el va descriure com a «reduït a vint miserables habitatges.» No es va adonar de qualsevol rastre d'antiguitat, a excepció d'unes poques cisternes a la roca i pous excavats. Guérin va acordar que el poble era Hadad-Rimon, però no va estar d'acord amb l'afirmació de Jeroni d'Estridóque Hadad-Rimon era Maximianòpolis. 6 
Al Survey of Western Palestine la vila  fou descrita com «un petit poble de fang i pedra, prop del peu dels turons, amb pous cap a l'oest i oliveres sota. Aquest poble sembla marcar el lloc de Maximianòpolis, un poble a 20 milles romanes de Cesària i 10 milles de Jizreel , l'antic nom de Maximianòpolis, segons Jeroni, era "Hadad Rimmon".» 7 
Al cens de Palestina de 1922, realitzat per les autoritats del Mandat Britànic, Umm al-Tut had tenia una població de 548 musulmans, 8  incrementats en el cens de 1931 a 644 musulmans en un total de 151 llars. 9 
En 1945 la població de Rummana   era de 880 musulmans, 10  amb 21.676 dúnams de terra, segons un cens oficial de terra i població. 11  D'aquests, 2.876 dúnams eren usats per plantacions i terra de rec, 10.507 dúnams eren per cereals, 12  amb un total de  27 dúnams de sòl urbanitzat. 13 
Com a conseqüència de la guerra araboisraeliana de 1948, i després dels acords d'armistici araboisraelians de 1949, Rummanah van passar a pertànyer a Jordània i després de la Guerra dels Sis Dies de 1967, ha estat sota domini israelià.
