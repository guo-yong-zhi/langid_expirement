El comtat de Wicklow  és un comtat de la província de Leinster . Rep el seu nom de la ciutat de Wicklow, el nom de la qual prové del nòrdic antic Víkingalág o Wykynlo. Limita al nord amb el Comtat de Dublín, al sud amb el comtat de Wexford i a l'est amb el comtat de Kildare i el comtat de Carlow. El seu lema és Meanma Saor .
La capital del comtat és Wicklow , encara que la ciutat més gran és Bray . Altres ciutats importants són Greystones  i Arklow .
Se'l coneix com 'el darrer comtat' perquè fou el darrer en establir-se, el 1605. Anteriorment formava part del Comtat de Dublín.
Mermaid, County Wicklow Arts Centre, amb base a Bray, és un dels principals centres d'activitat i craeció artística d'Irlanda, oferint programes ambiciosos i extensions per a totes les formes artístiques. Mermaid ofereix un important programa d'arts visuals amb produccions de teatre, òpera, actuacions de dansa, cinema d'autor, comèdia i diversos programes musicals. 1  Tenen força prestigi el Festival Musical d'Arklow i l'Arklow Seabreeze Festival.
El comtat és molt popular a Irlanda pel seu ús com a exteriors en films. A Bray hi ha els Ardmore Studios, on s'han rodat films molt coneguts, incloent Excàlibur i Zardoz de John Boorman, la guanyadora d'un Oscar In the Name of the Father de Jim Sheridan, i nombrosos films de Neil Jordan. La sèrie de la BBC Ballykissangel fou filmada al comtat de Wicklow. Algunes escenes del film P.S. I Love You foren rodades al Parc Nacional de les Muntanyes de Wicklow, i s'han rodat al comtat moltes escenes d'altres pel·lícules, des de Barry Lyndon a Haywire. 2 
An Óige, hostal a Glenmalure
Bray
Ajuntament de Wicklow
Dunlavin
