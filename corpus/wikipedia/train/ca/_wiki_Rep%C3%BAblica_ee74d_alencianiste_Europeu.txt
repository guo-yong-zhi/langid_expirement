República Valenciana-Partit Valencianiste Europeu  és un partit polític valencià sobiranista, europeista i republicà fundat el 26 de novembre del 2007 per Josep Alamar, Josep Algarra, Víctor Baeta i Vicent Gisbert que van considerar que el Bloc Nacionalista Valencià renunciava a una acció política sobiranista i republicana i calia una oferta política valenciana en aquest sentit.
La Coordinadora de RV/PVE és Dolors Alexandre Ivorra i el representant legal de la formació és Víctor Baeta i Subias.
En les eleccions generals del 9 de març del 2008 RV/PVE va formar part de la coalició Per la República Valenciana  ensems amb Esquerra Nacionalista Valenciana  i Estat Valencià i va obtenir 645 vots .
En les eleccions autonòmiques del 22 maig del 2011, el RV/PVE es van presentar amb ENV en coalició, 1  i va obtenir 677 vots .
En les eleccions autonòmiques del  24 de maig del 2015 RV/PVE es va presentar dins de la Coalició Junts 2  amb ENV i Los Verdes Ecopacifistas i va obtenir 1.476 vots .
El 4 de febrer del 2017 ha estat un dels partits que va promoure la Coordinadora de Partits Republicans amb Unión Republicana, Esquerra Nacionalista Valenciana, Bloque Aragonés, Tierra Aragonesa i Izquierda Republicana. 3 
A les eleccions generals espanyoles del 2023 van participar a la coalició Estat Valencià del Benestar, obtenint 1.400 vots .
