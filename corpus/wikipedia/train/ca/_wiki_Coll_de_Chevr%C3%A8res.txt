El coll de Chevrères  és un port de muntanya que corona a 916 msnm i que es troba al massís dels Vosges, al departament de l'Alt Saona, comunicant Servance amb Plancher-les-Mines, o, cosa que és el mateix, la vall de l'Ognon amb la vall del Rahin. El coll va ser superat durant la 10a etapa del Tour de França de 2014.
Des de Servance, al nord-oest, l'ascensió té 10,3 quilòmetres de llargada, en què se superen 516 metres de desnivell a una mitjana del 5%. 1  Hi ha importants trams sostinguts amb un desnivell de l'11%, 1  tot i que hi ha algun petit tram, prop de Miellin de fins al 18%. 2 
Des de Plancher-les-Mines, al sud, es puja per Belfahy en 12,8 quilòmetres, en què se superen 495 metres de desnivell a una mitjana del 3,9%. 3 
El 14 de juliol de 2014 el Tour de França va passar pel coll per primera vegada, en una etapa que procedent de Mulhouse es dirigia fins a La Planche des Belles Filles. 2  4  El català Joaquim Rodríguez va ser el primer a passar pel cim. 2 
