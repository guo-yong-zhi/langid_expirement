El Lancia 037  va ser un cotxe construït pel fabricant italià Lancia destinat, exclusivament, al Campionat Mundial de Ral·lis. La seva línia estava basada en el Lancia Beta Montecarlo. El nom del 037 ve de què el projecte d'Abarth, empresa que pertany al grup FIAT, era el número 37.
El 037 va ser creat per formar part del recent Grup B del Campionat Mundial de Ral·lis. El cotxe era de propulsió darrera i tenia 325 CV. La seva fi va arribar al 1985, després de l'accident mortal d'Attilio Bettega quan conduïa aquest cotxe en el Tour de Còrsega d'aquest mateix any.
La versió de carrer d'aquest model es denominava Lancia 037 Stradale, amb motor de 200 CV. La seva producció va ser molt limitada , les necessàries per poder homologar el cotxe pel Grup B i poder participar en el mundial.
