Rafael Solaz Albert  és un investigador, bibliòfil i documentalista valencià. 1 
Als onze anys compra el seu primer llibre en una llibreria de vell. 2  En aquell moment s'inicia en la bibliofília, arribant a formar una biblioteca de més de deu mil volums, a més de diferent documentació i arxiu gràfic. 3  És President de la Societat Bibliogràfica Valenciana Jerònima Galés i Senador del Museu de la Impremta. 2 
Relacionat en ambients humanistes, estudia dibuix i pintura a l'Escola d'Arts i Oficis de València, tenint com a professor a Genaro Lahuerta, i realitzant diverses exposicions entre les dècades de 1970 i 1990. Per la seua afició als llibres, comença a escriure articles com a col·laborador en revistes i premsa, fins que l'any 2001 decideix publicar el seu primer llibre. 4 
També és el responsable del Museu del Silenci, unes visites pel Cementeri General de València que mostren el sentit artístic, històric i biogràfic del lloc, iniciativa que forma part de les Rutes de Cementeris Europeus. 5 
