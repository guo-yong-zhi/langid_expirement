British Chess Magazine és la revista d'escacs que fa més anys que es publica de forma continuada. El primer número va sortir el gener de 1881, i ha aparegut amb periodicitat mensual fins i tot durant la I Guerra Mundial i la II Guerra Mundial. És coneguda en el món dels escacs pel seu acrònim: BCM.
El fundador i primer editor de la revista fou John Watkinson , qui havia prèviament editat la revista Huddersfield College Magazine, que fou la pionera entre les revistes d'escacs britàniques. Des dels primers moments, la revista va cobrir esdeveniments escaquístics d'àmbit mundial, i no només britànics.
És una revista independent i de propietat privada, sense dependència de la Federació Britànica d'Escacs.
