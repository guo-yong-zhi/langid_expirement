Nostra Senyora de l'Assumpció de Maials és una església barroca de Maials  protegida com a Bé Cultural d'Interès Local.
Es tracta d'una església de planta centralitzada l'espai està dividit en cinc crugies, amb una nau central i naus laterals a banda i banda. Al centre de les naus laterals destaca la presència d'una capella amb absis poligonal que sobresurt a l'exterior. Disposa d'un cor que compren la primera crugia en planta alta. L'interior mostra un espai obert i integrat. En la façana veiem la representació de les tres naus mitjançant tres cossos diferenciats. El coronament de la façana de forma mixtilínia aporta moviment. Al costat esquerre hi trobem el campanar en forma de torre al qual s'hi accedeix des del cor. Al centre de l'església és coronat per un cimbori vuitavat amb una llanterna al damunt. L'accés a l'església és fa mitjançant una única porta emmarcada per dues columnes a banda i banda, un entaulament i un timpà. 1 
La coberta és de teula àrab, mentre que l'edifici és de carreus regulars de pedra picada. 1 
Encara que es repeteixi el cimbori, amb llanternó de rajola aragonesa i altres elements característics de les esglésies d'aquest segle, aquesta església és ben singular i li escau el renom de "Catedral de les Garrigues". 1 
