El Maccabi Tel Aviv FC és la secció de futbol de l'entitat esportiva Maccabi Tel Aviv, de la ciutat de Tel Aviv.
És un dels clubs més antics d'Israel. Va ser fundat el 1906 amb el nom de Rishon Le-Zion Jaffa. L'any 1909 adoptà el nom actual. També és el club amb més títols del país, entre ells dues lligues de campions d'Àsia. És també l'únic club del país que mai ha baixat a segona divisió.
El seu més gran és l'altre club de la ciutat, l'Hapoel Tel Aviv FC, que és el segon club amb millor palmarès del país. El derbi entre tots dos clubs s'anomena "gran derbi de Tel Aviv". En contraposició, rep el nom de "petit derbi de Tel Aviv" els enfrontaments amb el Bnei Yehuda Tel Aviv FC. També manté rivalitat amb el Beitar Jerusalem i el Maccabi Haifa FC.
