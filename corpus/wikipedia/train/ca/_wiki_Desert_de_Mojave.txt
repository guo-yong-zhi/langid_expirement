El Desert de Mojave , o Desert de Mohave conegut com a Mojave Desert en anglès i Hayikwiir Mat'aar en llengua mohave, i conegut localment com l'Alt Desert, ocupa una porció gran del sud de Califòrnia i petites porcions del sud-oest de Utah, el sud de Nevada i el nord-oest d'Arizona, als Estats Units. El seu nom fa referència a les tribus mohave que hi habitaven.
Les fronteres del Desert del Mojave són definides per la presència dels arbres de Josuè , una espècie indicadora del desert. Les fronteres topogràfiques són les serralades de Tehachapi, San Gabriel i San Bernardino. Les fronteres muntanyoses són emmarcades per les dues falles més grans de Califòrnia, la falla de San Andrés i la falla de Garlock. La Gran Conca és al nord del Desert, i el Desert de Sonora al sud.
El desert de Mojave rep menys de 250 litres de pluja l'any i la seva altitud generalment es troba entre els 1.000 i els 2.000 m. Dins del desert de Mojave hi ha però el Parc Nacional de la Vall de la Mort  que és el punt més baix i més càlid de Nord-amèrica on la temperatura normalment supera els 50 °C a partir de finals de juliol i a principi d'agost. Malgrat la seva aridesa a Mojave  dins del seu sud-oest és un centre de producció d'alfals irrigat amb aigua del subsòl i des del segle xx amb aigua portada per l'aqüeducte de Califòrnia.
A l'hivern les temperatures baixen fins –7 °C a les valls i per sota de –18 °C als altiplans. Les tempestes provenen del nord-oest del Pacífic i poden portar pluja o neu encara que la situació habitual és que l'ombra pluviomètrica de la Sierra Nevada i altres muntanyes com les Springs facin que només hi hagi nuvolositat i vent. A l'hivern la temperatura pot arribar a 27 °C durant llargs períodes.
A la primavera les pluges s'estenen més i són més freqüents després d'abril. Cap a principi de juny és difícil que impactin les pluges del Pacífic i cap a mitjans de maig les temperatures es troben per sobre dels 32 °C i amb freqüència per sobre de 38 °C.
A l'estiu el temps està dominat per la calor que pot superar els 50 °C i la presència del Monsó nord-americà. les condicions de baixa humitat, alta temperatura i baixa pressió dibuixen una baixa pressió des del Golf de Mèxic i creen tempestes al sud-oest del desert de mitjans de juny a principi de setembre. Però Mojave no rep tanta pluja com el desert de Sonora.
La tardor és en general plàcida, amb un o dos sistemes de tempestes del Pacífic. Octubre és un dels mesos més sec i assolellat i les temperatures es mouen entre 21 i 32 °C a les valls
El vent és molt significatiu al desert de Mojave.
L'altitud és un factor important el punt més alt de Mojave és a 3.633 m, 1  en canvi Badwater a la Vall de la Mort està a 86 m per sota del nivell del mar.
