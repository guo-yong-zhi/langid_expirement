Els alcaldes de Puerto Rico son el càrrec més alt dels diferents municipis de Puerto Rico. La llei que els regula es la dels Municipis Autònoms de 1991. 1 
Els alcaldes no constitueixen un cos, i no és requerit per llei que ho facin, però per voluntat pròpia han constituït dues organitzacions:
Cada alcalde és també el comandant en cap de la seva corresponent policia municipal. 2 
Històricament els alcaldes solien ser figures polítiques menors donat que la branca executiva del govern de Puerto Rico exercia una autoritat general sobre els municipis. 3  4  Però després la branca executiva va adoptar una forma decentralitzada de govern i va començar a enfocar-se en la política mes d'estat que local o regional. Aquestes polítiques han concedit un alt grau d'autonomia als municipis i els seus alcaldes, i ha permès a alguns municipis amb alta població i economies locals robustes, com Caguas 5  i San Juan, 6  prosperar i exercitar un alt grau d'autonomia, mentre que d'altres amb menys població, com Florida 7  i Moca, 8  encara tenen reptes per assolir. 9  No obstant això, aquestes polítiques han fet que els alcaldes siguin altament influents en la economia de Puerto Rico tant local, regional com d'estat, així com en la política i societat. 10  Un exemple d'això seria l'impost Willie que va ser implementat independentment a Caguas pel seu alcalde, William Miranda Marín, 11  12  i després fou adoptat per altres municipis fins que, finalment, va passar a ser un impost sobre vendes general conegut com a Impost de Vendes i Ús de Puerto Rico . 13  14 
Avui, els alcaldes han esdevingut importants actors polítics 15  16  i de suport per altres polítics que busquen suport dels ciutadans que viuen en els seus municipis. 17  També ha esdevingut cada cop més habitual d'implicar i parlar d'assumptes polítics amb els alcaldes, les seves assemblees, i les organitzacions a les quals pertanyen, abans d'implementar polítiques públiques, i aprovant o vetant lleis.. 18  19  20 
El 2016 hi havien 47 alcaldes afiliats al Partit Democràtic Popular , mentre que els 31 restants eren afiliats al Partit Nou Progressista . L'alcalde que portava mes temps exercint a l'illa era l'alcalde de Manatí, Juan Aubín Cruz Manzano, des de les eleccions generals de 1976.
