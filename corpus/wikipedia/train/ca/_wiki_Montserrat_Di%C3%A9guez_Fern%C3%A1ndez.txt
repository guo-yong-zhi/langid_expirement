Montserrat Diéguez Fernández  és catedràtica de Química inorgànica, membre del grup de recerca dels organometàl·lics i Catàlisi Homogènia. Va estudiar Química a la Universitat Rovira i Virgili on es va doctorar en 1997, continuant els estudis com a postdoctoral a la Universitat Yale. L'any 2011 va esdevindre professora de Química Inorgànica a la Universitat Rovira i Virgili. Ha format part de més de 40 projectes de recerca en el camp de la química organometàl·lica, síntesi estereoselectiva, catàlisi asimètrica i metal·loenzims. Autora de més de 130 articles en revistes especialitzades i llibres; també ha impartit diverses conferències. Ha obtingut diversos guardons, com la Distinció de la Generalitat de Catalunya per a la Promoció de la Recerca Universitària en 2004 i la beca d'Intensificació de recerca a la Universitat Rovira i Virgili en 2008 i el Premi ICREA Acadèmia els anys 2009 i 2015. 1  2  3 
