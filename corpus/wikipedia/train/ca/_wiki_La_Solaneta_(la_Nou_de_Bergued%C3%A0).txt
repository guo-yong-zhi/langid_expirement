La Solaneta és una obra del municipi de la Nou de Berguedà  inclosa en l'Inventari del Patrimoni Arquitectònic de Catalunya.
Està situada sota els cingles de la Roca. És un edifici del segle xvii, prototipus de l'esquema clàssic de masia, adaptat a les zones de muntanya, basat en una economia ramadera i forestal. Consta d'una planta gairebé quadrada, amb coberta a dues vessants, i amb el carener perpendicular a la façana, orientada a migdia. A la façana hi ha poques obertures, senzilles finestres amb llindes de fusta, col·locades simètricament respecte a l'eix de la porta central. 1 
Es tracta d'una construcció del segle xvii, situada dins el terme parroquial de Sant Sadurní de Malanyeu, propietat del monestir de Santa Maria de Ripoll des del segle x. 1 
