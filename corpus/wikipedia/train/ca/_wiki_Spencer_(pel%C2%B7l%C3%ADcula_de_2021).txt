Spencer és una pel·lícula biogràfica dirigida per Pablo Larraín i escrita per Steven Knight. 1  Narra una història fictícia de les decisions que van portar Diana de Gal·les a trencar el seu matrimoni amb el príncep Carles de Gal·les i a renunciar a la família reial britànica. 2  3  La pel·lícula està protagonitzada per Kristen Stewart com a Diana, Timothy Spall, Jack Farthing, Sean Harris i Sally Hawkins.
Spencer es va estrenar el 3 de setembre de 2021 a la 78a Mostra Internacional de Cinema de Venècia. 4  També es va projectar al Festival de Cinema de Telluride 5  i al Festival Internacional de Cinema de Toronto el setembre del mateix any. 6  A més, es va projectar al Festival de Cinema de Londres, 7  al Festival de Cinema de Filadèlfia, 8  9  al Festival Internacional de Cinema de San Diego 10  i al Festival de Cinema de Zuric. 11 
Als cinemes es va estrenar el 5 de novembre de 2021. 12  La pel·lícula va recaptar 18 milions de dòlars a tot el món i va rebre crítiques favorables que van elogiar l'actuació de Stewart. Per la seva interpretació de Diana, Stewart va ser nominada al Globus d'Or, al Premi de la Crítica Cinematogràfica i als Premis Oscar de 2021.
Biopic de Lady Di que explica la història d'un cap de setmana crucial a principis dels anys 1990, quan la princesa Diana -de nom Diana Frances Spencer- va decidir que el seu matrimoni amb el príncep Carles no estava funcionant, i que necessitava desviar-se d'un camí que l'havia posat a primera fila per algun dia ser reina. El drama té lloc durant tres dies, en una de les seves últimes vacances de Nadal a la Casa de Windsor a la seva finca de Sandringham.
El 17 de juny de 2020, Deadline Hollywood va informar que Pablo Larraín dirigiria Spencer, una pel·lícula basada en la vida de Diana de Gal·les, amb Kristen Stewart com a protagonista. 13  Una setmana després, la companyia Neon va comprar els drets de distribució del film per 4 milions de dòlars. 14  15 El rodatge va començar a l'hotel alemany Schlosshotel Kronberg el gener de 2021, amb Timothy Spall, Sally Hawkins i Sean Harris unint-se al repartiment. 16  17  Posteriorment, la producció es va traslladar al palau Schloss Marquardt, al nord de la ciutat de Potsdam i al Palau de Nordkirchen. El rodatge va culminar oficialment el 27 d'abril del 2021. 18 
El músic Jonny Greenwood va ser l'encarregat de compondre la banda sonora. 19  La partitura va ser publicada per Mercury KX el 12 de novembre de 2021. 20  Sharon Kelly va descriure la banda sonora afirmant que «la música de Jonny Greenwood per a la banda sonora de Spencer combina free-jazz i música barroc, en la línia de les aclamades partitures cinematogràfiques del compositor guanyador de premis per El fil invisible, Pous d'ambició i Norwegian wood». 21 
Als Estats Units d'Amèrica i Canadà la pel·lícula va recaptar 2,1 milions de dòlars en 996 sales de cinema en el seu primer cap de setmana. 22  Projectada en 1.265 sales de cinema en el seu segon cap de setmana a Amèrica del Nord, la pel·lícula va recaptar 1,53 milions de dòlars. 23 
