Máel Sechnaill mac Máele Ruanaid  va ser Alt Rei d'Irlanda. Els Annals d'Ulster empren el títol en antic irlandès de rí hÉrenn uile, que significa "rei de tota Irlanda", en informar de la seva mort, distingint a Máel Sechnaill dels habituals Reis de Tara que són només dits Alts Reis d'Irlanda en fonts posteriors com ara els Annals dels Quatre Mestres o el Foras Feasa ar Éirinn de Geoffrey Keating.
Máel Sechnaill era el net de Donnchad Midi mac Domnaill del Clann Cholmáin, que fou Rei de Tara des del voltant de 778 fins al 797. El Clan Cholmáin era vassall d'Uí Néill el qual governaven com Reis de Mide en la Irlanda Central. Mentre que els Uí Néill dels Sud havien estat dominats pels Síl nÁedo Sláine  en el segle VII i principis del VIII, els Clan Cholmáin eren dominants des de l'època del besavi de Máel Sechnaill, Domnall Midi. El Regnat de Tara, un títol en gran manera simbòlic, va ser alternat entre el Clannad Cholmáin com representatius d'Uí Néill del Sud i el Cenél nEógain com representatius de l'Uí Néill del Nord.
