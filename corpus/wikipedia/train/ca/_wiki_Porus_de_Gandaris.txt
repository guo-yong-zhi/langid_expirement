Porus de Gandaris fou un rei de l'Índia, que governava a Gandaris 1   al temps de l'expedició d'Alexandre el Gran. No s'ha de confondre amb el famós rei Poros d'Hidaspes, del que es creu que era cosí però al que estava enfrontat. En acostar-se Alexandre li va enviar la seva submissió mentre el seu cosí optava per la resistència. Després de la derrota de Porus i del favor concedit a aquest per Alexandre, Porus de Gandaris es va alarmar, i quan van arribar les forces macedònies, va fugir. El seu regne fou conquerit per Hefestió de Pel·la i annexat al del seu parent.
