El calendari gregorià prolèptic  1  té per objecte convertir al calendari gregorià les dates que precedeixen a la seva introducció oficial el 1582 . Als països que van adoptar el calendari gregorià més tard, les dates posteriors  també se solen transformar utilitzant el calendari prolèptic. 2 
El calendari gregorià prolèptic és explícitament requerit per a la conversió de les dates anteriors a 1582 per la norma ISO 8601:2004  si les parts de l'intercanvi d'informació hi estan d'acord. És també utilitzat per la majoria d'estudiosos de la cultura maia, especialment quan converteixen dates de compte llarg . 3  Tot i això, ni els astrònoms ni la resta d'historiadors ho utilitzen sistemàticament, atès que la diferència entre el calendari julià i el gregorià no és rellevant per a una gran majoria de referències de datació, en les quals només s'hi fa constar l'any.
La pràctica més correcta per als historiadors que citen documents d'una determinada època és donar la data original i afegir com a notes qualssevol altres dades contextuals, conclusions sobre el calendari utilitzat i equivalències en altres sistemes de calendaris. Això facilita la possibilitat de reavaluar les evidències utilitzades. 4 
Per a aquests calendaris es poden distingir dos sistemes de numerar anys des del naixement de Crist . Beda i altres historiadors més tardans no van utilitzar el zero llatí  com a any zero, així que l'any precedent a l'any 1 és l'any 1 abans de Crist . En aquest sistema, l'any 1 aC és un any de traspàs . Matemàticament, és més convenient incloure un any 0 i representar els anys anteriors com a negatius, amb el propòsit concret de facilitar el càlcul del nombre d'anys entre un any negatiu  i un de positiu . Aquesta és la convenció utilitzada en la numeració d'anys astronòmica i en el sistema de data estàndard internacional, ISO 8601. En aquests sistemes, l'any 0 és un any de traspàs. 5 
A pesar que el calendari julià nominalment va començar en el 45 aC , el dia de traspàs entre els anys 45 aC i l'1 aC va estar situat en una data irregular. 6  El calendari julià amb un dia addicional cada quatre anys  només es va utilitzar regularment des de la fi de l'any 4 dC fins al 1582 .
El calendari gregorià prolèptic s'utilitza a vegades en programes d'ordinador per simplificar la gestió de dates antigues. Per exemple, és el calendari utilitzat per MySQL, 7  SQLite, 8  PHP, CIM, Delphi, Python 9  o COBOL.
En les dates anteriors a la introducció del calendari gregorià, la relació de dates entre el calendari julià i el gregorià prolèptic queda com segueix:
A la taula següent s'assumeix un dia de salt en el calendari julià el 29 febrer, però en realitat, el dia del salt del calendari julià  era l'ante diem bis sextum Kalendas Martias en llatí, és a dir, el 24 de febrer  , per la qual cosa es dona una correlació irregular de les dates entre el 24 i el 29 de febrer dels anys de traspàs.
