Megapedetes és un gènere fòssil de rosegadors relacionat amb la rata llebre sud-africana i altres espècies del gènere Pedetes, amb la qual forma la familia dels Pedètids. Se'n coneixen 4 espècies, distribuïdes arreu d'Àfrica, el sud-oest asiàtic i el sud-est d'Europa, on hi van viuren entre el Miocè i el Pliocè.
Les espècies del gènere Megapedetes eren més grans, tenien un dents amb una corona relativament plana  i unes arrels curtes i generalment fusionades sota la dent. No mostraven cap canal que envoltés els forats incisius . Els ossos estan més sòlidament construïts que en el gènere Pedetes i Parapedetes, 1  un altre gènere fòssil emparentat. A diferència de les espècies del gènere "Pedetes", presenta el primer metatarsià . 2  La seva alimentació es podria haver basat en vegetació menys aspra que de la que s'alimenten les espècies del gènere Pedetes. 3 
A Arrisdrift, una petita localitat de Namíbia, s'han trobat restes de dues espècies de principis del Miocè mitjà, 4  M. gariepensis i M. pickfordi. A la Mina de diamants d'Auchas, també a Namíbia, es va trobar una falange aïllada, que tot i que no permet la identificació a nivell d'espècie, 1  es creu que podria pertànyer a un individu de l'espècie M. gariepensis. 5  Els individus del gènere Megapedetes i altres pedètips deurien ser raonablement comuns a l'est d'Àfrica durant el Miocè. 3  M. pentadactylus, l'espècie tipus del gènere, s'ha trobat a les Nandi Hills a Kenya, a l'illa de Rusinga i a Bukwo. 6  També s'han trobat restes que podrien ser properes a M. gariepensis a Kirimun, Fort Ternan i Maboko, i un pedètid a Kipsaraman similar a M. pickfordi, tot i que amb una corona dental més baixa. 7  Una espècie de Megapedetes, possiblement M. pentadactylus, ha estat trobada a l'Aràbia Saudíta entre sediments d'uns 16 milions d'antiguitat. 3  A Israel, s'ha trobat un pedètid encara no descrit proper al gènere Megapedetes datat de principis del Miocè. 8  També s'han trobat espècies del gènere Megapedetes del Miocè i el Pliocè al nord d'Africà. 5  Una altra espècie, M. aegaeus, s'ha trobat a Bayraktepe, a Turquia 9  i també s'ha detectat la presència del gènere a l'illa grega de Chios. 5 
De les dues espècies trobades a Arrisdrift, M. gariepensis és al voltant del 15% més petita que M. pentadactylus i es troba més adaptada per saltar. A més té uns incisius menys robustos, una corona dental més alta als queixals. 2  L'espècie M. pickfordi, és encara més petita i presenta una corona dental més elevada. 10  Les espècies M. aegaeus i M. pentadactylus es diferencien en detalls de les corones dentals dels queixals. 9 
S'han descrit 4 espècies d'aquest gènere extint de rosegadors.
