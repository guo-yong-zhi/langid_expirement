L herba de la gota, resplendor de la nit o rosella d'or  és una planta herbàcia, perenne, de la família de les Droseràcies, del grup de les espècies nòrdiques de dròsera. La Drosera rotundifolia viu a Europa, Amèrica del Nord i Àsia. A la península Ibèrica es pot veure en zones de muntanya com la Serra de Guadarrama, Serra de Gredos, pics d'Europa o Pirineus.
La Drosera rotundifolia també es pot anomenar Rorella rotundifolia, Rossolis rotundifolia i Rossolis septentrionalis. Popularment a Catalunya també se la coneix com l'atrapamosques, l'herba de la gota, el resplendor de la nit o la rosella d'or.
Drosera: del grec droseros, "humits", que es refereixen als pèls abocats de les glàndules que hi ha a les fulles, aquests donen un efecte d'humitat . I rotundifolia: amb fulles arrodonides .
En els llibres de l'Antiguitat Clàssica, la Drosera rotundifolia no apareix, ja que no és una planta mediterrània.
Segons Fournier , durant el segle xv el "ros solís" o la rosada al sol, es considerava com a planta refrescant, ja que el sol, amb tot el seu poder estival, era incapaç d'assecar la rosada de les seves fulles. Segons Brissemoret, quan aquesta planta fresca era picada en un morter i s'aplicava sobre la pell, tenia un efecte refrescant degut a la naftoquinona.
Les diferents varietats de droseres tenen com a característica principal l'activitat insectívora, amb la qual molts escriptors han fet esment en les seves obres: com plantes d'enorme mida, cosa que no és a la realitat
Majoritàriament la trobem a Amèrica del Nord, Canadà , el sud d'Alaska, el Pacífic Nord-oest i el sud de Louisiana.
Es troba en gran part d'Europa, incloses les Illes Britàniques. No obstant això, és poc freqüent a Àustria i Hongria. A Espanya cal matisar que només es troba en zones del nord i rarament en altres zones.
També es troben a l'illa de Nova Guinea, Sibèria, Japó i certes parts de Turquia, ja que se sol trobar en pantans prop de les muntanyes.
Podem trobar Dròsera rotundifolia als Pirineus donades les condicions climatològiques: humitat, característiques del sòl... que permeten el creixement d'aquesta planta carnívora. Només creix a les torberes dels Pirineus  però és notable el seu decreixement, ja que és molt difícil de trobar-ne a Catalunya.
Generalment viuen sobre molses del gènere Sphagnum, en zones torboses, amb sòl silícic. Pel que fa als seus requeriments ecològics, creix a plena llum malgrat que suporta l'ombra, on la temperatura sol ser moderada. És una indicadora de forta acidesa, ja que creix en sòls molt àcids, de pH 3 – 4.5 i molt pobres en nitrogen. Finalment, cal destacar que creixen en sòls empantanats i maresmes.
És una planta herbàcia insectívora, perenne, amb una mida molt petita . No tenen verdaderes arrels, ja que el rizoma desapareix a la fase de germinació. La tija floral sol ser verda o tenyida de vermell i la seva estructura és gràcil i alçada.
Les fulles són molt particulars, espatulades, peciolades i amb un pecíol grabe. 1  Tenen forma de limbe aquestes estan disposades en forma de roseta, és a dir, disposades radialment a la base de la tija o a l'extremitat de les branques. Estan totes en posició basal, aplicades al substrat. Aquestes estan recobertes de pèls glandulars vermells, que poden recorbar-se cap al centre de la fulla per així poder atrapar insectes que la planta digereix immediatament. Aquests pèls són més grans al marge de les fulles. En l'àpex, tenen una gota d'una substància enganxosa que serveix per atrapar els insectes i també hi tenen les glàndules que secreten els enzims proteolítics responsables de la digestió. 2 
La inflorescència és un raïm pauciflor. De la roseta surt un únic peduncle floral, des d'on surt la flor. Les flors són blanques  i petites, en espiral, poc vestides, i amb flors del mateix costat. Es disposen en els extrems de les tiges formant raïms unilaterals. El calze i la corol·la estan constituïts per un nombre variable de peces, encara que normalment són 5. Per això, es pot dir que cada flor consta de cinc sèpals, i el mateix nombre de pètals i estams. Els pètals són una mica més llargs que els sèpals. Els sèpals estan units a la zona basal i són verdosos, mentre que els pètals són lliures, blancs i mesuren entre 3,5 i 4,5 mil·límetres. Les flors s'obren durant un espai de temps molt reduït, i a vegades són clistògames, és a dir, que es pol·linitzen tancades.
L'androceu està compost per 5 estams. El gineceu està compost per un ovari súper, amb tres carpels i un primordi seminal, i amb 2-5 estils lliures bífids. El fruit és un fruit en càpsula, petit i llis.
La planta aconsegueix els nutrients que necessita a partir dels insectes que s'hi queden enganxats. Quan una presa es queda enganxada a una fulla, el limbe es doblega i l'envolta parcialment, segregant per unes petites glàndules diversos enzims digestius. Aquests corroeixen les parts toves de la presa, alliberant així els nutrients que la planta absorbeix per la mateixa fulla. Finalment, la fulla s'obre i deixa només la part queratinosa de la presa.
Les condicions pel cultiu són:
L'adaptació fisiològica d'aquestes plantes a ambients àrids és tan gran, que resulta molt difícil cultivar-les. Si es reguen amb aigua corrent , fa que la planta no sobrevisqui i mori als pocs dies. Per això només s'han de regar amb aigua de pluja o aigua destil·lada.
La Drosera rotundifolia floreix durant els mesos d'estiu  i la seva recol·lecció s'efectua en el mes de juny, recollint la planta sencera. Cal esmentar que s'ha de realitzar una dessecació ràpida i que, quan la floració està avançada és prudent dessecar la planta al forn per tal de conservar millor les seves propietats terapèutiques
Tota la planta és utilitzada.
La seva composició és:
Les indicacions terapèutiques aprovades per la Comissió E del Ministeri de Salut Alemany són: 
No obstant això, tradicionalment s'ha utilitzat com a tractament per:
La classificació terapèutica de la Drosera rotundifolia és PR02, és a dir, classificada com a Planta medicinal antitussiva, que s'empra en afeccions respiratòries.
El seu ús com a:
L'ús popular és de: expectorant, antiasmàtic, bèquiques i antibronquítiques. També s'ha empleat com a diürètic, antiespasmòdic, afrodisíac i en casos de tuberculosis pulmonar.
En tots els casos s'utilitza la infusió a l'1,5-2% bullint durant 10 minuts. Es prenen 3-4 tasses diàries. En aplicacions cutànies s'utilitza contra les berrugues.
Homeopàticament se sol emprar, ja que es considera que té un caràcter diürètic i hipoglucemiant.
No té toxicitat encara que dosis terapèutiques de plumbagina , poden provocar aïlladament irritacions a la pell. La seva nul·la toxicitat ha propiciat que la planta s'utilitzi en nens i persones amb pells molt dèbils. No s'han descrit reaccions adverses a les dosis terapèutiques recomanades ni s'ha demostrat cap relació tòxica causa-efecte amb la dròsera. Però aquesta espècie presenta uns efectes secundaris i unes contraindicacions que cal tenir en compte.
La seva sobredosi origina nàusees, inflamació de la mucosa de la boca, irritació gàstrica i intestinal. Com a contraindicacions cal esmentar l'úlcera gastrointestinal i la colitis ulcerosa. No s‘ha de fer ús de la dròsera durant l'embaràs o la lactància degut a l'absència de dades que n'avalin seguretat.
Tampoc s'han descrit interaccions medicamentoses.
