Les eleccions legislatives neerlandeses de 2021es van celebrar el 17 de març de 2021 per renovar els 150 membres de la Tweede Kamer mitjançant un sistema de llista de partit per representació proporcional.
Les eleccions legislatives neerlandeses de 2021 són eleccions nacionals en temps de la pandèmia de COVID-19. El 15 i 16 de març del 2021 ja hi havia col·legis electorals oberts en cada municipi. Aquests dies suplementaris per poder votar eren destinats sobretot a persones de risc. També hi havia mesures especials per poder fer les eleccions d'una manera segura, que ja havien estat provades en les eleccions especials posteriors a redistribucions municipals del 18 de novembre del 2020. 1  La ministra d'Afers Interiors i Relacions del Regne, Kajsa Ollongren, va anunciar l'obertura de part dels col·legis electorals els dos dies abans de la data de les eleccions, per donar la possibilitat a la gent de més de setanta anys de votar per correu i ampliar el nombre de vots delegats de dos a tres. 2  A cada col·legi hi havia igualment una persona que controlava que no hi hagués massa gent i que tothom complís les mesures contra la COVID-19. 3  Per fer possible aquests canvis, calia un canvi temporal de la llei electoral, que va ser acceptat el 26 de gener del 2021. 4 
