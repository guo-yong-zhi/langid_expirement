Nabeul  és una ciutat de Tunísia, capital de la governació de Nabeul, 1  a la regió de Cap Bon, situada uns 5 km al nord-est d'Hammamet i a 63 km de Tunis. La municipalitat té 56.387 habitants però ha absorbit de fet a algunes localitats veïnes  i forma una gran aglomeració de 120.000 habitants; cap al sud està a tocar d'Hammamet i les dues ciutats formen una conurbació de 185.000 habitants. És capçalera d'una delegació amb 60.420 habitants.
La ciutat es dedica principalment al turisme i els serveis, amb l'agricultura  i l'artesanat  com a altres activitats rellevants. A la ciutat es fan unes singulars figuretes de sucre, l'únic lloc de Tunísia on es poden trobar. 2 
Al centre de la la ciutat hi ha un museu regional amb mosaics interessants de tota la regió. El mausoleu de Sidi Slimène, restaurat darrerament, és també cèntric. La medina o centre històric, amb l'espai Khayati a una casa de notables locals, ha sofert una gran transformació amb la restauració d'alguns edificis i l'establiment d'una zona de vianants. La zona vella de la ciutat o medina inclou un museu d'arts i tradicions de la regió, la notable casa de Dar Bya, el museu Dar Taieb, la casa Dar Zmèn  amb una bona col·lecció d'objectes d'art, i el mausoleu del rabí Iaqub Slama, un talmudista de Tunis que va ensenyar a l'escola del rabí Rafel El Fassi i va viure a Nabeul vers el 1773.
A 2 km de la ciutat es troben les ruïnes de l'antiga ciutat de Neapolis, que donen nom a la moderna Nabeul, excavades des del 1965. S'hi conserven alguns mosaics del segle iv a l'anomenada casa de les Nimfes; també hi ha les ruïnes d'una fàbrica de garum propera a la costa. 3 
A mig camí entre Nabeul i Hammamet s'ha construït un parc aquàtic conegut com Les Dauphins, d'ús exclusivament turístic.
Fou l'antiga ciutat de Neàpolis, fou fundada vers el 500 aC o abans per colons grecs, tot i que va passar tot seguit als cartaginesos. Tucídides la qualifica de centre comercial cartaginès i diu que era la més antiga de les ciutats d'Àfrica després de Cartago. 4 
La primera menció de Neàpolis és del 413 aC, quan s'explica que uns mariners espartans van fer escala a una ciutat de nom Neàpolis anant de Cirene a Sicília. El Terratrèmol de Creta del 365 la va destruir i va deixa-ne la major de la superfície sota les aigües. 5  6  El 310 aC fou ocupada per Agàtocles que va respectar els seus habitants. 7 
El 148 aC fou ocupada pels romans i destruïda per Calpurni Pisó. La ciutat es va refer lentament i va esdevenir colònia en temps de Juli Cèsar , 8  però a partir del segle v primer els vàndals, després els romans d'Orient, després els amazics del rerepaís i finalment els àrabs van acabar d'ensorrar-la. Es va refer al segle xiii.
La ciutat es va oposar al protectorat francès el 1881. La municipalitat es va fundar el 30 de juliol de 1887 i fou de les primeres del país. 9 
Després de 1970 ha tingut un fort creixement ocasionat per l'afluència de turistes, especialment a partir dels anys noranta. La ciutat celebra diversos festivals: festival d'estiu; fira d'artesania, a l'agost, i fira internacional de Nabeul, l'abril o maig, entre d'altres.
És el centre de la delegació o mutamadiyya homònima, amb codi geogràfic 15 51 , dividida en sis sectors o imades: 10 
Al mateix temps, forma una municipalitat o baladiyya , creada el 30 de juliol de 1887 i dividida en tres circumscripcions o dàïres: 11 
