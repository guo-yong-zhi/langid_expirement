El gbe, xwela occidental  és una llengua gbe oriental que parlen els xwles occidentals al sud de Benín i de Togo. A Benín els parlants de gbe, xwela occidental són presents als departaments de Mono, Atlantique i Littoral i a Togo a la regió Marítima. 1  2  El seu codi ISO 639-3 és xwl i el seu codi al glottolog és west2456. 3 
Segons l'ethnologue hi ha 71.000 xwles occidentals als dos països 1  i segons el joshuaproject n'hi ha 97.000. 2 
El gbe, xwla occidental és una llengua kwa, família lingüística que forma part de les llengües Benué-Congo. Concretament, segons l'ethnologue, forma part del grup lingüístic de les llengües gbes. 4  Segons l'ethnologue, hi ha 21 llengües gbe: l'Aguna, l'ewe, el gbe, ci, el gbe, xwla oriental, el gbe, gbesi, el gbe, kotafon, el gbe, saxwe, el gbe, waci, el gbe, xwela occidental, el gbe, xwela, el kpessi, sis llengües aja , dues llengües fons  i la llengua gen, considerada l'única llengua mina. 4  Segons el glottolog, és una de les llengües gbes orientals juntament amb el gbe, ayizo; el gbe, defi; el gbe, ci; el fon; el gbe, gbesi; el gun; el gbe, kotafon; el gbe, maxi; el gbe, saxwe; el gbe, tofin; el gbe, weme; el gbe, xwla oriental; el wudu i el gbe, xwela. 3 
El gbe, xwela occidental no té cap dialecte però, tenint en compte el lèxic, és molt similar amb les següents llengües: el gun , el fon , el gen , l'aja  i sobretot amb el gbe, xwela oriental  i el gbe, saxwe . 1 
El 2002 hi havia 50.000 xwles occidentals a Benín 1  . El seu territori està situat al municipi de Grand-Popo, al departament de Mono, al municipi d'Ouidah, al departament Atlantique i a Cotonou, al departament de Littoral. 1 
Segons el mapa lingüístic de Benín l'ethnologue, els xwles occidentals viuen en tres territoris separats en aquest país. El més oriental va des de Cotonou fins al municipi d'Ouidah, a través de la costa de l'oceà Atlàntic. Aquest territori el comparteixen amb els parlants de llengua fon i és fronterer amb el territori dels parlants de gbe, xwla oriental, a l'est, amb el dels parlants de gbe, ayizo, al nord i amb el dels parlants de gbe, xwela, a l'oest. Els altres dos territoris dels parlants del gbe, xwela occidental estan situats a l'extrem sud-oest de Benín, a la zona costanera del municipi de Grand-Popo, al departament de Mono. Aquest territori el comparteixen amb els parlants de la llengua gen i fan frontera amb Togo, a l'oest i al nord-oest; amb el territori dels parlants de gbe, kotafon i de gbe, waci al nord i amb el dels parlants de gbe, xwela, a l'est. 5 
Segons l'ethnologue, a Togo el 2002 hi havia 21.000 parlants de gbe, xwela occidental. 1  Segons el joshuaproject n'hi ha 27.000. 2  Aquests viuen a la zona del riu Mono, al sud-est de la prefectura dels Llacs, a la regió Marítima. 1 
Segons el mapa lingüístic de Togo de l'ethnologue el territori gbe, xwela occidental de Togo és un petit territori que hi ha a l'extrem sud-oriental del país, a l'extrem sud-est de la prefectura de Lacs. Aquest territori és fronterer a l'est i al sud amb Benín . Al nord tenen els parlants de gbe, waci com a veïns i a l'oest hi tenen els parlants de la llengua gen. 6 
El gbe, xwela occidental és una llengua vigorosa : Tot i que no està estandarditzada, gaudeix d'un ús vigorós per persones de totes les edats a tots els nivells comunitaris i la seva situació és sostenible. 7 
