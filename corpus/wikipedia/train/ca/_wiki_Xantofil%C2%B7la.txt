Les xantofil·les  1  són un grup de compostos químics pertanyents al grup dels carotenoides. que contenen un o més àtoms d'oxigen a la seva estructura. Són pigments fotosintètics que es troben a la natura, juntament amb els carotens; 1  de fet, deriven dels carotens per oxigenació. 2  També es poden obtenir per síntesi química. 3  Són més resistents a l'oxidació que les clorofil·les i proporcionen tons groguencs a les fulles seques.
Les xantofil·les van ser descobertes per Vladimir Nikolaevich Lubimenko en algues l'any 1927. 2  Com la resta de carotenoides, tenen dues funcions principals: actuar com a pigments antena i també com a fotoprotectors, no únicament en organismes fotosintètics, sinó també en teixits animals. 2 
Una de les aplicacions de les xantofil·les és el seu ús com a additius alimentaris. S'obtenen per extracció. El seu codi genèric dins la Unió Europea és E161 i els de les diverses xantofil·les autoritzades com a additius són: Flavoxantina , luteïna  criptoxantina , rubixantina , violaxantina , rodoxantina , cantaxantina , zeaxantina  i astaxantina . 3 
