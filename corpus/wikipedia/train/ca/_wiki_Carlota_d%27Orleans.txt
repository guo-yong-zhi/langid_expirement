Carlota d'Orleans, nascuda Charlotte-Aglaé d'Orléans i senzillament anomenada Mademoiselle de Valois,  fou una princesa francesa de sang reial pertanyent a la Casa dels Orleans amb el tractament d'altesa reial. Es casà amb el duc Francesc III de Mòdena l'any 1720.
Nascuda a París el dia 22 d'octubre de l'any 1700 sent filla del príncep Felip d'Orleans i de la princesa Francesca Maria de Blois. Carlota era neta per via paterna del duc Felip d'Orleans i de la princesa Elisabet Carlota del Palatinat i per via materna del rei Lluís XIV de França i de la marquesa de Montespan.
Fou germana del duc Lluís III d'Orleans; de Lluïsa Elisabet d'Orleans, casada amb el duc de Berry Carles de França; i de Lluïsa Elisabet d'Orleans, casada amb Lluís I d'Espanya.
El 20 de febrer de 1720 es realitzà el casament "per poders" al Palau de les Teuleries, a París, i "en persona" el 21 de juny del mateix any a la ciutat de Mòdena amb el duc Francesc III de Mòdena, fill del duc Reinaldo I de Mòdena i de la princesa Carlota Felicitat de Brunsvic-Lüneburg. La parella tingué:
Sense interés per la vida al palau ducal de Mòdena, a partir de 1750 es traslladà a viure a la cort del rei Lluís XV de França, aconseguint des d'aquesta posició el casament de diversos fills seus amb nobles francesos.
Morí el 19 de gener de 1761 a la ciutat de Mòdena. 1 
