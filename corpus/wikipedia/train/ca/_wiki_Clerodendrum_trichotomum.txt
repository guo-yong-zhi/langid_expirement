Clerodendrum trichotomum  és una espècie de planta amb flor dins el gènere Clerodendrum. És considerada o bé una lamiàcia o bé una verbenàcia. És una planta nativa de la Xina, Corea, Taiwan, Japó, i Índia. 1 
És un arbust gran que pot arribar a fer 6 m d'alt. Les fulles fan olor de cacauet quan s'estrenyen. Les flors són flairoses amb els pètals blancs i amb un calze que es torna vermell quan madura. Els fruits són drupes primer blancs que són de color blau fosc brillant quan maduren. 2 
És una planta ornamental que requereix una posició protegida. La varietat C. trichotomum var. fargesii  ha guanyat el premi de la Royal Horticultural Society, Award of Garden Merit. 3 
