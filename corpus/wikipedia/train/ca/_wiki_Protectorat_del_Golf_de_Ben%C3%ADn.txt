El protectorat del Golf de Benín fou un protectorat britànic establert formalment l'1 de febrer de 1852. El 6 d'agost de 1861 fou unit al Protectorat del Golf de Biafra amb el nom de Protectorats dels Golf de Biafra i de Benín sota autoritat del cònsol britànic a Biafra .
El 26 de desembre de 1851 els britànics van bombardejar Lagos i van obligar a fugir al rei Kosoko. Els britànics van ocupar la població i van posar al tron a Akitoye. 1  L'1 de febrer de 1852 els govern britànic declarava el seu protectorat sobre tota la costa del golf de Benín  sota l'autoritat d'un vicecònsol resident a Lagos dependent de superintendent de Port Clarence  fins al 1853 que fou nomenat un cònsol. Aquest protectorat es va estendre a diverses poblacions de la costa mitjançant acords o per la força, però cal destacar que el regne de Benín va rebutjar el domini britànic. El 6 d'agost de 1861 el rei de Lagos Dosunmo  fou deposat, i la població i el seu entorn annexionat i convertit en colònia, separada del protectorat, el qual al mateix dia fou unit al Protectorat del Golf de Biafra per formar el Protectorat dels Golfs de Biafra i Benín.
Per una historia més detallada del període 1851-1861, vegeu Regne de Lagos.
Worldstatesmen per Ben Cahoon
