Juan Antonio García Soriano  és un exfutbolista espanyol de la dècada de 1970.
Malgrat va néixer a la província de Jaén, de petit es traslladà a València i més tard a Catalunya. 1  Fou a Barcelona on començà a donar cops de peu a la pilota, al futbol base del FC Barcelona i més tard a la Penya Kubala. 1  El 1966 passà al Llevant UE, jugant primer a l'Atlètic Llevant i posteriorment al Llevant UE. 1  L'any 1970 fitxà pel Centre d'Esports Sabadell on jugà durant tres temporades, dues d'elles a primera divisió. 1  El 21 de febrer de 1971 jugà amb la selecció catalana un partit d'homenatge a Juan Gardeazábal enfront de la selecció del País Basc. 2  Jugà dues temporades al Reial Múrcia, on arribà a ser internacional amb la selecció espanyola l'any 1974. 3  L'any 1975 fou traspassat al Reial Betis per 17 milions de pessetes. 3  Romangué al club cinc temporades i guanyà una Copa del Rei.
