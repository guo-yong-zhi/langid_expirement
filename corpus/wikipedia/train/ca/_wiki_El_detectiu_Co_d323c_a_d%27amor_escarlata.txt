El detectiu Conan: La carta d'amor escarlata  és una pel·lícula d'anime estrenada el 15 d'abril de 2017. 1  És la vint-i-unena basada en la sèrie manga Detectiu Conan de Gosho Aoyama. Està dirigida per Kobun Shizuno, el director de les sis anteriors pel·lícules; guionitzada per Takeharu Sakurai i la banda sonora està composta per Katsuo Ono. 2  Es classifica com una pel·lícula de comèdia dramàtica, misteri i crim. 3  Es va estrenar doblada al català el 29 d'agost del 2020. 4 
A la pel·lícula apareix un personatge, Momiji Ōoka, aparegut al volum 91 del manga i a la 22a. temporada de l'anime. 2 
La cançó temàtica fou "Togetsukyō ~Kimi Omofu~", de Mai Kuraki. 5 
El detectiu Conan investiga l'autoria d'una sèrie d'atemptats terroristes que agiten Tòquio. Alhora, apareix a escena una misteriosa dona anomenada Momiji que afirma ser la xicota de Heiji Hattori, amic d'en Conan. El petit detectiu sospita que els dos fets poden estar relacionats.
A l'estrena al Japó en 368 pantalles se'n van vendre 987.568 tiquets . Fou la més vista durant la setmana d'estrena en aquell país. 6 
A la revista Flick Magazine la puntuaren amb un 3 sobre 5. 3 
