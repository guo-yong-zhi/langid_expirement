Semacode és una companyia de programari amb base a Waterloo, Ontàrio, Canadà. 1  També és el nom comercial dels símbols llegibles per màquina ISO/IEC 16022, creats mitjançant la tecnologia Data Matrix, i que serveixen per codificar les URLs de les pàgines web d'Internet. Està dissenyat principalment per a ser utilitzat pels telèfons mòbils que disposin de càmera incorporada. De fet va ser un dels primers protocols a implementar aquest principi que permetia connectar fàcilment el món físic  i el digital . 2 
Utilitzant el Semacode SDK software, es pot convertir un URL en una mena de codi de barres, semblant a uns mots encreuats, que s'anomena un "tag" o etiqueta. Els tags poden ser llegits ràpidament amb la càmera d'un telèfon mòbil i decodificats per obtenir una adreça d'Internet. Aleshores, es pot accedir a aquesta direcció mitjançant el navegador web del mòbil.
El web de Semacode afirma que els tags de Semacode són un sistema obert i que la creació de tags no és de cap manera restringida, de forma que les eines de software SDK són gratuïtes per a ús no comercial.
Els usos potencials dels tags de Semacode encara s'estan explorant, i completementaran el desenvolupament de l'ús dels telèfons mòbils com a eines d'obtenció i intercanvi d'informació. Alguns dels suggeriments 3  del web Semacode.org inclouen:
