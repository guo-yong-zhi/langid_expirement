Cal Biel és un edifici del segle xvii del nucli antic de Casserres  inclòs en l'Inventari del Patrimoni Arquitectònic Català.
Habitatge entre mitgeres que fa cantonada amb la plaça de Santa Maria, de planta rectangular i estructurat en planta baixa i pis La coberta és de teula àrab a dues vessants i el carener paral·lel a la façana principal. És una construcció típica del segle xvii. A la façana, destaca la porta d'entrada d'arc rebaixat amb dovelles treballades. Al costat esquerre hi ha una finestra amb reixa de ferro i amb llinda recta i ampit treballat. Al seu damunt hi ha una finestra amb balconera geminada d'arcs semi conopials amb columna. Damunt la finestra de la planta baixa hi ha un finestral amb balcó i obertura de llinda recta. El parament és de grans carreus de pedra ben escairats i disposats en fileres, amb alguns afegits posteriors en maó. 1  2 
Al segle xvi la casa ja era habitada pels Rossinyol, tal com consta al fogatge de 1553. Aquesta família era l'administradora dels afers del marquès de Marimón a Casserres des del s. XVIII, molts dels seus membres eren militars o bé religiosos. Feliu Marimón i de Tord  esdevingué senyor de Casserres després d'heretar els dominis de la família al lloc. Estaven força interessats en els afers d'estat i la política internacional fou el seu administrador Joan Rossinyol qui vetllà pels seus interessos a la ciutat. Els Bernadàs patrocinaren la construcció de la nova església dedicada a la mare de Déu dels àngels i un dels Rossinyol fou enterrat al presbiteri. El llinatge es perdé al s. XVIII i avui la casa es coneix amb el nom de Can Biel. 1  2 
