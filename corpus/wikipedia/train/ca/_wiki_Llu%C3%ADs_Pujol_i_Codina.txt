Lluís Pujol i Codina  és un exfutbolista català dels anys 1960 i 1970 i posteriorment entrenador de futbol.
Després de jugar a diversos clubs de la comarca  jugà al futbol base del CE Manresa, des d'on passà al planter del FC Barcelona. 3  El 1965 debutà amb el CD Comtal primer i el primer equip del FC Barcelona després, quan tenia 17 anys. 4  Durant les primeres tres temporades al Barça només disputà deu partits de lliga, en els quals marcà cinc gols. La temporada 1968-69 fou cedit al Centre d'Esports Sabadell, on realitzà una gran temporada. 4  Disputà 29 partits de lliga i marcà 8 gols, i el club assolí la seva millor classificació històrica a la lliga espanyola, una quarta posició. Retornà al Barcelona on jugà irregularment, destacant la temporada 1970-71 en la qual disputà 25 partits de lliga. 4  Al club guanyà dues Copes i una Copa de Fires. 4  En aquesta darrera competició fou decisiu, ja que marcà tres gols en el partit de tornada de la final que enfrontà el Barcelona amb el Saragossa. 1 
La temporada 1973-74 fitxà pel CE Castelló, on no jugà molts partits i a més el club acabà perdent la categoria. 4  Acabà la seva carrera a la UE Sant Andreu. 5 
El 15 d'octubre de 1969 jugà amb la selecció d'Espanya un partit de classificació per al Mundial de 1970 enfront Finlàndia a La Línea de la Concepción. També disputà dos partits amb la selecció catalana de futbol. El primer fou un partit benèfic el dia 8 de desembre de 1966 al Camp Nou enfront una selecció internacional que acabà amb empat a tres gols. 6  El segon fou el 6 de novembre de 1968 enfront l'Atlante mexicà amb triomf per 2 gols a 0, un d'ells marcat per Pujol.
Al voltant dels anys 1980 fou entrenador de diversos equips catalans. Entrenà el FC Barcelona Atlètic 7  amb el qual perdé la categoria a Segona Divisió el 1988-89. També dirigí el CE Sabadell i el Joventut Mollerussa.
