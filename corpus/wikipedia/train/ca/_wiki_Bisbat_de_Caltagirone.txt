
El bisbat de Caltagirone  és una seu de l'Església catòlica, sufragània de l'arquebisbat de Catània, que pertany a la regió eclesiàstica Sicília. El 2006 tenia 151.430 batejats d'un total de 154.290 habitants. Actualment està regida pel bisbe Calogero Peri, O.F.M.Cap..
La diòcesi comprèn la ciutat de Caltagirone i els següents municipis de la província de Catània: Castel di Judica, Grammichele, Licodia Eubea, Mazzarrone, Militello in Val di Catania, Mineo, Mirabella Imbaccari, Palagonia, Raddusa, Ramacca, San Cono, San Michele di Ganzaria, Scordia, Vizzini.
La seu episcopal és la ciutat de Caltagirone, on es troba la catedral de San Giuliano
El territori està dividit en 57 parròquies, agrupades en 3 arxiprestats
La diòcesi va ser erigida el 12 de setembre de 1816 per la butlla Romanus Pontifex de Pius VII, a partir de territori de les arxidiòcesis de Catània i de Messina. Originàriament era sufragània de l'arxidiòcesi de Monreale.
El 20 de maig de 1844 passà a formar part de la província eclesiàstica de l'arquebisbat de Siracusa.
Des del 2 de desembre de 2000, en virtut de la butlla Ad maiori consulendum del Papa Joan Pau II, la diòcesi passà a ser sufragània de l'arxidiòcesi de Catània.
A finals del 2006, la diòcesi tenia 151.430 batejats sobre una població de 154.290 persones, equivalent al 98,1% del total.
