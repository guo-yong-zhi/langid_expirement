Scarlet Moon de Chevalier, coneguda simplement com a Scarlet Moon , fou una periodista, actriu i escriptora brasilera. 1  2  3 
Estigué casada amb el popular cantant brasiler Lulu Santos durant 28 anys. 2  Tingué tres fills: Gabriela, Christovam i Theodora, de relacions anteriors al casament amb Lulu Santos, que ajudà a criar-los. També va tenir dos nets. 3 
La cantant Rita Lee compongué la cançó «Scarlet Moon» en el seu homenatge i fou gravada per Lulu en el seu àlbum Tempos modernos de 1982. També fou citada en la lletra de la cançó «Língua», de Caetano Veloso, de l'àlbum Velô, de 1984. 4 
Treballà en algunes emissores de televisió, i en destaquen els cicles Fantástico i Jornal Hoje, tots dos de la Rede Globo, durant la dècada de 1970. També treballà en teatre i cinema, en les pel·lícules Até que o casamento nos separe , Quando o Carnaval chegar , Quilombo , O cinema falado , Filhas de Iemanjá  i A marca do Terrir . 1  2 
En els 1980, fou presentadora del programa d'entrevistes Noites cariocas, de la Rede Record, amb Nelson Motta. 3  Publicà dos llibres en la dècada de 1990: Areias escaldantes i Dr. Roni e Mr. Quito: a vida do amado e temido boêmio de Ipanema, una biografia sobre el seu germà, Ronald de Chevalier. 2  Des de 1996, participava en la columna "Abalo", d'O Globo per a la zona sud. 5 
Scarlet sofrí durant deu anys la síndrome de Shy-Drager i no pogué resistir una aturada cardiorespiratòria. Va morir el 5 de juny de 2013. 3  6  7 