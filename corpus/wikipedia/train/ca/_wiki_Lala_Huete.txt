Lala Huete  és una dissenyadora de vestuari espanyola, filla del cineasta i autor de còmics Manuel Huete Aguilar i germana de la productora de cinema Cristina Huete.
Considerada una de les més guardonades dissenyadores de vestuari espanyoles, el 1986 fou ajudant de vestuari a Lulú de noche i El año de las luces, i a dos episodis de la sèrie de televisió La mujer de tu vida . Debutà com a dissenyadora de vestuari el 1984 a Sal gorda, i continuà a la sèrie Las chicas de hoy en día  i a les pel·lícules Amo tu cama rica , Sublet , Belle Époque , amb la que fou nominada per primer cop al Goya al millor disseny de vestuari, Los peores años de nuestra vida , Two Much , La buena estrella  i Torrente, el brazo tonto de la ley . El 1998 va guanyar per primer cop el Goya al millor disseny de vestuari per La niña de tus ojos, premi que va tornar a guanyar el 2002 amb El embrujo de Shanghai i el 2008 amb El Greco. Posteriorment seria nominada el 2009 per El baile de la Victoria, el 2012 per El artista i la modelo, el 2013 per Vivir es fácil con los ojos cerrados i el 2016 per La reina de España. 1  2 
A nivell internacional el 2007 va guanyar el BAFTA al millor disseny de vestuari pel seu treball a El laberinto del fauno. 3  4  5 
