El Carrer de Vista Alegre és l'únic carrer del nucli de Vallromanes  que conserva l'estructura de carrer de poble, ja que els altres són camins que comuniquen diferents àrees del terme i en els quals es van distribuint cases de forma aïllada. El carrer té dues sortides a la riera de Vallromanes. Com és característic de les poblacions, i a diferència de les masies isolades, el carener de les cases és paral·lel a la façana. Les cases són de dos pisos, sense massa interès tipològic. Construïdes en carreu de pedra poc treballat i fang, i posteriorment arrebossades. Moltes d'elles conserven l'extraordinari gruix dels murs. 1 
