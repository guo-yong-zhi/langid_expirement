La cameronita 2  és un mineral d'argent, coure i tel·luri. El seu nom fa honor al professor Eugene Nathan Cameron , de la Universitat de Wisconsin, que la reconeixé com un nou mineral. Fou descrita per A.C. Roberts, D.C. Harris, A.J. Criddle i W.W. Pinch el 1986 a partir d'una mostra obtinguda a la mina Good Hope, Colorado, EUA. 3  4 
Químicament és un tel·lurur d'argent i coure, de fórmula AgCu₇Te10, de color gris i una duresa de 3,5 a 4 a l'escala de Mohs. La seva densitat és de 7,144 g/cm³. Cristal·litza en el sistema tetragonal i la seva lluentor és metàl·lica.
Segons la classificació de Nickel-Strunz, la cameronita pertany a «02.DB: Sulfurs metàl·lics, M:S = 2:3» juntament amb els següents minerals: antimonselita, bismutinita, guanajuatita, metastibnita, pääkkönenita, estibina, ottemannita, suredaïta, bowieïta, kashinita, montbrayita, edgarita i tarkianita.
La cameronita només s'ha trobat fins ara en uns filons hidrotermals que contenien tel·luri de la mina Good Hope, al districte Vulcan, Colorado, Estats Units. Apareix associada amb pirita, vulcanita, rickardita i tel·luri.
