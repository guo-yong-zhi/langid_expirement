"Spanish Lady" és una cançó tradicional irlandesa que també es pot trobar a Anglaterra. La Bodleian Library disposa de diversos registres d'una cançó anglesa amb aquest nom, una d'elles datada al segle xvii. 1  Fragments o versions provinents dels Estats Units es poden trobar des del 1883. Es troba en la posició número #542 2  al Roud Folk Song Index. No s'ha de confondre amb les cançons "Spanish Ladies" o "Lady of Spain," que són completament diferents.
La lletra de la cançó varia en funció de l'indret on es canta, però totes les lletres segueixen a la noia espanyola mentre realitza diverses activitats. Hi ha diverses versions de Dublín, una d'elles coneguda popularment com a Wheel of Fortune. Hi ha altres versions irlandeses, com la de Galway  i Belfast. La versió anglesa fa referència a Chester. 3 
Aquesta cançó ha estat versionada per diversos artistes, com ara Frank Harte , The Dubliners, Gaelic Storm, Michael Grosvenor Myer , Celtic Woman, Celtic Thunder , The Saw Doctors i Ronnie Drew amb Dustin the Turkey .
