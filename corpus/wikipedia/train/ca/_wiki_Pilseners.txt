Pilseners és una banda catalana de punk rock i oi! formada a Barcelona el 1994 1  que des dels inicis va definir el seu estil com a «rock per la independència» amb el ferm compromís de difondre la cultura dels Països Catalans i promoure la seva independència. 2  3 
Després del segon disc, Herois del nostre temps, el grup va aturar la seva activitat fins al 2012, quan va tornar als escenaris però sense treure noves cançons. 4 
Gairebé deu anys després d'aquell concert de retorn a La Bàscula de Barcelona, la formació va trencar divuit anys de silenci discogràfic amb No hi ha demà, del qual presentaren com avançament dos videolyrics: «Hereus del poder» i «Crucificat». 5  L'àlbum conté 11 nous temes enregistrats a l'EM Estudi de Terrassa per en Xavi Escribano, el bateria The Anti-Patiks, i masteritzats a Guíxols per Santi Garcia d'Ultramarinos Costa Brava. El disseny de l'àlbum és obra de Txarly Brown tot i que les il·lustracions de portada i contraportada són de Mariona Rebull i les fotografies de Carles Viñas. 4 
