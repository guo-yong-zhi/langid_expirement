La Doctrina Compendiosa és una obreta de temàtica política atribuïda a Francesc Eiximenis i escrita en català a València entre finals del segle xiv i principis del segle xv. El pare caputxí Martí de Barcelona l'edità en 1929. 1 
El llibre té la forma de diàleg, en què un grup de ciutadans de València li fa un seguit de preguntes a un franciscà sobre temes de socials i polítics, i fins i tot de moral i religió. El frare estructura el diàleg en dues parts. La primera, de vint capítols, és més aviat de caràcter moral. La segona, d'altres vint capítols, és de temes pràctics, sobretot de caràcter social i polític. I acaba amb una conclusió.
Diversos estudis, però, de Jaume Riera Sans 2  i Curt Wittlin 3  han determinat, però, que Eiximenis no fou l'autor d'aquest llibre.
Els arguments principals serien els següents:
Curt Wittlin suggereix que l'autor d'aquesta obra podria ser Ramon Soler, jurista, ciutadà important de la ciutat de València i molt amic de Francesc Eiximenis en vida. Seria aquesta obra, doncs, una mena de recordatori de les doctrines eiximenianes, ja que aquest llibre té molts paral·lelismes amb el pensament sociopolític eiximenià i amb les obres on més tracta d'aquesta temàtica, com ara el Regiment de la cosa pública.
A més C. Wittlin ha trobat molta influència de les obres del jurista medieval Albertà de Brescia, 4  la qual cosa donaria suport a la teoria que plantejaria l'autor era un jurista, com Ramon Soler.
