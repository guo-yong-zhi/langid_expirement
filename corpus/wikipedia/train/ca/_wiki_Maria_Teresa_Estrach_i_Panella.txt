Maria Teresa Estrach i Panella  és una metgessa, dermatòloga i professora universitària catalana. 1  2 
Estudià Medicina i Cirurgia a la Universitat de Barcelona , on es va llicenciar el 1973. Més endavant, en 1976, s'especialitzà en Dermatologia, i el 1978 es va doctorar. La seva activitat assistencial ha estat sempre vinculada, com a especialista de dermatologia, a l'Hospital Clínic de Barcelona, des que s'inicià com a metge adjunt el 1979, fins a ocupar el càrrec de cap del Servei de Dermatologia l'any 2008. 1 
En paral·lel a la seva trajectòria assistencial, pel que fa a la seva activitat docent, ha estat en un primer moment professora associada , posteriorment professora titular  i finalment catedràtica de dermatologia  a la Facultat de Medicina de la Universitat de Barcelona . Durant aquests anys ha exercit com a professora tant a la UB com en altres universitats . Quant al seu historial com a gestora acadèmica, cal destacar la seva etapa com a Vicedegana Facultat de Medicina de la Universitat de Barcelona entre els anys 1995 i 2001; i posteriorment com a Degana d'aquesta mateixa Facultat entre els anys 2001 i 2008. Entre altres reconeixements, el 2009 fou guardonada amb el Premi a l'Excel·lència Professional, atorgat pel Col·legi Oficial de Metges de Barcelona , i també ha estat nomenada membre honorària de la North American Clinical Dermatologic Society . 1 
Les seves principals línies de recerca han estat relacionades amb els limfomes cutanis, l'epidemiologia, els factors pronòstics i la immunohistoquímica. 2 
Ha col·laborat i ha estat membre de diverses societats científiques, com l'Associació de Dermatologia de l'Acadèmia de Ciències Mèdiques de Catalunya i Balears, l'Acadèmia de Dermatologia i Venereologia  o la Sociedad Ibero-latino americana de Dermatología. A més, des de l'any 2014, és membre numerari Institut d'Estudis Catalans , Presidenta de la Comissió Educació Mèdica, i membre de la Comissió Premi Tesis Doctorals Claustre de Doctors. 2 
