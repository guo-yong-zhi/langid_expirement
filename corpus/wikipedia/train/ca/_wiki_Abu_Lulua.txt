Abu-Lulua fou un esclau persa d'al-Mughira ibn Xuba, governador de Bàssora, que va assassinar el califa Úmar ibn al-Khattab el dimecres 2 de novembre del 644. Les causes de la mort semblen un tribut imposat al seu senyor per tenir l'esclau a Bàssora.
Sembla que va amagar una daga entre les seves robes i va matar el califa quan anava a pregar o quan estava pregant; segons unes fonts el califa va morir a l'acte i segons altres va viure tres dies. En la seva fugida va ferir una dotzena de persones més, de les que sis o set van morir; finalment fou atrapat i mort allí mateix mentre altres diuen que es va suïcidar en no poder escapar.
La dona i la filla de l'assassí foren executats per Ubayd-Al·lah ibn Úmar, fill del difunt. Els perses de Medina també foren massacrats i entre aquests ho fou Hormezdan , acusat de ser l'antic amo de l'assassí i haver estat d'acord amb aquest.
