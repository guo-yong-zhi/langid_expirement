El Torneig d'Halle 2014, oficialment conegut com a Gerry Weber Open 2014 és una competició tennística disputada sobre pista de gespa que pertany a les sèries 250 del circuit ATP masculí. La 22a edició del torneig es va celebrar entre el 7 i el 15 de juny de 2014 al Gerry Weber Stadion de Halle, Rin del Nord-Westfàlia, Alemanya.
El tennista suís Roger Federer va guanyar aquest títol per setena ocasió i el 79è de la seva carrera. A més, estigué a punt de fer doblet, ja que fou finalista en categoria de dobles.
