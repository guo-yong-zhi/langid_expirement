La Mare de Déu del Coll és l'actual església parroquial del poble de Salàs de Pallars, del terme municipal del mateix nom, a la comarca del Pallars Jussà.
La façana exterior és alta i estreta, i està culminada per un campanar de torre de planta quadrada. La porta principal és adovellada.
A l'interior, la nau central és coberta amb volta de canó apuntada, i les laterals, fruit d'una ampliació posterior, són de volta de creueria.
Tot i que de vegades se l'esmenta com a església romànica, el temple actual sembla força més tardà, amb elements medievals, però ja dins del gòtic, i fins i tot èpoques posteriors.
Una particularitat d'aquesta església és que el presbiteri està travessat per sota pel carrer de Bon Jesús, que el franqueja per un pont.
La data de 1607 figura a sobre del portal meridional. A la reixa afegida al damunt de la porta principal hi ha la data de 1880. 1 
L'església conserva una creu gòtica de plata sobredaurada. 1 
Torre-campanar de l'església parroquial: segons Lluís Monreal i Martí de Riquer, el castell de Salàs, devia alçar-se dins el clos i en la part alta, prop de l'església i no lluny de la plaça quadrada i porticada. 1 
