Javier Ángel Balboa Osa  és un futbolista espanyol amb ascendència equatoguineana. Juga d'extrem dret i el seu primer equip va ser el Reial Madrid Castella. Actualment juga al FC Cartagena cedit pel SL Benfica.
Balboa va debutar amb el primer equip del Reial Madrid el 26 d'octubre del 2005 amb Vanderlei Luxemburgo d'entrenador, en substitució de David Beckham. Va ser a l'estadi de Riazor davant el Deportivo de la Coruña.
Va fer la pretemporada de la campanya 2006/07 amb el primer equip amb una gira per Àustria, però finalment va ser cedit al Racing de Santander. On va jugar 30 partits de lliga i 2 de Copa del Rei.
Ha estat el jugador que més minuts ha disputat amb el Reial Madrid a la pretemporada 2007/08, fet que li ha permès tenir fitxa amb el primer equip, encara que l'arribada de jugadors com Saviola, Baptista i Sneijder li va impedir gaudir de minuts a l'equip entrenat per Bernd Schuster.
El jugador va debutar amb la selecció de Guinea Equatorial  el 2 de juny del 2007, perdent contra la selecció de Ruanda. 1 
Al juny del 2008 va signar per quatre temporades amb el SL Benfica que entrenarà Quique Sánchez Flores. 2 
