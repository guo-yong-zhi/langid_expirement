Alberto Fernández Galar  fou un polític espanyol, governador civil i procurador en Corts durant el franquisme. De jove va lluitar com a voluntari a la guerra civil espanyola en el bàndol revoltat. Va ocupar càrrecs al Sindicato Español Universitario, al Frente de Juventudes i fou inspector nacional de la Guàrdia de Franco en 1945. Després fou funcionari tècnic del Ministeri d'Informació i Turisme. El 5 d'abril de 1952 fou nomenat Cap de l'Obra Sindical d'"Educación y Descanso", el que comportava un escó com a procurador en Corts. 1  El 30 de juliol de 1959 deixà el càrrec quan fou nomenat Delegat Nacional d'Organitzacions del Movimiento 2  el que comportava continuar com a procurador en Corts en qualitat de "consejero nacional". 3  Simultanejaria el càrrec amb el de governador civil de Lleida, càrrec que va ocupar des d'abril de 1956 4  fins al març de 1960. Durant el seu mandat va fer decaure el poder municipal del Caliu Ilerdenc. 5 
Deixà l'escó a les Corts el març de 1966 quan fou nomenat governador civil de Las Palmas, 6  càrrec que va ocupar fins a setembre de 1972. 7 
