La Província de Sofia és una província del nord-oest de Bulgària. La principal ciutat és Sofia. Limita a l'est amb la ciutat de Sofia  però no la inclou. La província té un territori de 7 059 km² i 273 240 habitants. La terra és predominantment muntayenca. Al nord hi ha els marges meridionals de les Muntanyes Balcàniques i al sud s'aixeca Rila amb l'alçària de Musala. Hi ha nombroses muntanyes més petites i valls espaioses. Una de les més importants estacions d'esquí a Bulgària, Borovets, es troba vora Samokov.
La indústria està molt desenvolupada. La mineria i la metal·lúrgica són l'esquelet de la seva economia, amb la refineria de coure més important d'Europa Meridional a Pirdop i importants mines de coure a Chelopech i Etropole. La maquinària està ben desenvolupada a Botevgrad , Pravets , Etropole, Samokov, Elin Pelin, Ihtiman, Slivnitsa, Godech. El principal centre d'indústria sucrera és Svoge.
