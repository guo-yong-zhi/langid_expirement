El Sétun  és un riu a l'oest de Moscou, i l'afluent més gran del Moskvà dins de la capital russa. 1  La llargada del riu és de 38 km, 20 dels quals transcorren per Moscou mateix. La seva conca hidrogràfica té una àrea de 190 km². El riu Sétun s'origina al poble de Salàrievo a la província de Moscou i desguassa al Moskvà  2 prop del pont de Krasnolujski, al davant del poble de Lujnikí. El riu és ple d'exemplars de peixos del gènere Rutilus, perques, carpins, lluços de riu i d'altres peixos, però no té valor per a la indústria pesquera a causa de la seva contaminació amb residus tòxics. 3 
El territori fronterer al voltant de les dues ribes és inclòs a la reserva de fauna salvatge del riu Sétun, als afores de la ciutat de Moscou. 4 
El Sètun prop de l'afluència amb el Moskvà
