Maria Gabriel·la de Baviera, princesa hereva de Baviera . Princesa de Baviera de la branca ducal de la Casa reial bavaresa. Arran del seu matrimoni esdevingué princesa hereva de Baviera amb el tractament d'altesa reial.
Nascuda a Tegernsee  el dia 9 d'octubre de 1878, era filla del duc Carles Teodor de Baviera i de la infanta Maria Josepa de Portugal. Maria Gabriel·la era neta per via paterna del duc Maximilià de Baviera i de la princesa Lluïsa de Baviera; per via materna era neta del rei Miquel I de Portugal i de la princesa Adelaida de Löwenstein-Wertheim-Rosenberg.
El dia 10 de juliol de l'any 1900 contragué matrimoni a Múnic amb el príncep Robert de Baviera, fill del rei Lluís III de Baviera i de l'arxiduquessa Maria Teresa d'Àustria-Este. La parella tingué quatre fills:
