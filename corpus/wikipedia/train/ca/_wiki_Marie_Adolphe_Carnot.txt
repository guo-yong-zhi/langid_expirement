Marie Adolphe Carnot  fou un químic francès, enginyer de mines i polític. Venia d'una família distingida: era nebot de Sadi Carnot, el físic, i germà de Marie François Sadi Carnot que va ser president de la tercera República francesa.
Es va graduar a l'escola Politècnica el 1860, passant després a l'Escola de Mines, on es va convertir en professor el 1868, després d'un període com a enginyer a Llemotges. El 1881 va ser nomenat Enginyer Principal de Mines, el 1894 Inspector General de Mines, i el 1901 degà de l'Escola Nacional de Mines, càrrec que va ocupar fins al 1907.
Altres càrrecs professionals i polítics: 
Va fer importants contribucions en referència als mètodes d'anàlisi químic d'aigües minerals i, també, de minerals que exposà a la seva obra: Traité d'analyse des substances minérales . Va descobrir minerals de bismut a Corrèze . Va donar les composicions de sòls destinats a l'agricultura. Va realitzar treballs sobre la presència de fluor en els fosfats.
Un nou mineral va ser descobert l'any 1899 per Charles Friedel i Cumenge, la qual composició química és un vanadat d'uranil i de potassi, K₂₂₂·3H₂O, que varen anomenar carnotita en honor d'Adolphe Carnot.
