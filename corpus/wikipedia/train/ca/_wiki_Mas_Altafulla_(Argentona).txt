El Mas Altafulla és una masia eclèctica d'Argentona  protegida com a Bé Cultural d'Interès Local.
Masia de quatre cossos perpendiculars a la façana, de planta baixa i pis, amb teulada a dues aigües. 1 
Ha estat transformada en tres habitatges, el que ha suposat la mutilació de certes estances. 1 
La façana té un portal de pedra de mig punt amb onze dovelles, dues espitlleres i cinc finestres de pedra, una d'elles amb la data 1690 gravada. També té un altre portal quadrat de pedra ara convertit en finestra. 1 
L'entrada conserva dos portals de pedra d'accés a les estances laterals, així com l'escala de pedra. La sala del primer pis també conserva dos portals de pedra. 1 
L'antic celler conserva una premsa quadrada. 1 
