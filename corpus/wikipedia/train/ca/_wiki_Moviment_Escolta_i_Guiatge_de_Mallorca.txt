El Moviment Escolta i Guiatge de Mallorca és una associació escolta catòlica de Mallorca, que pertany al Moviment Scout Catòlic i a la Federació d'Escoltisme i Guiatge de les Illes Balears. Fou fundada l'any 1956 per Eladi Homs i Maria Ferret, i el 2006 rebé del Consell de Mallorca el Premi Jaume II. És l'associació escolta que acull més agrupaments de l'illa.
Com en altres indrets de l'estat, l'escoltisme a Mallorca va tenir un paper important durant el tardofranquisme i la Transició en la promoció de valors humanistes i catalanistes. 1 
Després de la creació de l'escoltisme el 1907, el bisbe de Mallorca Pere Joan Campins fundà, el 1913, els Exploradors Mallorquins, inserit dins el moviment escolta, i que tengué centres arreu de Mallorca, però que es dissolgué el 1923 per manca de dirigents. El 1933 i el 1934 es fundaren dos nous grups, a Felanitx i a Palma, però no tengueren continuïtat després de la República. 2 
El 1956, Eladi Homs fundà la unitat Ramon Llull, la primera del Moviment Escolta de Mallorca, i el 1958, la seva esposa Maria Ferret fundà la branca femenina, amb la unitat Rosa de Bardissa . El 1965 els escoltes de Mallorca s'integraren dins el nou Moviment Scout Catòlic d'Espanya. El 1975, un grup de dirigents que volia deslligar-se de l'Església creà una escissió laica, els Escoltes i Guies de Mallorca, i, com a resposta el 1976 les branques masculina i femenina del Moviment s'integraren en una de sola, que ocasionà el naixement del Moviment Escolta i Guia de Mallorca. El 1990 tenia 11 agrupaments i uns mil membres, 2  i el 2023 hi havia 13 agrupaments i uns mil cent membres. 3 
Llista d'agrupaments en actiu : 4 
Agrupaments existents el 2002 actualment inactius: 5 
També han existit agrupaments a viles com Artà, Bunyola, Esporles, Inca, Mancor, Manacor, Pollença, Selva i Santanyí i, a Palma, a barriades com l'Arenal, Sant Jordi, la Soledat, el Vivero i diverses parròquies i escoles del centre. 8 
