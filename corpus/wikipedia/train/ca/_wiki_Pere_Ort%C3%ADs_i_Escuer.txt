Pere Ortís Escuer  és un escriptor català. Exerceix la professió de sacerdot i ha viscut 13 anys a Hondures i 18 anys a Nova York. 1  Es llicencià en literatura i en filologia romànica a la New York University. 2  Actualment resideix a Tàrrega i continua duent a terme tant la seva tasca d'escriptor com la de sacerdot, aquesta darrera al municipi de Preixana .
És autor d'una vintena de llibres de narrativa i d'assaig lingüístic. 3  Fins ara s'han publicat 5 volums de la seva obra completa. També ha traduït de l'anglès al català l'obra Catalònia Infelix de l'hispanista anglès Edgar Allison Peers. Així mateix, no ha deixat de publicar articles de temàtica variada a revistes catalanes com Serra d'Or, Llengua Nacional, Nova Tàrrega, El Pregoner d'Urgell i altres.
