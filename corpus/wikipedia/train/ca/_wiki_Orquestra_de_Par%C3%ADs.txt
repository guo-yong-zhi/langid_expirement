L'Orquestra de París  és una orquestra simfònica amb seu a París, creada el 1967. Des de l'any 2000 el seu director titular és Christoph Eschenbach.
El 1967, després de la dissolució de l'Orchestre de la Société des Concerts du Conservatoire, el director Charles Munch va ser cridat pel Ministre de Cultura francès, André Malraux, i el seu Director Musical, Marcel Landowski, per crear aquesta nova orquestra a París. Malauradament Munch va morir el 1968 i el succeí provisionalment el director francès Serge Baudo. Poc després Herbert von Karajan va ser nomenat conseller artístic  i al llarg dels anys ha tingut com a directors o assessors músics de gran prestigi com Georg Solti, Daniel Barenboim o Semyon Bychkov.
El 1998, la salle Pleyel, la seu de l'orquestra i l'única gran sala de concerts de París, va ser comprada per un inversor privat abans de tancar, forçant l'orquestra a cercar un altre edifici, que des del 2002 és el Théâtre Mogador. Les expectatives són que ben aviat l'orquestra ocupi la nova sala Pleyel en fase final de construcció.
