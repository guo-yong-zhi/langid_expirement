Ubaldina Dávila   , coneguda també com Waldina Dávila, va ser una escriptora i pintora de la regió de Huila .
Era la filla de Pedro Dávila i Josefa Salas . 1  El 1852 es casà amb Rafael Ponce de León del qual va enviudar i va deixar quatre fills que va haver de cuidar i educar. 2 
És considerada com la primera novel·lista de Huila, amb la publicació de la seva obra titulada "El Trabajo" el 1888. Intel·lectual i artista inquieta va participar en les exposicions de l'Academia de Dibujo y Pintura de 1848 i en l'Exposición Nacional de Bellas Artes de 1886. Entre els seus treballs literaris es troben relats curts com Mis Próceres, Luz de la Noche y La Muleta. També va produir obres dramatúrgiques, entre les quals destaca Zuma. Obra en tres actos y en prosa. La seva obra es caracteritza per la seva relació amb el romanticisme incorporant algunes facetes costumistes pròpies de la narrativa de la segona meitat del segle XIX. 2 
Col·labora en diferents revistes de l'època a Colòmbia com: Colombia Ilustrada, El iris, El Vergel, La Mujer, Biblioteca de Señoritas, La Revista de las Españas o La Unión Iberoamericana. Va signar publicacions amb el pseudònim de "Jenny" i va se membre del grup El Mosaico, tertúlia elitista cultural colombiana que va funcionar entre 1858-1872. 3 
L'obra narrativa de Dávila esta formada per títols com El Trabajo , Mis próceres , Serie de novelas . El mateixa any publica l'obra de teatre Zuma. Drama de tres actos y en prosa.
A El Trabajo, es narra les convencions socials de la societat colombiana de l'època que no permeten la consecució de la vida plena de dos amants. La protagonista salva de la ruïna econòmica a la família, fundant un col·legi per senyoretes anomenat "El Trabajo". 4  En Mis próceres es narra els efectes devastadors que deixa la guerra en el col·lectiu femení que s'aboca a les presons per poder parlar amb els seus marits i germans i l'hostilitat de les forces espanyoles que provoquen el seu desterrament. Les causes comunes per les quals han de passar forjaran unes xarxes de solidaritat que els permetrà suportar el dolor i les necessitats del moment. La dona és retratada com un element fonamental en la construcció de la nova societat colombiana retratant les lluites femenines que van haver de portar a terme les dones dels libertadores de les Guerres d'independència hispanoamericanes. 5  6  A Zuma, retrata la visió del marginat en els esdeveniments del descobriment i conquesta d'Amèrica, així com el sincretisme cultural que van haver de viure els pobles amerindis. 6 
Dávila fa un retrat de personatges femenins en els quals es retrata la missió civilitzadora d'una dona més culta, instruïda i amb horitzons més grans. La dona colombiana tindria segons alguns autors uns ideals transcendents on la instrucció i el paper social de la dona entronquen amb el discurs de les reformes radicals del pensament lliberal de 1870. 7 
Els personatges femenins de les obres d'Ubaldina, són menys subordinats a l'esfera de la llar i més independents. Les seves accions deriven de la seva pròpia subjectivitat, i destaquen per no estar subordinats a l'empara masculina. Representen les bases per un nou progrés, emancipació i modernització que donaran peu a una nova figura femenina a Amèrica Llatina. 7 
