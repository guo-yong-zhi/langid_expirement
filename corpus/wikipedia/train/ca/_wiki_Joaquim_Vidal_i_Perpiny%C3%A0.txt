Joaquim Vidal i Perpinyà  és un empresari i polític català, senador en la VI legislatura.
És conseller d'empresa de comerç i alimentació i propietari dels supermercats Valvi. Soci fundador i propietari de Televisió de Girona i president d'Hermes Comunicacions. Fou president del Club Bàsquet Girona entre els anys 1987 i 2000. Militant de Convergència Democràtica de Catalunya, fou escollit batlle de Sant Gregori a les eleccions municipals espanyoles de 1983, 1987 i 1994 i senador per la demarcació de Girona entre els anys 1996 i 2000. Fou portaveu de les comissions de la Comissió de Peticions i de la Comissió de Treball i Seguretat Social. 1 
L'any 2004 creà la Fundació Valvi, amb seu a Girona, dedicada a l'edició de llibres, a les exposicions d'art i a concerts. 2  En 2011 va fundar Miservi de Supermercats, SL juntament amb Miquel Alimentació Grup, SL, propietat de Ramon Miquel i Ballart, per tal d'explotar els supermercats SPAR al Maresme i a les comarques gironines. 3  En 2012 adquirí el Grup Hermes i esdevingué accionista majoritari d'El Punt Avui. 4  En gener de 2013 va rebre el guardó de la Fundació Catalunya Estat en reconeixement per la seva tasca rellevant en favor d'un estat català independent. 5 
