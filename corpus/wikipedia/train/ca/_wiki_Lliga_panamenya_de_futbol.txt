La lliga panamenya de futbol, la màxima categoria de la qual s'anomena Liga Profesional de Fútbol, és la màxima competició de Panamà de futbol.
La primera lliga organitzada al Panamà fou la Lliga Isthmian, creada el 1921 amb Standard Oval com a campió. El 1925 es creà la Liga Nacional de Football amb Panamá Hardware com a campió. La primera lliga nacional de Panamà es creà l'any 1933 després de la fusió de la Liga Nacional  i la Liga Atlántica.
La lliga professional es creà l'any 1988 amb el nom d'Asociación Nacional Pro Fútbol  amb un campionat format per 6 equips. Els promotors de la lliga foren Giancarlo Gronchi, Jan Domburg, Edgar Plazas, Jorge Zelasny, Angel Valero i Juan Carlos Delgado, que fundaren l'ANAPROF el 26 de febrer de 1988. Els equips fundadors foren:
La temporada 1994-96 es produí una escissió al futbol panameny i es creà la LINFUNA, que fou reconeguda per la FIFA i organitzà els seus propis campionats.
Ambdues lligues es fusionaren de nou la temporada 1996-97, formant-se una lliga amb 12 clubs. La següent temporada la divisió es dividí en dos grups a la temporada regular amb una fase final de 8 equips per eliminatòries. El 1998-99 es reduí a 10 equips, amb una segona fase amb els 6 millors i posteriorment semifinals i final. La temporada 1999-2000 es retornà a una primera fase en un grup únic, mantenint la segona fase com la temporada anterior. El 2001 per primer cop es disputaren els campionats d'Apertura i Clausura, amb una final entre els campions d'ambdós torneigs per proclamar un campió final. A partir del 2007, s'abandonà la gran final entre els campions d'Apertura i Clausura, proclamant-se, per tant, dos campions per temporada. A partir del 2009, l'ANAPROF canvià la seva denominació per l'actual Liga Profesional de Fútbol.
Font: 1 
Lliga ANAPROF
Lliga LINFUNA
Entre 1994 i 1996 el futbol a Panamà va patir un cisma, creant-se una nova federació , que fou reconeguda per la FIFA. L'any 1996 LINFUNA i ANAPROF s'uniren de nou.
Lliga Panamenya de Futbol 
Llegenda: A Apertura, C Clausura
