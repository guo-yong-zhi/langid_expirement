Bratt från Brattfors, är en svensk släkt från Värmland.
I likhet med övriga värmlandska Brattsläkter anser sig denna släkt stamma tillbaka på väpnaren Nils Brath, som adlades av Karl Knutsson 1456.
Enligt släkttraditionen skall Nils Jönsson Bratt till Höglunda ha haft en son Anders Nilsson Bratt. Denne skall ha varit far till en handelsman i Brätte Anders Andersson. Denne var i sin tur far till Anders Andersson Bånge, som senare köpte Brattfors bruk, och därefter tog sig namnet Bratt.
Släkten sökte vid 1896 års adelsmöte introduktion på riddarhuset med hänvising till sin härstamming på adliga ätten Bratt från Höglunda, men ansökan avslogs med hänvisning till bristande bevisning.
En annan son Sven Bånge  tillfångatogs vid slaget vid Leipzig 1642, men återkom till Helsingborg 1644 där han dog.
Anders Andersson Bratts  son Lars Bratt, brukspatron i , d 1690, hade sonen  Jonas , överkrigskommissarie och brukspatron på Rottneros. Jonas hade sonen Lars Gustaf , lagman och godsägare i Värmland. Han hade sönerna Lars Gustaf, Göran och Christian, från vilka tre grenar härstammar – se Svenska släktkalendern 2010. En halvbror till Lars Gustaf , Henric Bratt den äldre , som var brukspatron på Rottneros och Öjervik, hade bland andra sonen Henric Bratt d.y.  militär och violinist.
Andra kända släktmedlemmar är motbokens skapare Ivan Bratt, journalisten bakom IB-avslöjandet Peter Bratt, Drakens skapare Erik Bratt, översten och idrottsmannen Lars Bratt samt ingenjören  Ingvar Bratt.
Brattska släktföreningen bildades 1916.
