Kastanjebanketten syftar på en orgie som skall ha ägt rum i Vatikanen den 30 oktober 1501 på initiativ av påve Alexander VI:s son, don Cesare Borgia. En ögonvittnesskildring av tillställningen finns bevarad i en latinsk dagbok, Liber Notarum, av den påvlige sekreteraren tillika ceremonimästaren Johann Burchard.
Banketten skall ha hållits i don Cesare Borgias privata salonger i påvepalatset. Johann Burchards skildring lyder: 
Enligt William Manchester skall betjänter ha hållit "räkningen på vars och ens orgasmer, för påven beundrade storligen virilitet och mätte manlighet efter förmågan att ejakulera". En annan kommentator uppger att påve Alexander VI själv föreslog räknandet.
Cesare Borgias sentida biograf Rafael Sabatini  ifrågasatte sanningshalten i Johann Burchards ögonvittnesskildring på grundval av en egen stilstudie. Han hävdade att skildringen stred mot den stil som präglade resten av Burchards dagbok.
