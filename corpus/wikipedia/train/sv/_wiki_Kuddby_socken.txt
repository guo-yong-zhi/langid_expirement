Kuddby socken i Östergötland ingick i Björkekinds härad, ingår sedan 1974 i Norrköpings kommun och motsvarar från 2016 Kuddby distrikt.
Socknens areal är 51,68 kvadratkilometer, varav 51,65 land.> År 2000 fanns här 646 invånare. Kyrkbyn Kuddby med sockenkyrkan Kuddby kyrka ligger i socknen. 
Kuddby socken har medeltida ursprung.
Vid kommunreformen 1862 övergick socknens ansvar för de kyrkliga frågorna till Kuddby församling och för de borgerliga frågorna till Kuddby landskommun. Landskommunen inkorporerades 1952 i Västra Vikbolandets landskommun som uppgick 1967 i Vikbolandets landskommun och ingår sedan 1974 i Norrköpings kommun. Församlingen uppgick  2008 i Västra Vikbolandets församling. 
1 januari 2016 inrättades distriktet Kuddby, med samma omfattning som församlingen hade 1999/2000.  
Socknen har tillhört samma fögderier och domsagor som Björkekinds härad. De indelta soldaterna tillhörde   Andra livgrenadjärregementet, Liv-kompaniet. De indelta båtsmännen tillhörde Östergötlands båtsmanskompani.
Kuddby socken ligger nordost om Söderköping på Vikbolandet. Socknen är en uppodlad slättland med mindre skogklädda höjder.
Kända från socknen är hällristningar, skärvstenhögar och stensättningar från bronsåldern samt 60 gravfält och tio kilometer av stensträngar från järnåldern. Nio runristningar är kända, varav tre vid kyrkan.
Namnet  tolkas som 'kutabornas socken' där kut, 'knöl, puckel; backe, kulle' syftar på den puckelliknande höjd kyrkan ligger på.
