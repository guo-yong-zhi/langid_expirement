Maria Elisabeth Durling, född 28 november 1867 i Östraby, Malmöhus län, död 24 juni 1950 i Jönköping,  författare. Föräldrar: Häradshövdingen i Färs och Frosta domsaga  Carl August Durling  och Charlotta Eleonora Nordenskjöld .
Sekr. i styrelsen för Röda korset-kretsen i Eksjö 1902-1922, sekr. i Vita Bandets lokalförening i Eksjö 1905-1916, medlem i Röda korsets sjukhusdirektion i Eksjö, styrelseledamot i småskollärarinneseminariet i Eksjö 1920-1922, medlem i fosterbarns- och barnavårdsnämnden i Eksjö.
Svenska akademiens andra pris 1904 för sagospelet Våg. Hedersomnämnande 1894 för Kambyses seger. 1897 för Torsten Greklandsfararen, dramatisk dikt, 1913 för Unge herr Sten, historiskt skådespel.
Svenska röda korsets silvermedalj 1919 och guldmedalj 1923.
