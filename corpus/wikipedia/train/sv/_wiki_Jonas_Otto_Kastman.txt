Jonas Otto Kastman, född 9 februari 1798 i Lönneberga församling, Kalmar län, död 14 oktober 1881 i Tingstads församling, Östergötlands län, var en svensk präst.
Kastman föddes 1798 i Lönneberga församling. Han var son till kyrkoherden därstädes. Kastman blev höstterminen 1816 student vid Uppsala universitet och prästvigdes 21 april 1821. Han blev 19 januari 1824 lärare vid Palmgrenska skolan i Västerlösa församling, tillträde samma år och 25 april 1838 komminister i Linderås församling, tillträde 1840. Kastman avlade 4 juni 1840 pastoralexamen och blev 16 september 1850 kyrkoherde i Gärdserums församling, tillträde 1853. Den 23 juni 1856 blev han kyrkoherde i Tingstads församling, tillträde 1859 och blev 4 november 1857 prost. Kastman avled 1881 i Tingstads församling.
Kastman gifte sig 3 juli 1822 med Maria Gustava Cnattingius . Hon var dotter till kyrkoherden Claes Magnus Cnattingius och Fredrica Maria Ekebom i Ekebyborna församling. De fick tillsammans barnen Jon Alfred Kastman , Emilia Maria Kastman , Mathilda Christina Kastman som var gift med kyrkoherden Anton Anders Aurelius i Ekeby församling, bruksförvaltaren Claës Johan Kastman  på Hede i Dalarna, adjunkten Carl Wilhelm Kastman vid Linköpings seminarium, bokhållaren Jacob Otto Kastman  på Heda och kyrkoherden Knut Arvid Kastman i Kuddby församling.
