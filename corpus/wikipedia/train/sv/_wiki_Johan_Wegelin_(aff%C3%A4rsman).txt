Johan Wegelin, född 5 juni 1711 i Riga i svenska Livland, död 10 juli 1788 på Marielund, Funbo socken, var en svensk körsnär, grosshandlare, sockerfabrikör och brukspatron.
Johan Wegelin var föddes som son till Anton Wegelin i den borgliga släkten Wegelin och Elisabeth Sticht. Wegelin, som var brukspatron, ägde Marielund i Funbo socken, Utterbergs bruk och Skärviken. Vidare var han ägare av en malmgård på Ladugårdslandet och ett sockerbruk i Stockholm, vilket sonen Johan Henrik övertog vid hans död. Wegelin var en av de aktieinnehavare i Sverige som under 1700-talet gjorde direkta förtjänster på den företagna slavhandeln i Västindiska kompaniet.
Wegelin gifte sig med Hedvig Schméer i december 1763. I äktenskapet föddes två döttrar och en son. Sonen Johan Henrik Wegelin övertog sockerframställningsverksamheten efter hans död, vidare var han brukspatron och grosshandlare. Dottern Hedvig gifte sig med den förmögne brukspatronen Jacob Niclas Tersmeden, och dottern Maria Elisabeth med Carl Johan Didron i adelsätten Didron. 
