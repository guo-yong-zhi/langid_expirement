Acyleringsstimulerande protein eller ASP är ett av flera proteiner involverade i fettmetabolismen i kroppen. Proteinet är en potent stimulator av enzymet diacylglycerolacyltransferas i fettceller. Detta enzym sätter samman triglycerider, den viktigaste lagringsformen av fett. Det stimuleras av förhöjda insulinnivåer  men framför allt av ökningen av kylomikroner, en proteinstruktur som bär fett från födan genom blodet till kroppens vävnader. Höga kylomikronnivåer ger upp till en 150-faldig ökning av ASP-syntes.
