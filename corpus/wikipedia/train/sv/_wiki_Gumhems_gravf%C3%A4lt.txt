
Gumhems gravfält ligger på Jätteudden vid sjön Åsundens sydöstra sida, cirka sju kilometer norr om tätorten Horn i Kinda kommun,  Östergötlands län.  Inom gravfältet finns en av Östergötlands största bevarade skeppssättningar. Gravfält och skeppssättningar vid Åsundens östra strand härrör från yngre järnåldern 
Själva skeppssättningen ligger på en åsrygg och består av 22 resta stenar som bildar ett ”skepp”  i sydostlig riktning med en längd av 17,5 meter och en största bredd av fem meter. I anslutning till skeppssättningen återfinns ett gravfält med 24 synliga gravar och en domarring. I åkern mellan domarringen och skeppssättningen hittades några pärlor och en spjutspets som troligen hörde till en genom åkerbruk förstörd grav. 
