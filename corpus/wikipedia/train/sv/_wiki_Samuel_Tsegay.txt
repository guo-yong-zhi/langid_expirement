Samuel Tsegay Tesfamriam, född 24 februari 1988, är en svensk-eritreansk friidrottare . Han tävlar sedan 2018 inom Sverige för klubben Hälle IF. Han är gift med den svensk-eritreanska långdistanslöparen Samrawit Mengsteab.
Under juniortiden deltog Samuel Tsegay tre gånger i juniorklassen vid terräng-VM. Första gången var år 2005 i Saint-Galmier i Frankrike, där han kom in på en sjuttondeplats. Påföljande år återkom han till tävlingen som nu hölls i Fukuoka, Japan och han kom denna gång på en åttondeplats. Tredje gången, 2007, hölls tävlingen i Mombasa, Kenya och han kom åter på åttonde plats. Vid junior-VM 2006 i Peking, Kina kom han på en fjärdeplats på 10 000 meter.
I mars 2009 debuterade han i seniorklassen vid terräng-VM som hölls i Amman, Jordanien, och han kom nu på en sextondeplats. Han ingick också i det eritreanska laget som tog bronsmedalj vid tävlingen, detta ihop med Zersenay Tadese, Teklemariam Medhin och Samson Kiflemariam. I augusti 2009 var han med på 5 000 meter vid VM som gick i Berlin, Tyskland, men han blev utslagen i försöken som sjunde man i sitt heat . I oktober 2009 kom han på en femteplats vid VM i halvmaraton som hölls i Birmingham, Storbritannien, detta med ett nytt personbästa, 1:00:17.
I mars 2011 deltog han vid terräng-VM som denna gång gick i Punta Umbría, Spanien. Efter att på upploppet ha börjat slåss med etiopiern Abera Kuma blev dock bägge diskvalificerade. Scener från incidenten publicerades på Youtube. I oktober 2011 sprang Tsegay på personbästa 2:07:28 vid Amsterdam maraton.
2012 sprang Tsegay vid Egmond Half Marathon, en årligen återkommande halvmaraton i Egmond aan Zee, Nederländerna, in på en tredjeplats.
Utomhus 
