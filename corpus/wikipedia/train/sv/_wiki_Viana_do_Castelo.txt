Viana do Castelo ) är en stad och kommun i norra Portugal belägna intill Atlantkusten.
Staden ligger på norra sidan av floden Limas utlopp i Atlanten, 74 km norr om Porto och har ca 40 000 invånare . Den är huvudort i kommunen Viana do Castelo och residensstad i distriktet Viana do Castelo.
Staden har många vackra byggnader och torg. Den saknar i stort sett höghusbebyggelse i stadskärnan, som har en harmonisk arkitektur. På en höjd norr om staden tronar kyrkan Santa Luzia byggd i början av 1900-talet. Den är ett framträdande landmärke och kyrkan domineras av några karakteristiska rosettfönster. Från kyrkan har man en vidsträckt utsikt och man citerar en framstående kulturpersonlighet som ansåg att "detta är den skönaste platsen på jorden."
Kommunen har 88 725 invånare  och en yta av 319,00 km².
Den hör till regionen Norra Portugal och underregionen Alto Minho, samtidigt som det ingår i Comunidade Intermunicipal do Alto Minho . 
Den gränsar i norr till Caminha, i öster till Ponte de Lima, i söder till Barcelos och Esposende och i väster till Atlanten.
Den är indelad i 27 freguesias . 
Klimatet är tempererat, regnigt och svalt.
Ortnamnet Viana härstammar möjligen från det iberiska viana . 
Den aktiva befolkningen svarar för knappt 24% av stadsbefolkningen, detta på grund av den regionala krisen inom industrin. Av denna del arbetar 73,3% inom tjänstesektorn, 21,3% inom tillverkningsindustrin och 5,4% inom basindustrin.
Viana do Castelo är indelad i följande freguesias :
Stadens historia går tillbaka till för-kristen tid och resterna av en borg har hittats på höjden vid Santa Luzia. Staden fick sitt första privilegiebrev  av kung Alfons III 1258 och namnet Viana da Foz do Lima med anledning av sin geografiska placering. År 1848 upphöjdes den till stad genom dekret av Dona Maria II, efter att ha fått namnet ändrat till Viana do Castelo.
Viana do Castelo har följande vänorter:
