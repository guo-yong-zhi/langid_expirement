Neoplan N4014 är en normallång  buss med lågt golv och två axlar, tillverkad av tyska Neoplan mellan 1990 och 1998.
Det var en renodlad stadsbuss med genomgående lågt golv genom hela bussen, vilket, framförallt i början av bussens tillverkning, var ovanligt. Motorn fanns endast med dieseldrift och monterades antingen på tvären till höger i färdriktningen  eller på längden till vänster i färdriktningen , den sistnämnda varianten är ovanlig men förekom i ett visst antal i Prag.
Samtliga varianter av Neoplan N4014 ersattes år 1998 av Neoplan Centroliner.
I Sverige har Neoplan N4014NF förekommit i ett fåtal städer under 1990-talet och tidiga 2000-talet. Det första företaget att köpa in bussar av denna sort var Gamla Uppsala Buss som köpte in 8 stycken 1991. Där blev de dock inte speciellt långlivade och såldes när Gamla Uppsala Buss tillfälligt bytte trafik med Swebus på några stadsbusslinjer 1997. När Swebus sedan bytte tillbaka trafiken till Gamla Uppsala Buss 1999 så omplacerades dessa bussar, bland annat till Helsingborg. Andra städer som haft Neoplan N4014NF är Halmstad, Linköping och Örebro.
