
Runinskrift Ög 104 är en runsten som står på en åker i Gillberga i Kaga socken strax norr om Linköping i Östergötland. Den är synlig från E4:an som här passerar.
Stenen kan utifrån drakhuvudet som är sett uppifrån dateras till 1010-1050. Den är ornerad med en runorm som med svansen lägger en snara runt sin egen hals. Året 1862 skrev Pehr Arvid Säve att stenen som låg på åkergärdet vid Gillberga: "ej sedan längesedan afslagen på ena hörnet, emedan den för arbetsfolket var hinderlig vid gärdslingsarbetet".
Translitterering av runraden:
Normalisering till runsvenska:
Översättning till nusvenska:
Eftersom en runa med säkerhet är utelämnad från trbin  och trÍR , är det sannolikt att även ailati står för ailati . Härfärder till England antydes på ett flertal runstenar i Östergötland, på Englandsstenen Ög Fv1950;341 och på Ög 103 i Kaga inom samma socken, är det därför sannolikt att ailati ska tolkas som England och inte som Öland, vilket förmodligen skulle ske om ingen runa var utelämnad. 
