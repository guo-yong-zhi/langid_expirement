Ekoterrorism är en form av terrorism som är relaterat till naturen, djurs välbefinnande eller till det ekologiska systemet.
Det råder inte fullständig konsensus om vad som skall avses med begreppet terrorism, och av det följer att det inte heller kan anses föreligga fullständig konsensus om vad som skall avses med begreppet ekoterrorism, emedan detta begrepp hänsyftar på begreppet terrorism .
Inom EU används en definition som tillkommit med de nya direktiven om lagar mot terroristbrott. Den svenska lagen om straff för terroristbrott använder samma definition; man kan dömas för terroristbrott om man begår någon av vissa gärningar, gärningen allvarligt kan skada en stat eller en mellanstatlig organisation och avsikten med gärningen är att:
En våldshandling vars motiv är relaterat till naturen, djurs välbefinnande eller till det ekologiska systemet, men där gärningsmännen inte eftersträvar en vidare påverkan av samhället bör, enligt den ovan givna definitionen, inte anses som ett fall av ekoterrorism. Sådana gärningar bör i stället kallas för ekosabotage.
