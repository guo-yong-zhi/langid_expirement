Mia Marie Kristina Gerdin, född 10 november 1950, är en svensk journalist.
Gerdin blev filosofie kandidat 1973 och studerade senare musikvetenskap. Efter att ha varit medarbetare i tidskriften Musikens makt var hon verksam vid Riksradion i Göteborg från 1975. Hon var även pop- och rockrecensent vid Dagens Nyheter 1975–1979. Hon har haft egna radioprogram som Spinnrock och Mama Mia och medverkat i bland annat Radio Ellen, Boktornet, Kulturradion, Svea Kultur och Kulturnytt. Hon har medverkat i böckerna Kvinnokultur: en bok av tjugofyra kvinnor om kvinnors kultur , Kvinnors musik  och 99 proggplattor  . Publicistklubbens västra krets tilldelade henne 2010 års Johannapeng för att ha "berikat och breddat kulturbevakningen på ett spännande sätt".
