Ahti Oksanen, född 10 mars 1993 i Kyrkslätt, Nyland i Finland är en finländsk ishockeyspelare som spelar för IK Oskarshamn i Svenska Hockeyligan. Oksanens moderklubb är EJK och som ung spelade han också för  Kiekko-Espoo/ Esbo Blues. Från säsongen 2012/13 spelade han collegehockey i USA vid Boston University. 2016 fick Oksanen kontrakt med Hartford Wolf Pack i amerikanska AHL. Året därpå var han tillbaka i Finland och spelade för SaiPa i FM-ligan. Säsongen 2019/20 spelade han med Jokerit i Kontinental Hockey League, säsongen därpå spelade han i Tjeckien och 2022 kom han till Sverige och IK Oskarshamn.
