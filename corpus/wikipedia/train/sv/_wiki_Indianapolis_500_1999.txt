Indianapolis 500 1999 var ett race som kördes den 30 maj 1999 på Indianapolis Motor Speedway. Kenny Bräck vann tävlingen, vilket var den första segern för en svensk förare i Indy 500, och den enda pallplatsen för en nordisk förare fram tills Marcus Erikssons seger 2022. Bräck tog sig förbi Robby Gordon på det näst sista varvet, när Gordon fick slut på bränsle och tvingades gå in i depå. Det var ägaren A.J. Foyts första seger med sitt A.J. Foyt Enterprises, vilket gjorde att han hade vunnit tävlingen både som förare  och som ägare. Arie Luyendyk hade pole position med en snittfart på 225,179 mph , men kraschade på det 118:e varvet, efter att ha lett 63 varv av tävlingen.
Följande förare missade att kvalificera sig
