Makirablomsterpickare  är en fågel i familjen blomsterpickare inom ordningen tättingar. 
Makirablomsterpickaren är en mycket liten knubbig fågel med något nedåtböjd näbb. Den är brun på rygg, vingar och hjässa, medan ansikte, bröst och buk är lavendelgrå. På bröstet syns bruna fläckar. Den är vidare svart på näbbroten och framför ögat. Lätet är ett ljust "tschip-tschip".
Fågeln förekommer på Makira . Den behandlas som monotypisk, det vill säga att den inte delas in i några underarter.
Makirablomsterpickaren är en vanlig fågel i ursprunglig skog och skogsbryn. Allra vanligast är den i högländer.
Makirablomsterpickaren har ett begränsat utbredningsområde, men beståndet anses vara stabilt. IUCN kategoriserar arten som livskraftig.
