Svartstrupig apalis  är en afrikansk fågel i familjen cistikolor inom ordningen tättingar. 
Svartstrupig apalis är en relativt långstjärtad apalis med gul undersida, grön ovansida, grått huvud med diagnostisk svart strupe och vitt mustaschstreck. Honan är blekare med ljusare grått huvud och grå strupe. Den förekommer framför allt i trädens lövverk vid skogskanter och öppningar i bergstrakter, men också höga träd i odlingsmark på lägre nivåer.
Svartstrupig apalis delas in i tre underarter med följande utbredning:
Vissa urskiljer även underarten albimentalis med utbredning i Angola på basis av isolerat utbredningsområde och något avvikande fjäderdräkt.
Cistikolorna behandlades tidigare som en del av den stora familjen sångare . Genetiska studier har dock visat att sångarna inte är varandras närmaste släktingar. Istället är de en del av en klad som även omfattar timalior, lärkor, bulbyler, stjärtmesar och svalor. Idag delas därför Sylviidae upp i ett antal familjer, däribland Cisticolidae.
Arten har ett stort utbredningsområde och en stor population med stabil utveckling och tros inte vara utsatt för något substantiellt hot. Utifrån dessa kriterier kategoriserar internationella naturvårdsunionen IUCN arten som livskraftig . Världspopulationen har inte uppskattats men den beskrivs som ovanlig till vanlig.
Fågelns vetenskapliga artnamn hedrar Frederick John Jackson , engelsk upptäcktsresande, viceguvernör i Brittiska Östafrika 1907-1911 samt guvernör i Uganda 1911-1917.
