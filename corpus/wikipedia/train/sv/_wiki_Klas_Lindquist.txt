Klas Lindquist, född den 6 maj 1975 i Göteborg, är svensk jazzmusiker, kompositör och arrangör. Hans huvudinstrument är altsax och klarinett. Han var tidigt medlem i det unga traditionella jazzbandet Second Line Jazzband och i Bohuslän Big Band, ett av Sveriges få professionella storband. Hösten 1997 lämnade Klas Göteborg som sin bas och flyttade till New York för att studera vid Mannes College of Music i New York. Vid hemkomsten till Sverige valde han att studera komposition på Kungl. Musikhögskolan i Stockholm med start hösten 2001. Klas Lindquist har lett en hel del egna grupper såsom Klas Lindquist Nonet, ett niomannaband med fokus på Klas kompositioner och arrangemang, samt Klas Lindquist Quartet tillsammans med gitarristen Erik Söderlind. Bland de andra band och musiker som Klas spelar med kan nämnas till exempel Ulf Johansson Werre, Mathias Algotsson, Stockholm Swing All Stars, Björn Ingelstam, Snorre Kirk, Claes Janson Band, Stockholm Voices och Glenn Miller Orchestra Scandinavia.
