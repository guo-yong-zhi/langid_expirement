Vårsäsongen av Robinson 2023 var den 23:e säsongen av Robinson. Säsongen hade premiär den 19 mars 2023 på TV4 och C More och avslutades den 28 maj 2023. Programledare för säsongen är Anders Lundin, som var programledare för Expedition Robinson  mellan 1999 och 2003. I 42 dagar tävlade 22 deltagare om att vinna Robinson-statyetten och 500 000 kr. Nyhet denna säsong var att vinnaren av Gränslandet, den sista personen att ta sig tillbaka från  Gränslandet, Amanda Eliasson, blev 25 000 kr rikare. Vinnaren blev Oskar Hammarstedt från Kosta som därmed kammade hem Robinson-statyetten och 500 000 kr.
Nytt för denna säsong var att lagen delades in utifrån ålder: ett lag med de yngre deltagarna och ett med de äldre – med den yngsta respektive äldsta deltagaren som startkapten för respektive lag. Oskar Hammarstedt är den första som har fått upp en eld utan tändstål och glasbit.
