Axel Rudolf Bergman, född 25 juli 1877 i Adolf Fredriks församling, Stockholm, död 27 april 1965 i Danderyds församling, Stockholms län, var en svensk arkitekt.
Axel Bergman studerade vid Tekniska skolan i Stockholm med fortsatta studier vid Kungliga Tekniska Högskolan 1894–1898. Som brukligt vid denna tiden läste han därefter vid Kungliga Akademien för de fria konsterna  1898–1901.
Han arbetade som murare 1893–95 och som ritare 1891–1902 och var biträdande arkitekt vid bygget av Nordiska museet 1902–04 under ledning av Isak Gustaf Clason. Axel Bergman drev därefter egen verksamhet, efter att 1903 ha övertagit Svenska ritbyrån för landtmannabyggnader efter Carl Olinder tidiga bortgång.
Under åtta år verkade han som assisten i husbyggnadskonst vid Tekniska högskolan, var värderingsman i Stockholms stads brandförsäkringskontor och styrelseledamot i Svenska Teknologföreningen. Han var ledamot i byggnadsnämnden i Djursholm och ledamot av Stockholms stadsfullmäktige 1915–1919.
Karlbergsvägen 60, Stockholm.
Finnfors kraftstation, Finnforsfallet, Västerbotten.
Ekeby vattentorn, Djursholm.
Skånegatan 101, Stockholm.
Norra vattentornet, Oskarshamn.
