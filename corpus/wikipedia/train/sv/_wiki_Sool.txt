Sool  är en region  i Somalia. Regionen har en yta på 25 036 km² och 115 000 invånare . Huvudort är Las Anod . Både Somalia, Somaliland och utbrytarstaten Puntland gör anspråk på regionen, som dock kontrolleras av Somaliland.
Konflikten mellan Somaliland och Puntland utbröt 1998 när Puntland deklarerade att området tillhörde dem.  Puntlands deklaration skedde efter att Somaliland hade hävdat sin överhöghet över regionen efter inledningen av inbördeskriget i Somalia 1991. I december 2003 tog Puntland kontroll över hela Soolreionen, vilket varade till 2007. I september 2007 utbröt nya strider mellan Puntland och Somaliland, vilket resulterade i att området tillföll Somaliland. Stridigheterna har därefter då och då blossat upp mellan Puntland och Somaliland. En ny faktor uppstod 2012 då ledare för klanen Dhulbahante utropade den självstyrande, nya regionen Khatumo  och att regionen tillhörde Somalia. Khatumo återförenades med Somaliland 2017.
