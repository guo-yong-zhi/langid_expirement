Lars Nils Forsberg, född 24 maj 1926 i Gävle, död 22 januari 2003 i Oscar Fredriks församling i Göteborg, var en svensk regissör.
Forsberg debuterade med kortfilmen Slut 1966. Fyra år senare långfilmsdebuterade han med Jänken, för vilken han också fick motta Chaplin-priset. Jänken kom dock att bli hans enda långfilm och under de nästkommande 20 åren gjorde han TV-filmer. Hans sista film blev 1991 års Svidande affärer.
Forsberg är begravd på Örgryte nya kyrkogård.
