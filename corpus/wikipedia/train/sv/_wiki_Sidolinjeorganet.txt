Sidolinjeorganet är ett känselorgan hos de flesta fiskar och vissa amfibier. Sidolinjeorganet, som sitter längs djurets sida, gör det möjligt för den att känna tryckförändringar i vattnet, till exempel rörelser från andra vattendjur i närheten. 
Fäst i väggarna i sidolinjekanalerna finns små grupper av hårceller inneslutna i en gelemassa kallad cupula. När vattnet rör sig utanför fisken överförs dessa rörelser till vätskan i kanalen och detta leder till dallringar i cupulan och hårbuntarna böjs, vilket gör att nervsignaler skickas ut.
