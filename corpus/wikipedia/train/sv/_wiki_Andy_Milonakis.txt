Andy Milonakis , född 30 januari 1976 i Katonah, New York, USA, är en komiker som först blev känd genom ett antal skämtvideor på internet, bland annat några där han framför improviserade raps. Han fick senare anställning på The Andy Milonakis Show, där han spelar en tonårspojke. Han kan göra detta på grund av en tillväxtsjukdom som bevarat hans röst och kroppsbyggnad som en tonårspojkes. Tillväxthormonet som Andy har bildas i hypofysens framlob och utsöndras i blodet som svar på gonadotropt hormon från hypothalamus. Hormonet är mycket betydelsefullt för längdtillväxten hos barn och har påverkat Andys utseende.
26 januari 2003, dagen då Super Bowl gick av stapeln så bestämde sig Andy för att spela in en låt med titeln "The Super Bowl is gay" istället för att gå på en kompis Super Bowl-fest. Han lade upp videon på hemsidan AngryNakedPat.com och videon blev viral inom två veckor. En anställd på Jimmy Kimmel Live! såg videon och bokade in Andy till showen.
Andy började rappa på YouTube, hans första låt hette "The Andy Milonakis Rap". Han var medlem i Three Loco som förutom Andy bestod av rapparna Dirt Nasty och Riff Raff, 26 september 2014 meddelade Andy att de gått skilda vägar. Idag  streamar han ofta på Twitch.
Under en intervju i 2005 berättade Andy att han använde humor för att hantera mobbning: "Humor är en bra försvarsmekanism. Om du är seriös, tjock och ung till utseendet så kommer du inte att vara den mest populära killen i skolan."
Andy har tillväxthormonbrist vilket har gett honom hans ungdomliga utseende, trots att han är en vuxen man.
