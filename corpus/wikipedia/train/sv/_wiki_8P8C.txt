8P8C  är det egentliga namnet på den modularkontakt som vanligen men informellt kallas RJ-45 i litteraturen. 8P8C-kontakten används på TP-kablar . 8P8C-kontakter med kategori 5- och kategori 6-kablar är sedan 1990-talet vanligt förekommande i telejack i kontor och i korskopplingsrum med strukturerat kablage, det vill säga där samma kablage kan användas för digitala telefoner såväl som analoga telefoner  och för datornätverk. Standarden 8P8C avser både hankontakten, som kallas plugg, och honkontakten, som kallas jack.
8P8C-kontakten  används idag bland annat till följande kablar:
När man tillverkar en TP-kabel med 8P8C för rak eller korsad Ethernet-kabel kopplas de fyra partvinnade trådparen enligt ett av två kopplings- och färgscheman, T568A och T568B. Vid rak kabel används samma schema i båda ändar, och vid korsad kabel motsatt schema.
Begreppet RJ-45 har kommit att ibland åsyfta 8P8C-kontaktdonet i sig, ibland användning av 8P8C-jack och -kontakter enligt kopplingsschemana T568A och T568B. RJ-45 är ett vanligt förekommande begrepp i litteratur, komponentkataloger och manualer. Det används om kontakter i rak såväl som korsad nätverkskabel, och ibland inkonsekvent även om 8P8C-kontakter i rollover-kabeln och seriell kabel. RJ-45 beskrivs ibland som ett informellt eller något inkorrekt begrepp, därför att det inte grundar sig på en officiell kontaktstandard utan det har uppkommit till följd av likheter med det äldre modemjacket RJ-45S, se nedan, vars 8P8C-kontakt uppvisar en mindre skillnad mot Ethernets 8P8C-kontakt och har helt annorlunda tråddragning än T568A och T568B.
Olika varianter av kablar och 8P8C/"RJ45"-kontakter har utvecklats för att uppfylla de olika specifikationerna kategori 3, kategori 5, kategori 5e och kategori 6. Specifikationerna innefattar krav på maximal dämpning och överhörning mellan trådparen vid höga signalfrekvenser, och möjliggör olika datatakt på olika avstånd.
Vid 8P8C/"RJ-45"-kontakter med rak eller korsad kabel är följande varianter av Ethernets fysiska skikt möjliga:
8P8C har under historien använts för flera olika RJ-jackstandarder  avsedda för olika typer av utrustning som ansluts till telefonnätet och som var och en har olika tråddragning och olika antal trådar. 
Några exempel är: 
Dessa jack kan inte användas för Ethernet eftersom antalet använda trådar är annat och/eller trådarna partvinnas i annan ordning, och överhörning således kan inträffa mellan trådparen.
