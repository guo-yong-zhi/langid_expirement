Bengt Evert ”Polo” Johansson, född 26 januari 1929 i Hedemora, död 7 december 2014, var en svensk sångare och programledare. Han var bosatt i Rättvik.
Han medverkade även i flera TV-produktioner, bland annat spelade han Gustav Vasa i en dramatisering av Gustav Vasas äventyr i Dalarna som producerades av SVT Falun 1971.
Johansson var sommarpratare i radion den 6 augusti 1974 och den 18 augusti 1976. År 1978 var han programledare för tv-programmet Logdans och från 1979 för olika radioprogram, ofta av dragspels- och gammeldanskaraktär, till exempel En falutimme på trekvart .
Johansson har bland annat skrivit ”Så minns jag Gussarvet” , ursprungligen publicerad som artikelserie i Södra Dalarnes Tidning 1999. Han är gravsatt i minneslunden på Rättviks kyrkogård.
