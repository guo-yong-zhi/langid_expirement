
Fiskebäck är en stadsdel och ett primärområde i stadsområde Sydväst i Göteborgs kommun. Den gränsar till havet vid Göteborgs södra skärgård, och gränsar i norr till Hinsholmen/Långedrag, i nordost till Påvelund, och i söder till Bratthammar/Högen/Önnered. Stadsdelen har en areal på 561 hektar.   
Namnet Fiskebäck förekommer i skriftliga källor första gången 1550 i namnformen Fiskebäch, vidare Fiæskebeck 1565, Feskebeck 1576 med betydelsen bäcken där man fiskar. Bäcken är numera kulverterad, och rinner nästan parallellt med Stora Fiskebäcksvägen ut mot havet.
Bebyggelsen i Fiskebäck består idag nästan uteslutande av villor och radhus samt enstaka äldre byggnader. Från början fanns det två bebyggda områden: Södra Fiskebäck  och Norra Fiskebäck . Södra Fiskebäck kom senare att heta Lilla Fiskebäck. Troligen är bebyggelsen i norr  äldst och Lilla Fiskebäcks tillblivelse ett tecken på utökad uppodling men även att fisket ökade i betydelse vid Fiskebäckens mynning. Ur detta uppstod i början av 1500-talet tre byar, från söder till norr; Lilla Fiskebäck, Fiskebäcks Mellangård och Stora Fiskebäck.
Fiskebäckskyrkan är en frikyrka som tillhör Svenska Alliansmissionen.
Den moderna fiskehamnen tillkom på 1950-talet genom utfyllning med rivningsmassor från Majorna. Fiskebäck är Sveriges största fiskeläge och fiskarfamiljerna är numera också i flera fall redare. I hamnen finns en isfabrik och en nätfabrik i falurött, som ritades på 1960-talet av arkitekten Voldemars Vasilis.
För filuftslivet finns en stor småbåtshamn med varv och marinbutiker och därintill ligger Fiskebäcksbadet. 
Fiskebäcksskolan, som tillkom 1974 och byggdes till på 2000-talet, ligger mitt i ett långsträckt område med radhus och atriumhus längs Fiskebäcksvägen. 
Ovanför badplatsen finns omfattande rösen och stensättningar, som Fiskebäcks vale.
Nyckeltalen redovisar statistik som beskriver Göteborg och dess 96 delområden, primärområden, per den 31 december och kan användas för att jämföra de olika områdena. Nedan redovisas uppgifter för primärområdet och jämförelse görs mot uppgifterna för hela kommunen.
Primärområdet tillhörde fram till årsskiftet 2020/2021 stadsdelsnämndsområdet Västra Göteborg och ingår sedan den 1 januari 2021 i stadsområde Sydväst.
