Lars Gunnar Selberg, född 16 juni 1959,  är en svensk politiker , egenföretagare och sedan valet 2018 kommunalråd i Kiruna kommun.   Han är Kirunas första borgerliga kommunalråd  och har varit aktiv i lokalpolitiken i Kiruna sedan mitten av 1990-talet. Efter hans tillträde som ordförande för Centerpartiet i Kiruna har partiet gått från 0,7% av rösterna inför valet 2002 till 33% av rösterna i kommunalvalet 2018.
Han är utbildad gymnasielärare på Lunds universitet  i samhällskunskap och psykologi. Selberg är uppvuxen i Kiruna i en familj med sex barn där han var nummer tre i ordningen.  Familjen var aktiv i den svenska pingströrelsen. Fadern Gösta Selberg var i många år engagerad i lokalpolitiken för Socialdemokraterna.
