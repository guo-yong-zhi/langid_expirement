Oni är en sorts demoner i shintoistisk japansk mytologi. De finns i olika inkarnationer, som lever i havet, bland molnen eller i berg. Oni beskrivs som hornprydda och illasinnade jättar ofta med en imponerande klubba av järn och tre ögon, som sprakar i olika färger.
De förekommer flitigt i No-spel, kabuki och sagolitteraturen såsom berättelsen om Momotarō. 
I Ida Trotzigs bok Japanska sagor  finns två berättelser om oni, som håller till i berget Oeyama. Hon har kallat dem varulvar, medan andra översatt till troll.
Oni är även tacksamma motiv i bildkonst och konsthantverk. På tsuba och i småskulpturer som netsuke avbildas de gärna nesligen besegrade och infångade av demonjägaren Shōki.
En oni skräms iväg med bönor. Träsnitt av Hokusai
En nomask som oni
Skulpterad oni svingandes sin järnpåk
Staty av en oni i Beppu med typisk järnpåk och foten på ett olyckligt offer
Shōki demonjägaren i aktion
