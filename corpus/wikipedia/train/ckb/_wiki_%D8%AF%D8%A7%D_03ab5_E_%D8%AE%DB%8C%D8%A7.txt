دەیڤد دی خیا یاریزانێکی پڕۆفشناڵی ئیسپانیە کە وەک گۆلچی یاریدەکات لە ئێستادا یاری بۆ یانەی مانچستەر یونایتد و ھەڵبژاردەی ئیسپانیا دەکات.
ئەم یاریزانە لەشاری مەدرید لەدایکبووە، ھەروەھا کاروانی پیشەگەری لەتەمەنی ١٣ ساڵی لە ئەکادیمیای یانەی ئەتلەتیکۆ مەدرید دەست پێکردووە، بەرلەوەی لەساڵی ٢٠٠٩ یەکەم یاری فەرمی لەگەڵ یانەکە ئەنجام بدات و توانی ھەردوو نازناوی یۆرۆپالیگ و جامی سوپەڕی ئەوڕوپا لەساڵی ٢٠١٠ بۆ یانەکەی دەستەبەر بکات. ئاستبەرزیەکەی بووە ھۆی ئەوەی کە یانەی  لەساڵی ٢٠١١ بۆندێکی بەبڕی ١٧٫٨ میلیۆن پاوەند لەگەڵ مۆر بکات.
لەوەتەی پەیوەندی بە یانەی یونایتدەوە کردووە، توانیویەتی زیاد لە ١٠٠ یاری ئەنجام بدا و خولی پرێمەرلیگ بەدەستبێنی لەگەڵ یانەکە، لەساڵی ٢٠١٣ ناوی خرایە نێو لیستی باشترین گۆلچیەکانی جیھان.
دی خیا کاپتنی ھەڵبژاردەی لاوانی ئیسپانیا بوو بۆ خوار تەمەنی ٢١ ساڵ، و توانی جامی نەتەوەکانی ئەوڕوپا لەگەڵ ھەڵبژاردەکە بباتەوە، لەساڵی ٢٠١٤ بانگھێشتی تیمی سەرەکی ھەڵبژاردەی ئیسپانیا کرا بۆ مۆندیالی ٢٠١٤ی بەڕازیل. لە ساڵی ٢٠١٨شدا، بۆ مۆندیالی ئەوساڵەش گۆڵچی سەرەکی ھەڵبژاردەکە بوو.
ئیسپانیا - خوار ١٧ ساڵ
ئیسپانیا - خوار ٢١ ساڵ
