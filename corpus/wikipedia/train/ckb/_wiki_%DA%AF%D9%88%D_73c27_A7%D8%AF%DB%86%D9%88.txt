گوربانگولی مالیک-گەلییەڤیچ بێردیموھادۆو یان قوربانقولی مالیک-گەلییەڤیچ بێردی محەممەدۆف  ١  سیاسەتمەدارێکی تورکمانە کەوا لە ساڵی ٢٠٠٧ەوە سەرۆکایەتی تورکمانستان دەکات. بێردیموھادۆو کاری پیشەگەری خۆی پزیشکی ددانە، لەژێر کابینەی سەرۆکی پێشووی وڵات ساپارمورات نیازۆڤ وەک وەزیری تەندروستی لە ساڵی ١٩٩٧ دەستبەکار تا بووە جێگری سەرۆک لە ساڵی ٢٠٠١ و سەرۆکی وڵات لە ساڵی ٢٠٠٧ دوابەدوای مردنی سەرۆکی پێش خۆی لەڕێگەی ھەڵبژاردنێکی تاکلایەنە و دوای ئەوە لە ھەڵبژاردنەکانی ٢٠١٢ و ٢٠١٧ش دووبارە دەرچووەتەوە و ھەردووجار ڕێژەی ٩٧٪ دەنگەکانی ھێناوەتەوە، بەڵام ھەردوو ھەڵبژاردنەکە بە ساختەکاری لە قەڵەمدراوە لەلایەن وڵاتانی جیھان. ٢  ٣ 
وەک سەرۆکی پێش خۆی، بێردیموھادۆو کەسایەتییەکی دیکتاتۆری ھەیە. بەپێی ھیومەن ڕایتس وۆچ، بێردیموھادۆو و خزمەکانی دەسەڵاتی بێ سنووریان ھەیە لە تەواوی وڵاتەکەدا. ٤  بێردیموھادۆو نازناوی «ئارکاداگ» ی بۆخۆی ھەڵبژاردووە کە بە واتای «پارێزەر» دێت لە زمانی تورکمانیدا.
