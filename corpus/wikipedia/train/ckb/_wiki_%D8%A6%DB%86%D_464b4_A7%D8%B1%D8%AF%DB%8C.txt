ئۆلیڤەر نۆرڤێل «بەیب» ھاردی (بە ئینگلیزی: Oliver Norvell "Babe" Hardy)  ناوی لەکاتی لەدایکبوون نۆرڤێل ھاردی (بە ئینگلیزی: Norvell Hardy)  ١٨ی کانوونی دووەمی ١٨٩٢ – ٧ی ئابی ١٩٥٧)، نواندکارێکی کۆمیدی ئەمریکی بوو.
یەکێک بوو لە دووانەکە بەناوەکانی لۆرێل و ھاردی کە تیمێکی کۆمیدی بوو لە سەردەمی فیلمی بێدەنگ دەستی پێکرد و نزیکەی چارەکە سەدەیەک لە ساڵانی ١٩٢٧–١٩٥١ بەردەوام بوو. ھاردی لەگەڵ ھاوبەشە کۆمیدییەکەی بەناوی ستان لۆرێل لە ١٠٧ فیلمی کورت و درێژ بەشداری کردووە. ١  ھاردی یەکەم فیلمی خۆی بە ناوی Outwitting Dad لە ساڵی ١٩١٤ تۆمارکرد. ھەندێک لە بەرھەمە سەرەتاییەکانی لەژێر ناوی «بەیب ھاردی» تۆمار کردووە.
