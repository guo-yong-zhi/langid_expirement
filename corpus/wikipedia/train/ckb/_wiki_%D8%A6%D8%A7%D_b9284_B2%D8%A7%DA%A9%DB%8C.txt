
ئاکی شیمازاکی  ڕۆماننووس و وەرگێڕێکی کەنەدی، ساڵی ١٩٥٤ لە ژاپۆن لەدایکبووە. ساڵی ١٩٨١ کۆچی کردووە بۆ کەنەدا ١  لە ١٩٩١ەوە لە مۆنتریال ئەژیت، لەوێ مامۆستای زمانی ژاپۆنییە و ڕۆمانەکانی خۆی بە زمانی فەڕەنسی بڵاوئەکاتەوە و پەرتووکەکانی بە زۆر زمانی بیانی وەرگێڕدراون.
ئاکی شیمازاکی سەرەتا ماوەی پێنج ساڵ لە ژاپۆن مامۆستای قوتابخانەی بنەڕەتی بووە و لە قوتابخانەی شەوانە وانەی ڕێزمانی ئینگلیزی گوتۆتەوە.
ساڵی ١٩٨١، کۆچبەری کەنەدا بووە، پێنج ساڵی یەکەم لە ڤانکۆڤێر ژیاوە، پاشان لەو شارە ڕۆیشتووە و لە تۆرۆنتۆ گیرساوەتەوە. لە ساڵی ١٩٩١ەوە لە مۆنتێرال دەژی، بێجگە لە کاری نووسین، وانەی زمانی ژاپۆنیش دەڵێتەوە.
ساڵی ١٩٩٥، لە تەمەنی ٤٠ ساڵیدا فێری زمانی فەڕەنسی دەبێ و کۆمەڵێک کورتەڕۆمان بەو زمانە دەنووسێ.
