پیاوی بەڵی فیلمێکی کۆمێدی ئەمریکییە کە لەلایەن پێیتن ڕیدەوە دەرھێندراوە، لەلایەن نیکۆلاس ستۆڵەر، جاراد پۆڵ، و ئاندرو مۆگێلەوە نووسراوە. جیم کاری و زووی دێسچانێڵ ڕۆڵی سەرەکی تێدا دەگێڕن. فیلمەکە بە کەمی لە ژیاننامەی ٢٠٠٥ی بەھەمان ناوەوە وەرگیراوە کە لەلایەن گاڵتەنووس دانی واڵەسەوە نووسراوە، کە دەرکەوتنێکی کامیۆشی ھەیە لە فیلمەکەدا.
بەرھەمھێنانی فیلمەکە لە تشرینی یەکەمی ٢٠٠٧ لە لۆس ئانجلەس دەستی پێکرد. لە ١٩ی کانوونی دووەمی ٢٠٠٨دا لە ویلایەتە یەکگرتووەکانی ئەمریکا بڵاوبوویەوە و دواتر لە ٢٦ی کانوونی یەکەمی ٢٠٠٨دا لە شانشینی یەکگرتوو بڵاوبوویەوە. فیلمەکە تێڕوانینی جیاوازی ھەبوو لەلایەن ڕەخنەگرانەوە، بەڵام لە بۆکس ئۆفیسدا سەرکەوتوو بوو، کە توانی ٢٢٣ ملیۆن دۆلار بەدەسبھێنێت.
فیلمەکە باسی کاڕل ئاڵن  دەکات، ژیانی پاش جێھێشتنی ھاوسەرەکەی تێکدەشکێ و واز لە ژیان دەھێنێ، دواتر لە ڕێگەی ھاوڕێیەکییەوە تووشی پڕۆگرامێک دەبێت کە بڕیار دەدات ھەر پرسیارێکی لێ کرا بە بەڵێ وەڵام بداتەوە، کە ئەم بریارەشی تەواوی ژیانی دەگۆڕێت.
