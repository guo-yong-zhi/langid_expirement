پارک جی-مین ، بە ناوە ھونەرییەکەی جیمین ناسراوە، گۆرانیبێژ و سەماکارێکی کۆریای باشوورە. لە ساڵی ٢٠١٣ یەکەم دەرکەوتنی وەک ئەندامی گرووپی کوڕانی کۆریای باشوور بی تی ئێس بوو، لەژێر سەرپەرشتی بیگ ھیت ئینتەرتەینمەنت کاردەکات.
پارک جی مین لە ١٣ی تشرینی یەکەمی ١٩٩٥ لە ناوچەی گێومجۆنگ لە شاری بوسان لە کۆریای باشوور لەدایکبووە. ١  خێزانە نزیکەکانی بریتین لە دایکی و باوکی و برا بچووکەکەی. کاتێک منداڵ بووە لە قوتابخانەی ھۆدۆنگی سەرەتایی بوسان و قوتابخانەی ناوەندی یۆنسان خوێندوویەتی. ٢  ٣  لە قۆناغی ناوەندیدا لە ئەکادیمیای Just Dance خوێندوویەتی و فێری سەمای Popping و Locking بووە. ژێدەر پێویستە  جیمین پێش ئەوەی ببێتە فێرخواز، لە قوتابخانەی ئامادەیی ھونەری بوسان سەمای ھاوچەرخی خوێندووە و لە بەشی سەمای مۆدێرن خوێندکاری سەرەکی بووە. ٤  دوای ئەوەی مامۆستایەک پێشنیاری کرد کە لەگەڵ کۆمپانیایەکی کات بەسەربردن ئاودیشن بکات، ئەوە بووە ھۆی ئەوەی بچێتە کۆمپانیای بیگ ھیت ئینتەرتەینمەنت.
جیمین لە مانگی ئابی ٢٠٢٠ لە زانکۆی گڵۆباڵ سایبەر دەرچووە، کە پسپۆڕی لە بواری پەخش و کات بەسەربردن بەدەستھێناوە. لە ساڵی ٢٠٢١ەوە لە زانکۆی ئەلیکترۆنی ھانیانگ ناوی تۆمارکردووە، بۆ بەدەستھێنانی ماستەر لە کارگێڕی بازرگانی لە بواری ڕیکلام و میدیادا. ٥ 
