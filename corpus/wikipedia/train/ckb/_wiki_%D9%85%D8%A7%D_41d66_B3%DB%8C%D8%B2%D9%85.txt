مارکسیزم  بیروباوەڕێکی ئابووری و سیاسییە. لە ئەنجامی ھەوڵ و کارەکانی کارڵ مارکس و فریدریش ئێنگڵس دروست بووە، لە مانیفێستی کۆمۆنیستدا ھێڵە بنەڕەتییەکانی داڕێژراوە و لە ئاکامدا بوو بە ئایدیۆلۆژیایەکی تایبەتی.
بە مارکسیزم دەگوترێت سۆسیالیزمـی زانستیی شۆڕشگێڕانە، چونکە مارکسیزم بیروباوەڕێکی شۆڕشگێڕانەیە و ئامانجەکەی نەھێشتنی سیستمی سەرمایەداری  و سیستمی چینایەتییە. دەخوازێت ھۆکارەکانی بەرھەمھێنان موڵکی دەوڵەت بن نەک موڵکێک بۆ تاکەکەس بێت لەسەر حیسابی کرێکاران.
