پاندای کونگ فو ٣  ئەنیمەیشنێکی ئەمریکی-چینی، ئاکشن و کۆمێدییە.
بەرھەمھاتووە لەلایەن ستۆدیۆکانی دریمۆرکس و بڵاودەکرێتەوە لەلایەن کۆمپانیای فۆکسی سەدەی بیستەم. ئەنیمەیشنەکە دەرھێنراوە لەلایەن جێنیفەر یو نێلسن و ئەلێساندرۆ کارلۆنییەوە، و سیناریۆکەشی نووسراوە لەلایەن جۆناثان ئەیبل و گلێن بەرگەر. ئەنیمەیشنەکە تەواوکەری بەشی دووەمی زنجیرە فیلمەکەیە کە پێشتر لە ٢٠١١ دەرچووبوو. ھەروەھا ئەکتەران جاک بلاک، ئەنجلینا جۆولی، بڕایان کرانستن، جاکی چان، دەستن ھۆفمان، سێث ڕۆگان، لوسی لو، دەیڤد کرۆس، و جەی کەی سیمەنسە. وابڕیاریشە لە ٢٩ی کانوونی دووەمی ٢٠١٦ بکەوێتە سینەماکەوە.
لەم بەشەدا پۆ باوکی ڕاستەقینەی خۆی دەبینێتەوە و لەگەڵی گەشت دەکات بەرەو پەناگەیەکی نھێنی پانداکان، کە تێیدا پۆ ناتوانێ خۆی لەوێدا بگونجێ. پۆ لەوێ بە مێی مێی ئاشنا دەبێ کە پاندایەکی ھۆگرە مێیە، ھەروەھا بەپێی ڕێکەوتنێک لە منداڵییەوە وا دانراوە کە شوو بە پۆ بکات. لەلایەکی تریشەوە شەڕانگێزێک بەناوی کای دەست دەکات بە دزینی تواناکانی مامۆستا بەزێندراوەکانی کونگ فوی چین و بۆخۆیانی دەبات، بەمشێوەیەش پۆ دەبێ تەواوی پانداکان ئامادە بکات و ڕووبەرووی ئەو ھێزە خراپانە ببێتەوە کە دێنە بەرامبەریان.
یاری تایبەت بە فیلمەکە بەناوی  لە مانگی ١١ی ٢٠١٥ دەردەچێ بۆ ھەریەکە لە کۆمپیوتەر، ئێکس بۆکس ٣٦٠، پلەی ستەیشن ٣ و ٤، ھەروەھا ئێکس بۆکس وەنیش. یارییەکە گشت کارەکتەرەکانی ھەرسێ بەشی فیلمەکەی تیا دەبێ کە دەتوانی یارییان پێ بکەیت.
