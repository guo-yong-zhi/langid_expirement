
بەھارە عەلەوی  نووسەر و چالاکوانێکی مافی مرۆڤ بە تایبەت مافی ژنان بوو. لە کۆکردنەوەی یەک ملیۆن واژوو بۆ داخواستی گۆرانکاری لە یاسای مافی ژنان لە ئێران لە ساڵی ٢٠٠٨ بەشداری کرد و لە نێوان ھەزاران چالاکوانی دیکە ناسراو بوو و ڕۆڵی سەرنجڕاکێش و سەرەکی لەو کەمپەینە ھەبوو و بەشداربووانی ئەو کەمپەینە لە وتەکانی ئەو دەرس و ڕێنوێنییان وەردەگرت. ١ 
بەھارە لە شاری سەقز ڕۆژھەڵاتی کوردستان لە دایک بوو و ھەر لە منداڵییەوە توانای نوسین و بە کار ھێنانی قەلەمی ھەبو. لە تەمەنی شازدە ساڵانیدا لە یەکێک لە گەورەترین کەمپەینەکانی وڵاتی ئێران لە بواری مافی ژنان بەشداری کرد و بە قڵەم و نوسینەکانی خۆی خەلکی ئاگادار دەکرد لە مافە ڕەواکانی خۆیان کە لە لایان حکوومەت و یاسا بنەرەتییەکانی ئێران پێشێل کرا بوون و دەبا بگۆردرایێن. ھەر وەھا دژی زۆرێک لەو ڕێ و ڕەسمە نامروڤانە بوو، وەک خەتەنە کردنی ژنان، کە بە سەر ژنان و کچاندا سپێندراون. بۆ ئەم مەبەستە لە پێنج ساڵدا سەردانی زۆبەی شارەکانی ئێران بە تایبەت ڕۆژھەڵاتی کوردستانی کرد. زۆر جار لەلایەن حکوومەت ھۆشداری پێدرا بەڵام قەت لە بیر و برواکانی خۆی کۆتا نەھات. ٢ 
یەکێک لە ھاورێکانی بەھارە، کوردێکی خەلکی شاری کرماشان بوو بە ناوی کاوە کرماشانی ٣  کە لەلایەن ڕێکخراوەی جیھانی مافی مرۆڤ خەڵاتی ھڵمن ھمتی پێ بەخشرا. ئەو لە گفتگۆیێکدا کە لەگەل ڕادیو زەمانە ئەنجامی دا، ئەو خڵاتەی پێشکەش کرد بە بەھارە علوی و ڕایگەیاند کە نەترسی و دڵێری لە نوسیندا لە بەھارە فێر بووە. ٤ 
بەھارە لە تەمەنێکی زۆر کەم و لەکاتێکدا کە لەگەل باوکی دەچوو بۆ شاری سنە لە ڕێگەدا تووشی  رووداوی هاتوچۆ بوو و لە ساڵی ۲۰۱۱ و لە تەمەنی ٢١ ساڵی کۆچی دوایی کرد. ٥ 
ئەو کارە ساتە و گیان بەخت کردنی بەھارە عەلەوی دەنگدانەوی زۆری ھەبوو لە نێوان چالاکوانانی مافی مرۆڤ و مافی ژنان لە سەرانسەر ئێراندا و زۆربەیان لە ماڵپەرە جۆراوجۆرەکاندا باسی بەھارە و خزمەتەکانی بە مافی مرۆڤیان کرد. ٦ 
