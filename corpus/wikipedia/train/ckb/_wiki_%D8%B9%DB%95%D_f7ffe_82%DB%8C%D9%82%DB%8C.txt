عەباس حەقیقی ناسراو بە حەقیقی  شاعیر و وەرگێڕێکی کورد بوو.
حەقیقی لە ئێلی دێبۆکری و تایفەی شێخ ئاغا بووە و ساڵی ١٢٨٤ی ھەتاوی لە دایک بووە. بۆ یەکەم جار لە گوندی مەرخوزی سەقز دەستی بە خوێندن کردووە و لە ماڵێش لەلای باوکی  ی سەعدی و  و کتێبگەلی لەم جۆرەی خوێندووە. لە تەمەنێکی کەمدا باوکی لە دەست داوە و ئیتر خۆی دایکی ماونەتەوە. حەزی لە شیعر و خوێندنەوەی کتێب بووە و لە چاردە ساڵییەوە شیعری وتووە. بۆ درێژەی خوێندن نێردراوەتە گوندەکانی ئیسکی بەغدا و باخچە و لەوێ ئاوات و خاڵەمین ھاوپۆلی بوون. ساڵی ١٩٣٤ وەک کارمەند لە شارەکانی بۆکان و مەھاباد دامەزراوە. لە کۆماری کوردستاندا حەقیقی بە نازناوی  چووەتە جەرگەی خەباتی دژ بە پەھلەوی. بە شیعری  لە گۆڤاری نیشتمان ژمارەکانی ٧، ٨ و ٩دا تەکانێکی بە شیعری نیشتمانی ئەو سەردەمەدا داوە. حەقیقی گوڵستان و بووستانی سەعدی و کیمیای سعادتی بە کوردی وەرگەڕاندووەتەوە. ساڵی ١٩٦٣ لە بۆکان خانەنشین کراوە. لە تەمەنی ٩٤ ساڵیدا لە ٢٦ی بەفرانباری ١٣٧٥ی ھەتاوی ، ١٢ ڕۆژ دوای گەڕانەوەی لە سەفەرێکی دوو مانگانە بۆ ئاڵمان و ھۆلەند لە نەخۆشخانەی شاری بۆکان کۆچی دوایی کردووە و ڕۆژێک دواتر بە بەشداری شاعیران و نووسەران و ھونەرمەندان و خەڵکی شاری بۆکان و شارەکانی دەوروبەر لە گۆڕستانی ئەم شارە تەسلیم بە خاک کراوە. لە بۆکان قوتابخانەیەک و کتێبخانەیەکی گشتی بە ناو عەباس حەقیقی ھەیە. ١ 
