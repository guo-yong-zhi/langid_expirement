شەڕەکانی ناپلیۆن  زنجیرەیەک شەڕە کە لە سەردەمی ناپلیۆن بۆناپارتدا بەسەر فەڕەنسادا لە نێوان ئیمپراتۆریەتیی یەکەمی فەڕەنسا و ھاوپەیمانەکانی لە لایەک و ھێزەکانی ھاوپەیمانە گۆڕاوەکان لەلایەکی دیکە لە نێوان ساڵانی ١٨٠٣ بۆ ١٨١٥. لە ڕووداوە گرنگەکانیدا ڕووخانی ئیمپراتۆریەتیی ڕۆمیی پیرۆز و دروستکردنی یەکێتیی ڕاین و داگیرکردنی بەرلین و ڤییەنایە.
دەسەڵاتی فەڕەنسا بە داگیرکردنی زۆربەی وڵاتانی ئەورووپا بە خێرایی فراوان دەبوو، بەڵام لە ساڵی ١٨١٢ دۆخەکە گۆڕا. شکستی فەڕەنسا لە ھێرشکردنە سەر ڕووسیا لە ساڵی ١٨١٢ بەزۆری بووە ھۆی لاوازبوونی دەسەڵاتی فەڕەنسا. لە ئایاری ساڵی ١٨١٤، دواجار ناپلیۆن تووشی شکستێکی سەربازی تەواو بوو. و ئەم شکستە بووە ھۆی دوورخستنەوەی بۆ دوورگەی ئەلبا و گەڕانەوەی بنەماڵەی بۆربۆن بۆ سەر دەسەڵاتی فەڕەنسا و گەڕانەوەی پادشایەتی.
ناپلیۆن دوای پەیمان بەستنی سێیەمی ئەوروپا دوای ئەوەی لەوکاتە
هاتە سەرحوکم توانی بەرەیەک لە لەدژی فەڕەنسا پێک بێنێ کەبە پەیمان بەستنی سێیەم ناسرا.ناپلیۆن وازی لەداگیرکردنی بەریتانیا هێنا و لەگەڵ نەمسا جەنگا لەشەڕی ئولم بەسەر نەمسا 
سەرکەوت لەتشرینی یەکەمی ساڵی ١٨٠٥ چووە ناو ڤیەنا.بەڵام لەهەمان کاتدا لەدەریادا بەسەرکردایەتی فەرماندەلەشەڕی ترافلگار بەسەر کەشتیگەلی فەرەنسا زاڵبوو.
ناپلیۆن بەردەوام بوو لەبەرهەڵستی کردنی دوژمنەکانی و لەو جەنگەدا لەسوپاکانی فەڕەنسیسی دووەم و ئەسکەندەری یەکەم قەیسەری رووسیا گەیشت لەکانوونی یەکەمی ١٨٠٥ ئەوجەنگەی بردەوە.
لەوجەنگەدا ناپلیۆن سوپای  پادشای پڕوسیای شکاند
لەساڵی ۱۸۰٦.ئینجا ناپلیۆن بەردەوامبوو لەجەنگ لە ڕوسیا لەپڕوسیای خۆرهەڵات بەسوپای ڕوسیا گەیشت لەساڵی ۱۸۰۷ بەسەریدا سەرکەوت و پەیماننامەی لەنێوان ناپلیۆن و ئەسکەندەر بەسترا.
ناپلیۆن لەساڵی ۱۸۱۲ خۆی بۆهێرش بۆسەر ڕوسیا ئامادەکرد زیاتر لە ٦۰۰۰۰۰سەربازی بۆهێرشەکە ئامادەکرد ناپلیۆن لەحوزەیرانی ۱۸۱۲هێرشی بۆسەر روسیا برد.قەیسەری روسیا بڕیاری شەڕی بەرامبەر ناپلیۆن نەدا.
بەڵکو کشانەوەی بەباش زانی تا دوژمنەکەی راکێشێتە دەشتە سارد و سڕەکانی ڕوسیا. ناپلیۆن هەتاوەکو ناو شاری مۆسکۆ چوو سەربازانی مۆسکۆ شاری مۆسکۆیان سوتاند وە هەموو کەلوپەل و خواردەمەنیەکانی سوپاکەەی ناپلیۆن سوتا و فەوتا. ناپلیۆن بەناچاری گەڕایەوە بۆ فەڕەنسا لەرێگای گەڕانەوەیدا نیو ملیۆن سەربازی سوپاکەی ناپلیۆن مردن.
ئەو جەنگە لەتشرینی یەکەمی ساڵی ۱۸۱۳ رویدا ناونرا ناپلیۆن لەوجەنگە زۆر بەخراپی شکا. خۆی دا بەدەستەوە و پەیماننامەیەکی مۆرکرد. دواتر ناپلیۆن لەلایان هاوپەیمانان دورخرایەوە بۆ دورگەی ئەلبا.
ناپلیۆن لە دوورگەی ئەلبا زانیبووی گەل ھێشتا ئەویان دەوێت بۆیە بەدزییەوە ھەڵھات لە ساڵی ۱۸۱٥. دواتر ناپلیۆن گەڕایەوە سەر دەسەڵات لە ۱۸حوزەیرانی ۱۸۱٥ پاشان چووە ناو بەلجیکا و جەنگی واترلۆی بەرپاکرد بەڵام لەم جەنگە تووشی شکست بوو و کۆتا جەنگی ناپلیۆن بوو. دواتر لەلایان ھاوپەیمانان دورخرایەوە بۆ دوورگەی سانت ھێلانە دوای پێنچ ساڵ و نیو لەو دوورگەیە لەساڵی ۱۸۲۱ کۆچی دوایی کرد.
بەشداربووانی ویکیپیدیا، «جنگ‌های ناپلئونی»، ویکیپیدیای فارسی. سەردان لە ٢٦ی ٨ی ٢٠٢٣.
٭ پەرتووکی مێژووی پۆلی ۱۱ی وێژەیی
٭ پەرتووکی مێژووی ئەورووپای ھاوچەرخ
