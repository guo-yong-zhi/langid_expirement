نیشانەی نێونەتەوەیی زبری ، ناسراو بە IRI ، جۆرێک پێوەری ژمارەییە بۆ تێگەیشتن لە ئاستی زبری یا چاڵ و کۆسپیی ڕووی ڕێگە. ١  ئەم پێوەرە بریتییە لە ڕێژەی سەروخوارکردنی پرۆفایلی ڕێگە بە درێژایی ڕێگەکە، بۆیە یەکەکانی بریتین لە مەتر بە کیلۆمەتر  و ئینچ بە مایل . ئەم پێوەرە لە ساڵی ١٩٨٩دا لە لایەن بانکی جیھانییەوە ناسێنرا. بەپێی زانیارییەکانی بەڕێوەبەرایەتیی شاڕێگە فیدراڵەکانی ئەمریکا، بۆ ڕێگەیەکی تازە دروستکراو، IRI دەتوانێ لە ٠٫٨ تا ١٫٠٣ m/km بگۆڕێ، بەڵام ژمارەی لەمە کەمتریش تۆمار کراوە. ٢  نیشانەی نێونەتەویی زبری پەیوەندیی لەگەڵ نیشانەی بارودۆخی ڕووی ڕێگەدا ھەیە. بە گشتی ھەرچی IRI لەسەرترەوە بێت، واتە ڕێگەکە زبرتر بێت، ژمارەی PCI کەمتر دەبێتەوە. بەڵام لە بڕێک نموونەی دەگمەندا ئەم پەیوەندییە ئاڵۆزترە. ٣ 
لە زۆرێک وڵاتاندا پێویستە شارەدارییەکان و ویلایەتەکان دراوەکانی IRI تۆمار بکەن. لە ڕابردوودا دراوەی IRI بەم جۆرانە کۆ دەکرانەوە: گەڕان و سەیرکردنی ڕێگە یا بەکارھێنانی تراز و ئامرازەکانی ڕووپێوی. دواتر ئامرازێک بە ناو دیپستیک دروست کرا کە لە شێوازە پێشووەکان وردتر بوو، بەڵام ھێشتا خێراییەکی باشی نەبوو. لە ئەمڕۆدا کەڵک لە ئۆتۆمۆبیلەکان وەردەگیرێت بۆ کۆکردنەوەی زانیاریی زبری ڕێگە، کە زۆر خێراتر و وردترن لە شێوازە پێشووەکان. ٣ 
