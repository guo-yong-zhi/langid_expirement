ناڵەشکێنە کێوێکە  بە بەرزایی ١٥٦٥ میتر لە ئاستی دەریا، لە ڕۆژھەڵاتی شاری بۆکانی ڕۆژھەڵاتی کوردستان ھەڵکەوتووە. ١ 
ھونەرمەندی ناوداری کورد حەسەن زیرەک ڕێزێکی تایبەت و خۆشەویستییەکی مەزنی بۆ بۆکان ھەبووە، یەکێک لە گۆرانییە  بەناوبانگەکانی  دەچمە سەر ناڵەشکێنە یە.  گڵکۆی زیرەک لە لاپاڵی ناڵەشکێنە ھەڵکەوتووە، بەڵام بەھۆی گەورەبوونەوە و ھەڵکشانی شار ئێستا لە قەراغ شارەوە کەوتۆتە نێو ماڵان و دەوروبەری کراوەتە پارکۆڵەیەک و جێگە زیارەتی خەڵکی کوردە. نەردەکانی پەرژینی ئەو پارکۆڵەیە بە ھێمای نۆتەکانی گۆرانیی دەچمە سەر ناڵەشکێنە ڕازاوەتەوە.  
