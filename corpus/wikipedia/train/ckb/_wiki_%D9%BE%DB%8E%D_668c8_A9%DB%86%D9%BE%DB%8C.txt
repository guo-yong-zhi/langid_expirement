پێوانەی ماکرۆسکۆپی پێوانەیەکە بۆ درێژی‌ کە تێیدا قەوارەی شتەکان یان ڕەوتانەکان  ئەوەندەیە کە دەکرێت بە چاوی پەتی ببینرێن و بپێورێن.
ھەر شت یان ھەر ڕووداێکی فیزیکی کە قەوارە و بەربڵاوییەکەی لە یەک میلیمەتر زیاتر بێت، پێی دەوترێت ماکرۆسکۆپی.
دژبەری پێوانەی ماکرۆسکۆپی، پێوانەی میکرۆسکۆپی‌یە: شتەکان لەوە بچووکترن کە بکرێت بە ئاسانی بە چاوی پەتی ببینرێن و بینینیان پێویستیی بە ئامێری تایبەت  ھەیە.
بۆ نموونە، ڕوانگەی ماکرۆسکۆپی بۆ یەک دانە تۆپ ھەر ئەمەیە: یەک دانە تۆپ. بەڵام لە ڕوانگەیەیەکی میکرۆسکۆپییەوە پێستێکی خرت و ئەستووری پڕ لە درز و شەقارمان بۆ ئاشکرا دەبێت. ئەگەر بمانەوێ لە پێوانەی دیسان خوارترەوە بڕوانین، ئەوکات ڕەنگە کۆمەڵێک گەرد ببینین.
