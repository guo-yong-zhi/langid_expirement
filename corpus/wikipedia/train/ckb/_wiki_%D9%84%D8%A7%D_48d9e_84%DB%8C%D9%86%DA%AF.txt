لاینەس پۆلینگ   کیمیاناس، بایۆکیمیاناس، چالاکوانی ئاشتی، نووسەر، و مامۆستای ئەمریکی بوو. زیاتر لە ١٫٢٠٠ وتار و کتێبی بڵاوکردوونەتەوە، کە ٨٥٠یان پەیوەندیدارن بە بابەتە زانستییەکان. گۆڤاری نیو ساینتیست ئەوی بە یەکێک لە ٢٠ گەورەترین زاناکانی ھەموو کات داناوە، لە ساڵی ٢٠٠٠  ڕیزبەندیکرابوو لە پلەی شازدەیەمی گرنگترین زانایانی مێژوو. پۆلینگ یەکێکە لە دۆزەرەوەکانی بواری کیمیای کوانتەم  و ژینناسیی گەردیلەیی .
بۆ کارە زانستییەکانی، پۆولینگ بووە براوەی خەڵاتی نۆبێل لە کیمیا لە ١٩٥٤، و لە ١٩٦٢ بۆ چالاکییەکانی لە بواری ئاشتی خەڵاتی ئاشتیی نۆبێلی وەرگرت. بەمەش بووە تاکەکەس کە دوو خەڵاتی نۆبێلی لە دوو بواری جیا وەرگرتبێت.
