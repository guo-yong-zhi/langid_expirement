لە ١٧ی تەمموزی ٢٠٢٣، نزیکەی کاتژمێر ٣:٢٠ ی بەیانی، دوو تەقینەوە لەسەر پردی کریمیا ڕوویدا و دوو کەس کوژران و کەسێکیش بریندار بوو. ١  ٢  تەقینەوەکان زیانیان بە بەشێکی ڕێگای ئۆتۆمبێلی پردەکە گەیاندووە. ٣ 
کەناڵی تێلەگرامی «Grey Zone» کە کەناڵێکی تێلێگرامی لایەنگری گروپی ڤاگنەرە، ڕایگەیاندووە کە دەنگی تەقینەوەکان نزیکەی کاتژمێر ٣:٢٠ی بەیانی بیستراوە. ٤  سێرگی ئاکسیۆنۆڤ، پارێزگاری کریمیا کە لەلایەن ڕووسیاوە دامەزراوە، ڕایگەیاندووە کە باری نائاسایی لە نزیک پشتیوانی ١٤٥ لە لای پردەکە ڕاگەیەندراوە. ٥ 
بەپێی میدیای دەوڵەتی ڕووسیا تاس وەزارەتی گواستنەوە و گەیاندن پشتڕاستی کردەوە کە پردەکە زیانی پێگەیشتووە. ٦  سەرچاوەکە ئاماژەی بەوەشکردووە، ئەو ستوونەی زیانی بەرکەوتووە، ستوونی ١٤٥ بووە، لە دیوی ئۆکرانیا لە سنووری نێودەوڵەتی ئۆکرانیا و ڕووسیا. ٧ 
مەزندە دەکرێت چاککردنەوەی پردەکە تا مانگی ئەیلول بەردەوام بێت. سەرەڕای ئەوەش، ڕۆژی دواتر هێڵێکی پردەکە بەڕووی هاتوچۆدا کرایەوە. ٨ 
