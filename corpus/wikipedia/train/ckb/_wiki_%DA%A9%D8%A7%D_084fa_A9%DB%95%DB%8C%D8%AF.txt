کایەی ڤیدیۆیی ئەرکەید  ئامێری کات بەسەربردنن کە بە سکە کاردەکەن، زۆرجاریش لە ناوەندە بازرگانییە گشتییەکان وەک چێشتخانە و باڕ و بە تایبەتی شوێنی یارییە ئەلیکترۆنییەکان دادەنرێت. زۆربەی یارییە ئەرکەیدەکان بریتین لە ئامێری یاری ڤیدیۆیی، ئامێری پینبۆڵ، یاری ئەلکترۆمیکانیکی، یاری خەڵات وەرگر و یارییە بازرگانییەکان . سەردەمی زێڕینی یارییە ڤیدیۆیییە ئەرکەیدەکان لە کۆتایییەکانی حەفتاکانی سەدەی ڕابردوو  تا ناوەڕاستی ساڵانی ١٩٩٠  بوو. لەکاتێکدا یارییە ئەرکەیدەکان لە کۆتایییەکانی نەوەدەکاندا  تاڕادەیەک بەناوبانگ بوون، ئەم جۆرە میدیایە لە جیھانی ڕۆژاوادا بە شێوەیەکی بەردەوام لە ناوبانگدا دابەزینی بەخۆیەوە بینی بەھۆی گۆڕینی سیستەمی یارییە ڤیدیۆیییەکان لە دوو ڕوویییەوە بۆ سێ ڕەھەندی. سەرەڕای ئەم گۆڕانکارییە، یارییە ئەرکەیدەکان تا ئەمڕۆش لە ئاسیادا بەناوبانگن.
