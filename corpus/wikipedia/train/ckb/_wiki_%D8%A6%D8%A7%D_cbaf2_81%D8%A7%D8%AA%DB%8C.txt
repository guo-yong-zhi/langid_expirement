ئانسومانێ «ئانسو» فاتی  یاریزانێکی پیشەگەری گینیا بەساوییە کە یاری بۆ یانەی بارسێلۆنای ئیسپانی دەکات لە ڕۆڵی باڵی چەپدا.
لە ڕێکەوتی 31/10/2002 لە دایک بووە
لەدایکبووی وڵاتی بیساو، فاتی گەشتی کردە ئیسپانیا  لەگەڵ خێزانەکەی لە تەمەنی ٦ ساڵیدا، کاتێک برا گەورەکەی پەیوەندی بە یانەی «سیڤیلیا» و کرد. ١  پاش ئەوەی فاتی لەگەڵ یانەی «سی دی ئێف ھێرێرا» و «سیڤیلیای لاوان» یاریکرد، پەیوەندی بە یانەی ئەکادیمیای «بارسێلۆنای لا ماسیا» و کرد لە تەمەنی ١٠ ساڵیدا، ٢  ٣  ساڵێک پاش ئەوەی برا گەورەکەی وەک ئەو پەیوەندی بە لا ماسیاوە کردبوو. ٤ 
لە ٢٤ی تەمووزی ٢٠١٩، فاتی ڕێککەوت لەگەڵ بارسێلۆنا تا ساڵی ٢٠٢٢. ٥  لە ٢٥ی ئابی ٢٠١٩، پێشئەوەی دەربکەوێ لە یانەی یەدەگی بارسێلۆنا، فاتی بەشێوەیەکی سەرەکی یاری یەکەمی خۆی ئەنجامدا لە خوولی ئیسپانیدا، لە درەنگانی یارییەکە ھاتە ناو یاریگا لە شوێنی یاریزان کارلۆس پیرێز لە بردنەوەیەکی  دژی یانەی ڕیال بیتس؛ ٦  لە تەمەنی ١٦ ساڵی و ٢٩٨ ڕۆژدا، فاتی بوو بە دووەم لاوترین یاریزان کە یاریبکات لە یارییەکی پیشەگەری خوولی ئیسپانیدا، تەنھا ١٨ ڕۆژ گەورەتر لە «ڤینێنچ مارتینێز» لە ساڵی ١٩٤١دا. ٧ 
لە ٣١ی ئابی ٢٠١٩، فاتی یەکەم گۆڵی خۆی بۆ یانەکەی کرد لە یاری نێوان بارسێلۆنا و ئۆساسونا لە یاریگای «ئەل سەدەڕ»  لە تەمەنی ١٦ ساڵی و ٣٠٤ ڕۆژیدا، فاتی بوو بە لاوترین یاریزان کە گۆڵ بۆ بارسێلۆنا بکات لە یارییەکی پیشەگەر لە مێژوودا و بوو بە سێیەم لاوترین یاریزان کە گۆڵێک بکات لە یارییەکی پیشەگەردا لە خوولی ئیسپانیا. ٨ 
