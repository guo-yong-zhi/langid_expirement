ماڕتن چارڵز سکۆرسێزی  دەرهێنەر و مێژوونووسێکی ئیتاڵی-ئەمەریکیە ١  ٢ ، کەوا پەنجا ساڵە لە بواری فیلمسازیدا کاردەکات. سکۆڕسێزی بابەتی پەیوەندیدار بە ئیتاڵیە ئەمەریکیەکان  دەوروژێنێت، یان بیرکردنەوەی کاتۆلیکە ڕۆمانەکان دەربارەی تۆڵەسەندنەوە ٣ ، بیروباوەڕ ٤ ، تاوانکاری سەردەم و شەڕی تاقمە چەتەکانی ئەمەریکا. زۆربەی فیلمەکانیشی تێبینی نیشاندانی ئاسایی توندوتیژی و بەکارهێنانی جنێویان لێ کراوە.
وەک بەشێک لە شەپۆلە نوێکەی دەرهێنەرانی هۆڵیوود، سکۆڕسێزی بە یەکێک لە کاریگەرترین و باشترینەکانی مێژووی سینەما دادەنرێت. لە ساڵی ١٩٩٠، هەڵسا بە دامەزراندنی "The Film Foundation" ڕێکخراوێکی تایبەت بە پاراستن و گەڕاندنەوەی فیلمە کۆنەکان، و لە ساڵی ٢٠٠٧یش "World Cinema Foundation" دامەزراند. دەرهێنەرێکە توانیویەتی تەواوی خەڵاتەکانی فیلمسازی بباتەوە لەنێویاندا خەڵاتی ئۆسکار، پالمێدۆر، گڕامی، ئێمی، گۆڵدن گڵۆب، بافتا و خەڵاتی ڕێزلێنانی AFI.
سکۆڕسێزی چەندین کاری جیاوازی هەبووە لە سینەما، دیارترینیان فیلمی Mean Streetی ساڵی ١٩٧٣یە کەوا یەکەمین فیلمی بوو کە دەنگبداتەوە، هەروەها Taxi Driver ،فیلمی ژیاننامەیی Raging Bull ، کۆمێدیە ڕەشەکانی وەک The King of Comedy  و After Hours . بەدەر لەمانە دەرهێنەرەکە بەوە ناسراوە کە لەگەڵ ئاکتەر ڕۆبێرت دی نیرۆش زۆرترین کاری کردووە تیایاندا فیلمی چەتەیی ھاوڕێیە چاکەکان ، Cape Fear ، Casino  و هەروەها The Irishman . جگە لە دی نیرۆ، لیۆناردۆ دی کاپریۆش بە کارکردن لەگەڵ دەرهێنەرەکە ناسراوە لە فیلمەکانی چەتەکانی نیویۆرک ، و فیلمی ئەمدواییان گورگەکەی شەقامی وۆڵ ستریت . بۆ کارە هاوبەشەکەیان لە فیلمی The Departed ، دەرهێنەرەکە یەکەمین خەڵاتی ئۆسکار بۆ باشترین دەرهێنەر وەرگرت لەپاڵ بردنەوەی باشترین فیلمی ساڵیش.
کارەکانی تری سکۆڕسێزی پێکهاتووە لەدرامای ژیاننامەیی The Aviator  و فیلمی پڕ لە نهێنیی Shutter Island ، فیلمی درامای سەرکێشی ھوگۆ ، و فیلمە ئاینییەکەی بەناوی Silence . سکۆڕسێزی بێبەش نەبووە لە کارە تەلەڤیزیۆیەکان بەوپێیەی کاری دەرهێنانی بۆ زنجیرەکانی Boardwalk Empire و Vinyl کردووە. بە هەبوونی هەشت پاڵاوتن بۆ ئۆسکاری باشترین دەرهێنەر، ئەو خاوەن زۆرترین پاڵاوتنی ئۆسکارە بۆ دەرهێنان و هەروەها لەگەڵ بیڵی وایلدەر یەکسانە وەک خاوەن زۆترین پاڵاوتن بۆ تاکە کەسێک لە ئۆسکار. وەک هەوادارێکی مۆسیقای ڕۆک، چەندین دۆکیومێنتاری لەسەر بابەتەکە دەرهێناوە وەک The Last Waltz , No Direction Home , Shine a Light , George Harrison: Living in the Material World , و Rolling Thunder Revue: A Bob Dylan Story by Martin Scorsese .
