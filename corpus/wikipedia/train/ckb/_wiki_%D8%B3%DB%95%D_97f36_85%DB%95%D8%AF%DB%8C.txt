
سەلاح شێخ محەممەدی  ئەکتەرێکی کوردە.
سەلاح شێخ محەممەدی ساڵی ١٣٢٦ کۆچی ھەتاوی لە مەھاباد لە دایک بووە، قۆناغەکانی خوێندنیشی ھەر لەو شارە تەواو کردووە، ھەر لە تەمەنێکی کەمدا خولیای ھونەری تێدا ساز بووە، سەید ڕەحیم قوڕەیشی لە سەرەتاکانی ڕێگەکەیدا، یارمەتیدەری بووە، بە شانۆ چووەتە ناو دونیای ھونەرەوە، دوای ئەوە لەگەڵ کۆمەڵێک ھونەرمەندی تری شاری مەھاباد، دەستیان کردووە بە ھاوکاریی دەنگ و ڕەنگی ناوەندی مەھاباد؛ بە شێوەی گشتی لە بوارەکانی سینەما، تەلەڤیزیۆن، شانۆ و دوبلاژ چالاک بووە، مامۆستای قوتانخانە بووە و دوای خانەنشینبوونی، ڕووی لە باشووری کوردستان کردووە و لەوێ درێژەی بە کارەکانی داوە؛ لە باشوور لەگەڵ ئیبراھیم سەعیدی و دوای ئەویش لەگەڵ دەرھێنەرانێکی دیکە وەکوو شەوکەت ئەمین کورکی ئاشنا بووە و کاری دەگەڵ کردوون. ١ 
