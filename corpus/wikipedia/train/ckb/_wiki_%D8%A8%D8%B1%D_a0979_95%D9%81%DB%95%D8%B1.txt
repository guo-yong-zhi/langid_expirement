
مات دەفەر و ڕۆس دەفەر ، ناسراو بە برایانی دەفەر، نووسەر، دەرھێنەر، و بەرھەمھێنەری فیلم و تەلەڤیزیۆنیی ئەمریکین. ئەوان، بەرھەمھێنەری جێبەجێکاری زنجیرەی نێتفلیکسی خەیاڵی زانستی-ترسناکی شتە نامۆکانن. ھەروەھا فیلمی ترسناکی سایکۆلۆژی ٢٠١٥ی شاراوەیان نووسیوە و دەرھێناوە. ئەڵقەیان بۆ زنجیرەی ئاڵۆزی-زانستی خەیاڵیی فۆکسی سنەوبەرە لاسارەکان نووسیوە، ھەروەھا دەستیان لە بەرھەمھێنانی چەندین کورتە فیلم ھەبووە . ئەوان برای دووانەن و لە منداڵییەوە پەیوەندییەکی نزیکیان ھەبووە، پێکەوە کاریان لەسەر ھەموو پڕۆژەکانیان کردووە. ١ 
دوای نووسین و دەرھێنانی چەند کورتە فیلمێک، دەقی فیلمی ترسناکی شاراوە، کە دووانەکە نوسیبوویان، لەلایەن وارنەر برۆس پیکچەرزەوە وەرگیرا لە ٢٠١١. ٢  دواتر دووانەکە فیلمی شاراوەیان دەرھێنا، کە لە ٢٠١٥ بڵاوبوویەوە. دواتر برایانی دەفەر بوونە نووسەر/بەرھەمھێنەرانی زنجیرەی تەلەڤیزیۆنی فۆکسی سنەوبەرە لاسارەکان.
لەگەڵ ئەزموون لە تەلەڤیزیۆندا، دووانەکە دەستیان کرد بە نووسینی بیرۆکەکانیان بۆ شتە نامۆکان، کە لە ئەنجامدا دان کۆھن بیرۆکەکەی بۆ شۆن لێڤی باسکرد. بەھۆی یارمەتی کۆمپانیای بەرھەمھێنانی لاپس ٢١ی شۆن لێڤی، زنجیرەکە خێرا لەلایەن نێتفلیکسەوە ھەڵگیرا. ٣  ٤  زنجیرەکە لە ١٩٨٠کانی ئیندیانادایە و ڕێزلێنانانێکە بۆ کلتووری بەناوبانگی ٨٠کان، ٥  کە کارەکانی ستێڤن سپیلبێرگ، جۆن کارپێنتەر، ستیڤن کینگ، و جۆرج لوکەس، ئیلھامی ھونەریانەی پێبەخشیون. ٦  ٧ 
لە ١٥ی تەممووزی ٢٠١٦دا، یەکەم وەرزی زنجیرەکە بڵاوکرایەوە، و بووە خاوەنی ستایشێکی زۆر، ٨  بە تایبەتی بۆ داڕشتنی کەسایەتییەکانی، پێشەنگی، کەش، نواندن، ساوندتراک، دەرھێنان، نووسین، و ڕێزلێنانەکانی لە چەشنی فیلمی ١٩٨٠کان. ٩  لە پێگەی ڕاتن تۆمەیتۆز ھەڵسەنگاندنی %٩٥ی وەرگرت، بەپێی ٨٢ پێداچوونەوە، لەگەڵ نمرەی ٧٬٩٦/١٠. پێداچوونەوە گشتییەکانی وێبگەکان بریتیبوون لە «پڕ جۆش، دڵ شکێن، و ھەندێک کات ترسناک، شتە نامۆکان ڕێز لە فیلمەکانی ستێڤن سپیلیبێرگ و پەخشە تەلەڤیزیۆنییە کۆنەکانی ١٩٨٠کان دەگرێت.» ١٠  لە ٣١ی ئابی ٢٠١٦دا، نێتفلیکس زنجیرەکەی نوێ کردەوە بۆ وەرزی دووەم کە لە نۆ ئەڵقە پێکھاتبوو، و لە ٢٧ی تشرینی یەکەمی ٢٠١٧ بڵاوکرایەوە. لە کانوونی یەکەمی ٢٠١٧دا، نێتفلیکس زنجیرەکەی نوێکردەوە بۆ وەرزی سێیەم کە لە ھەشت ئەڵقە پێکھاتبوو، کە لە ٤ی تەممووزی ٢٠١٧ بڵاوکرانەوە. ١١ 
لە ٣٠ی ئەیلوولی ٢٠١٩دا، نێتفلیکس وەرزی چوارەمی شتە نامۆکانی ڕاگەیاند. لەگەڵیدا، نێتفلیکس ڕایگەیاند کە پەیماننامەیەکی نۆ بڕیان لەگەڵ برایانی دەفەر واژوو کردووە بۆ بەرھەمھێنانی فیلم و زنجیرەی تەلەڤیزیۆنی دیکە بۆ چەندەھا ساڵ. ١٢ 
برایانی دەفەر لە دورھام، کارۆلینای باکوور لەدایکبوون و گەورەبوون. ئەوان دەستیان بە دروستکردنی فیلم کرد لە پۆلی سێ بە بەکارھێنانی کەمێرایەکی ڤیدیۆی Hi8 کە دیارییەک بوو لە دایک و باوکیانەوە. ئەوان قوتابخانەی دوکیان خوێندووە بۆ منداڵان لە باخچەی منداڵانەوە تا پۆلی ٨، قوتابخانەیەکی تایبەت کە لە قەراغ شار بوو، وە پاشان دوا ناوەندی چارڵز ئی، قوتابخانەیەکی گەورەی گشتی لە دورھام. ئەوان ڕۆیشتن بۆ ئۆرەنج، کالیفۆڕنیا، بۆ خوێندنی فیلم لە کۆلێژی دەج بۆ ھونەری فیلم و میدیا، لە زانکۆی چاپمان، کە لە ٢٠٠٧ تەواویان کرد. ٣  ١٣ 
ڕۆس دەفەر ھاوسەرگیری لەگەڵ دەرھێنەر لێی جانیاک لرد لە Palm Springs لە کانوونی یەکەمی ٢٠١٥. دوو خۆشەویستەکە یەکدیان لە ٢٠٠٦ لە کۆمپانیایەکی بەرھەمھێنان لە لۆس ئەنجلس بینی، کە لێی جانیاک یاریدەدەری بەرھەمھێنەر بوو وە ڕۆس دەفەریش نیشتەجێی ئەوێ بوو. ١٤ 
لە ماڕچی ٢٠١٨ دا، برایانی دەفەر تاوانبارکران بە توندوتیژی زارەکی لە سێتی شتە نامۆکان لەلایەن گرەرێک کە لەسەر زنجیرەکە کاری ئەکرد. ئەو لە تۆڕی کۆمەڵایەتی وتی کە ناگەڕێتەوە بۆ وەرزی سێھەم لەبەرئەوەی کە برایانی دەفەر ژینگەیەکی ناھەمواریان دروستکردووە بۆ ئافرەتان. براکان ئەمەیان ڕەتکردەوە و لێکۆڵینەوەیەک لەلایەن نێتفلیکسەوە ھیچ ھەڵەکارییەکی نەدۆزییەوە. ١٥  براکان پێشتر ڕەخنەیان لێگیرابوو بۆ زۆرلێکردنی خانمەئەکتەری گەنج سەیدی سینک بۆ دیمەنێکی ماچکردن کە لە سکریپتەکەدا نەبوو. ھەرچۆنێک، سەیدی وتی کە زۆری لێنەکراوە. ١٦ 
