جامی نەتەوەکانی ئەورووپا ٢٠١٦ ناسراو بە یۆڕۆی ٢٠١٦ ١٥ەھەمین پاڵەوانییەتی جامی نەتەوەکانی ئەورووپایە لەیاری تۆپی پێی پیاواندا کە لەلایەن کۆمەڵەی تۆپی پێی ئەورووپا سەرپەرشتیکرا. یارییەکان لەماوەی ٦ی حوزەیرانی ٢٠١٦ تاکوو ١٠ی تەممووزی ٢٠١٦ لەوڵاتی فەڕەنسا ڕێکخران. ٢  ٣ 
پاڵەوانییەتییەکە لەنێوان ٢٤ ھەڵبژاردەی ئەورووپی، ئەمەش یەکەمجارە ٢٤ ھەڵبژاردە ململانێ بکەن لەسەر نازناوەکە کەپێشتر لەوەتەی ١٩٩٦ەوە ١٦ ھەڵبژاردە پێشبڕکێیاندەکرد بۆ نازناوەکە. بەپێی سیستەمی نوێی پاڵەوانییەتییەکە ھەڵبژاردەکان بەسەر ٦ دەستەی ٤ ھەڵبژاردەیی دابەشدەکرێن.
وڵاتی فەڕەنسا کە وڵاتی میواندار یان خانەخوێی پاڵەوانییەتییەکەیە. فەڕەنسا ڕکابەری تورکیا و ئیتالیای کرد.
لە ٢٣ی شووباتی ٢٠١٤، تیرووپشک بۆ پاڵاوتنەکانی یۆڕۆی ٢٠١٦ ئەنجامدرا بۆ ٥٣ ھەڵبژاردەی تۆپی پێ کە پێشبڕکێیان دەکرد بۆ گەیشتن بەکۆتاییەکان، کەلێنوانییان تەنیا ٢٣ ھەڵبژاردە لەگەڵ فەڕەنسای خانەخوێ دەگەن بەکۆتاییەکان. لەئەیلوولی ٢٠١٤ یەکەمین یاری پاڵاوتنەکان ئەنجامدرا.
