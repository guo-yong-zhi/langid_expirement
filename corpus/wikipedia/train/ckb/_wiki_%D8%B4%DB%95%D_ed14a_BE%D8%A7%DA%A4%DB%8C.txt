شەفەق پاڤی  ١  کەسایەتی سیاسیی، دیپلۆمات و ستووننووسی تورکە، ئەندام پەرلەمانی تورکیایە لەسەر حیزبی پارتی کۆماریی گەل لەسەر پارێزگای ئەستەمبوڵ. ٢  شەفەق یەکەم ژنە کەم ئەندامە ببێتە ئەندام لە پەرلەمانی تورکیا، ئەو ئەندامی لیژنەی مافەکانی خاوەن پێداویستییە تایبەتەکانە لە پەرلەمانی تورکیا. ٣  ٤  لە ساڵی ٢٠١٢، خەڵاتی ئازایەتی ژنانی نێودەوڵەتی، لەلایەن حکوومەتی ئەمریکا پێدرا. ٣  ٥ 
لە ١٥ی ئەیلوولی ٢٠١٧، لە ئەندام پەرلەمانی کشایەوە بە هۆکاری تەندرووستی خۆی. ٦ 
شەفەق لە دایکبووی ١٠ی تەمموزی ١٩٧٦، لە ئەنقەرە. باوکی ناوی شاهین و دایکیشی ئایشە ئونال، دایکی نووسەر و ڕۆژنامەنووسێکی ناسراوبوو. شەفەق لەساڵی ١٩٩٤، لەگەڵ هاوسەرەکەی دەچنە سوویسرا بەمەبەستی خوێندن لەبەشی هونەر و فیلم. لە ساڵی ١٩٩٦، لە ڕووداوێکی شەمەنەفەر لە زیورخ ئەوا دەست و قاچی چەپی لەدەستدەدات. ساڵی دواتر دەچێتە لەندەن بەمەبەستی درێژەدان بەخوێندن، لەوێ لەبەشی پەیوەندییە نێودەوڵەتییەکان لە زانکۆی وێستمینستەر دەخوێنێت، دواتریش خوێندنی باڵا لە زانکۆی لەندەن لە بەشی ئابووری تەواودەکات. ٧ 
شەفەق لە کۆمیساریای باڵای نەتەوە یەکگرتووەکان بۆ پەنابەران کاری کردووە، بەرپرسیاری پەیوەندەییە دەرەکییەکان و کۆمەکە مرۆڤایەتییەکان بووە لە وڵاتانی جەزائیر، میسڕ، ئێران، لوبنان و سوریا. ئەو ماوەیەک وەک وتەبێژی کۆمیساریای باڵای نەتەوە یەکگرتووەکان بۆ پەنابەران لە هەنگاریا کاری کردووە. دواتر بۆتە سەرۆکی بەشی مافەکانی مرۆڤ لە نووسینگەی کۆمیسیارانی باڵای نەتەوە یەکگرتووەکان بۆ مافی مرۆڤ. ٨  شەفەق  وەک ستووننووس کاری کردووە لە هەفتەنامەی ئەگۆس، کە هەفتەنامەیەکی فرەزمان بووە . هەروەها ئەو سێ کتێبی نووسیوە.  لەگەڵ شیرین عیبادی بەیەکەوە کاریان لەنووسینی کتێبی "مافی پەنابەران لە ئێران" نووسیوە. ٩ 
دوای بەسەربردنی ١٥ ساڵ لەدەرەوە، شەفەق لە ساڵی ٢٠١١ گەڕایەوە تورکیا وەک ئەندام پەرلەمان، بۆئەوەش کارەکەی لە نەتەوە یەکگرتووەکان جێهێشت. دواتر خۆی هەڵبژارد لەسەر پارێزگای ئەستەمبوڵ، بووە یەکەم ژنی کەم ئەندام ببێتە ئەندامپەرلەمانی تورکیا. ١٠  شەفەق بەشێوەی شانازی  ئەندامی کۆمەڵەی کۆمەڵگای سێکولاری نەتەوەییە لە بەریتانیا. ١١ 
بەپێێ ڕۆژناممەی حوڕیەت، دایکی شەفەق پاڤی ئامۆزای دێنیز گزمیشە کە سەرکردەیەکی کۆمۆنیستی تورکبوو لە کۆتاییەکانی شەستەکان. ١٤ 
