 حەیدەر عەبادی
 سوپای عێراق
 ئێران
 شەڕی کەرکووک بریتییە لە گرتنەوەی پارێزگای کەرکووک لەلایەن سوپای عێراق لە دەست حکوومەتی ھەرێمی کوردستان. ١٢  ھێرشەکە لە ڕۆژی ١٥ی تشرینی یەکەمی ٢٠١٧ دەستی پێ کرد. کۆمەڵگەی نێونەتەوەیی ئەمەی بە ھەنگاوێکی ئاسایی ناوبرد نە وەک ھێرشکردن. ١٣  لە ھەندێک ناوچەدا پێشمەرگەی یەکێتیی نیشتیمانیی کوردستان بەبێ شەڕکردن ھەڵھات. ١٤  ١٥ 
لە میانەی ھاتنی داعش بۆ عێراق شەڕێکی زۆر لە ناوچەکە بەردەوام بوو، بەشێک لە کەرکووک کەوتە دەست داعش بەڵام لەلایەن ھێزەکانی پێشمەرگەوە کۆنتڕۆڵکرانەوە بەمەش کەرکووک لەدوای ٢٠١٤ەوە کەوتە دەست حکوومەتی ھەرێمی کوردستان. دواتر لە ڕێفراندۆمی سەربەخۆییی باشووری کوردستان بە بەشداری کەرکووک و ناوچە دابڕێندراوەکان دەنگی جیابوونەوە سەرکەوت بۆ دەوڵەتی کوردی و جیابوونەوە لە عێراق. دواتر حکوومەتی عێراق کە دانی نەنا بەو ڕێفراندۆمە ئەوا داوای دووبارەدانەوەی ناوچە دابڕێندراوەکانی کردەوە لە ھەرێمی کوردستان ئەمەش لەڕێگای گرتنەوەی کەرکووک دەستی پێ کرد.
