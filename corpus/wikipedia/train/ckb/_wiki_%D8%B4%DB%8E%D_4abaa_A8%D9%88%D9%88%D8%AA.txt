شێرلی بووت  خانمەکتەرێکی شانۆ و فیلمی ئەمریکی بوو. ١  ئەو یەکێکە لەو خانمە ئەکتەرانەی کە سێ تاجی نواندنی وەرگرتبێت. لە نێویاندا خەڵاتێکی ئۆسکار، ٢  دوو جار خەڵاتی ئێمی پرایم تایم، ھەروەھا سێ جار خەڵاتێکی تۆنی بردووەتەوە.
لە سەرەتادا و بەدیاریکراوی لە ساڵی ١٩٢٥، بووت لەڕێی شانۆی برۆدوەی دەستی بەکاری نواندن کرد. یەکێک لە دیارترین کارەکانی لە بواری شانۆ، شانۆگەری بگەڕێوە، شیبای بچووک بوو لە ساڵی ١٩٥٠، لەڕێی ئەم شانۆگەرییەوە بۆ یەکەمینجار خەڵاتی تۆنی پێدرا. لە ساڵی ١٩٥٢، بە نوێکردنەوەی شانۆکە بۆ فیلمێک بەھەمان ناو و ناوەڕۆک، ئەوا شێرلی بووە براوەی خەڵاتی ئۆسکار بۆ باشترین خانمەکتەر، براوەی خەڵاتی فیستیڤاڵی فیلمی کان بۆ باشترین خانمەکتەر، ٣  ھەروەھا بووە براوەی خەڵاتی گۆڵدن گلۆب بۆ باشترین خانمەکتەر. وێڕای کارامەیی و سەرکەوتنی لە فیلمەکان، بەڵام خۆی حەزی بەوە دەکرد کە زیاتر لە شانۆ دەربکەوێت، ھەر لەبەر ئەوەشە تەنیا لە چوار فیلم بەشداریی کرد.
لە ماوەی ١٩٦١ بۆ ١٩٦٦، ئەو لە شانۆی ھازل بەشداریی کرد، کە بەھۆی ئەمەوە دوو خەڵاتی ئێمی پرایم تایمی بەدەستھێنا. وەک ڕێزلێنانێک بۆی، لە مەڕمەڕەی بەناوبانگی ھۆڵیوود، ناوی شێرلی بووت وەک یەکێک لە ئەستێرەکانی ھۆلیوود لەشێوەی ئەستێرە نەخشێندراوە. ٤ 
براوەی خەڵاتی فیستیڤاڵی فیلمی کان بۆ باشترین خانمەکتەر
براوەی خەڵاتی گۆڵدن گلۆب بۆ باشترین خانمەکتەر
براوەی خەڵاتی ناشناڵ بۆرد ئۆف ڕیڤیو بۆ باشترین خانمەکتەر
براوەی خەڵاتی بازنەی ڕەخنەگرانی فیلمی نیویۆرک بۆ باشترین خانمەکتەر
پاڵێوراو بۆ – خەڵاتی بافتا
برۆدوەی
