مەلا محەممەد مەلا فایەق شارەزووری   مەلا و نووسەرێکی ئیسلامیی کوردە.
بڕوانامەی بەکالۆریۆسی لە زانستە ئیسلامییەکاندا لە بەغدا بەدەست ھێناوە، ١  و ئێستا لە یەکێک لە قوتابخانەکان مامۆستای زمانی عەرەبیە، وانەی زمانی عەرەبی و پەروەردی ئیسلامی گوتووەتەوە و‌ خەریکی گوتنەوەی وانەی ئایینیش بووە. لە ٢٠١٣وە تا ئێستا وتاربێژی مزگەوتی حاجی عەباسی باراوییە لە گەڕەکی قڕگە لە سلێمانی. ٢ 
مامۆستایەکی ناودار و بەتوانای کوردستانە، سیمایەکی نوورانی و ئارای هەیە و هەمیشە بە جلوبەرگی کوردییەوە دەردەکەوێت، دەنگ و ڕەنگێکی کاریگەری هەیە، لەگەڵ کێش و سەروای چیرۆکەکاندا یاری بە چینە دەنگییەکانی و سەروای دەربڕینی دەکات. باوکی زانایەکی گەورەی کوردە و سەر بە ئەهلی تەسەوفە بەڵام جیاواز لە ڕێچکە و ڕێبازی باوکی، خۆی بە ئەهلی سەلەفی ساڵح دەزانێت و سەرەڕای ئەمانەش مامۆستا محەمەد هیچ دەستە و گرووپێکی دیاریکراوی دروست نەکردووە و ئاڕاستەیان بکات و بەرنامەیان بۆ دابنێت، بەڵکوو وەک خۆی دەڵێت ئەوەی لە بەرژەوەندی ئایینی خودا و موسڵماناندا بێت لەسەر سەکۆکەیەوە دەریدەبڕێت و موسڵمانانیش ئازادن لە جێبەجێکردنیان. خاوەنی کەناڵێکی یوتیوب و کۆمەڵێک تۆڕی کۆمەڵایەتی گەورەیە و لەو ڕێگەوە وتار و ئامۆژگارییەکانی بڵاودەکاتەوە و ڤیدیۆکانی پڕبینەرترینن و هەوادارێکی زۆرباشیان هەیە.
لە ڕۆژی هەینی ٢/١٠/٢٠٢٠ مامۆستا محەمەد تووشی ڤایرۆسی کۆرۆنا بوو، تووشی لەرز و هەناسەتەنگی و هەندێک جاریش پێویستی بە ئۆکسجین دەکرد، دوایی مانەوەی لە نەخۆشخانە و وەرگرتنی چارەسەری پێویست تەندروستی بەرەو باشتر ڕۆشت و گەڕایەوە بۆ کاری وتاربێژی
مامۆستا محەمەدی مەلا فایەق شارەزووری خاوەنی چەندین کتێب و بەرھەمی نوسراوە، نموونەی کتێب و بەرھەمەکانی: ٣ 
