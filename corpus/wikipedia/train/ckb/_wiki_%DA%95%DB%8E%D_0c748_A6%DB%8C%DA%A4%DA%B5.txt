ڕێزدێنت ئیڤڵ  یارییەکی ترس و مانەوەی ژاپۆنییە کە دروست کراوە لەلایەن شینجی میکامی و تۆکورۆ فوجیوارا. ئەم یارییە ڤیدیۆییە بەرھەمی کاپکمە و ئەوان خاوەنین. کۆمپانیاکە تیشکیان خستۆتە سەر چەند یارییەکی ترسناک، لەو کاتەوە چەند لقێکی لێ بۆتەوە و ئێستا کۆمیک، ئەنیمەیشن، کتێب و ڕۆمانیش بەرھەم دەھێنن. ئەم یارییە بە دەوری چەند کەسایەتییەکدا دەخولێتەوە لەکاتی ڕوودانی ڕووداوێک کە زۆمبی بەناو شارەکاندا بڵاو دەبێتەوە و باس لە چۆنییەتی دەربازبوونیان دەکات و پەیوەندی نێوان کەسایەتییەکان ئاشکرا دەکات. کەسایەتییەکان خۆیان لە شەڕێکی بایۆلۆجیدا دەدۆزنەوە بەھۆی ئەوەی کە کۆمپانیای ئەمبرێلا  ڤایرۆسێک بەرھەم دەھێنن کە وا لە مرۆڤەکان دەکات بمرن و دواتر زیندو ببنەوە و برسێتییەکەیان بە مرۆڤخۆری بشکێنن.
