
جۆرجیۆ کیلینی  یاریزانێکی تۆپی پێی پیشەگەری ئیتاڵییە و وەک بەرگریکاری ناوەڕاست یاری دەکات بۆ یانەی تۆپی پێی لۆس ئانجلەس لە خولی تۆپی پێی ئەمریکا.  ١   ٢  هەروەها لە سەرەتای ژیانی وەرزشیدا وەک بەرگریکاری چەپ یاری کردووە.
لەسەر ئاستی یانەکان، کیلینی لە ساڵی ٢٠٠٠ لەگەڵ لیڤۆرنۆ دەستی کردووە بە یاریکردنی ، دواتر یاری بۆ فیۆرێنتینا کردووە، پێش ئەوەی لە ساڵی ٢٠٠٥ بچێتە یۆڤانتۆس. لەگەڵ یۆڤانتۆس لە ساڵی ٢٠١٢ تا ٢٠٢٠ نۆ نازناوی لەسەریەک لە خولی ئیتاڵیا بەدەستهێناوە و هەروەها پێنج نازناوی جامی ئیتاڵیا و پێنج نازناوی سوپەری ئیتاڵیا ، هەروەها دوو نازناوی کۆتایی خولی پاڵەوانەکانی ئەورووپا لە ساڵانی ٢٠١٥ و ٢٠١٧ بەدەستهێناوە . کیلینی پێنج جار وەک یەکێک لە ئەندامانى پێکهاتەی باشترین یاریزانی خولی ئیتالیا دەستنیشان کراوە: لە ساڵانی ٢٠١٢-١٣ ، ٢٠١٤-١٥ ، ٢٠١٥-١٦ ، ٢٠١٧-١٨ و ٢٠١٨-١٩ و هەروەها سێ جار خەڵاتی باشترین بەرگریکاری خولی ئیتاڵیا وەرگرتووە: لە ساڵانی ٢٠٠٨ و ٢٠٠٩ و ٢٠١٠.  ٣   ٤   ٥   ٦ 
دوای ئەوەی یەکەم یاری نێودەوڵەتی خۆی بۆ ئیتاڵیا لە ساڵی ٢٠٠٤ ئەنجامدا،وەک یاریزانی هەڵبژاردەی ئیتالیا بانگێشتکرا بۆ ئۆڵۆمپیادی هاوینەی ٢٠٠٤ ، کە لە ئەنجامدا ئیتالیا مەدالیای برۆنزی بەدەستهێنا، هەروەها بۆ چوار جامی نەتەوەکانی ئەورووپا و دوو جامی جیهانیی فیفا و دوو جامی کیشوەرەکانی فیفا بانگێشتکرا، یارمەتی ئازۆری دا بۆ بردنەوەی جامی نەتەوەکانی ئەورووپای ٢٠٢٠ و گەیشتن بە یاری کۆتایی جامی نەتەوەکانی ئەورووپای ٢٠١٢ و بەدەستهێنانی پلەی سێیەم لە جامی کیشوەرەکانی فیفای ٢٠١٣ . لە ساڵی ٢٠٢٢ بە ئەنجامدانی ١١٧ یاری و تۆمارکردنی هەشت گۆڵ، وازهێنانی لە یاری نێودەوڵەتی ڕاگەیاند.
