دانا ستریکلەند  فیزیکزانێکی وەرگری خەڵاتی نوبێلی خەڵکی کەنەدایە. دانا لە ساڵی ٢٠١٨دا خەڵاتی نۆبێلی فیزیکی بەدەست ھێنا. ئەو سێھەمین ژنێک بوو کە لە مێژوودا توانی ئەم خەڵاتە بۆ خۆی دەستەبەر بکات. بەر لە ئەو ماری کووری و ماری جۆپێرتمایەر تەنیا ژنانێک بوون کە خەڵاتی نۆبێلیان بردبووەوە. دانا ستریکلەند لە زانکۆی واتەرلووی ئانتەریۆ مامۆستای فیزیکە.
ستریکلەند بەر لەوەی کە خەڵاتی نۆبێل بباتەوە، وتارێکی لە ویکیپیدیای ئینگلیزیدا نەبوو. لەڕاستیدا ئەو وتارەی کە لەسەر ئەو لە ساڵی ٢٠١٤دا نووسرابوو، لە لایەن بەکارھێنەران و بەڕێوەبەرانی ویکیی ئینگلیزییەوە سڕابووەوە. ھۆکاری سڕینەوەکەی نەناسراو بوونی کەسایەتییەکە و نەبوونی سەرچاوەی جێگەی بڕوا بوو. ھەندێک ئەم ڕووداوەیان وەکوو بەرھەمی پشتگوێ و پەراوێزخرانی ژنان لە زانستدا لە قەڵەم دا. ١  ئەم ھەواڵە تەنانەت لە ماڵپەڕی فەرمیی ویکیمیدیادا ڕەنگدانەوەی ھەبوو. ٢ 
دەیلی مەیل: تازەترین وەرگری نۆبێلی کەنەدا تەنیا دەیویست کەمێک بە خۆشی ڕابوێرێت 
