لەبەر ١٣ ھۆکار  زنجیرە درامایەکی نھێنی ئامێزی ئەمریکییە. زنجیرەکە لەلایەن تۆڕی نێتفلیکس پەخش دەکرێت. چیرۆکی زنجیرەکە لە ڕۆمانێک بە ھەمان ناوەوە وەرگیراوە کە لە نووسینی جەی ئاشەرە. وەرزی یەکەمی زنجیرەکە لە ٣١ی ئازاری ٢٠١٧ دەرچوو، چیڕۆکی زنجیرەکە لەسەر گێڕانەوەی کلای جێنسن کە خوێندکارێکی قۆناغی ئامادەییە و بەدوای ئەو هۆکارانە دەگەڕێت کە پەیوەندیدارن بە خۆکوشتنەکەی ھانا بەیکەر، ناوبراو یەکێک بوو لە هاوپۆلەکانی کلای. ٢  هانا پێش مردنی، سندوقێکی شریتی کاسێت بەجێ دەھێڵێت و وردەکارییەکانی کۆتاییھێنان بە ژیانی خۆی تۆمار دەکات و ھەروەھا ئەو کەسانەی کە پێی وایە بەرپرسیار بوون لە مردنی.
