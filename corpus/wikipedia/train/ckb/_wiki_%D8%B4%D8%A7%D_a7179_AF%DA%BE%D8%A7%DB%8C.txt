شانگھای ، گەورەترین شاری کۆماری گەلی چینە لەڕووی ژمارەی دانیشتووانەوە و پایتەختی ئابووریی وڵاتەکەیە. لەڕووی کارگێڕییەوە «شانگھای» بە یەکێک لە چوار شارەوانییە ناوەندییەکەی وڵاتی چین دەژمێردرێت و دەکەوێتە سەر کەناری ڕۆژھەڵاتی چین و ڕێژگەی ڕووباری یانگتسی، کە بەھۆی ئەو پێگەی جوگرافییە لەبار و چاکەی ھەیەتی بووەتە گەورەترین جەمسەری ئابووری و پیشەسازی لە وڵاتدا. لە بنەڕەتدا گوندێکی ڕاوەماسی و شارێکی بازاڕبوو، بەھۆی بازرگانیکردن و شوێنی گونجاوی لە بەندەرەکە، لە سەدەی ١٩ گرنگی یەکەی شانگھای گەشەی سەند.
