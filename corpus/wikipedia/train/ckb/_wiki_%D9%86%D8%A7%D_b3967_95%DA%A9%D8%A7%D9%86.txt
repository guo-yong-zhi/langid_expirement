نامە بۆ عیبرانییەکان یەکێکە لەو نامانەی پەیمانی نوێ کە تایبەتمەندە بە پێگەیەکی تایبەت، وەک چۆن لەلایەن لێکۆڵەرانی پەرتووکی پیرۆزەوە وەک پەیوەندییەک لە نێوان پەیمانی کۆن و و پەیمانی نوێ وەسف دەکرێت، نامەکە ئاڕاستەی ئەو عیبرانییانە کراوە کە وازیان لە ئایینی جوولەکە ھێناوە و بوونەتە مەسیحی، بڕیارەکەیان ڕەتکردنەوەی کۆمەڵگەی جوولەکەیە کە ئەنجومەنی سەنھێدرین نوێنەرایەتی دەکات، بۆیە ئەم نامەیە نووسراوە بۆ ھاندان و دڵنیاکردنەوەیان کە ناڕەحەتییەکانیان لە مەسیح دەچێت، کە بەپێی بۆچوونی نووسەرەکەش لەلایەن گەلەکەیەوە دەرکرا و لە دەرەوەی شاری ئورشەلیم لە خاچدرا. زانایانی پەرتووکی پیرۆزی ھاوچەرخ نووسەری نامەکە بە نەناسراو دەزانن، و بە ئەگەرێکی زۆرەوە بە لاساییکردنەوە بە مەبەست وەک شێوازی پۆڵس نووسراوە. ١   ٢   ٣   ٣   ٤ 
