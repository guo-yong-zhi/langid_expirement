ئیزابێلا لیوسی بێرد  یانیش بە ناوی ھاوسەرەکەی ئیزابێلا بیشۆپ ، گەڕیدە، نووسەر، ١  فۆتۆگرافەر ٢  ھەروەھا سروشتناسێکی ٣  ئینگلیز بوو کە لە سەدەی نۆزدەھەم ژیاوە. یەکەم ژن بووە کە بۆ کۆمەڵەی جوگرافیی شاهانەیی ھەڵبژێردراوە. ٤ 
ئیزابێلا لە ١٥ی تشرینی یەکەمی ١٨٣١ لەدایک بووە لە ناوچەی یۆرکشەر لە باکووری ئینگلتەرا. لە ٧ی تشرینی یەکەمی ١٩٠٤، لە تەمەنی ٧٢ ساڵیدا کۆچی دواییی کردووە و لە ئێدینبەرەی پایتەختی سکۆتلەندا نێژراوە. لە ماوەی ژیانیدا گەشتی بۆ چەندین ناوچەی جیاواز کردووە و لە کتێبەکانیدا لەسەر ئەو ناوچانە دواوە کە سەردانیانی کردووە و زانیاریی زۆری لەسەریان کۆ کردووەتەوە و بەشێوەی وێنە و دەق دایانی ناوە. لەوانەش ھندستان و تبت و کوردستان و پارس و عێڕاق و مەغریب و تورکیا و چین و کۆریا و زۆر ناوچەی تر.
