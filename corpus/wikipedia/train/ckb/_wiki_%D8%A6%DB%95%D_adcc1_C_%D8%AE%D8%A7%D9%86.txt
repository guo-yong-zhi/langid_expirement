ئەکادیمیای خان  دامەزراوەیەکی قازانجنەویستی پەروەردەیییە، لە ٢٠٠٦ دامەزراوە لەلایەن وانەبێژ؛ سەلمان خان، بە ئامانجی کردنەوەی جێگایەک بۆ فێربوون کە ھەموو خەڵک دەستیان پێ بگات. دامەزراوەکە وانەکانی بە شێوەی کورتە ڤیدیۆ تۆماردەکات، زۆرینەی بابەتەکانیش پەیوەندیدارن بە وانەکانی قوتابخانە، وەک ماتماتیک، فیزیک، کیمیا، مێژوو، و چەند بوارێکی تر. ڤیدیۆکان بە زمانی ئینگلیزی تۆمارکراون، بەڵام بەشێکیان بۆ چەند زمانێکی تریش وەرگێڕدراون.
