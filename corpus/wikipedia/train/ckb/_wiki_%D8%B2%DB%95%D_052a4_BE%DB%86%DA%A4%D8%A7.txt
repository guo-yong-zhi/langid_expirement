زەرێ عەلیێڤنا یوسوپۆڤا  زمانەوانێکی ڕووس بوو کە شارەزاییی لە زمانی کوردیدا هەبوو.
یوسوپۆڤا بڕوانامەی دکتۆرای زانستی زمانەوانی هەبوو و وەک پرۆفیسۆر لە زانکۆی سانت پیتەرزبێرگدا کاری دەکرد. لەوێ وانەی زمانی کوردی دەگوتەوە. ١  زیاتر لە ٧٠ کاری زانستی بڵاوکردووەتەوە، کە ٦ لەوانە کاری تاکەکەسی بوون.
بوارە سەرەکیەکانی توێژینەوە یوسوپۆڤا ئەو دیالێکتانەی کوردین کە کەمتر لێکۆڵینەوەیان لەسەر کراوە، سەرنجی زیاتری خستووەتە سەر سۆرانی و هاورامی  و بڵاوکردنەوەی دەقە کلاسیکەکانی ئەدەبی کورد.
لە ساڵی ١٩٣٤ لە شاری تبلیسی گورجستان لە ماڵباتێکی کوردی ئێزیدی لە دایک بووە. ماڵباتەکەی لە بنەچەدا خەڵکی وانی باکووری کوردستانن. ساڵی ١٩٥٣ قۆناخی یەکەمی خوێندنی تەواو کردووە. بەهۆی زیرەکییەکەیەوە میدالیای زێڕی پێ دراوە. بۆ خوێندنی زانکۆ چووەتە لینینگراد و بەشی ڕۆژهەڵاتناسیی خوێندووە. لە ساڵی ١٩٥٨ دکتۆرای لە بواری فیلۆلۆژی کوردیدا بە دەست هێناوە. ٢ 
