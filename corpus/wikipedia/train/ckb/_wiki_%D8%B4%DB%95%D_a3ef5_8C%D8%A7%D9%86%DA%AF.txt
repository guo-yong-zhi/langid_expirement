شەقامی یانگ (بە ئینگلیزی: Yonge Street) بریتیە لە شەقامێکی سەرەکی شاری تۆرەنتۆ لە ھەرێمی ئۆنتاریۆی وڵاتی کەنەدا. ١  ٢  ٣  بە درێژترین شەقامی جیھان دادەنرێت بەپێی پێوەری گینس، بەیەکێک لە شاکارە مێژووی نیشتمانییەکانی کەنەدا دادەنرێت. گرنگی ئەم شەقامە بۆ بۆ ئەوە دەگەڕێتەوە کە ھەر لەسەرەتای دروست بوونیەوە بنەچەی داڕشتنی نەخشەی شارەکە و دابەشکارییە دانیشتوانییەکانی بووە، کە بنچینەی دامەزراندنی شەقامە سەرەکیەکان بووە (بە ئینگلیزی: Concession Roads) کە گەڕەک و شەقامەکان لەوەوە داڕێژراون و زەویەکانی ئۆنتاریۆ و دەوروبەری بەگوێرەی ئەم شەقامەوە ھێلکاریان بۆکراوە کە ھەر لەسەتاوە لەژێر ئەژموونی ئینگلیزەکان بووە دژ بە فەرەنسیەکان، شەقامی یانگ یەکەم شوێن بووە لە کەنەدا کە ھێلی ھۆینی میترۆی بۆ دروست کراوە، کە شارەکەی دابەش کردوە بۆ دوو بەر بەری خۆرھەڵات و بەری خۆرئاوا، ئەم شەقامە چەندین شوێنی سەرنج ڕاکێش لەخۆ دەگرێت لە شوێنەکانی وەک رێستورانت و چایخانە و چێشتخانە و مۆزەخانە و ھۆلەکانی سینەما و شانۆ، وەک مەڵبەندی ئیتن تۆرەنتۆ  (بە ئینگلیزی: Eaton Centre)، گۆرەپانی یانگ دەنداس (بە ئینگلیزی: Yonge-Dundas Square، ناوەندی مێژوویی ھۆکی (بە ئینگلیزی: Hockey Hall of Fame).
