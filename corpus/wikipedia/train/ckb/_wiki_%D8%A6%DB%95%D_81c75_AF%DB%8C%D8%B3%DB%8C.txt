پلەی ستەیشن ٤ ئێکس بۆکس وەن٥ی تشرینی یەکەم ٢٠١٨
نینتێندۆ سویچ ٥ی تشرینی یەکەم ٢٠١٨
ئەساسنز کرید ئۆدیسی  یارییەکی ڕۆڵبینینی ئەکشنە لەلایەن یوبیسۆفت کویبەک گەشەی پێدراوە و لەلایەن یوبیسۆفت بڵاوکراوەتەوە. یانزەیەمین بەشی زنجیرەی ئەساسنز کریدە و دوابەدوای یاری ئەساسنز کرید ئۆرجینز بڵاوکراوەتەوە. ڕوداوەکانی یارییەکە دەگەڕێنەوە بۆ ساڵانی ٤٣١–٤٢٢ی پێش زاین، چیرۆکی یارییەکە باسی میتۆلۆژیای یۆنانیی جەنگی پێڵۆپنیزەکان دەکات لە نێوان ئەسینا و سپارتا، یاریکەر جڵەوی شەڕکەری بەکرێگیراو لە یۆنانی کۆن دەگرێتە دەست کە بە دوو کارەکتەری جیاوز  دەردەکەوێت، لە ھەردوو بەرەی ململانێکە دەجەنگێت بۆ دۆزینەوە و یەکخستنەوەی خێزانەکەی.
ئەساسنز کرید ئۆدیسی لە ٥ی تشرینی یەکەم ٢٠١٨ بڵاوکرایەوە بۆ سەکۆکانی مایکرۆسۆفت ویندۆز، پلەی ستەیشن ٤، ئێکس بۆکس وەن و نینتێندۆ سویچ.
ڕوداوەکانی ناو یارییەکە دەگەڕێنەوە بۆ ساڵانی ٤٣١ی پێش زاین لە ماوەی جەنگی پێڵۆپنیزەکان، جەنگەکە لەنێوان دوو لایەنی زۆر گەورە و بەھێزە کە سپارتا و ئەسینایە. یارییەکە باس لە جەنگاوەرێکی بەکرێگیراو دەکات بەناو ئەلێکسیۆس  کە شەڕکەرێکی سپارتانە و لە ھەردوو لایەنی شەڕەکە ڕۆڵدەبینێت کە لایەنی یەکەم سپارتا و لایەنی دووەم ئەسینایە، کارەکتەری ئەم یارییە بەھۆی ڕوداوێکەوە خێزانەکەی لێک پەرتەوازە بوە و ھەوڵی گەڕان و دۆزینەوە و یەکخستنەوەی ئەندامانی خێزانەکەی دەدات، لەم نێوەندەشدا یاریکەر چاوی بە چەندنین کەسایەتێکی میژوویی دەکەوێت وەک سوقرات، ئەفلاتوون، میژوونووس ھێرۆدۆت و سەرکردەکانی ئەسینا کلیون و پێریکلس، کە کەسایەتییەکانیان لەسەر شیوازی مێژوویی ڕاستەقینە وەرگیراوە.
یاریکەر ڕۆڵی جەنگاوەرێکی بەتوانا دەگێڕێت و ھەردوو کارەکتەر  ھەمان چیرۆکیان لە یارییەکە ھەیە بەڵام کەسایەتیان جیاوازە، لە ھەر ئەرکێکی ناو یارییەکە چەندین دیالۆگ و داواکاری دێتە پێش کە یاریکەر خۆی ھەڵیاندەبژێرێت، ھەڵبژاردنی ھەر دیالۆگێک وادەکات کە یارییەکە بەو شێوەیە بڕوات کە یاریکەر ھەڵیبژاردووە، یارییەکە بە ٩ شێوازی جیاواز کۆتایی دێت و ھەر کۆتاییێکیش پەیوەندی بەو بژاردانەوە ھەیە کە یاریکەر ھەڵیبژاردووە. یارییەکە خاوەنی نەخشەیەکی گەورە و ڕەنگینە بەجۆرێک یاریکەر ھەر ناوچەیەکی بوێت دەتوانێت بۆی بچیت و بەپێی ئاستـی یاریکەر دەتوانێت شەڕی تێدابکات، یارییەکە شەڕی وشکانی و شەڕی سەر کەشتی و ناو ئاو لەخۆی دەگڕیت. وردەکارییەکی زۆر لە ھەر ناوچەیەک لە ناوچەکانی ناو یارییەکە بەکارھاتووە و ژمارەیەکی زۆر ئاژەڵ لەو یارییەدا بوونیان ھەیە بەجۆڕێک کە بەپێی سیستەمێک لەگەڵ خەڵکی ناوچەکە پێکەوە دەژین وەک ئەوەی بەڕاستی ھەست بە ژیانی ئەو سەردەمە مێژوویییە بکەی. شێوزی جەنگین و شەڕکردنی یاریکەر بەشیوەیەکی ئاکشن و ورد دروستکراوە بەجۆرێک چەندین تایبەتمەندی و جوڵەی جیاواز ھەن کە یاریکەر دەتوانێت بیانکاتەوە و بەکاریانبھێنیت، کە چێژێکی زیاتر و ڕاستەقینە تر بە یارییەکە دەبەخشێت.
