نەکەرۆز کێوێکە لە ڕۆژھەڵاتی کوردستان لە نزیکیی شاری سەقزدا. ئەم کێوە بەشێکە لە زنجیرە چیای زاگرۆس. لە بەرزترین شوێندا ٢٦٢٠ مەتر لە ئاستی دەریا بەرزە. کێوی نەکەرۆز لەگەڵ کێوەکانی دەورووبەری ژینگەی سروشتیی کۆمەڵێک گیانەوەرن وەکوو ڕێوی، گورگ، کەو و کەروێشک. ١  ٢ 
ئەم کێوە کەوتووەتە ڕۆژئاوای شاری سەقز نزیکی گوندی میرەدێ و قەبەغڵوو. چەمی سەقز لەم کێوە و کێوەکانی دەورووبەرییەوە سەرچاوە دەگرێت. پلەی گەرمای لە نێوان ١٠–١٥ پلەی سانتیگرادە، بارانی ساڵانەی لە نێوان ٥٠٠–٦٠٠ ملیمەتر دەبێت. ٣ 
