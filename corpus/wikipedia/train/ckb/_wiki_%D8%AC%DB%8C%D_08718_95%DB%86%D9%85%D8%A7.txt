
جیانلویجی دۆناڕۆما   یاریزانێکی پیشەگەری تۆپی پێی ئیتاڵییە و وەک گۆڵپارێز یاری بۆ یانەی پاریس سان جێرمان لە خولی فەرەنسا و هەڵبژاردەی ئیتاڵیا دەکات . بە یەکێک لە باشترین گۆڵپارێزەکانی تۆپی پێی جیهان دادەنرێت.  ١ 
دۆنارۆما لە یانەی ئەی سی میلان لە ساڵی ٢٠١٥ دەستی بە ژیانی پیشەگەرانەی لە بواری تۆپی پێ كرد، بووە دووەم گەنجترین گۆڵپارێز کە تا ئێستا لە خولی ئیتالیا,لە تەمەنی ١٦ ساڵ و ٢٤٢ ڕۆژی؛ یەکسەر بچێتە ناو پێکهاتەی سەرەکی یانەکە. لە ساڵی ٢٠٢١ دۆنارۆما یارمەتی میلانی دا بۆ ئەوەی پلەی دووەم لە خولی ئیتالیا لە وەرزی ٢٠٢٠-٢٠٢١ مسۆگەر بکات و هەروەها گەیشتن بە خولی پاڵەوانەکانی ئەوروپا بۆ وەرزی ٢٠٢١-٢٠٢٢ دوای ٨ ساڵ دوورکەوتنەوە. هەروەها وەک باشترین گۆڵپارێزی خولی ئیتاڵیا و باشترین گۆڵپارێزی فیدراسیۆنی نێودەوڵەتی مێژوو و ئاماری تۆپی پێی جیهانیی دەستنیشانکرا و هەروەها جامی یاشینیشی بەدەستهێنا. دوای شەش ساڵ لەگەڵ میلان، دۆنارۆما لە مانگی حوزەیرانی ٢٠٢١ بێ بەرامبەر ڕووی لە یانەی پاریس سان جێرمانی خولی فەرەنسا کرد.
لە ئاستی نێودەوڵەتیدا،لە  تەمەنی ١٧ ساڵ و ٢٨ ڕۆژی بوو لە مانگی ئازاری ٢٠١٦ وەک گەنجترین یاریزانی ئیتالیا لە مێژوودا پەیوەندی بە هەڵبژاردەی ئیتالیای خوار ٢١ساڵانی کرد. دوای شەش مانگ یەکەم یاری نێودەوڵەتی خۆی ئەنجامدا و لە تەمەنی  تەمەنی ١٧ ساڵ و ١٨٩ ڕۆژە، بووە بچووکترین گۆڵپارێز کە لە تیپیی یەکەمی هەڵبژاردەی نیشتیمانی ئیتالیا یاریی بکات.دۆنارۆما لە پێکهاتەی ئیتالیا بوو لە لە جامی نەتەوەکانی ئەورووپای ٢٠٢٠ ، وە ییارمەتی هەڵبژاردەکەی دا بۆ بردنەوەی نازناوەکە و بەدەستهێنانی خەڵاتی باشترین یاریزانی پاڵەوانێتییەکە.  ٢ 
ئەی سی میلان
پاریس سان جێرمان
ئیتالیا
تاکە کەسی
 
