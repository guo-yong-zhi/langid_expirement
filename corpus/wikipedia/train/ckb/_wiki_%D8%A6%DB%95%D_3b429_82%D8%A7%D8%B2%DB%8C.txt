ئەبوالقاسم قازی  ناسراو بە سەدری قازی برای بچووکتری قازی محەمەد بوو کە دوو دەورە لە لایەن خەڵکەوە کراوەتە نوێنەری پەڕلەمانی ئێران . دوای تەواوبوونی کاری پەڕلەمان لەسەر ڕاسپاردەی باوکی قازی عەلی، بۆ ڕاپەڕاندنی کارە سیاسییەکان و یاری‌دانی خەڵک ھەر لە تاران مابووەوە. ساڵی ١٩٠٨ لە شاری مەھاباد لە دایکبووە و ھەر لە مەھابادیش خوێندوێتی.
دوای تێکچوونی کۆماری کوردستان سەدری قازیش گیرا و ھێنایانەوە مەھاباد. کاتێک لەگەڵ براکەی پێشەوا و ئامۆزاکەی حەمەحوسێن خان لە چوارچرای مەھاباد ھێنایانە ژێر پەتی سێدارە گوتی: "ئێمە بە تاوانی ئەوە دەکوژن، چونکە نە بووینە ناپاکی نەتەوەکەمان".  ١ 
