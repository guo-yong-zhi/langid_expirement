شەڕی ماددە ھۆشبەرەکان لە مەکسیک ئاماژەیە بۆ ململانێ چەکدارییەکانی نێوان بازرگانانی ماددە ھۆشبەرەکان و ھێزە ئەمنییەکان و کۆماندۆکانی سوپای مەکسیک، کە لە ١١ی ئەیلوولی ٢٠٠٦ دەستیپێکردووە، بە ناردنی ٦٥٠٠ ئەندامی سوپای مەکسیک بۆ ویلایەتی میچۆاکان لە مەکسیک بۆ کۆتاییھێنان بە ململانێکان بە ماددە ھۆشبەرەکانی بازرگانان. ١ 
ئەمریکا لەم ململانێیەدا پشتگیری لە سوپای مەکسیک کرد. مەکسیک شوێنێکە بۆ گواستنەوەی کۆکاین لە کۆڵۆمبیا بۆ ئەمریکا. ٢  ئەم ململانێیانە بووە ھۆی ئەوەی نرخی کۆکاین لە ٣٧ ویلایەتی ئەمریکا بە ڕێژەی ٥٠٪ بەرزبێتەوە، لەکاتێکدا پاکییەکەی بە ڕێژەی ١١٪ کەمی کردووە. ٣  تا مانگی یەکی ساڵی ٢٠١٢ زیاتر لە ٤٠ ھەزار کەس لە مەکسیک بەھۆی توندوتیژییەکانی پەیوەست بە ماددە ھۆشبەرەکانەوە گیانیان لەدەستداوە. ٤  تا ئێستا نزیکەی ١٠٠ قاچاخچی کە لەم پێکدادانانەدا دەستگیرکراون خۆیان ڕادەستی دەسەڵاتی دادوەری کردوە. ٥  یەکێک لەوانە خواکین گوزمان سەرۆکی کارتێلی سینالوایە. ٦ 
