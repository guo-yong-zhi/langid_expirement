† یاری .
ئێدواردۆ سێلمی کاماڤینگا یاریزانێکی تۆپی پێی پیشەگەری فەڕەنسییە کە وەک یاریزانێکی ناوەندی یاریگا یاری دەکات، لە ئەنگۆلا لەدایکبووە، بۆ یانەی لا لیگا ڕیاڵ مەدرید. و ھەڵبژاردەی تۆپی پێی فەڕەنسا یاری دەکات.
کاماڤینگا لە کەمپی پەنابەران لە کابیندا لە ئەنگۆلا لە ساڵی ٢٠٠٢ لە دایک و باوکی کۆنگۆی لەدایکبووە. ١  ٢  پێنج خوشک و برای ھەیە. خێزانەکەی کۆچیان کرد بۆ فەڕەنسا کاتێک تەمەنی دوو ساڵ بوو. ڕۆیشتن بۆ فۆگێرس، کە لەوێ گەورە بوو. بۆ ماوەیەک ڕاھێنانی جودۆی دەکرد، دواتر وازی لە جودۆ ھێنا بۆ ئەوەی بەتەنھا تەرکیز بخاتە سەر تۆپی پێ. لە ساڵی ٢٠١٣، خانووەکەی خانەوادەی کاماڤینگا سوتا و زۆربەی کەل و پەلەکانی خێزانەکەی لەناوچوون؛ ئێدواردۆ ئاماژە بەوە دەکات کە ئەمە سەرچاوەی ھاندەری بوو کە وای کرد کاروانی تۆپی پێ زیاتر گرنگی پێ بدات. ٣ 
لە ٧ی تەممووزی ٢٠٢٠، ئێدواردۆ بڕوانابەی بەکالۆریۆسی بەدەست ھێنا لە  بە بێ ئەوەی ئاماژەی پێ بدات. ٤  ٥ 
کاماڤینگا لە تەمەنی ١١ ساڵیدا بەشدار بوو لە سیستەمی لاوانی ستەید ڕێنس، یەکەمین گرێبەستی پیشەگەری خۆی لە ١٤ی کانوونی یەکەمی ٢٠١٨ واژوو کرد، لە تەمەنی ١٦ ساڵ و مانگێکدا، کە بوو بە لاوترین یاریزانی پیشەگەر بۆ یانەکە. ٦  یەکەم یاری پیشەگەری خۆی بۆ ڕێنس ئەنجامدا لە ٦ی نیسانی ٢٠١٩ لە یارییەکدا لە خولی پلە یەکی فەڕەنسی کە ٣–٣ بەرامبەر بوون لە دژی ئەینجەرس، و بوو بە لاوترین یاریزان کە بۆ تیمی یەکەمی ڕێنس یاری بکات، لە تەمەنی ١٦ ساڵ و شەش مانگیدا. ٧  ٨ 
لە ١٨ی ئابی ٢٠١٩، کاماڤینگا ئەسیستێکی تۆمارکرد و بوو بە خەڵاتی باشترین یاریزانی یارییەکەی وەرگرت لە بردنەوەیان ٢–١ لە بەرامبەر پاریس سانجێرمان. ٩  یەکەم گۆڵی بۆ ڕێنس تۆمارکرد لە بردنەوەی ١–٠ لە بەرامبەر لیۆن لە ١٥ی کانوونی یەکەمی ٢٠١٩، لە خولەکی ٨٩ی یارییەکە. ١٠ 
لە خولی یانە پاڵەوانەکانی ئەورووپا لە وەرزی ٢٠٢٠–٢١، بەشداری چوار یاری ڕێنسی کرد لە دژی یانەکانی کراسنۆدار، چێڵسی و سیڤیلیا. ١١ 
لە ٣١ی ئابی ٢٠٢١، ڕیاڵ مەدرید ڕای گەیاند کە گرێبەستیان لەگەڵ کاماڤینگا واژوو کردووە تا ٣٠ی حوزەیرانی ٢٠٢٧ لە یانەی ڕێنسەوە. ١٢  ١٣  لە ١٢ی ئەیلوولی ٢٠٢١ یەکەم یاری خۆی ئەنجامدا لە بەرامبەر سێلتا ڤیگۆ و ٥–٢ بردیانەوە، کە تێیدا گۆڵێکی تۆمارکرد دوای ئەوەی لە یارییەکەدا بە یەدەگ بەشدار بوو. دوای سێ ڕۆژ، لە ١٥ی ئەیلوولی ٢٠٢١، یەکەمین یاری خۆی لە خولی یانە پاڵەوانەکان بۆ ڕیال مەدرید ئەنجامدا، لە جێگەی لوکا مۆدریک لە خولەکی ٨٠ ھاتە یاریگا و ئەسیستی بۆ ڕۆدریگۆ کرد بۆ گۆڵی بردنەوە بەرامبەر ئینتەر میلان. ١٤   کاماڤینگا لە خولەکی ٨٥ی یاری کۆتایی خولی یانە پاڵەوانەکانی ئەورووپا بەشداری کرد لە ساڵی ٢٠٢٢ دا و یارمەتی ڕیال مەدرید دا بۆ بردنەوەی ١–٠ لە بەرامبەر یانەی لیڤەرپوول بۆ بەدەستھێنانی نازناوی خولی یانە پاڵەوانەکانی ئەورووپا ٢٠٢١–٢٢. ١٥ 
لە ٩ی ئایاری ٢٠٢٣، ئەسیستێکی پێشکەش بە ڤینیسیۆس جونیۆر کرد بۆ ئەوەی پێشەنگی بگرێت لە یارییەکەی بەرامبەر مانچستەر سیتی لە یاریی گەڕانەوەی پێش کۆتایی چامپیۆنزلیگ لە یاریگای سانتیاگۆ بێرنابیۆ بە ئەنجامی ١-١ یەکسانبوون، بۆ ئەوەی بچووکترین یاریزان بێت لە قۆناغی پێش کۆتایی پاڵەوانێتییەکەدا بۆ ئەوە بکە، تەمەنی ٢٠ ساڵ و ١٨٠ ڕۆژە. ١٦ 
لە ٥ی تشرینی دووەمی ٢٠١٩، کاماڤینگا ڕەگەزنامەی فەڕەنسی وەرگرت. ١٧  دوای شەش ڕۆژ، دەستنیشان کرا بۆ نوێنەرایەتی پێکھاتەی خوار ٢١ ی فەڕەنسا بۆ یارییەکانی دژی جۆرجیا و سویسرا، دوای ئەوەی ماتیۆ گویندۆزی بانگھێشت کرا بۆ پێکھاتەی یەکەم. ١٨ 
لە ٢٧ی ئابی ٢٠٢٠، کاماڤینگا بانگکرا بۆ یاریکردن بۆ ھەڵبژاردەی یەکەمی فەڕەنسا دوای ئەوەی پۆڵ پۆگبا بەھۆی ھەبوونی کۆڤید-١٩ دوورخرایەوە. بەو بانگھێشتە بوو بە لاوترین یاریزان کە بانگکرابێت بۆ ھەڵبژاردەی یەکەمی فەڕەنسا لەدوای ڕێن جێرارد لە ساڵی ١٩٣٢ەوە، کە تەنھا ١٧ ساڵ و نۆ مانگ و ١٧ ڕۆژ بوو. ١٩  لە ٨ی ئەیلوول، یەکەم یاری ئەنجامدا لە بردنەوەی ٤–٢ بەرامبەر کڕواتیا لە جامی نەتەوەکانی ئەورووپا، لە جێگەی نگۆلۆ کانتێ ھاتە یاریگاوە لە ماوەی نیوەی دووەمی یارییەکە. ٢٠  بە ئەنجامدانی ئەم یارییە بوو بە لاوترین یاریزان کە بۆ ھەڵبژاردەی فەڕەنسا یاری بکات لەدوای مۆریس گاسێگەر لە ساڵی ١٩١٤ لە تەمەنی ١٧ ساڵ و نۆ مانگ و ٢٩ ڕۆژ. ٢١ 
لە ٧ی تشرینی یەکەمی ٢٠٢٠، کاماڤینگا یەکەم یاری خۆی بۆ فەڕەنسا ئەنجامدا لە بردنەوەی ٧–١ بەرامبەر ئوکراینا کە یەکەم گۆڵی خۆی لە کاروانی نێودەوڵەتی تۆمارکرد بە لێدانی دەبڵ کیک. ئەمە وای لێکرد لاوترین یاریزان بێت کە گۆڵ تۆمار بکات بۆ فەڕەنسا لەدوای مۆریس گاسێگەر لە ساڵی ١٩١٤. ٢٢ 
لە ٢٥ی حوزەیرانی ٢٠٢١، کاماڤینگا بانگھێشتکرا بۆ تیمی ١٨ کەسی سیڵڤین ڕیپۆڵ بۆ فەڕەنسا لە ئۆڵۆمپیادی ھاوینی ٢٠٢١. ٢٣  بەڵام یانەکەی لەوکاتەدا یانەی ڕێنس ڕەتی کردەوە کە ڕێگەی پێبدات، ھەر بۆیە دوورخرایەوە. ٢٤ 
مەدرید
فەرەنسا
تاکەکەسی
