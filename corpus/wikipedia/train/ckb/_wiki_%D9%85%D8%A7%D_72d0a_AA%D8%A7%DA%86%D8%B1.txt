مارگرێت هیلدا تاچر بارۆنێس تاچر ناسراو بە مارگرێت تاچر  کەسایەتی ژنە سیاسەتوانی بەریتانی بوو، ئەو لە ماوەی ١٩٧٩ بۆ ١٩٩٠ بووە یەکەم سەرۆکوەزیرانی ژن لە مێژووی شانشینی یەکگرتوو. ئەو سەرکردایەتی پارتی کۆنەپارێزی بەریتانی کرد لە ماوەی ١٩٧٥ بۆ ١٩٩٠. ١  لە سەددەی بیستەم، زۆرترین ماوە وەک سەرۆکوەزیرانی بەریتانیا کاری کردووە. لەلایەن ڕۆژنامەنووسێکی سۆڤییەتەوە لە ڕۆژنامەی ئەستێرەی سوور نازناوی "خانمی ئاسنین" لێننرا، ٢  ئەم ناوەش بەهۆی شێوازی کارکردنی بوو، دواتر ئەم ناوە بووە نازناوێک بۆ ئەو. هەندێکجار شێوازەکەی بە تاچریزم ناو دەبردرێت.
تاچر لە کۆلێژی سەمڤیل، لە ئۆکسفۆرد لە بەشی کیمیا خوێندی، ئەو ماوەیەکی کەم خەریکی توێژینەوە بوو دەربارەی کیمیا، دواتر بوو بە پارێزەر. لە ساڵی ١٩٥٩، بووە ئەندام پەرلەمانی بەریتانیا. دواتر لە ماوەی ٢٠ی حوزەیرانی ١٩٧٠ بۆ ٤ی ئازاری ١٩٧٤، لە سەردەمی کابینەی ئێدوارد هیت کرا بە سکترێری دەوڵەت بۆ کارووبەری پەروەردە و زانست. لە ساڵی ١٩٧٥، بەسەر ئێدوارد هیت سەرکەوت و بووە سەرکردەی پارتی کۆنەپارێزی بەریتانی، ٣  بەڵام لە هەڵبژاردننەکان سەرکەوتوو نەبوو بۆیە وەک سەرکردەی حیزبێکی بەرهەڵستیار  مایەوە تا ساڵی ١٩٧٩. دواتر لە هەڵبژاردنەکانی ١٩٧٩، سەرکەوتنی بەدەستهێنا و بووە یەکەمین سەرۆکوەزیرانی ژنی بەریتانیا.
مارگرێت تاچر لە ڕۆژی ٨ی نیسانی ٢٠١٣ لە تەمەنی ٨٧ ساڵیدا کۆچی دواییی کرد. ٤  ٥ 
