ئەحمەد حوسێن خوزەیر سامەرایی لەدایکبووی ٢ی تەممووزی ١٩٤١. سەرۆکوەزیرانی عێراقبووە لەساڵانی ١٩٩٣ و ١٩٩٤ لەکاتی دەسەڵاتی سەرۆککۆماری عێراق سەددام حوسێن. ١  لە ساڵی ٢٠٠٣، لەپڕۆسەی ئازادکردنی عێراق دەستگیردەکرێت و لە ساڵی ٢٠٠٦ فرمانی زیندانیکردنی بەسەردا دەسەپێندرێت بەتۆمەتی تێوەگلان لەکارەکانی ڕژێمی بەعس.
ئەحمەد حوسێن بەرلەوەی ببێتە سەرۆکوەزیرانی عێراق لەچەندین پلە و پۆستی باڵای حکوومەتی عێراقیدا کاری کردووە لەوانە وەزیری لاوان لە ساڵی ١٩٨٢ و ١٩٨٣. سەرۆکی دیوانی سەرۆکایەتی کۆمار بووە لەماوەی ١٩٨٤ تاکوو ١٩٩١، ھەروەھا وەزیری دارایی بووە لە ئازاری ١٩٩١ تاکوو ئەیلوولی ١٩٩١ لە حکوومەتی محەممەد حەمزە زوبەیدی، دواتر جارێکی دیکە لە ١٩٩٢ بۆ ١٩٩٣ بۆتەوە وەزیری دارایی. لەماوەی ١٩٩٥ تاکوو ٢٠٠٣. جارێکی دیکە بۆتەوە سەرۆکی دیوانی سەرۆکایەتی کۆماری عێراق. ٢ 
