† یاری .
ڕایان ئایت-نوری  یاریزانێکی پیشەگەری تۆپی پێی فەڕەنسییە کە یاری دەکات وەک بەرگریکاری باڵی چەپ بۆ یانەی وۆڵڤەرھاپتۆن واندەرس. ھەروەھا نوێنەرایەتی تیمی خوار ٢١ ساڵانی فەڕەنسا دەکات.
ئایت-نوری دەرچووی ئەکادیمیای لاوانی ئەنجەرسە، کە لە تەممووزی ٢٠١٦ لە پاریس ئێف سی چووە ئەو یانەیە، سەرەڕای ویستی یانەی ساوسامپتۆن لەسەر یاریزانەکە، لە بەرامبەر پارادانی تێچووی خوێندنەکەی ئایت-نووری کە ٥٠٠٠ یۆرۆ بوو. ١  لە تەمەنی ١٦ ساڵیدا لە شوباتی ٢٠١٨ گرێبەستی پیشەگەری خۆی واژوو کرد و یەکەمین یاری خۆی بۆ پێکھاتەی یەکەم ئەنجامدا وەک یەدەگ لە دۆڕاندنیان ٣–١ بەرامبەر پاریس سان جێرمان لە ٢٥ی ئابی ٢٠١٨. ٢  ٣ 
دوای ئەوەی سێ یاری لە وەرزی ٢٠١٨–١٩ ئەنجامدا، بوو بە یەکەم ھەڵبژاردەی باڵی بەرگری چەپی تیپەکە لە وەرزی داھاتوودا تاوەکو لە یارییەکدا بەرامبەر نیس لە کانوونی دووەمی ٢٠٢٠دا تووشی پێکان ھات لە دەموو چاویدا. ٤  لە کۆتایی وەرزی فەڕەنسا، کە زوو کۆتایی پێھات بەھۆی پەتای ڤایرۆسی کۆرۆنا، گرێبەستێکی نوێی واژوو کرد بۆ مانەوە لە ئەنجەرس ھەتا ساڵی ٢٠٢٣. ٥ 
لە ٤ی تشرینی یەکەمی ٢٠٢٠، ئایت-نوری بە گرێبەستێک بە خواستن بۆ ماوەی وەرزێک گواسترایەوە بۆ یانەی وۆڵڤەرھاپتۆن لە خولی پرێمیەرلیگ، لەگەڵ ئەوەی کە یانەکە بژاردەی کڕینی ھەمیشەیی ھەبوو. ٦ 
لە ٣٠ی تشرینی یەکەمی ٢٠٢٠، ئایت-نوری یەکەم گۆڵی بۆ یانەی وۆڵڤس تۆمارکرد، کە یەکەم گۆڵیشی بوو لە کاروانی پیشەگەریدا، لە یەکەمین یاریی دا لە خولدا تۆماری کرد لە بردنەوەی ٢–٠ لە یاریگای خۆیان بەرامبەر کریستاڵ پاڵاس. ٧ 
لە ٩ی تەممووزی ٢٠٢١دا، ڕاگەیەندرا کە ئایت-نوری بە گواستنەوەیەکی ھەمیشەیی پەیوەندی کرد بە یانەی وۆڵڤەرھاپتۆن واندەرس کرد بە بڕی ٩٫٨ ملیۆن پاوەند بە گرێبەستێک بۆ ماوەی پێنج ساڵ لەگەڵ بژاردەی درێژکردنەوەی بۆ ساڵێکی تر. ٨ 
ئایت-نوری دووەم گۆڵی بۆ یانەی گورگەکان تۆمارکرد لە ٥٠ھەمین یاریی دا بۆ یانەکە، لە ١٥ی ئایاری ٢٠٢٢، لە یارییەکدا کە ١–١ بەرامبەر بوون لە یاریگای خۆیان لە پریمەرلیگ لەگەڵ یانەی نۆرویچ سیتی. ٩ 
لە فەڕەنسا لەدایکبووە، ئایت-نوری ڕەچەڵەکی جەزائیرییە. یاریزانێکی لاوانی نێودەوڵەتییە بۆ فەڕەنسا، بەڵام ھەروەھا دەتوانێت نوێنەرایەتی جەزائیر بکات لە نێودەوڵەتیدا. ١٠ 
