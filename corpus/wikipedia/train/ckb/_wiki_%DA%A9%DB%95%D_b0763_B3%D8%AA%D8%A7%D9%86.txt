نا-دوژمنانی دەوڵەت
کەتیبەکانی کوردستان ڕێکخراوێکی ئیسلامیی کوردی چەکدارە کە لە بنەڕەتدا لە سنووری باکووری ئێران و عێراق چالاکن. سەر بەرێکخراوی تیرۆریستی ئەلقاعیدەن کە چەندین ھێرشیان بۆ سەر میری ھەرێمی کوردستان ئەنجام داوە و ئەم گرووپە لە ۱ی کانوونی دووەمی ۲۰۱۲ لەلایەن وەزارەتی دەرەوەی ئەمریکا بە ڕێکخراوێکی تیرۆریستی پۆلێن کرا. ٥ 
ئەم گروپە چەندین هێرشیان کردووە و زۆربەی هێرشەکانیان دژی وەزارەتی ناوخۆی حکومەتی هەرێمی کوردستان بووە لە هەولێر کە لە مانگی ئایاری ۲۰۰۷ دا ۱۹ کەس کوژران و ۷ پاسەوانی سنوور و ئەفسەرێکی ئاسایشی یەکێتیان لە پێنجوێن لە مانگی تەمموزی ۲۰۰۷ شەهید کرد. لە ئەیلولی ۲۰۱۰ دا دوو ئەفسەری پۆلیس بەهۆی هێرشێکی خۆکوژی شکستخواردوو له سلێمانی بریندار بوون. ٦ 
