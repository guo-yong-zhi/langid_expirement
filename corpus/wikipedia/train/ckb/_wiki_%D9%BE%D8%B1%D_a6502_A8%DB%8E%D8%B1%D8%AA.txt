پرسیارەکانی ھیلبێرت یان کێشەکانی ھیلبێرت  بریتین لە بیست و سێ پرسیاری بیرکاری کە ساڵی ١٩٠٠ لەلایەن ماتماتیکزانی ئاڵمانی دەیڤد ھیلبێرت بڵاو بوویەوە. ئەم پرسیارانە لەو سەردەمەدا ھیچ کامیان شی نەکرابوونەوە و ھەندێکیان لە پێشخستنی ماتماتیکی سەدەی بیستەمدا کاریگەرییەکی بەرچاویان ھەبوو. ھیلبێرت ١٠ دانە لەم پرسیارانەی  لە  کۆنگرەی جیھانیی ماتماتیکزانان، لە ھەشتەمی ئاب لە زانکۆی سۆربۆنی پاریس پێشکەش کرد. دواتر پێرستێکی تەواوتر لەم ٢٣ پرسیارە لەلایەن ماری فرانسیس وینستۆن نیوسۆن بە وەرگێڕانی ئینگلیزی لە گۆڤاری ئەنجومەنی ماتماتیکی ئەمریکا
بڵاو بوویەوە. ١ 
لە سەرەتاوە پێرستەکەی ھیلبێرت ٢٤ پرسیاری لەخۆ دەگرت، بەڵام ھیلبێرت بڕیاری دا پرسیاری بیست و چوارەمی  بڵاو نەکاتەوە. پرسیاری بیست و چوارەم ساڵی ٢٠٠٠ لەلایەن مێژووزانی ئاڵمانی ڕوودیگێر تیلێ لەناو دەستنووسەکانی ھیلبێرتدا دۆزرایەوە.
 ٢ 
پرسیارەکانی ۳، ۷، ۱۰، ۱۱، ۱۳، ۱۴، ۱۷، ۱۹، ۲۰و ۲۱ تا ڕادەیەک فورمولە کراون و ھەندێک ڕێکار خراوەتە ڕوو کە لەلایەن کۆمەڵەی ماتماتیکزانان پەسەند کراوە؛ بەڵام پرسیارەکانی ۱، ۲، ۵، ۹، ۱۵، ۱۸+و ۲۲ چارەسەرییان ھەیە کە تەنیا لەلایەن ھەندێک لە ماتماتیکزانان پەسەند کراوە و مشتومڕێک ھەیە لەسەر ئەوەی  کە ئاخۆ ئەم ڕێکارانە پرسیارەکان چارەسەر دەکەن یان نا. ھێمای + لە سەرەوەی پرسیاری ھەژدەھەم
ئاماژە بەمە دەکات کە ئەم پرسیارە چارەسەرییەکەی بە یارمەتی کۆمپیوتەرە
. پرسیارەکانی ۱۶، ۸  و ۱۲ تا ئێستا شی نەکراونەتەوە.
