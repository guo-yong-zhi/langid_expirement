تیۆرمی بنەڕەتی ژمێرەی جیاکاری و تەواوکاری  ھەر وەک لە ناوەکەیەوە دەردەکەوێت، لە گرینگترین تیۆرمەکانی ھەژماری جیاکاری و تەواوکارییە کە پەیوەندییەک نێوان تەواوکاریی سنووردار و تەواوکاریی بێسنوور دروست دەکات، ھەروەھا ڕێکارێک دەخاتە ڕوو بۆ ھەژمارکردنی تەواوکاریی سنووردار.
ئەم تیۆرمە دوو بەشە. بە بەشی یەکەم دەوترێت تیۆرمی بنەڕەتی یەکەمی ژمێرەی جیاکاری و تەواوکاری و پەیوەندییەک نێوان تەواوکاریی سنووردار و تەواوکاریی بێسنور دیاریدەکات و بە تیرمی دووەم دەوترێت تیۆرمی دووەمی ژمێرەی جیاکاری و تەواوکاری کە ڕێسایەکمان بۆ ھەژمارکردنی تەواوکاریی بێسنوور دەداتێ. ھەڵبەت لە ھەندێک سەرچاوە بەشی یەکەم بە تیۆرمی بنەڕەتی ژمێرەی جیاکاری و تەواوکاری ناسراوە و بەشی دووەم وەکوو دەرئەنجامێکی ئەم تیۆرمە سەیر دەکرێت. لێرەدا ئێمە ھەر کامیان بە جیا شیکاری دەکەین.
شێوەیەکی لاوازتر لەم تیۆرمە و سەلماندنی یەکەم جار لە لایەن جیمز جورجی  بڵاو بووەتەوە. پاشان ئیساک بارۆ  وێنەیەکی گشتگیرتری لەم تیۆرمە سەلماند. پاشان خوێندکارەکەی ئیساک نیوتۆن   تا ئاستی بیڕدۆزەیەکی گشتگیری بیرکاری پەرەی پێ دا و ھاوکات لەگەڵ ئەو گۆتفرید لایبنیتس  بە ڕێکوپێکردنی ئەو زانستە بۆ ڕادەگەلی زۆر بچووک، بە شێوەی بیردۆزەیەک کە ئەمڕۆ دەیناسین، پیشانی دا.
ھەر وەک ئاماژەی پێ کرا، ئەم تیۆرمە دوو بەشە، لێرەدا ھەر کامیان بە جیا دەسەلمێنرێت.
وا دابنێ f فانکشنێکی بەردەوام بێت لە ماوەی داخراوی . کەواتە x ھەر چەند بێت لەم ماوەیەدا فانکشنی (F(x کە بە شێوەی:
پێناسە دەکرێت بریتییە لە دژەگرتەی f، واتە:
کەواتە پەیوەندییەک نێوان تەواوکاریی سنووردار و تەواوکاریی بێسنووری فانکشنێک بەدی دەکرێت. دەشێت دژەگرتەی فانکشنێک لە ھەر خاڵێکدا بەشێوەی تەواوکارییەکی سنووردار دەرببڕێت.
تیۆرمی دووھەم لە تیۆرمی یەکەم بەرھەم دێت. ئەگەر f فانکشنێکی بەردەوام بێت لە ماوەی داخراوی  و F دژەگرتەی f بێت لەم ماوەدا ئەوا:
