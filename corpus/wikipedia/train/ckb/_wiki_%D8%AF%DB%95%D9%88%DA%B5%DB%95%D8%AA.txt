
دەوڵەت یان وڵات  ١  بریتییە لە دارایی و سامانی ڕامیاریی خەڵکێکی ڕێکخراو لە ھەرێمێکی دەورگیراودا. ٢  
دەوڵەت پلە و پایەی ڕامیاریی خەڵکە، ٢  جڤاتێکی ڕامیاریی ڕێکخراوە کە لەژێر سێبەری حکوومەتێکدا دەژی. ٣ 
لێرەدا، دەوڵەت ھەمان کۆمەڵگەی ڕامیاری‌ییە کە لەپاڵ کۆمەڵگەی سڤیل‌دا ڕادەوەستێت. ٤ 
دەوڵەتان بۆیان ھەیە سەروەر بن، واتە بتوانن بەکارگرتنی ھێز بە جۆرێک بۆ خۆیان پاوان بکەن و پشت بە خۆیان ببەستن و بوونیان گرێدراوی ھێز یان دەوڵەتێکی تر نەبێ. زۆرێک لە دەوڵەتان دەوڵەتی یەکگرتوون  و بەشداریی یەکەیەکی یەکگرتوو دەکەن، وەکوو ئەیالەتەکانی ئەمریکا. ھەندێک لە دەوڵەتانیش پاڵبەستوو بە دەوڵەتانی دەرەکین.
دەوڵەتی سەروەر  ئەو دەوڵەتەیە کە خاوەنی سەروەری بێ لە ناوەوە و لە دەرەوەی مەڵبەندی خۆیدا و بۆ مانەوەی تەنیا پشت بە خۆی ببەستێ، نە بە ھێز یان دەوڵەتێکی دەرەکی.
دەوڵەتی یەکگرتوو  کۆمەڵەیەکی ھەرێمی و دەستوورییە کە پارچەیەک لە یەکەی فێدراڵ پێک دێنێ. جیاوازیی ئەم جۆرە دەوڵەتانە لەگەڵ دەوڵەتانی دەسڕۆ لەودایە کە ئەمان بەشێک لە دەسڕۆییی خۆیانیان بەخشیوە بە حکوومەتی فێدراڵ.
دەوڵەتی نەتەوەیی  ئەو دەوڵەتەیە کە بۆ دەستەبەرکردنی سەروەریی نەتەوەیەک پێک ھاتووە.
