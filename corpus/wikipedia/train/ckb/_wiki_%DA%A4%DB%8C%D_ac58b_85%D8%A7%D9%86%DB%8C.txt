ڤیۆسا عوسمانی سادریو  کەسایەتی دادوەر و سیاسیی کۆسۆڤۆیە، سەرۆکی پەرلەمانی کۆسۆڤۆ بووە  لە ٣ ی شوباتی ٢٠٢٠ تا ٢٢ ی مارسی ٢٠٢١ . لە ٤ی نیسانی ٢٠٢١ بە شێوەیەکی ڕەسمی بووە سەرۆکی  کۆسۆڤۆ. ١  ٢ 
ڤیۆسا عوسمانی لە دایکبووی ١٧ی ئایاری ١٩٨٢ لە شاری میترۆڤیکا لە کۆسۆڤۆ. ئەو سەرەتا بەکالۆریۆسی لە زانکۆی پریستینا بەدەستهێنا، دواتر بۆ ماستەر و دکتۆر لە زانکۆی پیتسەرزبێرگ لە ئەمریکا خوێندنی. ٣  دوای خوێندن، بوو بە مامۆستای زانکۆ و بابەتی یاسا نێونەتەوەییەکانی لە کۆسۆڤۆ دەگووتەوە، هاوکات لە ئەمریکاش وانەی لەبارەی "درووست کردنی دەوڵەت و یاسا: ئەزموونی کۆسۆڤۆ" دەگووتەوە.
ئەو دەتوانێت بە زمانەکانی ئەلبانی، ئینگلیزی، تورکی، ئیسپانی و سڕبی قسەبکات. ٤  لە ساڵی ٢٠١٧، ئەو لە لایەن زانکۆی پیتسبێرگەوە خەڵاتی ڕێزلێنانی نێونەتەوەیی پێدرا لەپای کار و بەشدارییەکانی لە بواری مافەکانی مرۆڤ. ٥ 
