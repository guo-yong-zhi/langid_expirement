دوورگەکانی کوریل دوورگەیەکی گڕکانن کە لە ئێستادا وەک بەشێک لە ئۆبلاستی ساخالین لە ڕۆژھەڵاتی دووری ڕووسیا بەڕێوەدەبرێن. ١  نزیکەی ١٣٠٠ کم  لە باکووری ڕۆژھەڵات لە ھۆکایدۆ لە ژاپۆن تا نیمچە دوورگەی کامچاتکا لە ڕووسیا درێژ دەبێتەوە کە دەریای ئۆخۆتسک لە باکووری زەریای ھێمن جیا دەکاتەوە. ٥٦ دوورگە و چەندین بەردی بچووکی تێدایە. دوورگەکانی کوریل لە زنجیرەی کوریلی گەورە و زنجیرەی کوریلی بچووک پێکدێت. ٢  ڕووبەرەکەیان نزیکەی ١٠٬٥٠٣٫٢ کیلۆمەتر چوارگۆشەیە ، ٣  کە ژمارەی دانیشتووانیان نزیکەی ٢٠٬٠٠٠ کەسە. ٤ 
دوورگەکان لە لەشکرکێشییەکەی ساڵی ١٩٤٥ لەلایەن یەکێتی سۆڤیەت لە کۆتایی جەنگی جیھانی دووەمەوە لەژێر ئیدارەی ڕووسیادان. ژاپۆن ئیدیعای چوار دوورگەی باشووری دەکات، لەنێویاندا دوو لە سێ گەورەترین دوورگەی ، وەک بەشێک لە خاکەکەی، ھەروەھا شیکۆتان و دوورگەکانی ھابۆمای کە بووەتە ھۆی بەردەوامبوونی ناکۆکی دوورگەکانی کوریل. ئەو دوورگانەی کە کێشەیان لەسەرە لە ژاپۆن بە «خاکی باکوور»ی وڵاتەکە ناسراون. ٥ 
