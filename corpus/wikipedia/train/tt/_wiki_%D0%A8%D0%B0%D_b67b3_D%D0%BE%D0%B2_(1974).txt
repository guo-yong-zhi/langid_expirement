Бу Уфа геологы турында мәкалә, Мәскәү тарихчысы турында моннан укыгыз.
Шамил Солтанов, Шамил Хәниф улы Солтанов  ― тау инженеры―геолог, техник фәннәр докторы , доцент, Башкортстан Фәннәр академиясе профессоры  һәм президиум әгъзасы, «Углеводородларны чыгару, нефтехимик  эшкәртү һәм транспортлау»  фәнни советы гыйльми секретаре.  Фән һәм техника өлкәсендә Башкортстан Республикасы Дәүләт яшьләр премиясе лауреаты .  1 
1974 елның 30 августында Уфада туган. Уфа дәүләт нефть техника университетын тәмамлаган . 2000 елда «Геолого-технологические условия применения микробиологических методов увеличения нефтеотдачи на примере месторождений северо-запада Башкортостана» темасына кандидатлык, 2009 елда «Геотехнологические основы регулирования разработки нефтяных месторождений с трудноизвлекаемыми запасами» темасына докторлык  диссертацияләре яклаган. 3 
1999 елдан Уфа дәүләт нефть техника университетында  эшли: Геология һәм нефть һәм газ ятмаларын разведкалау  кафедрасында укытучы , доцент , профессор , кафедра мөдире урынбасары.  4  УДНТУ технологияләр трансферы инновацион фәнни-белем бирү үзәге җитәкчесе ; Башкортстан Фәннәр академиясенең  Нефть бирүне арттыру ысулларын куллануның геологик-технологик нигезләмәсе лабораториясе фәнни хезмәткәре , БР ФА нефть химиясе механикасы үзәгенең өлкән фәнни хезмәткәре , БР ФА нефть-газ технологияләре һәм яңа материаллар институты лабораториясе мөдире , БР стратегик тикшеренүләр институтының нефть-газ технологияләре һәм яңа материаллар үзәгенең нефть-газ чыгару процессын модельләштерү лабораториясе мөдире .
2015 елдан Уфа дәүләт нефть техника университеты каршындагы диссертация советының гыйльми секретаре. УДНТУның Гыйльми советы һәм «Нефть һәм газ геологиясе» белгечлеге буенча ДАК әгъзасы.
Нефть-газ ятмаларын эшкәртүне геологик-технологик нигезләү, фаразлау һәм мониторинглау. Фәнни һәм педагогик эшчәнлеге югары квалификацияле белгечләр әзерләүгә, фән, мәгариф һәм җитештерүне интеграцияләүгә юнәлдерелгән.
Нефть-газ һәм нефть промыселы геологиясе, нефть запасларын җитештерүнең нәтиҗәлелеген арттыруның эксперименталь һәм теоретик нигезләмәсе өлкәсендә белгеч.  140тан артык фәнни басма авторы. Бастырылган хезмәтләре Башкортстан, Татарстан, Пермь крае һәм Көнбатыш Себер нефть ятмаларын эшкәртү үзенчәлекләренә багышланган.
