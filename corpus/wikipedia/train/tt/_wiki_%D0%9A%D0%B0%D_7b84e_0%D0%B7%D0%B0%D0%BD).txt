Карл Фукс урамы  — Казанның тарихи үзәгендә урнашкан урам. Дзержинский урамыннан башланып, Карл Маркс һәм Зур Кызыл урамнары белән кисешә, аннары сулга борылыш ясап Бехтерев урамына әйләнә. Урам Казан университеты ректоры Карл Фукс исемен йөртә.
Октябрь инкыйлабына кадәр Аркылы Покрау урамы  дип аталган. 1923 елның 26 июлендә исеме Городецкий урамына үзгәртелгән. Хәзерге исемен 1996 елдан йөртә.
