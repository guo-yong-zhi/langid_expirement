Мөлеков Галинур Мөхәррәм улы  — галим-иктисадчы, ССРБ-ның фирка һәм хуҗалык эшлеклесе. 1982 елдан КПСС-ның Авыргазы район комитеты секретаре, 1985 елдан — КПСС‑ның Стәрлебаш район комитетының 1‑нче секретаре, 1990 елдан — КПСС-ның Башкортстан өлкә комитеты секретаре; 1991-2007 елларда — «Башсельстрой» җәмгыятенең генераль директоры. Башкорт АССР-ының 12‑нче чакырылыш Югары Советы һәм Башкортстан Республикасының 1‑нче чакырылыш Дәүләт Җыелышы — Корылтай депутаты. Икътисад фәннәре докторы , профессор . Башкортстан Республикасының атказанган авыл хуҗалыгы хезмәткәре , Россия Федерациясенең хөрмәтле төзүчесе . «Мактау Билгесе» ордены кавалеры . Авыргазы районының мактаулы гражданины. 1 
Галинур Мөхәррәм улы Мөлеков 1949 елның 1 ноябрендә Башкорт АССР-ының Авыргазы районы Яңа Карамалы авылында туган.
Милләте татар, югары белемле — 1972 елда Башкортстан авыл хуҗалыгы институтын тәмамлаган.
Хезмәт юлын 1972 елда институтны тәмамлагач «Авыргазы» колхозында баш инженер булып башлый. Ары Авыргазы районы «Сельхозтехника» берләшмәсендә управляющий булып эшли.
1982-1985 елларда Авыргазы райкомында икенче секретарь
1985-1990 елларда КПСС-ның Стәрлебаш райкомында беренче катиб.
1990-1991 елларда КПСС-ның Башкортстан өлкә комитетында икенче сәркатиб.
1991 елдан «Башкирагропромстрой» берләшмәсе начальнигы. 2 
Стәрлебаш районы, 250-нче Яшергән сайлау округынан 1990 елның 11 октябрендә БАССР-ның ун икенче чакырылыш Югары Советының өченче сессиясендә республиканың дәүләт суверенитеты турында Декларация кабул иткән Башкорт АССР-ының 12-се чакырылыш Югары Советы депутаты. Башкортстан Югары Советының азык һәм аграр мәсьәләләр буенча комиссия әгъзасы. 3 
