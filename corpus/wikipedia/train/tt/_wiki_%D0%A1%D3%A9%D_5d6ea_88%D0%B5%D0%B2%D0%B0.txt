Сөмбел Нурислам кызы Таишева  -  "Мәгариф" журналының баш мөхәррире, Россия һәм Татарстан Республикасы Журналистлар берлеге әгъзасы, социология фәннәре кандидаты, Татарстан Республикасының атказанган матбугат һәм массакүләм коммуникацияләр хезмәткәре 1 .
Таишева Сөмбел Нурислам кызы 1975 елның 18 июнендә Казанда туган. 1997 елда  В. И. Ульянов-Ленин исемендәге Казан дәүләт университетын тәмамлый.
1995-1997 елларда - Татарстан Республикасы тышкы икътисадый элемтәләр министрлыгының киңәшчеләр төркеме белгече.
1997-1999 елларда - Татарстан Республикасы Министрлар Кабинеты каршындагы кыйммәтле кәгазьләр һәм фонд базары буенча комиссиянең депозитар эшчәнлеге һәм коллектив инвесторлар эшчәнлеге буенча баш белгече.
1999 елдан 2003 елга кадәр - Татарстан Республикасы Министрлар Кабинеты матбугат хезмәте җитәкчесе; Татарстан Республикасы Премьер-министры матбугат секретаре.
2006 елдан 2011 елга кадәр -  Казан Идел буе федераль университетында теория һәм электрон массакүләм мәгълүмат чаралары кафедрасында укытучы. 2010 елда  Казан Идел буе федераль университетында "Төбәк массмедиа киңлегенең институциональ структурасы : типологик модельләр, үсеш тенденцияләре" дигән темага диссертация яклый.
2003-2012 елларда - «Татмедиа» Республика матбугат һәм массакүләм коммуникацияләр агентлыгы җитәкчесе урынбасары; 3 класслы РФ Дәүләт киңәшчесе.
2011 елдан 2012 елга кадәр - Туризм буенча федераль агентлык  җитәкчесенең мәгълүмат сәясәте буенча киңәшчесе.
2012-2016 елның декабреннән - « ТАТМЕДИА» ААҖ генераль директорының корпоратив үсеш буенча урынбасары. 2016 елда «ТАТМЕДИА» АҖ генераль директоры урынбасары, «Мәгариф» журналының баш мөхәррире
