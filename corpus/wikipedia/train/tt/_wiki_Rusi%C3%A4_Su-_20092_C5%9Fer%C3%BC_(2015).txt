Rusiä Su-24 oçqıçın Süriä çigendä bärep töşerü — 2015 yılnıñ 24 noyäberendä  Törkiä hawa-xärbi köçläreneñ istrebitele F-16C "hawa-hawa" raketası yärdämendä Süriädäge Räsäy hawa köçläre törkemenä kergän Su-24M front bombağa totuçı oçqıçın bärep töşerä. Waqiğa 6000 m bieklektä Süriä-Törkiä çige rayonında bulğan, oçqıç Süriäneñ Lataqiä wiläyätendä töşkän. 
Bombağa totuçı oçqıçnıñ ekipajı katapultsiälänä, ekipaj komandirı Oleg Peşkov paraşütta cirgä utırtu waqıtında Süriä xökümätenä qarşı suğışçılar  tarafınnan cirdän  atıp üterelgän.  Şturman kapitan Konstantin Muraxtin atış zonasınnan tış cirgä töşerelgän häm Räsäy häm Süriä maxsus köçläre yärdämendä "Xmeymin" hawa köçläre bazasına küçerelgän.
Ezläw-qotqaru operatsiäse barışında Räsäy diñgezçese Aleksandr Pozınıç häläk bula häm Mi-8 boralağı beterelä.
Waqiğa irtänge säğät 10:24  tä bula. Bärep töşerelgän oçqıç Süriä törkmännäre qorallı köçläre häm Süriä xökümäte köçläre arasında bäreleşlär rayonında, Törkmän Tawı yanında töşkän.
Törkiä Rusiäneñ bombağa totuçı oçqıçı ilneñ çigen bozuın belderä. NATO Rusiä oçqıçı Törkiä kiñlegenä kergänen raslıy.
Törkiä yağı ike Rusiä oçqıçı Törkiä kiñlegenä kergänen belderä,  Törkiä dispetçerı 10 tapqır kitü täläpläre belän kisätü cibärä. Berençe oçqıç Törkiä kiñlegennän kitkän, ä ikençe oçqıçı bärep töşerelgän.
Rusiä qaraşı buyınça Törkiä istrebitele Rüsiä oçqıçın Süriä kiñlegendä bärep töşergän.
28 noyäberdä Vladimir Putin Törkiägä qarşı iqtisadi, xärbi, mädäni çikläwlärne kertä, vizasız tärtip 2016 yıldan tuqtatıla.
Süriädäge Räsäy xärbi-diñgez bazasında hawa höcümnärenä qarşı zamança  caylanma S-400 urnaştırıla.
Komandir Oleg Peşkov RF Qaharmanı däräcäsenä layıq bula , diñgezçe Aleksandr Pozınıç Batırlıq Ordenına layıq bula , qotqarılğan şturman Konstantin Muraxtin Batırlıq Ordenına layıq bula.
