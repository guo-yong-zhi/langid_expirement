Янбирдина Зөбәрҗәт Нәби кызы  — шагыйрә, 1990 елдан СССР Язучылар берлеге әгъзасы. Башкортстан Республикасының атказанган мәдәният хезмәткәре . Хәким Гыйләҗев исемендәге премия лауреаты .
Зөбәрҗәт Янбирдинаның «Йөзек  кашы» исемле беренче  шигырьләр җыентыгы 1978 елда чыга. Аның иҗатына тирән хис-тойгылар, тел байлыгы, образлылык хас. «Күк муенса» , «Ил анасы» , «Сандал» , «Дага чыңы»  һәм башка шигъри җыентыкларына кергән әсәрләренең төп темасы — туган халкының язмышы, тормышта кешенең үз урыны, хатын-кыз бәхете.
Язылып бетмәгән «Көсәпәй» романы 1977 һәм 2001 елларда «Агыйдел» журналында басылып чыга.
Зөбәрҗәт Янбирдина башкорт балалар шигърияте өлкәсендә дә иҗат итә. Балалар өчен язылган «Колын» , «Айбулат — имәнем»  китаплары авторы. Әсәрләре рус теленә  тәрҗемә ителгән. Шигырьләре көйгә салынган.
