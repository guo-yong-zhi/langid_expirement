Хилаҗев Ренат Рафаил улы  — эшкуар, финанс консультанты, Башкортстан Республикасының кредит һәм финанс оешмалары ассоциациясе әгъзасы, «Радость» хәләл туклану челтәре  милектәше, блогер 1 .
Ренат Хилажев 1983 елның 25 апрелендә РФ-ның Чиләбе өлкәсе Кытаутамак шәһәрендә туа. Чыгышы белән Кыр-көҗәй башкортларыннан. Укырга Кытаутамак шәһәре мәктәбенә бара, 14 яшендә Уфага килеп, Рәми Гарипов исемендәге 1-нче Башкорт республика гимназия-интернатында укуын дәвам итә. Рус мәктәбеннән килгәнлектән башкорт мөхитендә алдан авыр була, әммә Ренат Рафаил улы тырышлыгы ярдәмендә мәктәпне тик «бишле» билгеләренә генә тәмамлауга ирешә .
Аннары Башкорт дәүләт университетының Тарих факультетында югары белем ала , әммә икенче югары белеме буенча — финанс менеджеры, Россия Федерациясе Хөкүмәте каршындагы Финанс университетын  тәмамлый. 2007 елдан бизнеста.
Бизнеска килгәнгә кадәр банк идарәчесе, «Урал финанс үзәге» компаниясе директоры булып эшли 2  1 .
2005 елда лизинг компаниясенә килә 3 .
2012 елда аутосорсинг нигезендә бухгалтер һәм финанс консалтингы өстәмә эшмәкәрлеген ача. 2014 елда Питердан алып Хабаровскига кадәр Рәсәйне йөреп чыга, аның лекцияләрен 200-дән артык компания тыңлый 4 . Башлангыч адымнарын бизнес-инкубатордан башлап, 2013 елда фикердәшләре белән бергә тәүге ике тиз хезмәтләндерүче ресторан сатып ала 5 . Ренат Хилаҗев бүген — Башкортстан эшкуарлары ихтыяҗы өчен финанслауның төрле төрләрен җәлеп итү тәҗрибәсенә ия эшкуар. Нәтиҗәдә 1 миллиард 500 миллион сум акча җәлеп ителә. Башкортстанның — бизнес, Россиянең банк җәмгыятендә киң бәйләнешләргә ия.
Әлеге вакытта «РадостьЕсть» кафесы милектәше. Соңгы проектларның берсе — кафеда Башкортстан Башлыгы Радий Хәбиров тарафыннан югары бәяләнгән ясалма интеллект базасында аш-суны тану буенча I SPOK аппарат-программа комплексын куллануны кертү. Компаньоннары белән бергә «РадостьЕсть» челтәрен федераль франшиза итеп киңәйтергә планлаштыра 1 .
Актив җәмәгать эшлеклесе. Россия Федерациясе Сәүдә-сәнәгать палатасының финанс-сәнәгать һәм инвестицион сәясәт буенча совет эксперты , Башкортстан Республикасы Сәүдә-сәнәгать палатасы, БР-ның Кредит һәм финанс оешмалары ассоциациясе әгъзасы.
Яңа эш башлаучы эшкуарларны, олы яшьтәгеләрне һәм теләүчеләрне финанс грамотасына өйрәтү белән шөгыльләнә 6 .
2020 елдагы коронавирус пандемиясе чорында «кызыл зона»да эшче табипларны җылы аш белән тәэмин итү инициаторларының берсе 7 .
Өйләнгән, күп балалы әти.
