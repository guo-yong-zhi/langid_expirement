Kirsebærblomster  er en spillefilm av Doris Dörrie, som hadde première på filmfestivalen i Berlin i 2008.
Det eldre ekteparet Trudi  og Rudi  lever et stille liv i Bayern. Trudi er den eneste som vet at Rudi er døende, og det er opp til henne om hun vil fortelle ham det. Legen foreslår at de skal gjøre noe sammen, noe de begge har drømt om i lengre tid. Trudi beslutter å holde Rudis sykdom hemmelig, og overtaler ham til å besøke barna og barnebarna i Berlin. Når de kommer til Berlin skjønner de at barna er for opptatt med sitt eget liv til å bry seg så mye om foreldrene.
Derfor beslutter de å reise til et hotell ved Østersjøen. Der dør plutselig Trudi. Rudi vet først ikke hva han skal gjøre. Etter at han skjønner at Trudi har ofret det livet hun ville leve av kjærlighet til ham, ser han Trudi med nye øyne. Trudis hemmelige lidenskap var Japan og den japanske mimedansen butoh.
Rudi reiser til Tokyo for å besøke sønnen som bor der. Heller ikke han blir særlig glad for besøket. I en park, der kirsebærtrærne blomstrer, blir Rudi kjent med den hjemløse unge kvinnen Yu, som han legger merke til fordi hun danser butoh. Sammen begir de seg på en reise til foten av Fujifjellet, hvor Rudi dør.
Portal: Film