Henschiengården er et fredet kulturminne i Lillesand, og er i dag i bruk som Lillesand rådhus.
Det første huset vi vet om som sto der Lillesand rådhus står i dag, ble bygget i 1734 av danske Christen Kjøbmand. Kort tid etter flyttet han fra byen, og huset ble overtatt av justisråd og krigskommissær Falck. Falcks nevø, som het Jens, bodde en periode i huset, og fikk barn med en tjenestepike. Barnet var den senere bondeopprøreren Kristian Lofthus.
I 1816 ble huset påbygd; da var eiendommen i Niels Justnæs' eie. På en tegning fra 1824 har huset en gavl midt på fasaden. Gavlen ble senere fjernet, og huset ble ombygget i tråd med sen-empirens stilidealer.
Rundt 1850 overtok lensmann Henschien huset, og det ble i den familiens eie fram til Lillesand kommune kjøpte det til rådhus i 1948.
Bygget ble herjet av brann natt til lørdag 14. august 1976. 1  2  Etter brannen ble bygningen restaurert, og fikk i 1984 «Europa nostra»-prisen for resultatet.
I 2013 besluttet kommuneadministrasjonen å skifte ut alle de 26 vinduene på byggets sjøside, fordi de var trekkfulle i vinterhalvåret. Alle disse vinduene var nye etter brannen i 1976. 3 
Stoveland, Elin og Bergliot Øye Johansen : "Byvandring i Lillesand", utgitt av Lillesand kommune.
