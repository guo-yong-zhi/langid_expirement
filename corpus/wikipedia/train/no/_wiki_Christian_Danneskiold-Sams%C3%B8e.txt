Christian Danneskiold-Samsøe  var en dansk adelsmann, kammerherre og boksamler. 
Han var eldste sønn av Christian Gyldenløve og Dorothea Krag. I 1721 ble han utnevnt til ridder av Dannebrog og 4 år senere til deputert i Søetatens Generalkommissariat. Han bar titlene kammerherre, greve av Samsøe samt friherre til baroniet Lindenborg og Høgholm. I ung alder viste han interesse for lærde studier, og han samlet seg på kort tid et betydelig bibliotek, dels ved kjøp i utlandet, dels ved anskaffelser på danske auksjoner. 4  Han var litterært anlagt, skrev dikt på forskjellige språk og var sterkt interessert i Grønnegadeteatrets virksomhet. 5  
I 1725 stadfestedes farens testamente hvorved Gisselfeld Adelige Jomfrukloster ble opprettet. Ved overenskomst mellom de tre søsken Danneskiold-Samsøe, ble Christian overdirektør. Den 17. februar 1728 døde den unge boksamler av kopper i København; hans lik brandt i byens ildebrann samme år. 
Danneskiold-Samsøe var gift 2 ganger: 1. gang  med Conradine Christiane f. komtesse Friis , datter av Niels greve Friis; 2. gang  med Cathrine Christine f. von Holstein, datter av stiftamtmann Christian Frederik von Holstein; hun døde først 1795. Han hadde 3 sønner og 3 døtre, bl.a. Frederik Christian Danneskiold-Samsøe, som etterfulgte faren som lensgreve.
Danneskiold-Samsøe hadde begynt sin samlervirksomhet i tyveårsalderen og etterlot seg ikke kun et betydelig bibliotek, men også en samling av mynter, kunstgjenstander og rariteter. 6  En auksjonsfortegnelse over hans boksamling og andre samlinger fra 1732, viser at det alene av trykte bøker fantes mellom 7 og 8 000 bind. Mange av bøkene var dekorert med en forgyldt svane med krone om halsen og på hodet. 7  Det Kongelige Bibliotek kjøpte flere av bøkene, 4  mens Det Kongelige Møntkabinet kjøpte myntsamlingen. 8  
Til tross for samlingenens anselige verdi kunne ikke salget av dem dekke den store gjeld som Danneskiold-Samsøe hadde opparbeidet seg.
