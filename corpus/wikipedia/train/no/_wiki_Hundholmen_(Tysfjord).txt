Hundholmen er et tidligere industrisamfunn i Narvik i Nordland. Stedet er lokalisert rundt åtte kilometer øst for Kjøpsvik på vestspissen av nestet mellom Sørfjorden og Fuglefjorden. Idag har stedet rundt fem fastboende, og har for det meste hytter og fritidsboliger. 1  Stedets navn kommer av øya Lille Hundholmen, som ligger ute i fjorden like ved.
Hundholmen ble i 1905 Tysfjords første industristed. Dette var etter at engelskmannen William Spear hadde kommet til stedet etter sin konkurs i Narvik. Stedet har hadde et av Europas største enkeltforekomst av feltspat, som ble funnet rett ved strandlinja. Periodevis var det ti mann i arbeid, og produksjonen ble større og større for hvert år etter oppstarten, men Spear solgte imidleid alle aksjene i selskapet til Narvik-selskapet Nordlandske Grubebureau, som ble eid av den tyske jøden B. Schattenstein. 1913 er å regne som Hundholmens beste år, da hele 6000 tonn ble hentet ut fra berggrunnen.
Etter å ha vært stengt et år ble gruvedriften igjen startet opp igjen i 1915. Etter dette gikk det bare nedover for bedriften, som i flere perioder var stengt. Det var små forekomster igjen ved inngangen til 1920-tallet, og gruven ble slått sammen med gruvedriften på Drag. Det måtte graves gradvis dypere for å finne bergarter av verdi, og på 60-tallet var bruddet nesten 60 meter dyp. Harald Stange & Co var det siste selskapet som eide gruven, og la ned driften for godt i 1960. 2 
