Vegarbeider er en betegnelse som er brukt om de som driver med vegarbeid, hvilket innebærer bygging, drift eller vedlikehold av vegnettet. Mer presise betegnelser kan være asfaltør eller anleggsmaskinførere, alt etter hvilke oppgaver man har i yrket.
Tidligere var alle vegarbeidere i Norge ansatt i Statens vegvesen, men etter privatiseringen av Vegvesenets produksjonsenhet i 2003 , og innføringen av fri konkurranse på markedet, finner vi vegarbeiderne ute blant entreprenørene. Privatiseringen har gitt flere utfordringer, og i 2007 startet Statens vegvesen et eget fireårig forsknings- og utviklingsprogram kalt Kompetanseutvikling Drift og Vedlikehold . Målet er å løse noen av utfordringene ved å utvikle kompetansen innenfor drift og vedlikehold av det norske vegnettet.
