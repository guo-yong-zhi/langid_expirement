Planet of Apes&Babes er et musikkalbum med Apes&Babes, utgitt av Grappa Musikkforlag i 2009. 1 
Sjangeren er a cappella, med repertoar tatt fra blant annet «balkan-jazz, jødisk romantikk, iransk disko, argentinsk tango, romani-pop og selvfølgelig norsk folkemusikk». 2 
Albumet fikk terningkast 5 i Hamar Arbeiderblad samt gruppas egne regionsaviser Adresseavisen og Trønder-Avisa. I tillegg til god sangteknikk og kreativitet fikk gruppa gode skussmål for underholdningsverdien og humoren i sammensetningen av sangene. 2  3  4  Videre fikk albumet terningkast 4 i Aftenposten, Østlendingen, Bergens Tidende og Haugesunds Avis. 5  6  7  8 
