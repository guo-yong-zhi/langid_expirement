Gaustablikk er området rett øst for Gaustatoppen i Telemark, og er i dag synonymt med skisportsstedet Gaustablikk, som er Norges 7. største pr. 1. januar 2011. Olav og Didi Svartdal startet byggingen av Gaustablikk Høyfjellshotell i 1969, og døpte hotellet Gaustablikk. Området heter Kvitåvatn. I 2008 skiltes området som Gaustaområdet, etter vedtak i Tinn kommunestyre i oktober 2007. I dag er det Svartdals barn Lars og Britt Svartdal som eier hotell og Gaustablikk skisenter.
Gaustablikk har 32 nedfarter  på totalt 33 kilometer . Skianlegget består av 12 heiser, pluss at man er knyttet til Gaustabanen. Fjellheisen som stod ferdig i 2010 førte Gaustablikk opp på 7.-plass i Norge også i fallmeterhøyde. 
