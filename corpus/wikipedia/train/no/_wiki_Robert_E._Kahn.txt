Robert E. Kahn også kalt Bob Kahn  er en amerikansk informatiker, mest kjent for å ha oppfunnet TCP/IP-protokollen sammen med Vinton G. Cerf.  Det er denne protokollen som brukes til å overføre informasjon på Internett. Han har fått tilnavnet «Internetts far».
Etter høyskolegraden B.E.E. fra City College of New York i 1960, tok Kahn master- og phdgrader ved Princeton University i 1962 og i 1964.
Han er mottager av blant annet Turing-prisen og et stort antall andre priser for sitt arbeide.
I 1972 begynte han i DARPA . I oktober samme år viste han ved den Internasjonale Datakommunikasjonskonferansen en oppkobling av 40 forskjellige datamaskiner ved hjelp av ARPANET. Dette var første gang et slikt nettverk ble offentliggjort.  
Da han ble direktør for DARPAs kontor for databehandlings-teknikker startet og ledet han et strategisk datautviklingsprogram som de føderale myndighetene brukte en milliard dollar på. Dette er det største forsknings- og utviklingsprogrammet innen datateknologi som de føderale myndighetene har stått for.
Mens han arbeidet med et prosjekt for pakkeswitsjet nettverk, fikk han de første ideene for det som senere ble Transmission Control Protocol , som var tenkt som erstatning for en tidligere nettverksprotokoll, NCP, som ble brukt i ARPANET. Mens han arbeidet med dette var han toneangivende i dannelsen av grunnlaget for datasamband i en åpen dataarkitektur. Dette  ga mulighet for at datamaskiner over hele verden kunne utveksle data uavhengig både av maskinvare og programvare i de enkelte maskinene i nettet. For å oppnå dette ble TCP programmert etter kravspesifikasjonen nedenfor:
Vint Cerf ble med i prosjektet våren 1973. Sammen fullførte de den første versjonen av TCP. Senere ble dette skilt mellom to forskjellige nivåer med de mer grunnleggende funksjoner flyttet til Internet Protocol . Begge disse delene sammen kalles TCP/IP og er grunnlaget for funksjonaliteten i Internett.
Etter tretten år i ARPA sluttet han og dannet Corporation for National Research Initiatives  i 1986. I 2006 er han styreformann og administrerende direktør for stiftelsen. Stiftelsen drives uten profitt og har som mål er å påvirke utviklingen av den nasjonale datainfrastrukturen og gi økonomisk støtte til slike prosjekter.
