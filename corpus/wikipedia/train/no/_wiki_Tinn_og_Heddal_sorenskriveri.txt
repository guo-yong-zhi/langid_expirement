Tinn og Heddal sorenskriveri var et sorenskriveri i Telemark fylke mellom 1937 og 2002.  Sorenskriveriet ble opprettet ved kongelig resolusjon 21. mai 1937, ved en sammenslåing av Tinn sorenskriveri og  Heddal sorenskriveri. Embetet omfattet kjøpstaden Notodden og herredene Tinn, Heddal, Hjartdal, Gransherad og Hovin. 
Sorenskriveriet byttet navn til Tinn og Heddal tingrett i 2002.
Arkivet etter Tinn og Heddal sorenskriveri er avlevert til Statsarkivet i Kongsberg. Arkivet har et omfang på 76 hyllemeter. 
Statsarkivet i Kongsberg, arkivkatalog for Tinn og Heddal sorenskriveri.
