Aarebrotforelesningen er en årlig forelesning ved Universitetet i Bergen  til minne om Frank Aarebrot. 
Konseptet ble lansert av daværende rektor ved UiB, Dag Rune Olsen, under Aarebrots begravelse i 2017. 1  2  Forelesningene skal være folkelige, og konseptet bygger på Aarebrots mange TV-sendte forelesninger ved Studentersamfunnet i Bergen. Arrangementene finner sted som et samarbeid mellom UiB, Aarebrots familie og Studentersamfunnet.
Forelesningene varer om lag 200 minutter og holdes i universitetets aula.
