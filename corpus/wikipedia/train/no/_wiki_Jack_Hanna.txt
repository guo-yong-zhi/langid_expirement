John Bushnell «Jack» Hanna  er en amerikansk dyrepasser og direktør emeritus i Columbus Zoo and Aquarium. Han var administrerende direktør for Columbus Zoo fra 1978 til 1992. Han er best kjent for sine Tv-opptredener på Good Morning America, The Late Show with David Letterman og Larry King Live. Han går under kallenavnet «Jungle Jack Hanna».
Jack Hanna ble født 2. januar 1947 i Knoxville, Tennessee. Han vokste opp på farens farm like utenfor Knoxville og fikk sin første jobb som 11 åring, da han begynte å jobbe for dr. Roberts,  familiens veterinær. 3  Da han skulle begynte på high school valgte han The Kiski School i Saltsburg, Pennsylvania, der han ble ferdig i 1965. Deretter begynte han på Muskingum College i New Concord, Ohio, der han ble uteksaminert med en BA-grad. Der møtte han også sin kone, Suzi Egli, som han giftet seg med i 1968 og sammen fikk de barna Kathaleen, Suzanne og Julie.
Like etter de giftet seg, startet de en dyrebutikk, Pet Kingdom, i Knoxville. De flyttet til Sanford, Florida i 1973 for å drive Central Florida Zoo og gjorde det til 1975, da han tok en pause på grunn av sydom i familien. I 1978 søkte han og fikk jobben som Executive Director i Columbus Zoo & Aquarium, Columbus, Ohio.
Mellom 1981 og 1983 var Hanna programleder for Hanna's Ark på den lokale CBS TV-stasjonen WBNS. I 1983 ble Hanna invitert til TV-programmet Good Morning America i New York som fulgte fødselen av gorillatvillinger i Columbus Zoo. To år senere, i 1985, ble han invitert til Late Night with David Letterman. Besøket ble en suksess for Jack Hanna og Columbus Zoo, som blir invitert flere ganger årlig til The Late Show with David Letterman. 17. januar 2011 gjorde han ,ifølge Late Shows nyhetsbrev, sin 80. opptreden sammenlagt på Lettermans talkshow, med 54 opptredener på The Late Show og 26 på Late Night.  Fra 1988 ble han også en hyppig gjest hos Larry King Live.
