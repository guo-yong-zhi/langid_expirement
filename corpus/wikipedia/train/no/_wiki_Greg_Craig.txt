Gregory Bestor Craig  er en amerikansk jurist og tidligere juridisk rådgiver for Det hvite hus og president Barack Obama. Som advokat har Craig representert en rekke kjente klienter, blant andre John Hinckley jr., som ble frikjent for attentatforsøket mot president Ronald Reagan. Som spesialrådgiver til president Bill Clinton ledet Craig teamet som forsvarte Clinton i riksrettssaken. Han har også vært utenrikspolitisk rådgiver for senator Edward Kennedy og utenriksminister Madeleine Albright.
