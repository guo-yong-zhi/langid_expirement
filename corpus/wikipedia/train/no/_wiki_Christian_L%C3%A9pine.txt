Christian Lépine  er en kanadisk katolsk prelat som har vært erkebiskop av Montreal siden 20. mars 2012. 3 
Før han begynte på prestesminaret, studerte Lépine ved Collège militaire royal de Saint-Jean og École Polytechnique de Montréal. 4 
Han ble ordinert til prest 7. september 1983. Han studerte teologi ved Université de Montréal og filosofi ved Det gregorianske universitet i Roma fra 1986 til 1989. 5  Han fungerte som sekretær for kardinal Jean-Claude Turcotte fra 1996 til han ble i 1998 sendt til Roma for å arbeide ved Statssekretariatet og senere i Kongregasjonen for gudstjenesten og sakramentene. 
Fra 2001 til 2006 var han fakultetsmedlem ved presteseminaret i Montreal, før han ble sogneprest i Notre-Dame-des-Champs og Purification-de-la-Vierge-Marie-Bienheureuse.
Den 11. juli 2011 ble han utnevnt av pave Benedikt XVI til hjelpebiskop i Montreal og titulærbiskop av Zabi, 6  og 10. september ble han bispeviet av kardinal Turcotte. Medkonsekrerende var da Lionel Gendron PSS, biskop av Saint-Jean-Longueuil, og André Gazaille, biskop av Nicolet. 
Han tjente som biskoppelig vikar for familie og ungdom. 5 
Den 20. mars 2012, mindre enn et år senere, ble han utnevnt til å etterfølge kardinal Turcotte, som hadde nådd pensjonsalder året før. Den offentlige innsettelse fant sted 27. april 2012.
Hans episkopalgenealogi er:
