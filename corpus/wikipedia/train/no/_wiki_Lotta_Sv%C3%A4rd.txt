Lotta Svärd er tittelen på og hovedpersonen i et dikt i den finske nasjonalskalden Johan Ludvig Runebergs nasjonalepos Fänrik Ståls sägners andre del fra 1860. I diktet er Lotta soldatkona som følger mannen i Finskekrigen 1808–1809. Selv om mannen faller i kampene, fortsetter hun på slagfeltet som sykepleier for de sårede. Skikkelsen ga navn til den paramilitære hjelpeorganisasjonen Lotta Svärd-organisasjonen i Finland 1920–1944 og tilsvarende lottebevegelser i Skandinavia, deriblant Norges Lotteforbund.
