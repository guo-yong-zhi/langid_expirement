Óluva Elin Klettskarð  er en færøysk gymnaslærer og politiker .
Hun har bifag i historie og nordisk filologi fra Fróðskaparsetur Føroya fra 1991 og 1996, og hovedfag i historie fra Aarhus Universitet fra 2000. Hun har siden 1997 vært lærer ved Føroya Studentaskúli og HF-skeið i Tórshavn. 1  2  3 
Klettskarð har vært formann i hovedstyret i Tjóðveldi og medlem av partiets arbeidsutvalg. 4  Hun har vært medlem av kommunestyret i Klaksvík fra 2009 til 2016 og vara til Lagtinget i flere valgperioder. 3  I to uker høsten 2008 var hun kulturminister før Tjóðveldi gikk ut av regjeringen. 5  Fra 2015 til 2019 møtte hun fast på Lagtinget, så lenge Sirið Stenberg var medlem av regjeringen. 3  
Hun er datter av Páll Klettskarð fra Haraldssund og hustru Edith  fra Porkeri. Foreldrene drev egen næringsvirksomhet i Klaksvík, og faren ble senere fiskebåtreder. Óluva Klettskarð og Sirið Stenberg er søskenbarn. Óluva Klettskarð er gift med arkivar Andras Sólstein. De er foreldre til fotballspiller Páll Klettskarð. 2  3  6 
Portal: Færøyene