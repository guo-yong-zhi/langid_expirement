Reidar Waaler  var en norsk-amerikansk forretningsmann og offiser. 2  Han utmerket seg under første verdenskrig og ble tildelt Medal of Honor, USAs fremste militære utmerkelse.
Ved utbruddet av første verdenskrig var Waaler i USA, der han drev forretninger. Waaler gikk i 1914 inn i USAs væpnede styrker. 2  Han var først i New York National Guard før han ble overført til hæren. I april 1918 ble han sendt med American Expeditionary Force til Europa. 3  Waaler tjenestegjorde i 27. divisjons 105. maskingeværbataljon. 3 
Waaler kjempet blant annet ved Ronssoy, der han ledet en maskingeværavdeling. Han utmerket seg under angrep på Hindenburglinjen 27. september 1918 da han under kraftig fiendtlig ild tok seg inn i en brennende britisk tank og reddet ut mannskapet. 3  For denne innsatsen ble han hedret med Medal of Honor, en utmerkelse han fikk overrakt av general John J. Pershing.
Etter at krigen var vunnet ledet Waaler an i seiersparaden for de hjemvendte soldater i New York. 3  Waaler ble i 1935 utnevnt til oberst i USAs hær. 4 
Han ble statsborger i USA i 1917. 5 
I det sivile liv var Waaler forretningsmann og var aktiv både i Norge, USA og Europa. Han var en tid disponent for filialen det norske firmaet Baastad & Co. etablerte i New York. 3  Waaler drev også konfeksjonsfirma i Norge. Etter andre verdenskrig arbeidet Waaler i kontormaskinfirmaet Remington i USA og Europa. I 1950 ble han sjef i firmaets Europaavdeling med kontor i Paris. 5 
Waaler ble tildelt en rekke militære utmerkelser. I tillegg til Medal of Honor ble han dekorert med Victory Medal, de franske utmerkelsene Médaille militaire og Croix de guerre med palme, den britiske Distinguished Conduct Medal og en montenegrinsk tapperhetsmedalje. 3 
Waalers utmerkelser ble utstilt i Universitetets Myntkabinett i Oslo. 6 
