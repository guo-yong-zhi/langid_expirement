Hans Christen Mamen  var en norsk teolog, prost, lokalhistoriker og motstandsmann. Slektsnavnet hans skriver seg fra Mammen i Danmark.
Mamen var student ved Menighetsfakultet da Norge var okkupert under andre verdenskrig og flyktet til Sverige der han fikk stipend av den norske legasjonen til å fortsette studiene. 2  Han ble cand.theol. ved Universitetet i Lund i 1944 og tok praktikum ved Menighetsfakultetet 1946. Han var sykehusprest ved Dikemark sykehus og Vardåsen fra 1948 til 1969, sogneprest i Oppegård fra 1970 til 1978 og sogneprest i Ås og prost i Follo prosti 1978-1988. En tid underviste han i kristendomskunnskap ved Asker realskole og gymnas.
Mamen var medlem av Asker kommunestyre 1948-51 som representant for Kristelig Folkeparti. Han var en av stifterne av Asker og Bærum Historielag, og utførte et omfattende lokalhistorisk forfatterskap.
Under vinterkrigen i Finland i 1939-1940 var han altmuligmann ved ambulanse for Norges Røde Kors. Han deltok også i den norske motstandskampen under andre verdenskrig. Sammen med speiderkamerater i Asker dannet Mamen en Milorg-gruppe, blant medlemmene var Erik Gjems Onstad. Han var grenselos for å bringe folk i sikkerhet i Sverige da deportasjonen av norske jøder til tyske utryddelsesleirer foregikk. Flyktningene lå til dels i dekning på Mamens gård Vogellund i Asker inntil flukten var organisert. 2  Mamen organiserte flukt for i alt 25 jøder ifølge Ragnar Ulstein. Noen av disse jødene kom i kontakt med Mamen gjennom Ole Hallesby ved Menighetsfakultetet der Mamen var student. Mamen fikk blant annet hjelp av studiekameratene Arthur Berg og Per Faye-Hansen samt Iver Skogstad i Marker ved grensen øst for Mysen. På svensk side fikk de hjelp av skogvokter Gustafsson som hengte opp en lampe til orientering i nattemørket.
I begynnelsen av desember 1942 flyktet Mamen selv til Sverige fordi statspolitiet var etter ham. 3  I 1944 tjenestegjorde han i de norsk polititroppene i Sverige. Høsten etablerte han en base på gården Mørkerud på svenske side av grensen i Skillingmark. Utstyr til Norge ble fraktet til fots over grensen fra Mørkerud . Mamen var også postkurer mellom Milorgs kontor i Stockholm og Milorgs sentralledelse i Norge. Brevene ble fraktet som ikke fremkalt film som ville bli uleselig dersom boksene ble åpnet i dagslys. Mamen var også los for personer fra Hjemmefronten som hadde vært i Stockholm eller London. Han loset også grupper av Milorg-folk som hadde vært på våpentrening i Sverige. Mamens gruppe «Hektor» ble også utstyrt med våpen og telefon, og drev etterretning i tilfelle kamp i krigens sluttfase. 2  I 1944-45 var han kurer for Den norske legasjonen i Stockholm og arbeidet under ledelse av Kai Holst. 4 
Mamen fikk Akershus fylkes kulturpris i 1983, Asker kommunes kulturpris i 1995, og har mottatt Deltagermedaljen og finske utmerkelser. I 2005 fikk han Kongens fortjenstmedalje i sølv. For sin innsats under annen verdenskrig ble han utnevnt til æresborger av staten Israel. 5 
Portal: Andre verdenskrig