Punch and Judy er en engelsk dukketeatertradisjon. Forestillingene spilles med hanskedukker, og tradisjonen kan spores tilbake til den italienske commedia dell'arte-sjangeren. Som regel er Punch and Judy-oppsetninger utendørsforestillinger som spilles fra små, transportable boder i parker og på badestrender.
Forestillingene er sjablonmessige i den forstand at handlingen er bygget over et temmelig fast mønster, og de samme dukkene/rollefigurene benyttes i de ulike oppsetningene. De sentrale figurene er Punch og hans kone , deres spedbarn, en krokodille, en politimann og en klovn. Faste elementer i handlingen er slagsmål, tyveri, lureri, bedrag og voldsomheter. Alle slår hverandre eller blir slått, og spedbarnet blir ofte kastet ned en trapp.
Fra 1827 kjennes en serie tegninger av en slik forestilling. 1  I mai 2022 ble Mr Punch's 360 års fødselsdag feiret i Covent Garden. 2 
Punch and Judy-tradisjonen har store likhetstrekk med den typen dukketeater som i Danmark kalles «Mester Jakel-teater» og først dukket opp på Dyrehavsbakken på 1780-tallet. 3  4  5  I Sverige og Tyskland kalles det «Kasperteater» . I Nederland kalles de tilsvarende figurene for Jan Klaassen og Katrijn, og samlebegrepet er Jan Klaassenspel. 6  7  8 
I Norge har denne tradisjonen ikke fått rotfeste på samme vis, men Oslo Nyes dukketeater oppførte i 2012 Dumme deig og pølsevev, basert på et dukketeaterstykke i en bok av danske Paulette Møller. 9  10 
