ICORN – International Cities of Refuge Network er det internasjonale fribynettverket som ble etablert for å tilby forfulgte forfattere, journalister og kunstnere et fristed, eller en friby, hvor de skal kunne skrive og uttrykke seg fritt, uten å frykte for å bli sensurert eller kneblet. ICORN formidler forfattere til fribyene, og bidrar til kommunikasjon mellom fribyene og forfatterne som til enhver tid er en del av nettverket.
ICORN ble opprettet i 2006 som et prosjekt på Sølvberget, Stavanger Kulturhus. I januar 2010 ble ICORN offisielt etablert som en uavhengig, internasjonal medlemsorganisasjon. Et internasjonalt styre er valgt for den nye organisasjonen, og generalforsamlingen, bestående av representanter fra medlemsbyene, er ICORNs høyeste organ.
ICORNs sekretariat i Stavanger drives i nært samarbeid med de andre norske fribyene, samt Norsk PEN og International PEN. Sølvberget, Stavanger Kulturhus, har inngått en samarbeidsavtale med ICORN, og støtter organisasjonen med kontorplass og fellestjenester.
I Norge er det 17 fribyer per januar 2018:
Ved årsskiftet 2017–2018 hadde ICORN 46 fribyer i Europa, USA og Latin-Amerika. Nettverket er i stadig og rask vekst, nye byer blir medlemmer og antall forfattere som står på venteliste for en friby øker.
