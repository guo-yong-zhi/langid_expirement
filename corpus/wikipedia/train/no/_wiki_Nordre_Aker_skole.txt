Nordre Aker skole er en spesialskole i Oslo etablert i 2010. Skolen er en sammenslått enhet av de tre tidligere selvstendige skolene Sogn, Svebu og Sognsvann. Skolene ble samlet under én administrasjon som Sognsvann-Svebu-Sogn skoler i 2005. 1  i 2010 ble sammenslåingen vedtatt av bystyret og skolen fikk navnet Nordre Aker skole. 
Skolen gir skoletilbud til elever fra førskolealder til 18 år som får psykiatrisk behandling ved ulike barne- og ungdomspsykiatriske avdelinger i Oslo. 1  2 
Avdeling Sogn består av de tidligere Sogn ungdomsskole i Sognsvannsveien 67 og Sognsvann skole i Sognsvannsveien 59. Sogn ungdomsskole ble etablert i 1965 for å gi et skoletilbud til ungdom under behandling ved Statens senter for barne- og ungdomspsykiatri. Ved avdelingen tilbys undervisning på ungdomsskolenivå og i enkelte tilfeller også på videregående nivå. Sognsvann skole ble etablert i 1970 for barn ved barneavdelingene på samme institusjon. 3 
Avdeling Nydalen består av tidligere Svebu skole, som ble etablert i 1972 ved 18. avdeling ved Ullevål sykehus. Siden fikk skolen en avdeling i Gjerdrumsvei 21 i Nydalen.
Avdelingen integrerer opplæring og pedagogisk utredning med den barnepsykiatriske behandlingen. Hovedmålet er å tilrettelegge for at elevene skal kunne vende tilbake til bostedsskolen. Et tett samarbeid med elevenes bostedsskoler er derfor sentralt i arbeidet.
Avdelingen tilbyr også utadrettede tjenester som blant annet oppfølging av elever ved tilbakeføring til bostedsskole, bistand til pedagogisk kartlegging og utredning, samt utarbeiding av individuelle opplæringsplaner. Videre tilbys veiledning til grupper og enkeltpersoner og informasjon på foreldre- og lærermøter.
Portal: Oslo