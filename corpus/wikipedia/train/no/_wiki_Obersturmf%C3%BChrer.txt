Obersturmführer var en grad som ble benyttet i det nasjonalsosialistiske Tyskland innen Schutzstaffel  og Sturmabteilung . Den kan oversettes til norsk som «overstormfører». Den ble først benyttet i 1932 som følge av at SA vokste slik at det ble behov for flere offisersgrader. Samtidig ble den også innført i SS.
En SA-Obersturmführer ledet ofte et kompani på ca. 100 mann. Innen SS kunne en Obersturmführer blant annet være både stabsoffiser, offiser i Gestapo, leder i konsentrasjonsleir eller troppsjef i Waffen-SS.  
Både innen SS og SA tilsvarte graden Obersturmführer graden  Oberleutnant i Wehrmacht, eller tilsvarende løytnant på norsk.
Nordmenn som hadde denne graden under andre verdenskrig var blant andre Fredrik Jensen, Sophus Buck M. Kahrs, Rolf Ugelstad, Richard Børresen, Tor Marstrander, Oscar Olsen Rustand, Finn Rustad, Kristian Prytz, Peter Thomas Sandborg, Martin Skjefstad, Otto Andreas Holmen, Rolf Wirum, Harald N. Sødahl, Ole Brunæs, Hans Georg Holter, Thorvald Thronsen, Ola O. Furuseth, Frode Halle og Thorelius Dahl.
Obersturmführer kragespeil
