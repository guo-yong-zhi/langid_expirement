Mylie E. Fletcher  var en canadisk skytter som deltok i de olympiske leker 1908 i London.
Fletcher vant en olympiske sølvmedalje i skyting under Sommer-OL 1908 i London. Han var med på det canadiske laget som kom på andreplass i lagskytingen i trap med 405 poeng bak Storbritannia med 407. Det var sju lag med seks mann på hvert som deltok i konkurransen som ble gjennomført 10. og 11. juli 1908. De andre på laget var Walter Ewing, George Beattie, Arthur Westover, George Vivian og Donald McMackon. Fletcher skjøt 65 poeng som var det fjerde beste resultatet på det canadiske laget. Han kom på 7.-plass i den individuelle konkurransen i trap.
