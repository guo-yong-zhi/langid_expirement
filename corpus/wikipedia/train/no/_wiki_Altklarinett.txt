Altklarinetten er et musikkinstrument i treblåserfamilien. Den er et transponerende instrument i Eb, selv om instrumenter i F og E er blitt lagd. Den er en klarinett som er lavere stemt enn den vanlige sopranklarinetten i Bb, men lysere stemt enn bassklarinetten. 
Altklarinetten er ikke så veldig vanlig å ha i korps i Norge, men det meste av korpsmusikk har sin egen altklarinettstemme. Grunnene for den relativt sjeldne opptredenen i korpsene, er bl. a at den er dyr og den nesten alltid dobles av et annet instrument.
Fordelen med altklarinetten er at der sopranklarinetten har et svakt register, har altklarinetten så å si «smørregisteret» sitt.
