Universitetsforlaget var et norsk akademisk forlag, som eksisterte fra 1950 til 1999.
Forlaget ble opprettet i 1950, og het til 1956 Det Akademiske Forlag. Tønnes Andenæs var grunnlegger av og leder for Universitetsforlaget fra 1950 til sin død i 1975. Fra 1984 ble Universitetsforlaget et eget aksjeselskap. Universitetsforlaget AS var et rent universitets-, høyskole- og tidsskriftforlag eiet av universiteter og høyskoler og studentsamskipnadene i Trondheim og Oslo. I 1988 kom Aschehoug og Gyldendal Norsk Forlag inn på eiersiden, med 25 % hver. Studentsamskipnaden i Trondheim var den eneste universitetsaktøren av betydning, med 1/3 av aksjene.
Omsetningen i 1997 var på 335 millioner kroner. Forlaget publiserte fagbøker innen en rekke områder, slik som pedagogikk, psykologi, realfag, juss og økonomi. Universitetsforlagets tidsskriftvirksomhet var sterk, og utviklet seg til en internasjonal virksomhet etter oppkjøpet av det svenske tidsskriftforlaget Almqvist & Wiksell International i 1991. Universitetsforlaget tok derfor i bruk det engelskspråklige navnet Scandinavian University Press. Forlaget hadde også en engelskspråklig bokportefølje som ble utgitt under dette navnet. 
I 1999 overtok Aschehoug og Gyldendal alle aksjene i Universitetsforlaget, og nedla forlaget. Ansatte og porteføljer ble fordelt slik:
Portal: Litteratur