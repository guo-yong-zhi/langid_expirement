Peter Egges plass er en plass i Midtbyen i Trondheim som ligger ved Schjoldagerveita og sørenden av Krambugata, avgrenset av Trondheim folkebibliotek mot sør og bakgårder tilhørende henholdsvis Søndre gate mot vest og Dronningens gate mot nord.
Peter Egges plass fikk sitt navn i 1988 og er oppkalt etter forfatteren Peter Egge . Plassen oppstod etter sanering av bygårder i den søndre delen av Krambugata på slutten av 1960– og begynnelsen av 1970-tallet. Plassen ble deretter tatt i bruk som parkeringsplass før den ble opparbeidet som en bilfri plass med brostein og beplantet på begynnelsen av 1990-tallet. Den fikk da også flere utsmykninger utformet av billedhuggeren Bård Breivik. Dette arbeidet ble bekostet av Trondheim kommune og Norges Bank. 1  Banken hadde for øvrig sin siste Trondheimsavdeling i Peter Egges plass nummer 2, et bygg mellom plassen og Kjøpmannsgata som ble oppført i 1993 og som siden ble tatt i bruk av Husbanken. 
Ved utgravning for et nytt næringsbygg ved Peter Egges plass og Krambugata 2 i 2016 fant man rester av det man trodde kunne være Klemenskirken fra rundt år 997. Utgravningene skulle siden bli presentert i et besøkssenter i underetasjen på dette bygget 2 , et bygg som for øvrig ble tildelt Trondheim kommunes byggeskikkpris for 2020. 3 
Peter Egges plass med Krambugata og Dronningens gate 1b midt i bildet .
Peter Egges plass og Trondheim folkebibliotek  og bakgårder til Søndre gate  .
Trondheim folkebibliotek og Peter Egges plass .
