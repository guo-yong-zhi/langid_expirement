Tresco er den nest største av Scillyøyene utenfor kysten av Cornwall i England. Den har omkring 180 fastboende innbyggere .
Øya har svært variert natur i forhold til sin størrelse, fra skarpe granittklipper og lynghei på nordkysten til flotte strender dekket av skjell i øst og sør. Dette skyldes siste istid, da isen skurte over deler av øya. 
Det ligger to gamle slott ved New Grimsby, den viktigste landsbyen og havnen på øya. Midt på øya ligger småhus og gårder, en butikk og et lite postkontor, en kro og Island Hotel, samt det subtropiske hageanlegget Abbey Gardens. 
Hele øya tilhører hertugdømmet Cornwall, og er leaset til Dorrien-Smith.
