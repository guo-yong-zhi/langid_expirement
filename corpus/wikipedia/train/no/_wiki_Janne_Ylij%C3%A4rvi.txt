Janne Ylijaervi , er en tidligere finsk skihopper som hoppet for klubben Lahden Hiihtoseura. Han tilbragte mesteparten av sin karriere i Kontinentalcupen og FIS-cup og startet bare 14 verdenscuprenn for Finland.
Debuten kom i 1999, hjemme i Finland. Nærmere bestemt i Lahtis. I normalbakkerennet ble han nr 37 av 50. 3 år senere ble han nr 13 i japanske Hakuba. Dette ble hans beste renn i verdenscupen noen sinne. Han hadde fra før også en 14.-plass fra Predazzo.
Han oppnådde i 2002 en 3.-plass hjemme i Lahtis sammen med det finske laget. Ett år senere ble han sist i Kuusamo. Han ble da vraket fra landslaget, og vant noen renn i Kontinentalcupen før han la opp i 2004.
Han jobber nå som instruktør på et lokalt skisenter.
