Búðardalur er et tettsted innerst i Hvammsfjord i det nordvestlige Island.
Tettstedet ligger nordøst for halvøya Snæfellsnesog ligger i kommunen Dalabyggð. Búðardalur har 261 innbyggere  1  og er handelssentrum for området, og har regionens turistinformasjon. 2  3   Tidligere lå tettstedet i det historiske fylket Dalasýsla. Navnet brukes fremdeles for regionen, selv om det ble avskaffet i 1989.  
Búðardalur har bank, posthus, supermarket, bensinstasjon, frisør, pub/restaurant, kafé, helsesenter, apotek, vinmonopol, bilverksted 2  og husflidsforretning. Turistinformasjonen er i samme bygning som kafeen og et museum. 4 
Tettstedet har en lang historie, som går tilbake de tidlige bosetningene på Island. Navnet betyr "Bodalen"; det er stedet hvor nybyggere anla midlertidig leir, da de kom til området. I 1899 ble Búðardalur kjøpstad. Et hus fra denne tiden finnes fremdeles.
Ikke så langt fra tettstedet ligger friluftsmuseet Eiríksstaðir, gården til Eirik Raude som sammen med faren var flyktet fra Norge og som tradisjonelt regnes som Grønlands oppdager. 2  3 
Portal: Island