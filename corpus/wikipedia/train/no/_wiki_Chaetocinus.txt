Chaetocinus er en slekt av biller som hører til underfamilien storkortvinger  i familien kortvinger .
Små til middelsstore, smale, blanke, rødbrunlige kortvinger. Hodet er ovalt med små fasettøyne. Det er markert, avsatt "hals", pronotum er avrundet firkantet, nokså smalt, lengre enn bredt. Dekkvingene er forholdsvis korte, bakkroppen lang og sylindrisk. Beina er korte og kraftige.
Artene er nattaktive rovdyr.
Slekten er utbredt i Afrika.
Slekten blir noen ganger regnet som en underslekt av Leptacinus.
