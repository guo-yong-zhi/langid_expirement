Kildare Hotel and Golf Club, men vanligvis kalt for The K Club, er et golf- og fritidskompleks i Irland, som ligger i landsbyen Straffan i grevskapet Kildare. Det er bygget på den opprinnelige eiendommen til Straffan-godset med Straffan House fra 1830-tallet, og var eid av den engelskfødte irske forretningsmannen Michael Smurfit; en av de rikeste i Irland. 1 
Golfklubbens Barton Restaurant er en kvalitetsrestaurant som ble tildelt én stjerne i Michelinguiden både i 1993 og 1994. 2  Stjernen ble tjent av kjøkkensjef Michel Flamme. 3 
Klubben har to 18-hullsbaner: Palmer Course og Smurfit Course. Begge er tegnet av Arnold Palmer, hver med sine egne særegenheter. The K Club er åsted for den årlige turneringen Smurfit European Open på Europatouren. I 2006 arrangeres Ryder Cup på Palmer Course.
Portal: Golf