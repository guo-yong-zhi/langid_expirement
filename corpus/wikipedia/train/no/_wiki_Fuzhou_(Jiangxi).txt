Fuzhou  er et byprefektur i provinsen Jiangxi i  Kina. Byen var tidligere kjent under navnet Linchuan.
Fuzhou ligger sønnenfor provinshovedstaden Nanchang. Byprefekturet har et areal på 18 817 kvadratkilometer og et innbyggertall på 3,6 millioner . 
Det gamle Linchuan er historisk viktig; herfra kom viktige personligheter som Wang Anshi, en reformvennlig statsmann under Song-dynastiet, Zeng Gong, en viktig vitenskapsmann og historiker, og Tang Xianzu, en berømt dramatiker fra Ming-dynastiet. 
Viktigste industrier i regionen er næringsmiddel-, tekstil- og bilindustriene.
Fuzhou består av ett bydistrikt og ti fylker.
