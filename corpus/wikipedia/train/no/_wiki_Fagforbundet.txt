Fagforbundet er et fagforbund som er resultat av en sammenslåing av Norsk Helse- og Sosialforbund og det tidligere LO-forbundet Norsk Kommuneforbund i 2003. Fagforbundet sluttet seg til Landsorganisasjonen samme år og er LOs største forbund. Fagforbundet organiserer over 400 000 2  arbeidstakere i kommunale, fylkeskommunale, private og offentlige virksomheter og i sykehusene med alle støttefunksjoner. Alle medlemmene tilhører en lokal fagforening. Forbundet var fra starten ledet av Jan Davidsen, inntil Mette Nord i 2013 ble valgt til ny leder. 
Fagforbundet organiserer over 100 ulike yrkesgrupper. Forbundet er delt inn i fire yrkesseksjoner; Yrkesseksjon helse og sosial, Yrkesseksjon samferdsel og teknisk, Yrkesseksjon kirke, kultur og oppvekst og Yrkesseksjon kontor og administrasjon. Yrkesseksjonene arbeider blant annet med yrkespolitiske spørsmål, yrkesutdanning, yrkesetikk og arbeidsmiljø.
Fagforbundet eier Fagbladet.
Ungdomsorganiseringen til Fagforbundet er Fagforbundet Ung med over 50 000 medlemmer. På Fagforbundets landsmøte i 2022 ble Jeanette Romslo  valgt som ny leder for Fagforbundet Ung og Alexander Liane  valgt som ny nestleder.   
Fra 1. januar 2020 ble Postkom en del av Fagforbundet. 3 
Landsmøtet er Fagforbundets høyeste myndighet. Ordinært landsmøte holdes hvert fjerde år, i andre halvdel av året. I henhold til vedtektene velger landsmøtet:
Forbundsstyrets arbeidsutvalg , bestående av: leder, to nestledere, hovedkasserer, to medlemmer og de valgte lederne av seksjonene og leder av Fagforbundet ung.
Landsstyret bestående av 74 representanter.
Forbundsstyret bestående av 22 representanter valgt blant landsstyrets medlemmer
Kontrollkomité på tre medlemmer og tre varamedlemmer
Lederne av Fagforbundets syv kompetansesentre.
Fagforbundet har 8 regionale kompetansesentre som har ansvaret for forbundets saker vedrørende lov- og avtaleverk.
Fagforbundet har ca. 470 fagforeninger.
I forbindelse med valgkampen 2005 produserte NRK Brennpunkt en dokumentar om Åslaug Haga. Hun gikk derfor rundt med en mikrofon som hun glemte å skru av under en privat samtale med Jan Davidsen. NRK sendte denne samtalen med henne og Davidsen. Der sier Davidsen blant annet «hvis vi skal spille en rolle her, er det jævla viktig at våre tillitsvalgte og medlemmer går inn i alle disse partiene». Carl I. Hagen  mente dette minte om korrupsjon. 4  Anklagen ble en del av valgkampen 2005. 
Fagforbundet eier 15 prosent av aksjene i dagsavisa Klassekampen. Forbundet har en barneby i Huambo i Angola. 5 
