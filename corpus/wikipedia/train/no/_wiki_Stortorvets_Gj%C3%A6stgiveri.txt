Stortorvets Gjæstgiveri er et norsk, tradisjonsrikt spise- og bevertningssted i Grensen 1 i Oslo. 
Det ble åpnet etter omfattende restaurering av bygningen i 1903. Den ligger med det ene hjørnet ut mot Stortorvet øst i sentrum av hovedstaden, vis-à-vis Christiania Glasmagasin. 
Bygningen er i utmuret bindingsverk i to etasjer, har saltak tekket med tegl og er fra tidlig på 1700-tallet. Den sto ferdig omtrent samtidig med Vår Frelsers kirke på den motsatte siden av torvet. Det har vært drevet restaurantvirksomhet i bygningen siden 1800-tallet. 
Bygningen rommer både gjestgiveriet , festlokale i 2. etasje, og utestedet Gamle Christiania  i 1. etasje, samt strippeklubben Blaze Go-Go Bar i kjelleren.
Stortorvets Gjæstgiveri er blant annet knyttet til Torgslaget, og konfrontasjonen mellom blitzere og politi ved demonstrasjoner på 1980-tallet.
Stortorvets Gjæstgiveri er et fredet kulturminne. 1 
