En canyon er et stort gjel med steile sider som er oppstått ved at en elv har gravd seg ned gjennom hard berggrunn. 1  2 
Verdens mest kjente canyon er Grand Canyon i USA, men det finnes langt dypere og lengre canyoner i Kina, Nepal og Peru. I Norge er det flere mellomstore canyoner, hvorav Sautso ved Alta er den mest kjente. Den er ca. 400–425 meter dyp og 7,5 km lang og ligger øverst i Altaelva i Finnmark. En annen kjent norsk canyon er Jutulhogget, 100–240 meter dyp og 2,5 km lang. Den går fra Østerdalen til Rendalen og stammer fra slutten av siste istid. Hellemojuvet ved Tysfjorden i Nordland er også kjent. Den er formet av Hellemoelva.
