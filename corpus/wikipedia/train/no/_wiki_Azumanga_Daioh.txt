Azumanga Daioh  er en japansk komisk manga  av Kiyohiko Azuma.
Serien er basert på fire tegneserieruter som blir trykket i japanske aviser. Disse ble etter hvert samlet sammen og deretter utgitt til fire bøker som forteller hovedpersonenes liv gjennom deres tre år på skolen. Avisstripene ble trykket fra april 1999 og frem til mars 2002.
Tegnefilmutgaven, anime, er bygget opp rundt det japanske standardprinsippet med 26 episoder plassert over to sesonger . Totalt er serien bygget opp av 130 5-minutters episoder, dette fordi at serien skulle ligne mest mulig på avisstripene den var basert på. Disse 130 korte episodene ble senere samlet opp i 26 episoder, hver med en lengde på ca. 25 minutter.
Mangaserien ble utgitt i Dengeki Daioh av Mediaworks i Japan, og serien blir publisert på engelsk av ADV Manga.
Azumanga Daioh handler om hverdagen til seks skolejenter i Tokyo gjennom deres tre år på en navnløs skole. Hver av jentene har en unik og fargefull personlighet og det er deres forskjellige, og ofte humoristiske, måte å takle hverdagen på som er det vesentligste i serien.
Chiyo Mihama  er en lystig og geniale 10-åring som får 100 prosent  på nesten alle prøver og som derfor har fått hoppe rett opp til på et høyere klassetrinn, selv om hun egentlig gikk på barneskolen.
Tomo Takino  er en hyperaktiv og skadefro slappfisk som ikke følger med på skolen og ofte irriterer andre. Hun kommer seg gjennom skolegangen ved å skrive av notatene til Chiyo og Yomi. Hun er også meget impulsiv og tenker sjelden over konsekvensene av det hun sier og gjør.
Koyomi Mizuhara  er den mest seriøse og voksne i gruppen. Hun har gått i samme klasse som Tomo siden barneskolen og er hennes mobbeobjekt nummer en.
Sakaki  er høy, mørk og mystisk. Hun snakker sjelden og har et steinhardt ytre. Hun er også en meget god atlet, men viser ingen interesse for sport annet enn når hun deltar på skolens årlige idrettsdag. Hun er også ganske god på skolen, men får middels karakterer i de fleste fag.
Ayumu Kasuga  kommer egentlig fra Osaka, men ble overført til Tokyo i første skoleår. Tomo erklærte fort at kallenavnet hennes skulle være «Osaka». Ayumu kan virke treg og dum, og hun sover ofte i timene og har lange filosofiske tankerekker som ender i ingenting. Hun er blant annet meget god på en helt spesiell type gåter.
Kagura  går opprinnelig i parallellklassen til de andre, men etter det første året byttet hun klasse og havner sammen med de andre. Hun er ikke flink på skolen, og sammen med Tomo og Ayumu danner hun «Bonkuraazu» , en gruppe av de dårligste elevene i klassen. Hun er god i sport og ser på Sakaki som sin store rival.
Portal: Tegneserie