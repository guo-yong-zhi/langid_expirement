Atlantic FM heter i dag Radio Atlantic Ryfylkeradioen og ble etablert av Rolf Pedersen i 1995. Sendingene startet opp på Vestre Åmøy i Rennesøy kommune ved en nedlagt Nato-leir. Den flyttet senere til Tastagata i Stavanger og deretter til Ryfylkegata 22.
Radioen har etablert FM-sendere i Stavanger, Rennesøy, Ombo, Ropeid og Sauda. Radioen ble i 2003 solgt til Jærradiogruppen.
Flere programledere i kanalen begynte senere å arbeide for andre radiostasjoner. Jan Terje Andersen, Bjørn Kåre Lande, Andreas Simonsen, Sigbjørn Flørli og Jan Einar Vestersjø var populære programledere.
