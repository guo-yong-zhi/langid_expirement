Beate Fredanov  var en rumensk skuespillerinne og universitetsprofessor fra Romania.
Hennes far hadde tatt en doktorgrad i Wien, og hun hadde tre brødre. 3  Hun gikk på «J. Comenius»-skolen i hjembyen, en skole for jødiske barn, der hun begynte å opptre på scenen. 3 
Fra 1929 til 1933 studerte hun ved Staatsakademie für Musik und Darstellende Kunst i Wien. 3  4 
Etter det spilte hun en del på Renaissancebühne ved siden av Rudolf Teubler, og hadde en rolle i en film produsert av Sascha-Film. Hun returnerte til Romania i 1933, og ble først ansatt ved teatret til Tony Bulandra, der hun debuterte i stykket Lume de hotel av Vicky Baum i 1934. I 1940, ettersom hun var jøde, fikk hun ikke opptre lenger på scenen i rumenske teatre. Sammen med Alexandru Finți og Maria Sandu opprettet hun i 1941 det jødiske teatret i București, «Teater Barașeum» .
Etter krigen, i 1945, gikk hun tilbake til sitt gamle teater, «Comedia-teatret», og ble ansatt senere ved «Maria Filloti-teatret». Hun hadde roller i teaterstykker skrevet av Shakespeare, Lope de Vega, Gorkij, Schiller, Mihail Sebastian, Shaw, Clare Boothe Luce, Clemence Dane, m.fl. 3 
Fra 1947 ble hun assisterende direktør ved «Byteatret» . 5 
Fredanov var fra 1948 til hun gikk av med pensjon professor i teatervitenskap ved Teater- og filmhøyskolen i București. 5 
I 1980-årene emigrerte hun til Vest-Tyskland.
Hun var gift med Iuliu Ghelerter, som var universitetsprofessor i medisin. 6 
