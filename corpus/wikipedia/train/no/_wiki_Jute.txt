Jute er en tekstilfiber som fås fra juteplantens stilker. Fibrene er grove og stive. På grunn av stivheten blir fibrene gjerne tilsatt planteoljer  ved vevingen; derfor kan også vevet jute ha en særegen lukt. Vevet jute er også blitt kalt for strie, og er mest blitt brukt til sekker . På 1960- og 1970-tallet var jute populært til tapeter .
Jute blir også brukt til å lage Ghillie-drakter, drakter som er ment for å gjemme brukeren. Juten og hamp brukes til å etterligne gress og planter.
Juteplanten er en ett-årig, hurtigvoksende plante i Corchorus-slekten. Plantene vokser i tropiske strøk  med høy årsnedbør , særlig i Asia, men også i Brasil. Årsproduksjonen i verden er i dag ca. 3,5 mill. tonn.
