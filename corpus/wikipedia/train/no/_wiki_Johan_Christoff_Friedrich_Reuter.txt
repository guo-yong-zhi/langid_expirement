Johan Christoff Friedrich Reuter 2   var en tysk byggmester som emigrerte til Norge og oppførte en rekke kirker, skoler, rådhus og andre offentlige bygninger der. Han var far til arkitekten Christian Reuter.
Reuter ble født i Gnoien  i 1829. Han gikk i lære som tømmermann ved Baugewerkschule i Holzminden i 1851–54. I løpet av 1850-årene utvandret han til Norge som en av flere tyske håndverkere, og han arbeidet som assistent for Wilhelm von Hanno ved oppførelsen av Trefoldighetskirken i Kristiania.
I 1858 giftet Reuter seg med Henriette Marie Hafslund i Tune, 3  og i 1860-årene var han bosatt i Sarpsborg og arbeidet i området rundt Sarpsborg og Fredrikstad, der han blant annet oppførte Varteig kirke  4  og Torsnes kirke  5  etter egne tegninger samt leverte tegninger til Borge kirke  6 . I 1863 bearbeidet han tegninger av Christian H. Grosch for Tune kirke og ledet oppførelsen av denne. 7 
I 1869 flyttet Reuter til Arendal-traktene. 8  Der tegnet han blant annet Stokken kirke, som ble oppført av byggmester Carl Svendsen. 9  Disse tegningene ble siden brukt som utgangspunkt ved oppførelsen av Færvik kirke 10   og Bjorbekk kirke 11 . Reuter leverte anbud til en trekirke for Barbu, men det ble vurdert slik at en murkirke  bare ville bli marginalt dyrere, og dette ble foretrukket. 12 
Reuter arbeidet i en årrekke for fyrvesenet i Carl Fredrik Diriks’ direktørtid. 13 
Fra 1881 var Reuter aktiv i Kristiania. I 1885 var han registrert bosatt i Bogstadveien 2, 14  og da han døde i 1909, var han bosatt på Bestum i Aker.
