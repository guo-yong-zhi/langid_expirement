Habitivsetninger er en undertype av eksistensialsetningene som i mange språk, blant andre samisk og finsk, blir brukt til å uttrykke eierforhold. 
Der vi i  norsk sier Kalle har ei bok heter det på finsk Kallella on kirja , og på nordsamisk Kalles lea girji . 
Finske og samiske eksistensialsetninger blir bygget opp på samme måte: Pöydällä on kirja «på bord er bok» / Beavddis lea girji «i bok er bord» betyr begge to «Det ligger ei bok på bordet». 
På samme måten som i norske eksistensialsetninger blir leddet etter verbet tolket ubestemt. Unntaket gjelder nettopp habitivsetninger, det kan hete Minulla on vain sinut «Jeg har bare deg», der pronomenet selvsagt har bestemt tolking.
