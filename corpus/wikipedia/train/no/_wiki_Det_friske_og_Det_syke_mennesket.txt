Det friske og Det syke mennesket I-VI: Cellebiologi, anatomi, fysiologi, mikrobiologi, patofysiologi, farmakologi, klinisk medisin av Vegard Bruun Wyller er et læreverk i naturvitenskapelige og medisinske fag. 
Verket består av to deler: Det friske mennesket tar for seg normale forhold, med hovedvekt på oppbygning , funksjon  og regulering av funksjonen for å opprettholde indre likevekt. Det syke mennesket omhandler sykdommer i de ulike organene og gjennomgår underliggende årsaksmekanismer , undersøkelser og behandling, inkludert farmakologi.
Verket består av 12 bind  og er bygd opp omkring menneskets organer og organsystemer slik at to og to kapitler hører sammen. På denne måten blir det normale og det syke presentert på en parallell måte for leseren. 
Det friske og Det syke mennesket dekker pensumkravene i de medisinske og naturvitenskapelige fagene for bachelorutdanningen i helsefag.
Kari Toverud var billedredaktør og hovedillustratør.
Prof. dr. med. Per Alf Brodal og prof. dr. med Torgeir Bruun Wyller var hovedkonsulenter. Læreverket er i tillegg kvalitetssikret av en medisinske og sykepleiefaglige fagkonsulenter.
Utgiver i Norge er Akribe AS. Verket er også oversatt til dansk og utgitt av Gads forlag. 
Førsteutgaven av Det friske og Det syke mennesket fikk i 2005 tildelt Merket for god design. 1  I 2006 fikk læreverket sølv i kategorien «Lærebok» under arrangementet Årets vakreste bøker. I 2007 fikk verket tildelt prisen Citations of Merit av Association of Medical Illustrators i USA. trenger referanse 
