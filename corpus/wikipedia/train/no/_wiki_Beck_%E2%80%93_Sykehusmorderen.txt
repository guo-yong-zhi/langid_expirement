Beck – Sykehusmorderen er en svensk thriller fra 2015 som hadde premiere på filmkanalen C More First den 28.mars 2015. 3  Dette er den fjerde filmen i femte sesong med Peter Haber og Mikael Persbrandt i hovedrollene.
En eldre kvinne dør på et sykehus i Stockholm. Det viser seg at hun har lidd av en uhelbredelig sykdom. Sønnen nekter å tro at det var sykdommen som var hovedårsaken til dødsfallet, og politianmelder både sykehuset og legen som han mener forårsaket morens død. Kort tid etter faller legen ned fra taket på sykehuset og mister livet.
Når Beck og hans team begynner å etterforske hendelsen, viser det seg snart at det er en rekke mystiske omstendigheter i saken. Både de ansatte på sykehuset og legens pårørende synes å skjule noe for politiet.
