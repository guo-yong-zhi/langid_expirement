Peaceville Records er et britisk uavhengig heavy metal-plateselskap. Plateselskapet ble grunnlagt av Paul «Hammy» Halmshaw i 1987 i Cleckheaton. Selskapet signerte i starten punk-band. Paul Halmshaw styrte plateselskapet på fulltid først i 1988.
Plateselskapet er kjent for å ha signert doom metal-band og crust punk-band i 1980-årene. På 1990-tallet signerte de; My Dying Bride, Anathema og Paradise Lost som alle ble svært suksessfulle band.
I november 2006 ble det kjent at Paul Halmshaw og Lisa Halmshaw ville forlate plateselskapet og at Paul Groundwell ville ta over.
