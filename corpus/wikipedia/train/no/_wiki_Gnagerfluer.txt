Gnagerfluer  er en liten familie av fluer som finnes bare i Europa og Afrika, bortsett fra én art som er innført til Nord-Amerika. De er regnet for å være forholdsvis sjeldne fluer, men det kan være fordi levestedene deres sjelden blir undersøkt. I alle fall noen av artene lever i ganger og huler brukt av små pattedyr, der larvene trolig utvikler seg i møkk.
Små , mørke, slanke fluer. Kroppen er temmelig blank, og vingene har bare én tverr-åre i de ytre fire femdelene. Hodet er stort, litt høyere enn langt, med store fasettøyne. Ved innerkanten av hvert fasettøye sitter det to børster , der den fremste peker fremover og den bakerste bakover. punktøynene danner en ganske stor trekant med et par kraftige, fremoverrettede børster  mellom dem. Bak disse sitter et par kortere børster  som krysser hverandre. I bakhodet er det to kraftige børster  på hver side. Antennene er tre-leddete, og peker nedover. Det andre leddet, som har flere korte børster, danner en hette over det tredje leddet. Det tredje leddet er ovalt, nokså sterkt hårete, og bærer en fjærgrenet antennebørste . De har tydelige kinnbørster , ofte to par. Munndelene er små og neppe synlige fra siden. Brystet  er litt avflatet på ryggsiden, temmelig blankt, med fin, men ikke spesielt tett hårkledning og noen lange, mørke børster. Vingene er middels store, nokså smale, klare hos de europeiske artene, men noen av de afrikanske har et mørkt tverrbånd nær roten. Vingefremkanten  er brutt på to steder, rett innenfor det ytterste bruddet sitter det en børste. Vingen har fire lange årer og mangler tverrårer i de ytterste fire femdelene bortsett fra mellom de to bakerste årene. Beina er forholdsvis lange og slanke. Leggene  på de to bakerrste beinparene har en børste  på oversiden nær spissen og en tydelig spore i enden. Bakkroppen er sylindrisk. Larvene er ubeskrevet.
Lite spesifikt er kjent om disse fluene, men man tror at larvene er saprofager og sannsynligvis lever av de tørre møkk-perlene som små pattedyr produserer. Noen arter er funnet i hulene til kaniner, og to afrikanske arter har blitt funnet på møkk av klippegrevlinger. På svensk har man kalt familien "gnagarflugor" men siden verken kaniner eller klippegrevlinger er gnagere  blir dette gjerne litt misvisende. De voksne fluene besøker av og til blomster.
