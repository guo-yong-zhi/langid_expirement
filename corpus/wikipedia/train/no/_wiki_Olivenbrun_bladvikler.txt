Stor bladvikler  er en sommerfugl som tilhører familien viklere . 1 
En stor , lysbrun vikler, en av de største nordiske artene i denne familien. Thorax er uten oppstikkende hårkvaster. Forvingen er rektangulær, ytterkanten litt innbuktet slik at vingespissen blir litt utstikkende. Bunnfargen er lysbrun, roten gjerne litt mørkere. Midt i vingen er den en stor, mørkbrun flekk ved bakkanten og en mindre flekk ved framkanten, disse når nesten sammen og danner et tverrbånd. Dessuten er den en oval, mørkbrun flekk ved framkanten nær spissen. Bakvingen er mørkgrå med grågule frynser, ytterkanten en tanke innbuktet bak spissen.
Larvene lever mellom sammenspundne blader på ulike busker og løvtrær. De voksne sommerfuglene flyr i juni-juli, mest i skumringen.
Arten er utbredt over det meste av Europa, unntatt lengst i nord.
