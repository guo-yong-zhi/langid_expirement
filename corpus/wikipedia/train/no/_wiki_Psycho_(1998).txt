Portal: FilmPsycho er en amerikansk skrekkfilm fra 1998, regissert av Gus Van Sant. Filmen er den sjette i Psycho-serien.
En redag ettermiddag ved et hotell i Phoenix, Arizona diskuterer sekretær Marion Crane og kjæresten Sam Loomis deres manglende mulighet til å gifte seg, på grunn av hans gjeld og underholdsbidrag fra hans forrige ekteskap med hans tidligere kone. Når hun kommer tilbake på jobb, bestemmer Marion seg for å stjele en kontantbetaling på 400 000 dollar som ble betrodd til henne og som hun egentlig skulle sette inn i banken. Hun kjører deretter til Sams hjem i Fairvale, California, hvor han eier en jernvare-butikk. Men underveis opplever Marion dårlig vær, og stopper for natten ved Bates Motel. Innehaver Norman Bates registrerer Marion under et fiktivt navn hun bruker, og inviterer henne til å spise middag sammen med ham. Etter at han kommer tilbake til huset sitt, hører Marion ham krangle med moren hans Norma om hennes tilstedeværelse. Under middagen diskuterer Norman sin taksidermi-hobby, og morens påståtte sykdom. Tilbake på hotell-rommet sitt, bestemmer Marion seg for å tilstå sin egen forbrytelse, og bestemmer seg for å kjøre tilbake til Phoenix neste morgen for å returnere de stjålne pengene som nå ligger gjemt i en avis. Men hun er uvitende om at den opphissede Norman holder øye med henne gjennom et hull i veggen.
Når hun Marion dusjer, dukker en skyggefull skikkelse opp. Skikkelsen knivstikker henne brutalt til døde, før den forsvinner. Forferdet etter å ha funnet Marions lik, rydder Norman opp i drapsstedet, pakker liket inn i et dusj-forheng, og legger liket sammen med eiendelene hennes - sammen med de skjulte kontantene i bilen hennes - og senker bilen i en sump som ligger i nærheten av motellet. Marions søster Lila ankommer Fairvale en uke senere, forteller Sam om tyveriet, og ønsker å finne ut hvor Marion befinner seg. Privatetterforsker Milton Arbogast blir også satt på saken, og ønsker å få tilbake de stjålne pengene. Når han oppdager at Marion tilbrakte en natt ved Bates Motel spør han ut Norman. Normans nervøsitet vekker snart Arbogasts mistanke. Men kort tid senere dukker en skikkelse, som ligner på en eldre kvinne, fra soverommet og stikker Arbogast til døde. Da de ikke hører noe fra Arbogast, blir Sam og Lila nysgjerrige på Bates Motel - som var Arbogasts siste stopp. Paret besøker senere Al Chambers, den lokale sheriffen, som forteller dem at Normans mor skal ha dødd 10 år tidligere.
Overbevist om at noe kan ha skjedd med Arbogast, kjører Lila og Sam til motellet. De sjekker inn, hvor de utgir seg for å være et gift ektepar. En mistenksom Norman slår imidlertid Sam bevisstløs. Lila forsøker å gjemme seg, men oppdager den mumifiserte kroppen til Normans mor. Hun skriker, og Norman - nå iført morens klær og parykk - finner henne. Men Sam dukker opp i tide, og redder Lila. Ved en politistasjon forklarer psykiater Dr. Simon Richmond at en veldig misunnelig Norman hadde myrdet Norma og kjæresten hennes ved å forgifte dem med stryknin 10 år tidligere. Han mumifiserte liket hennes, og begynte å behandle det som om hun fortsatt var i live, og gikk til og med så langt som å gjenskape kroppen som hans egen alternative personlighet. Hvis Norman blir tiltrukket av en kvinne, tar moren hans over kontroll over hans personlighet og handlinger, og som henne hadde Norman myrdet to andre unge kvinner før Marion. Arbogast ble deretter myrdet for å skjule "morens" forbrytelser. Dr. Richmond konkluderer med at morens personlighet nå fullstendig har tatt over Norman Bates sin personlighet.
