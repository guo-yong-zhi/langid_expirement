«I7» var en japansk undervannsbåt av J3-klassen.
Søsterskipet «I8» og «I7» var de største undervannsbåtene bygget i Japan før utbruddet av krigen i Stillehavet. De var såkalte junsen, «krysserubåter», med høy overflatehastighet, god rekkevidde og utstyrt med hangar og katapult for ett sjøfly.
«I7» hadde seks torpedorør i baugen og 20 21" torpedoer. På dekket hadde hun en 5,5" kanon. For luftvern hadde hun opprinnelig fem 13,2 mm mitraljøser, to i tvillingaffutasjer og en i en enkel affutasje. De fire i tvillingaffutasjene ble i 1943 erstattet med fire 25 mm maskinkanoner montert parvis i to tvillingaffutasjer. «I7» hadde også en vanntett hangar for ett sjøfly og en katapult på akterdekket.
«I7» var sammen med søsterskipet utplassert utenfor Hawaii under angrepet på Pearl Harbor 7. desember 1941. 17. desember ble sjøflyet hennes sendt opp for å rekognosere over Pearl Harbor. Senere opererte hun i Indiahavet, hvor hun senket et handelsskip, og utenfor Aleutene, hvor hun også senket et handelsskip.
I 1943 deltok hun i den japanske evakuaeringen av tropper fra Kiska og ble senket 22. juli utenfor Kiska av amerikanske jagere.
Portal: Andre verdenskrig