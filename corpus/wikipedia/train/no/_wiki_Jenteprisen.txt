Jenteprisen deles ut på FNs internasjonale jentedag den 11. oktober av Plan International Norge.
Prisen tildeles en person, organisasjon eller bedrift i Norge som jobber for jenters og kvinners rettigheter - og som for eksempel har gjort en ekstra innsats for å stoppe vold, overgrep og diskriminering av jenter – enten i Norge eller ute i verden.
Formålet med Jenteprisen er å løfte fram ildsjeler og organiserte grupper som arbeider for å stoppe krenkelser mot jenter og sikre deres rett til beskyttelse og frihet til å gjøre egne valg. Innsatsen kan være innenfor tematiske områder som fremme av høyere utdanning, forhindring av barneekteskap, tvangsekteskap, forebygging av voldtekt, forhindre kjønnslemlestelse eller formidling av stemmene til jenter som ellers ikke blir hørt i samfunnet. Alle står fritt til å nominere kandidater til Plan International Norges sekretariat så lenge den nominerte ikke opptrer i strid med Plan International Norge sine etiske retningslinjer eller kandidaten er familie eller nær venn av vedkommende som nomineres.
Prisen deles ut i samarbeid med motemagasinet Costume.
Juryen er uavhengig fra Plan International Norge, og ble i 2021 ledet av Hege Yli Melhus Ask.
Jury for 2021:
