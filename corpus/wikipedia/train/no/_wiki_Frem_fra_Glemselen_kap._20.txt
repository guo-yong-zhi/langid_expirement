Frem fra Glemselen kap. 20 er det tyvende albumet i serien Frem fra Glemselen med Rita Engebretsen og Helge Borglund. Det er også det siste «Frem fra Glemselen»-albumet hvor Engebretsen og Borglund medvirker som sangere. Platen ble utgitt på Dueliens Forlag høsten 2002, og skulle markere et jubileum med 20 «Frem fra glemselen»-plater, og i den anledning inviterte de tre gjesteartister: Håkon Banken, Anne Nørdsti og Marte Sveen. Gjesteartistene sang klassikere fra de gamle produksjonene, bortsett fra Håkon Banken på «Jeg er en slusk». Engebretsen og Borglund sang fem sanger. 
Plateselskapet la vekt på at til tross for at det var gjesteartister med, var «Engebretsen og Borglund fortsatt grunnstammen i serien». Platen solgte ganske godt, og spesielt Anne Nørdsti fikk god kritikk for sin prestasjon på platen. Hun ble etterhvert også kjent som dansebandvokalist.
