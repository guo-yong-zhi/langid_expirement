Bremsebalansen til et kjøretøy er fordelingen av bremsekraft foran og bak, og angis som prosenttallet til de fremre bremsene  1  eller som forholdet mellom to prosenttall . 2  Den påvirker kjøreegenskapene med tanke på hvor raskt man kan bremse, hvordan man kan kjøre i svingene og dekkslitasje. 2  Den optimale bremsebalansen kan variere mellom baner, værforhold og kjørestiler. 3  På raserbiler er bremsebalansen ofte en del av kjøretøyoppsettet, og i formelbilracing justeres den jevnlig over en hel runde. 4  I noen tilfeller ønsker man at bremsebalansen skal samsvare med traksjonen  til kjøretøyet under bremsing, hvilket medfører at man fordeler større bremsekraft foran . I andre tilfeller ønsker man at bremsebalansen skal være lik foran og bak  for at dekkene skal vare lengre, for eksempel i noen langdistanseløp. Justering av bremsebalansen gjøres ofte med å justere proporsjonalventiler som bestemmer fordeligen av bremsetrykket mellom for- og bakbremsene. 5  Justeringen kan gjøres via mekanisk kobling eller ved hjelp av en elektrisk motor.
Personbiler med forhjulstrekk kan typisk ha en bremsebalanse på 80% fremhjulsbias, mens personbiler med bakhjulsdrift typisk har 60-70% fremhjulsbias. 6 
Noen ganger kan bremsebalansen også justeres individuelt mellom dekkene på høyre og venstre side, og slike systemer finnes i enkelte personbiler med ulike varianter av intelligent elektronisk bremsekraftfordeling. På raserbiler er som regel slike systemer ikke tillatt, men en differensialbrems kan utføre noen av de samme funksjonene, og justeres også ofte som en del av et kjøretøyoppsett.
Bremsemigrering er en avansert justering av bremsebalansen hvor bremsebalansen endres dynamisk gjennom en sving som en funksjon av kraften på bremsepedalen. Denne funksjonen er mulig å implementere ved hjelp av bremsing via elektrisk ledning . For eksempel kan det være nyttig å bruke mindre fordeling på bakbremsene når man går inn i svingen for å stabilisere bilen, og gradvis øke fordelingen på bakbremsene når man nærmer seg tangeringspunktet. 7  På Formel 1-biler kan graden av bremsemigrasjon justeres ved hjelp av en vribryter på rattet.
På lastebiler er bremsetilpasning et uttrykk for bremsebalansen mellom trekkvogn og tilhenger. 8  9 
