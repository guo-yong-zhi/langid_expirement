Jentefilm  er et begrep som blir brukt for å beskrive en film som i hovedsak skal appellere til tenåringsjenter eller kvinner. Begrepet ble brukt aller først på 1980-tallet, for å beskrive filmer som Dirty Dancing og Pretty Woman som begge appellerer til kvinner. En jentefilm inneholder ofte oppturer og nedturer, gjerne når det gjelder kjærlighet, og filmene inneholder i mange tilfeller mye humor. Mange jentefilmer blir også klassifisert som en romantisk komedie, hvor det fortelles som en kvinne som har trøbbel med kjærligheten, på en humoristisk måte. 
Det trenger ikke bare handle om kjærlighet i jentefilmer. Mean Girls er en typisk jentefilm, hvor du blir dratt tilbake til High School, og alt dramaet som skjer der. Ofte er den kvinnelige karakteren en sterk kvinne som overvinner all motgang hun møter, når sine mål og får en lykkelig slutt. Filmene Love And Other Drugs og The Backup Plan har typiske eksempler på en sterk, kvinnelig karakter som overvinner all motgangen hun møter, og som får en lykkelig slutt.
Selv om jentefilmsjangeren ofte kritiseres som tankeløse, kjedelige og klissete er «typiske» jentefilmer fortsatt svært populært. Det kommer stadig nye jentefilmer som blir veldig populære og som selger masse.
