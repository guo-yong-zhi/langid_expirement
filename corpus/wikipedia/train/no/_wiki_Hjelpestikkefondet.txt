Hjelpestikkefondet ble opprettet i 1925, og var i utgangspunktet ment som hjelp til blinde barn. I 1941 ble formålet utvidet til også å gjelde andre formål, hovedsakelig å bedre levekårene for unge, eldre og handicappede
I begynnelsen gikk 1 øre av hver solgte eske av Nitedals hjelpestikker til dette fondet, i dag er beløpet mellom 3 og 10 øre, avhengig av hvilken type eske man kjøper. 1  I senere tid har også Nitedal lansert lightere som gir støtte på 5 øre til fondet.
Fram til i dag har hjelpestikkefondet delt ut over 52 millioner kroner. 2  Det har tidligere vært delt ut opp til 1 million i året, men på grunn av reduksjoner i fyrstikkforbruket er beløpet nå redusert til 500 000 kroner. I 2005 ble beløpet fordelt på fire formål, med 250 000 på ett mens de resterende 250 000 fordeles på tre andre. 3  Fra 2006 er det kun ett formål som får hele pengesummen.
I 2015 var det Frelsesarmeens Gatefotballprosjekt som vant Hjelpestikkeprisen.
Det er mulig å søke om prisen på Hjelpestikkefondets hjemmeside.
