Rick Swenson  er en amerikansk hundekjører fra Two Rivers, Alaska, USA. 
Swenson flyttet til Alaska i 1973 for å kunne drive med hundekjøring. Han deltok for første gang i Iditarod i 1976 der han ble nummer 10. Året etter vant han verdens lengste hundesledeløp, og den bedriften gjentok han i 1979, 1981, 1982 og 1991. Med sine fem seire er han den mestvinnende hundekjøreren i løpets historie. Swenson har også rekorden for flest deltagelser i Iditarod, og den er etter Iditarod 2006 på 29 løp. Totalt har han gjennomført løpet 28 ganger, og den eneste gangen han har brutt var i 2005 da han brøt ved sjekkpunktet McGrath. 
I 1980 ble hundesledeløpet Kuskokwim 300 arrangert for første gang med Rick Swenson som vinner. Han vant også dette løpet i 1984.
Biografiside fra Cabela
