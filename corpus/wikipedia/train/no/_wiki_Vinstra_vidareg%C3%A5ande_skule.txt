Vinstra vidaregåande skule er en offentlig videregående skole i Nord-Fron kommune i Innlandet. Skoleåret 2021/2022 har skolen 397 elever. 1 
Skolen er en av tre videregående skoler i Innlandet med nynorsk som administrasjonsspråk.
Fra starten i 1946 hadde Gudbrandsdal offentlege landsgymnas elever fra hele Gudbrandsdalen. Agval Gjelsvik var rektor. Skolen var tidligere hotell eller sanatorium, Furuheim, som var bygget av laftet tømmer i sveitserstil. Skolen hadde reallinje og engelsklinje, fra høsten 1961 også Norrønlinje.
I 1964 ble skolen slått sammen med Fron yrkesskule og Ringebu vidaregåande skule og fikk undervisningstilbud i håndverk, service og industrifag. Skolen skiftet da navn til Gudbrandsdal gymnas.
I 1990-årene og i det nye tusenåret kom det til estetiske studietilbud i musikk, formgiving og media. Skolen skiftet navn til det nåværende Vinstra vidaregåande skule.
