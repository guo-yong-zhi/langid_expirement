Porotachys er slekt av små løpebiller, gjerne rødbrune på farge.
Små  løpebiller, kroppsformen forholdsvis bred, overflaten oftest blank. Hodet er ofte forholdsvis stort og bredt med middelsstore, fremstrakte overkjever . Fasettøynene er middels store, litt utstående. Antennene er tynne, noe under halve kroppslengden. Det ytterste leddet på maksillarpalpene  er ganske stort. Brystskjoldet  er rundet med markerte bakhjørner. Dekkvingene er brede, rundede og hvelvede uten punktstriper. Beina er nokså korte og slanke.
Skyggeløperne kan finnes i mange ulike miljøer på bakken, og er ofte svært tallrike. Arter i denne slekten forekommer på sterkt menneskepåvirkede biotoper.
Slekten er utbredt i Palearktis, P. bisulcatus forekommer av og til innført til Nord-Amerika. I Norge er denne arten forholdsvis vanlig på Østlandet, det er noen få, spredte funn fra andre deler av Sør-Norge.
