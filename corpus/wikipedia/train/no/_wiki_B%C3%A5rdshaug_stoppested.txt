Bårdshaug stoppested, eller Baardshaug frem til 1921 1 , er en av de opprinnelige stasjonene som ble satt i drift da Thamshavnbanen ble åpnet i 1908. Stoppestedet ligger på Evjen, sør for Orkanger. Det ble nedlagt 30. april 1963 da persontrafikken på Thamshavnbanen ble besluttet nedlagt. Kistransporten fortsatte frem til 29. mai 1974. Da persontrafikken opphørte ble stasjonsbygningen, sammen med den ved Solbusøy stasjon, flyttet til Bårdshaug Herregård hotell hvor de ble bygd om og tilpasset bruk som hotellrom. 2  Stoppestedet ble tatt i bruk igjen i 2001 som den nordlige endestasjonen på museumsjernbanen. 3 
Stasjonen var bemannet med stasjonsmester fra åpningen i 1908 til 28. februar 1931 da stillingen ble inndratt og stasjonen gjort ubemannet. 4  Den 4. mai 1942, under den andre verdenskrig, ble omformerstasjonen på Bårdshaug stoppested sprengt i en sabotasjeaksjon. 
En etterligning av den gamle stasjonsbygningen ble åpnet den 1. juni 2008 i forbindelse med Thamshavnbanens 100-årsjubileum.
Stasjonen drives i dag av Evjensgrenda Velforening som holder åpent med salg av is, saft, kaffe og innimellom litt vafler for reisende med museumstoget ift rutetabellen.
