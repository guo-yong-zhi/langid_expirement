X1A2 er en lett stridsvogn fra brasilianske Bernardini.
Brasilianske Bernardini har utviklet flere stridsvogner på basis av amerikanske M3 Stuart. Først X1A, siden X1A1  og til sist X1A2, som er så omarbeidet at den har lite til felles med sin stamfar.
Vognføreren sitter framme i skroget på venstre side.
Skroget er av sveiset stål og største pansertykkelse er estimert av Jane's til å være 20 mm.
Kanonen er på 90 mm og er ikke stabilisert. Den kan eleveres fra −8° til +17°. Samme våpenet brukes på EE-9 Cascavel. Vognkommandøren fungerer også som lader.
Motoren er en Saab-Scania DS-11 6-sylindret vannkjølt turbodiesel, og er montert bak i skroget. Drivstofftanken er på 600 liter.  
