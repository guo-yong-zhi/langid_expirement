Fredrik Thorbjørn Kayser  var en norsk offiser i Kompani Linge under andre verdenskrig.
Han deltok som frivillig på finsk side i vinterkrigen 1939–1940. Han deltok deretter i kampene i Norge. Kayser forlot Norge ombord på MK «Leda» 1. september 1941 og ankom Lerwick 4. september  3 . Der sluttet han seg til Kompani Linge, og deltok i Lofotenraidet i 1941.
Kayser var en av de ni fra Kompani Linge som gjennomførte den vellykkede sprengningen av Norsk Hydros fabrikk på Rjukan under Vemorkaksjonen. Han tok seg deretter velberget ut av Norge og returnerte til Storbritannia, hvor han ble forfremmet til løytnant. Der påtok han seg i 1944 oppdraget med å være nestkommanderende for geriljaavdelingen Bjørn West som skulle bygges opp i Matre nord for Bergen, i påvente av en eventuell alliert invasjon av Norge. 15. oktober 1944 kom Kayser til Masfjorden sjøveien sammen med sersjant Severin Synnes. Sjefen for den planlagte avdelingen, kaptein Harald Risnes, sluttet seg snart til dem. Sammen med ytterligere noen ankomne nordmenn fra Kompani Linge organiserte og trente de opp en styrke som til slutt talte 250 mann, og som i april–mai 1945 havnet i aktive kamper med den tyske okkupasjonsmakten.
Han ønsket ikke å fortsette i hæren etter freden, men søkte i stedet en karriere i næringslivet. Han var også aktiv i Foreningen Bjørn West, en forening av veteraner fra Bjørn West-basen. 4 
I 1948 spilte han seg selv i filmen Kampen om tungtvannet.
Kayser ble blant annet dekorert med St. Olavsmedaljen med ekegren to ganger 5  og Æreslegionen etter krigen. 6  Han mottok Deltagermedaljen med rosett og ble av britene tildelt med Military Medal, Defence Medal og 1939–1945 Star. Fra USA ble han tildelt Frihetsmedaljen med bronsepalme. Han mottok også det franske Croix de Guerre med palme. 7 
Portal: Andre verdenskrig