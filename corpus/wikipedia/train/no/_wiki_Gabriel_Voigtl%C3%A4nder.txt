Gabriel Voigtländer  var en tysk trompetist og sangdikter.
Voigtländer var først organist og ble deretter felttrompetist i hæren til Albrecht von Wallenstein. I 1625 kom han til Lübeck der han ble trompetist for byrådet. Han fikk borgerrettigheter i byen 20. november 1626. 
I 1633 ble Voigtländer trompetist på Gottorp slott hos hertug Frederik III av Slesvig-Holsten-Gottorp. Han fikk en uvanlig høy lønn og fungerte sannsynligvis også som dikter og sanger. I 1635 fikk han en post ved det berømte kapellet til Christian prins av Danmark i Nykøbing og virket her til sin død.
Han ble berømt takket være sangboka Erster Theil Allerhand Oden und Lieder  som inneholder Voigtländers ofte humoristiske tekster til tyske, nederlandske, franske, italienske og engelske melodier. 6  Totalt kom boka ut i fem opplag, i 1642, 1647, 1650, 1651 og 1664. Enkelte av sangene var populære og ble sunget i hjemmene og i studentkretser til ut på 1800-tallet.
