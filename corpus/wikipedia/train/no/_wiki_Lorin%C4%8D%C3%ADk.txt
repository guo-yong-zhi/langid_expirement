	
Lorinčík  er en av den slovakiske byen Košices bydeler. Den befinner seg vest for byens sentrum og er en del av distriktet  Košice II.
Bydelen ble for første gang nevnt i en skriftlig kilde i 1280, og da som Gord. Inntil 1918, da den ble en del av det nye landet Tsjekkoslovakia, var den en del av Kongeriket Ungarn. I 1938-1945  var Lorinčík en del av Ungarn etter den første dommen i Wien. Frem til 1976 var bydelen en egen kommune.
