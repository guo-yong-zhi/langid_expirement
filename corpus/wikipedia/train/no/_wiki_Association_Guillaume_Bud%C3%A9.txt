Association Guillaume Budé er en fransk forening som arbeider for å fremme de humanistiske fagene i Frankrike. Den er oppkalt etter 1500-tallshumanisten Guillaume Budé.
Foreningen ble stiftet i 1917 av fire filologer, Maurice Croiset, Paul Mazon, Louis Bodin og Alfred Ernout. Formålet var for det første å utgi greske og latinske forfattere. Dette feltet hadde hittil blitt dominert av engelskmennene og fremfor alt tyskerne.
I 1919 ble serien Collection des Universités de France begynt. Denne er bedre kjent under navnet Budés.
I dag organiserer foreningen møter, foredrag og kulturreiser.
