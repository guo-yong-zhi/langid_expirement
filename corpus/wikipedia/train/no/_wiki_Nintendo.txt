Nintendo Corporation, Limited  er et japansk selskap som produserer spillkonsoller og videospill. Nintendo er videospillverdens eldste aktør. trenger referanse  Selskapet har eksistert siden 1889 og har lansert en rekke håndholdte, spillkonsoller og arkadekonsoller. De har cirka 3 000 ansatte verden over, og har solgt over 4 milliarder spill. 8  Nintendo har flere spill som er anerkjent verden rundt, men de best kjente titlene er nok Super Mario, Legenden om Zelda og Donkey Kong.
Firmaet ble grunnlagt i Kyoto, Japan i 1889 av Fusajiro Yamauchi. Nintendo skulle da produsere håndlagde hanafuda-kort, som skulle brukes i det japanske kortspillet med samme navn.
Nintendo begynte på 1970-tallet å lage moderne leketøy, som mange andre japanske bedrifter på den tiden. Det første var en slags elektronisk bowling. I Europa ble firmaet kjent da de populære Game & Watch-spillene ble lansert i 1980-årene. De lagde også den første lysbaserte digitale pistolen sammen med Mitsubishi Technology, kjent fra Duck Hunt som var et av de første spillene til den første konsollen: NES . Pistolen ble først brukt i konsoller, og baserer seg på at et mønster lyser opp skjermen i det man skyter, så fort at man nesten ikke rekker å se det, og et kamera inni pistolen leser av mønstret, og finner ut om man har siktet på riktig sted. Nintendo satset nå helt på videospillmarkedet. De ble forholdsvis fort en av de mektigste innen sin bransje, med et firma som hadde divisjoner i USA, Tyskland og Japan.
I 1981 skapte Shigeru Miyamoto spillet Donkey Kong. Spillets helt, som i begynnelsen ble kalt Jumpman, var en kort og tykk rørlegger som prøvde å redde sin kjæreste Pauline fra en gal ape. Jumpman ble omdøpt i forbindelse med at Nintendo of America flyttet sitt hovedkontor. Siden Jumpman liknet kontorets huseier Mario Segali, ble han omdøpt til «Mario». Da Nintendo lanserte Donkey Kong-spillene, ble de saksøkt av firmaet bak den kjente filmen King Kong. Rettssaken endte i Nintendos favør. Donkey Kong-navnet oppstod som en misforståelse over telefon, da de japanske spilldesignerne pratet med en amerikaner om hva spillet skulle hete. Japanerne oppfattet at han sa Donkey Kong, men det han egentlig sa var Monkey Kong. Siden dette ikke ble rettet opp før det første spillet ble lansert, har ingen gjort noe for å endre det senere, og navnet er nå forbundet med en apekatt som kaster tønner. «Donkey» betyr forøvrig «esel» på engelsk. Spillet ble Nintendos første store suksess.
Nintendo står bak flere kjente og populære spillserier. De tre mest kjente er Mario-serien, The Legend of Zelda-serien og Pokémon-franchisen, som også begynte som videospill til Nintendo, og utviklet seg derfra til å omfatte leketøy, samlekortspill og mye annet.
Noen kjente spillserier:
Utdypende artikkel: Nintendo Entertainment System
Nintendo Entertainment System, ofte omtalt som NES eller bare Nintendo, er Nintendos første stasjonære spillekonsoll. Den ble lansert i Japan i 1983 under navnet Famicom. Senere ble maskinen lansert i både Europa og USA, under navnet Nintendo Entertainment System. Det var svært lite konkurranse for Nintendo på den tiden, men etterhvert begynte Sega å komme inn på spillmarkedet med sin første spillmaskin, Sega Master System. NES har solgt over 65 millioner eksemplarer.
Utdypende artikkel: Super Nintendo Entertainment System
Super Nintendo Entertainment System er Nintendos andre stasjonære spillekonsoll, og arvtakeren til Nintendo Entertainment System. Kontrolleren introduserte flere nye knapper i forhold til NES, blant annet skulderknappene L og R. SNES konkurrerte blant annet med Sega Mega Drive . I likhet med NES, kom spillene på kassetter som skulle stikkes inn i maskinen for å kunne spilles. Mange kjente Nintendo-spill fra NES-tiden fikk oppfølgere på SNES, blant annet Super Mario World og The Legend of Zelda: A Link to the Past. SNES har solgt over 49 millioner eksemplarer.
Utdypende artikkel: Nintendo 64
Nintendo 64 er Nintendos tredje stasjonære spillekonsoll, og kunne produsere grafikk i full 3D. Den gikk under kodenavn Ultra 64 fram til 1996, da det endelige navnet ble avduket. 64 kommer fra 64-bits prosessoren i spillekonsollen. Nintendo valgte å fortsette å ha kassetter som lagringsmedium for spill i stedet for CD-ROM, til tross for underlegen lagringskapasitet. Grunnen til dette valget var blant annet fordi Nintendo mente lastetider var for lange på CD-ROM. Nintendo 64 var den første stasjonære spillekonsollen som introduserte analog styrestikke og ristefunksjon . Nintendo 64 har solgt over 32 millioner eksemplarer.
Utdypende artikkel: Nintendo GameCube
Nintendo GameCube er Nintendos fjerde stasjonære spillekonsoll. Den ble lansert året 2001 i Japan og USA, og året 2002 i Europa. Konsollen skulle konkurrere med Sony PlayStation 2,Sega DreamCast og Microsoft Xbox. Den var den første Nintendo-konsollen som leste av optiske discer, og var i sin tid den billigste og mest kompakte moderne spillekonsollen. GameCube er med sine 21 millioner eksemplarer Nintendos minst solgte stasjonære spillkonsoll. På tross av dette var konsollsalget mye mer innbringende for Nintendo enn Xbox og PlayStation 2 var for henholdsvis Microsoft og Sony.
Utdypende artikkel: Wii
Wii  er Nintendos femte stasjonære spillekonsoll. Den ble lansert i 2006 i alle verdensdeler, noe som førte til en del leveringsproblemer. Maskinen tilbydde en helt ny måte å spille på. Kontrolleren, som ser ut som en fjernkontroll, har færre knapper enn tidligere og registrerer bevegelser i full 3D. Det er også mulig å koble til tradisjonelle kontrollere for å øke mulighetene. Wii er bakoverkompatibel med GameCube-spill. Wii er Nintendos største konsollsuksess, og har i august 2012 solgt over 97 millioner eksemplarer.Utdypende artikkel: Wii U
Wii U er Nintendos åttende generasjons spillkonsoll og Wiis arvtaker. Nintendo presenterte konsollen for første gang på E3 2011. Konsollen er  bakoverkompatibel med Wii, inkl. spill, kontrollere og Wii Balance Board.Utdypende artikkel: Nintendo Switch
I slutten av oktober 2016 viste Nintendo fram sin nye spillkonsoll og den ble sluppet på markedet 3. mars 2017. Nintendo Switch er både en tradisjonelle TV-konsoll så vel som en håndholdt konsoll. Man kan koble den til en dockingstasjon for å spille på TV, og løfte den opp for å ta den med seg på farten. Den er derfor oppfølger til både Wii U og Nintendo 3DS.
I 2019 kom en oppdatert utgave av Nintendo Switch med forbedret batteritid 9 .
Samme året slapp også Nintendo en utelukkende håndholdt versjon av Nintendo Switch med navnet Nintendo Switch Lite. Denne fungerer likt som den vanlige konsollen, men kan ikke kobles til TV-en 10 .
Nintendo har så langt seks spill til mobiltelefoner, med navn Super Mario Run, Fire Emblem Heroes, Pokémon GO, Animal Crossing Pocket Camp, Mario Kart og Dr. Mario World.
Her er et utvalg slagord som Nintendo har anvendt til sine spillemaskiner:
Portal: Videospill