Brottøya  er ei øy i Hadsel kommune i Nordland. Øya ligger i Hadselfjorden, på vestsiden av det nordlige innløpet til Raftsundet. Brottøya har et areal på ca. 2,8 km² og høyeste punkt på er Durmålshaugen på 64 moh.
Brottøya har hurtigbåtforbindelse til Stokmarknes og Kaljord. Øya er også stoppested for bilferga mellom Kaljord og Hanøy.
Under planleggingen av Lofotens fastlandsforbindelse  var et av alternativene å legge veien over Brottøya til Helgenes og Lonkan og videre mot Hennes, Blokken og Sigerfjorden. Alternativet ble imidlertid forkastet, og Lofast ble i stedet bygd mot Gullesfjorden og med bru over Raftsundet.
