Euanthe , også kjent som Jupiter XXXIII, er en retrograd og irregulær naturlig satellitt og en av Jupiters måner. Den ble oppdaget av et lag av astronomer ved University of Hawaii ledet av Scott S. Sheppard i 2001, og gitt den midlertidige betegnelsen S/2001 J 7. 1  2 
Euanthe er ca. 3 km i diameter og går i bane rundt Jupiter med en gjennomsnittlig avstand på 20 465 000 km med en omløpstid på 598,093 dager ved en inklinasjon på 143° mot ekliptikken . Månen har en eksentrisitet på 0,2001.
I august 2003 fikk månen navn etter Euanthe, som var mor til Gratie ifølge noen greske forfattere. 3 
Månen tilhører Anankegruppen, retrograde irregulære måner som går i bane rundt Jupiter mellom 19,3 og 22,7 Gm med inklinasjoner på ca. 150°.
Portal: Astronomi