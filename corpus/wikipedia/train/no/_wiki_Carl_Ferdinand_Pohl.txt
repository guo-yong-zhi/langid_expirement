Anton Carl Ferdinand Pohl  var en tysk-østerriksk musikkhistoriker, arkivar og komponist.
Pohl utdannet seg til kopperstikker og fikk samtidig musikkundervisning av Christian Heinrich Rinck. I 1841 reiste han til Wien der han studerte videre hos komponisten Simon Sechter.
Fra 1849 til 1855 hadde Pohl organistposten i den evangeliske Gustav Adolf-kirka i Gumpendorf ved Wien, i årene etter foretok han flere reiser. I 1863 til 1866 var han i London for å forske på Wolfgang Amadeus Mozarts og Joseph Haydns opphold i byen, og gav i 1867 ut tobindsverket Mozart und Haydn in London. Fra 1866 var han ansatt som arkivar ved Gesellschaft der Musikfreunde i Wien. Han begynte på en uførlig biografi om Joseph Haydn i to deler , men døde før den var ferdigstilt.
Pohl var venn av Johannes Brahms, og inspirerte ham til å skrive Haydn-Variationen op. 56.
Boet etter Pohl oppbevares hos Gesellschaft der Musikfreunde.
