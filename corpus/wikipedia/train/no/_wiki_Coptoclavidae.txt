Coptoclavidae er en liten familie av utdødde, trolig vannlevende biller. De er muligens en stamform for familien virvlere .
Små til ganske store, avlange biller, de varierer i lengde mellom 3,5 og 35 millimeter. I likhet med virvlerne hadde disse billene fasettøyne som var delt i en øvre og en nedre del. Noen av artene hadde påfallende, fargede tverrbånd på dekkvingene.
Etter alt å dømme var billene vannlevende.
Gruppen er bare kjent fra mesozoikum, fra trias til øvre kritt, mellom 247-99 millioner år før nåtid. Den er funnet over store deler av jorda.
