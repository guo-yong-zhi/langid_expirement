Norsk-Tsjekkoslovakisk Hjelpeforening ble stiftet 23. oktober 1950, og hadde som formål å videreføre arbeidet som Czechoslovak Relief Committee hadde utført siden 1948. Dette dreide seg om å hjelpe politiske flyktninger som hadde rømt fra Tsjekkoslovakia etter den andre verdenskrig og som ikke kunne repatrieres, samt etter den kommunistiske maktovertakelsen i februar 1948. Blant arbeidet var også å organisere ferieopphold i Norge for tsjekkoslovakiske barn. Flere av de som arbeidet for foreningen var selv flyktninger, som daglig leder Anna Kvapilova. Andre sentrale medlemmer i foreningen var Lille Graah og Ragnar Andersen, og formennene Carl P. Wright  og Albert Nordengen.
Foreningen ble oppløst av styret i 1987.
