Tertius Zongo  er en burkinsk politiker og ambassadør som var statsminister i Burkina Faso fra juni 2007 til april 2011.
Zongo ble født i Koudougou i Fransk Øvre Volta. 1  Han har bred erfaring innen økonomi og regnskap. Han ble ministerdelegat for budsjett og planlegging, under Ministeriet for økonomi, finans og planlegging, i juni 1995. I februar 1996 ble han regjeringens talsmann i tillegg til sin rolle som ministerdelegat. 1  2  Han fortsatte som regjeringstalsmann inntil november 2000. 1  Posten hans ble endret til ministerdelegat for finans og økonomisk utvikling, under statsministeren, i september 1996. 1  2  Han ble senere forfremmet til minister for økonomi og finans den 10. juni 1997. 1  3  Zongo ble på den siste posten inntil november 2000. 1  Den 14. februar 2002 ble han utnevnt til ambassadør i USA, 1  2  4  en post han tjenestegjorde i inntil han ble utnevnt til statsminister i juni 2007.
Zongo tjenestegjorde også som representant for Burkina Faso til Verdensbanken, International Monetary Fund, African Development Bank og Islamic Bank of Development. I 1992 arbeidet han som generaldirektør for samarbeid ved Ministeriet for finans og planlegging samt som sjef for Ministeriet for multilateralt samarbeid fra 1988 til 1992. Han har også vært professor innen regnskap, bedriftsøkonomi og finansanalyse ved Universitetet i Ouagadougou i Burkina Faso. Zongo har mastergrad i økonomi fra Institut d'administration des entreprises i Frankrike.
Etter parlamentsvalget i mai 2007 ble Zongo utnevnt til statsminister av president Blaise Compaoré den 4. juni 2007. 5  6  Regjeringen bestod av 34 medlemmer og ble utnevnt den 10. juni. 7  8  Regjeringens 34 medlemmer  inneholdt to utenriksministre, 26 ministre og seks ministerdelegater. 8  Zongo inntok posten som statsminister den 11. juni, som etterfølger av Paramanga Ernest Yonli. 9 
 Republikken Øvre Volta : Gérard Kango Ouédraogo | Sangoulé Lamizana | Joseph Conombo | Saye Zerbo† | posten ikke besatt, 1982-1983 | Thomas Sankara† | posten ikke besatt, 1983-1984
