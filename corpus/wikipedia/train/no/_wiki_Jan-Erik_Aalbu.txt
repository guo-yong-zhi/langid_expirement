Jan-Erik Aalbu  fra Bærum er sportsdirektør i Vålerenga Fotball, og kom til denne jobben fra stillingen som sportssjef i Norges Golfforbund. Han meddelte 8. august 2008 at han ville slutte etter endt sesong 3 , og vil fra 1. januar 2009 være daglig leder i Bærum Sportsklubb. Han var sportsdirektør i Stabæk Fotball i annen halvdel av 2004-sesongen, sportssjef for kombinert- og hopplandslaget og sportsdirektør på Norges Toppidrettsgymnas.
Som utøver debuterte han i A-lagssammenheng for Bærum Sportsklubb og gikk så videre til Vålerenga Fotball, hvor han var med på å vinne NM-sølv og seriebronse i 1985. Han har også vært en del av Norges juniorlandslag i skihopping, men ga seg da han var 20 år gammel. Aalbu har også kommentert hopprenn sammen med Arne Scheie.
Aalbu spilte for Vålerenga i cupfinalen 1985 mot LSK, en kamp der André Krogsæter skåret fire mål mot Oslo-klubben. Lillestrøm vant 4-1. Aalbu spilte høyreback på bekostning av Bengt Eriksen. 
Han ga seg som fotballspiller i 1990, da for Bærum Sportsklubb.
Aalbu begynte som sportssjef juli 2004. 4  Klubben rykket ned fra Tippeligaen etter sesongen 2004 og Aalbu ga seg på nyåret i 2005. Så fikk Aalbu jobb som sportssjef for golferne.
Aalbu begynte sommeren 2004 som sidekommentator til Arne Scheie, han skulle være med i et studio NRK hadde etablert i forbindelse med en del større hopprenn, samt bidra både på internett og radio for statskanalen. 5 
Bråk med «Tutta»
Aalbu og Suzann «Tutta» Pettersen skapte avis-overskrifter da det ble konflikt mellom de to våren 2006. De sluttet å snakke sammen da caddien hennes begynte å jobbe for Henrik Bjørnstad like før «Tutta» startet golf-sesong på Hawaii i januar 2006. Hun hadde nemlig bedt Aalbu om å sørge for at det ikke skjedde. 6  Konflikten ble etterhvert ryddet opp i, under et oppvaskmøte sommeren 2006. 7 
Etter en begredelig første halvdel av sesongen 2007 for Vålerenga der VIF bare tok 13 poeng på like mange kamper og kun skårte 9 mål , måtte hovedtrener Myhre 8. juli 2007 gå ut og avkrefte at det var intern konflikter innad i Vålerenga mellom han og Aalbu. 8 
Aalbu er gift med Ellen Scheel Aalbu , og de har to barn sammen: Andreas og Anniken. Jan-Erik traff Ellen i Jardar-miljøet, der han spilte fotball i sine juniordager, og har også vært fotballtreneren hennes. 9  Andreas har spilt på aldersbestemte lag i Bærum Sporsklubb og ble i 2009 tatt opp på A-laget. Han scoret 2 mål på sine opptredener i debutsesongen og ble i 2010 lagets toppscorer med 11 mål.
