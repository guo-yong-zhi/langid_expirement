Den 59. utgaven av Vuelta a España ble arrangert fra 4. til 26. september 2004. Etter 21 etapper på totalt 3034 kilometer vant Roberto Heras 30 sekunder foran Santiago Pérez.
Etter seier på lagtempoen preget US Postal rittets første halvdel ved at fire av lagets ryttere  byttet på å bære den gyldne ledertrøya. Etter den 12. etappen overtok tittelforsvareren Roberto Heras ledelsen i sammenlagtkonkurransen og beholdt den resten av rittet.
Laget som overrasket mest var Comunidad Valenciana-Kelme, som fikk fire etappeseire, lagkonkurransen og hadde tre ryttere blant de ti beste i sammendraget.
Sprinteren Alessandro Petacchi vant fire etapper.
Poengene i kombinasjonskonkurransen regnes ut ved å summere plassering i de andre konkurransene
