Cyclommatus tarandus er en bille som hører til familien hjortebiller  i gruppen skarabider .
En middelsstor til stor , litt matt metallisk farget hjortbille. Farge er brun med en bronseaktig metallisk glans. Arten er nokså variabel i størrelsen, hos hannen er kjevene forholdsvis større jo større hannen er . Store hanner har kraftige mandibler med en innoverrettet tann litt innenfor midten. Mandiblene er sagtakkede ved roten og i spissen. Antennene er ganske lange og tynne, omtrent så lange som hodets bredde. Hodet er uten skarpe, opphøyde kjøler. Pronotum utvider seg noe forover. Dekkvingene er blanke uten synlig punktering. Beina er slanke.  Hunnen er mye mindre enn hannen, uten forstørrede kjever, ofte mørk på farge, i motsetning til hannen er kroppen tydelig og tett punktert. 
Larvene utvikler seg i råtne trestammer.
Arten er utbredt i Vest-Malaysia, på Sumatra, Java og Borneo.
