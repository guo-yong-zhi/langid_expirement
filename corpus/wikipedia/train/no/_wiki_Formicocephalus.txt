Formicocephalus er en slekt av biller som hører til familien kortvinger . De kan kjennes på lang og smal, mer eller mindre sylindrisk kroppsform og nokså kort bein. Disse billene lever på bakken der den smale kroppsformen hjelper dem å ta seg lett fram mellom løvstrø og røtter.
Middelsstore , slanke, mørkbrunlige biller, mer eller mindre sylindrisk kroppsform. Hodet er ganske stort, firkantet, og skilt fra brystskjoldet  ved en tydelig, smal "hals". Fasettøynene er ganske små og antennene tynne og knebøyde. Antennene er festet under en "hylle" dannet av pannens fremkant. Brystskjoldet  er lengre enn bredt, omtrent så bredt som hodet. Dekkvingene er omtrent så lange som brystskjoldet, omtrent parallellsidige. Bakkroppen er sylindrisk. Beina er ganske korte.
Smalkortvingene er bakkelevende rovdyr som særlig finnes på litt fuktige steder.
Slekten er endemisk for Ny-Caledonia.
