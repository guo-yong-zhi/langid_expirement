Estadio Centenario  er et stadion i Montevideo i Uruguay som hovedsakelig benyttes til fotballkamper, og er hjemmebane for fotballklubben Peñarol og landslaget til Uruguay. Stadionet ble bygget i 1930 med en kapasitet på 100 000 tilskuere, for å markere den første uruguayanske grunnlovens 100-årsdag. 
Her ble ti av sluttspillskampene i VM i fotball 1930 spilt, inkludert finalen der Uruguay slo Argentina og ble tidenes første verdensmestere i fotball. Stadionet står på FIFAs liste over verdens klassiske fotballstadioner sammen med blant andre Maracanã, Wembley Stadium, San Siro og Santiago Bernabéu. Tilskuerkapasiteten er for tiden 65 235. 2  På grunn av Centenarios beliggenhet tett inntil andre mindre stadioner, kan man fra toppen av tribuneseksjonen Amsterdam se tre kamper på en gang dersom CA Penarol, Central Español og Miramar Misiones skulle spille hjemmekamper på samme tidspunkt. 3 
