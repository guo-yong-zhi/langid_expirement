Villy Sørensen  var en dansk forfatter og filosof.
Sørensen studerte filosofi på Københavns Universitet og i Freiburg, før han på grunn av en personlig krise valgte å avslutte universitetsstudiene og fortsette på egen hånd.
I perioden mellom 1959 og 1963 redigerte han litteraturtidsskriftet Vindrosen sammen med Klaus Rifbjerg. I 1962 mottok han Det Danske Akademis pris, i 1965 ble han selv medlem av akademiet. I 1974 mottok han Nordisk råds litteraturpris for Uden mål – og med. Moralske tanker. Han ble i 1979 æresdoktor ved Københavns Universitet. Villy Sørensen ble flere ganger innstilt til Nobels litteraturpris.
Sørensen debuterte skjønnlitterært i 1953 med novellesamlingen Sære historier. Med novellene han skrev på 50- og 60-tallet markerte han seg som en fornyer av dansk novellekunst. Utover sitt skjønnlitterære forfatterskap skrev han biografiske verker om Friedrich Nietzsche , Franz Kafka , Arthur Schopenhauer  og Seneca , debattbøker og mytologiske gjendiktninger.
Portaler: Litteratur   Danmark