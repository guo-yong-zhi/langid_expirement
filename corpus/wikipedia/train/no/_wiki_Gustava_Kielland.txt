Susanne Sophie Caroline Gustava Kielland  var en norsk dikter og misjonsforeningspioner.
Hun var datter av tollbetjent Gustav Blom i Drammen og Karen Petronelle Stoltenberg. I 1824 giftet hun seg med presten Gabriel Kirsebom Kielland. Sammen fikk de ni barn. Gustava Kiellands mest kjente produksjon er Norges mest benyttede julesang «O, Jul med din Glæde» 1 .
Gustava Kielland stiftet Norges aller første kvinneforening i Lyngdal. Dens første møteprotokoll er datert 1844. Lyngdal har idag et eget misjonsmuseum som hedrer Gabriel og Gustavas minne. 
På sine gamle dager dikterte Gustava sine Erindringer fra mitt liv, utgitt som manuskript for slekten 1882. En ny utgave, bearbeidet for offentligheten kom i 1899. Boken inneholder i vedlegg en samling dikt, deriblant teksten til barnesangen «Liden Ekorn sad».
Gustava Kielland er hedret med gatenavn i Kongsberg og i Stavanger.
Portal: Litteratur