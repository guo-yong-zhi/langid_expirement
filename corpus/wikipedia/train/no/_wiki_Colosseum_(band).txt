Colosseum var et britisk rockeband som ble etablert i 1968. Bandet var kjent for å blande progressiv rock, jazz og blues. De hadde stor innflytelse på de første progressive rockebandene i England. 1 
Bandet ble dannet i 1968 av trommeslager Jon Hiseman, tenorsaksofonisten Dick Heckstall-Smith og bassisten Tony Reeves. Alle tre hadde tidligere spilt i John Mayalls Bluesbreakers. I tillegg ble også Dave Greenslade, orgel og Jim Roche, gitar med i bandet. Roche ble etter kort tid erstattet av James Litherland på gitar og vokal. De debuterte live på en konsert i Newcastle. Konserten ble tatt opp av DJ John Peel for radioprogrammet Top Gear og dette bidro til at de ble kjent. De fikk kontrakt hos Fontana Records og slapp sitt første album 1969, Those who are about to die salute you. Det samme året ga de ut sitt andre album, Valentine Suite. 1 
På det neste europeiske albumet, Daughter of Time, var det en del nye medlemmer i bandet. Litherland og Reeves sluttet og ble erstattet av gitarist Dave «Clem» Clempson, bassist Mark Clarke og sanger Chris Farlowe. I løpet av 1971 gjorde Colosseum en rekke live-opptredener og en av disse resulterte i et livealbum samme år. 1 
Gruppen Colosseum II som eksisterte fra 1975 til 1977 hadde helt andre musikere, bortsett fra Hiseman, og må ikke forveksles med Colosseum.
I 1994 trommet Hiseman medlemmene fra Daughter of Time sammen til en gjenforeningskonsert i Köln, som også ble plate. Nye konserter og studioopptak fulgte. Dick Heckstall-Smith ble erstattet med kona til Jon Hiseman, Barbara Thompson. 1 
Nåværende medlemmer
 
Tidligere medlemmer
Turnémusikere
 
