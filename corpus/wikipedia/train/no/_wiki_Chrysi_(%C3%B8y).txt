Chrysi eller Chrissi , også stavet Chrissis, er en ubefolket gresk øy som ligger rundt 15 km sør for Kreta i nærheten av Ierapetra i Libyahavet i Middelhavet. Bortimot 700 meter øst for Chrysi er øya Mikronisi. Administrativt faller disse øyene inn under kommunen Ierapetra i Lasithi.
Det mindre pene navnet Gaidouronisi, «eseløya», benyttes ofte av den kretiske befolkningen, og er tidvis også således avmerket på kart. Øya er 5 km lang og 1 km bred. Den ligger ca 15 km sør for byen Ierapetra på Kreta. Det høyeste punktet på øya kalles for Kefala  og er 31 meter over havet.
På den vestlige delen av øya er det et kapell for sankt Nikólaos som er beregnet til å ha sin opprinnelse på 1200-tallet. Det er også saltgryter for tidligere utvinning av salt, en gammel havn, en del oldtidsruiner som er datert tilbake til minoisk tid , et fyrtårn, og en romersk gravlund.
Den flate, ubebodde øya består nesten av utelukkende hvit kalkstein og skiller seg derfor fra andre fjellknauser i Egeerhavet. Øya har i dag ingen egne ferskvannressurser.
I turistsesongen kan man reise ut til øya med båt flere ganger om dagen. Turen tar rundt en time. Også fra Myrtos er individuelle utflukter til Chrysi.
Den har ingen bosteder, men veldig vakre strender. Det er ikke muligheter for overnatting, og betjener kun strandturister. Camping på øya er ikke tillatt. I sommersesongen er det to tavernaer som betjener turistene. Mange av de som besøker øya er nudister, særlig på den østlige delen av nordkysten.
Grunnet de grunne vannene rundt Chrysi er dykking med snorkel og dykkermaske populært. Buktene Belegrina, Hatzivolakas, og Kataprosopo har et mangfold av ulike skjell.
Chrysi er et vernet område grunnet «område av stor naturskjønnhet». Området GR 4320003 Chrissi  er plassert innenfor Natura 2000, et miljønettverk innen EU med den hensikt å beskytte og bevare biologisk mangfold. 1 
Øya har et skogsareal på ca 0,35 km² med fønikiaeiner  og lave einerbusker . De fleste trærne har en gjennomsnittsalder av 200 år og gjennomsnittlig høyde på opp til sju meter; en del spredte trær er faktisk opp til 300 meter gamle og rundt 10 meter høye. Tettheten er rundt beregnet 28 trær per hektar. 1 
Som en del av at området er vernet er det ikke lov å kaste fra seg søppel, samle inn steiner, skjell, planter, tenne bål, gå utenfor avmerkede stier eller campe.
Gylne strender
Strandliv, omrisset av Kreta i bakgrunnen
Satellittfoto av øya og deler av Kreta
Venetiansk kart med Chrysi avmerket med rødt
