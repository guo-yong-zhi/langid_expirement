Tomáš Konečný  er en tidligere tsjekkisk syklist. Konečný ble proff i 1996 i Team Husqvarna-ZVVZ. Han har stort sett syklet for kontinentallag, med unntak av årene i Domo og T-Mobile Team. I oktober 2005 brakk han beinet og var lenge borte fra syklingen.  
Den 1,78 m høye og 67 kg tunge rytteren startet i en utgave av de to storrittene Tour de France og Vuelta a España. I 2000 deltok han i OL for Tsjekkia, og fikk med seg en 28.-plass fra temporittet og en 76.-plass fra landeveisrittet. 2  Hans største prestasjon er nok etappeseieren og 16.-plassen sammenlagt i Vuelta a España 2001.  
Høsten 2008 bestemte Konečný seg for å legge opp etter sesongen, som en av de mest meritterte tsjekkiske syklistene i sin generasjon. 3 
Dette var også tidspunktet da hans kontrakt med Elk Haus-Simplon utløp. Hans siste ritt, som han dessuten vant, var 6th Annual Stren Village Cup 23. november 2007. 4 
