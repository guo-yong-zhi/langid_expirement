Tour de France 1912 var den tiende utgaven av Tour de France og ble avholdt fra 30. juni til 28. juli.
Rittet ble vunnet av Odile Defraye foran Eugène Christophe og Gustave Garrigou. Han var den første belgieren til å vinne rittet. Forhåndsfavoritten Gustave Garrigou ble nummer 3 sammenlagt, mens tidligere vinner François Faber ble nummer 14 sammenlagt. Eugène Christophe, Jean Alavoine og Odile Defraye vant 3 etapper hver. Tidligere vinner Octave Lapize vant den 6. etappen. Vicenzo Borgarello vant to etapper og ble den første italiener til å lede rittet.
Poengsystemet ble nok en gang tatt i bruk. En endring kom: Hvis rytterne kom i mål i samme gruppe, foruten de sju første, fikk rytterne samme mengde poeng. Som for eksempel på den 8. etappen der de første 13 syklistene kom i mål samtidig. De syv første fikk vanlig poenggivning, mens nr 8-13 fikk 10.5 poeng.
Av de 131 startende fullførte 41 ryttere rittet. 
 3 
