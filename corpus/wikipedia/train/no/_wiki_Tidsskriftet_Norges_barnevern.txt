Tidsskriftet Norges Barnevern er et norsk fagtidsskrift innen fagområdet barnevern. Tidsskriftet eies av Norsk barnevernsamband og har siden 2009 vært utgitt av Universitetsforlaget. Tidsskriftet publiserer praktisk og/eller teoretisk orienterte artikler om barnevern og barnevernrelaterte temaer. Dessuten er det en vitenskapelig publiseringkanal på nivå 1 i det norske tellekantsystemet og er tilgjengelig på Universitetsforlagets elektroniske database for tidsskrifter, idunn.no. 
Norges barnevern kommer ut med fire nummer i året. 
Redaktør er Jona Hafdis Einarsson . Hun etterfulgte Jorunn Vindegg  og Gerd Hagen. 
Tidsskriftet er en fortsettelse av Norges barn og ungdom som fra 1924 ble utgitt av Fellesrådet for barne- og ungdomsforsorg. 
