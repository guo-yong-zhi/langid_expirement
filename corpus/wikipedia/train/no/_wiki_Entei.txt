Entei er en legendarisk pokémon fra Pokémon-universet, skapt av Nintendo og Game Freak. Ken Sugimori er den som har tegnet og utviklet Entei. Entei gjorde sitt første innhopp i spillene Pokémon Gold og Pokémon Silver, og har senere vært med i filmer som Pokémon 3: The Movie, og mye annet laget av Pokémon som for eksempel Pokémon-kort og -figurer. Pokémon Gold og Silver er andregenerasjons spill, og kom etter de fire originalspillene Pokémon Blue, Pokémon Red, Pokémon Yellow og Pokémon Green. Entei er nummer 244 i National Dex, 1  mellom de to andre legendariske pokémonene, Raikou og Suicune.
Entei er kjent som den vulkanske pokémon, og ble født under et vulkanutbrudd. trenger referanse  Navnet kommer antakeligvis fra det japanske ordet «enten», som betyr «flammende varme», og det japanske ordet «teii», som betyr «keiserlig majestet». trenger referanse 
Entei er en andre generasjonspokémon, og er nummer 244 i Pokédex. 1  Han er en flammetype og er spesielt svak mot pokémontypene ground, rock og water. Entei kan ikke utvikles. Han har basestats på til sammen 580 poeng. Entei er 2,1 meter høy og veier 198 kg. 2 
Entei sin første opptreden er i Game Boy Advance-spillene Pokémon Gold og Pokémon Silver, som ble utgitt 21. september 1994. 3  I disse spillene er Entei sammen med de to andre legendariske Pokémonene, Raikou og Suicune veldig vanskelige å fange siden de konstant er i bevegelse og prøver å flykte ved første anledning fra en «battle». De tre legendariske Pokémonene kommer senere tilbake i spillene Pokémon Fire Red og Leaf Green som ble utgitt 29. januar 2004 i Japan. 4  For å få Entei må spilleren velge Bulbasaur som startpokemon, fremdeles vil Entei oppføre seg slik han gjorde i Pokémon Gold og Silver. Senere dukket Entei opp, sammen med Raikou som en vandrende Pokémon i de nyere spillene Pokémon HeartGold og SoulSilver, som ble utgitt i Japan 12. september 2009. 5  Entei er også med i Pokémon Ranger, Super Smash Bros og kan lastes ned som en «Shiny» Pokémon fra Gamestop i Pokémon Black og White. 6 
I Pokémon-filmen Pokémon 3: The Movie, var Entei hovedpersonen. Entei er også med i filmen Pokémon: Zoroark: Master of Illusions. 7 
Portal: Videospill