Klubi Sportiv Bylis Ballsh, også kjent som kun Bylis Ballsh er en albansk fotballklubb fra byen Ballsh i distriktet Mallakastër sørvest i Albania. Klubben ble grunnlagt i september 1972 og lagets draktfarger er røde med gule vertikale striper, mens bortedraktene er gule med hvite vertikale striper. Bylis Ballsh spiller for øyeblikket i landets øverste divisjon Kategoria Superiore, og spiller sine hjemmekamper på Stadiumi Adush Muça. 1  Nåværende trener er Agim Canaj.
Klubben har aldri vunnet hverken det albanske seriemesterskapet eller den albanske fotballcupen Kupa e Shqipërisë. De rykket opp til Kategoria Superiore for første gang i 1997/1998-sesongen, og har siden vekslet tilværelse mellom øverste divisjon og Kategoria e Parë . Klubben har også deltatt i europeisk sammenheng ved to anledninger, blant annet i UEFA-cupen  og UEFA Intertoto Cup , men uten å kvalifisere seg videre til turneringens sluttspill.
