Fjellhamar er et tettbebygd sted i Lørenskog kommune i Akershus i Viken fylke. Beliggenheten er nord/nordøst i kommunen, med grense mot Strømmen i øst og mot et skogområde med navn Skjettenåsen i nord. Fjellhamar og Haneborg går veldig i ett med hverandre, og de to områdene i Lørenskog betraktes ofte som ett. 
Vys lokaltog mellom Lillestrøm og Oslo går gjennom området, og sørger for en sentral beliggenhet til både Lillestrøm, Strømmen og Oslo. De mest aktuelle stasjonene for bosatte på Fjellhamar, er Fjellhamar, Hanaborg og Lørenskog stasjon.
Fjellhamar grenser til vannet Langvannet og Kjenn i syd, Langvannet tilfører området og Lørenskog er et trivelig bademiljø om sommeren.
Før kommuneadministrasjonen ble flyttet til Kjenn, lå denne på Fjellhamar.
Klassetrinn 1 - 7: Fjellhamar skole er Norges største barneskole. 1  Skolen har fire bygg: hovedbygget, gamleskolen, brakker og paviljongen. Fjellhamar skole er en skole med rundt 950 elever
Klassetrinn 8 – 10: Fjellsrud skole
Fjellsrud skole er en ny-renovert skole som har rundt 300 elever på 3 klassetrinn, fra 8. – 10. klasse. Det er fire klasser på hvert trinn.
Fjellhamarhallen er brukt av mange håndballspillere og brukes også til turn og dans. 
Fjellhamarhallen er samlingspunktet for størstedelen av innendørsaktivitetene i området. Hvor det også arrangeres en rekke turneringer og andre arrangementer gjennom året.
Fjellhamar Fotballklubb er det nest største idrettslaget på Fjellhamar. 
Fjellhamar Stallions representerer Fjellhamar på norsk basketballs øverste nivå – BLNO.
Pancake Circle Ltd. Frisbee Klubb er landets eldste frisbeeklubb, og er blitt grunnsteinen for frisbee i Norge. trenger referanse 
Før boligbebyggelsen i området, var Fjellhamar bebygd med hytter og et velkjent landsted for godt stilte byborgere. Nesten ingen av de opprinnelige hyttene står den dag i dag, med unntak av de hyttene som ble ombygd til boliger. Enkelte hus har blitt bygd oppå grunnmuren til de gamle hyttene.
