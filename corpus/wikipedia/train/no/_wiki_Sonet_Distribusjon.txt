Sonet Distribusjon er et norsk musikkdistribusjonsselskap. Det er organisert som en avdeling under Universal Music AS i Norge, og står ansvarlig for distribusjon av et utvalg uavhengige norske plateselskaper. Hovedtyngden av repertoaret er ny, norsk musikk med sjangermessig stor spredning. Sonet har også ansvaret for Universal Music-platemerket Nightliner.
