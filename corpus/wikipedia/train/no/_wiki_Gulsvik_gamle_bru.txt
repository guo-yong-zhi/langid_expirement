Gulsvik gamle bru  er ei hengebru i Flå bygget i 1906. Brua har en lengde på 97 meter og en høyde på 4,69m . Den var i sin tid Skandinavias lengste hengebru. Brua ble i 2010 renovert med nytt tredekke, sandblåst og malt. Den er i dag uten noen klar funksjon etter at ny bru ble bygget i 1971, men benyttes som gangbru og rasteplass.
Brua strekker seg fra elvebredden i nord til en øy midt i elveløpet. Fra denne øya er det en stenhvelvbru, Tuve bru videre til sydøstsiden av elva. Området her var i stridssonen under kampene i Hallingdal i aprildagene 1940.
Brua ble fredet av Riksantikvaren 17. april 2008. 1 
