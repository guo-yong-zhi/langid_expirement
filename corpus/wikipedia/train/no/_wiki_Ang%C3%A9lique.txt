Angélique er en fransk historisk romanserie i 13 bind skrevet under pseudonymet Sergéanne Golon av ekteparet Anne og Serge Golon. Første bind kom ut på fransk i 1957.  
Bøkene omhandler det romantiske livet til den fiktive Angélique de Monteloup, grevinne av Peyrac og markise av Plessis-Bellière, med tilnavnet englenes markise, under Ludvig XIVs regjering. Handlingen utspiller seg fra heltinnens fødsel i 1638 og førti år framover.
Romanene er oversatt til over tjue språk og beholdt sin store popularitet helt til den foreløpig siste i serien kom ut i 1987. Flere av romanene er filmet. Serien ble fra 2009 gjenutgitt på norsk på Cappelen Damm forlag.
