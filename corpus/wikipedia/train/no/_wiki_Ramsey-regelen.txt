Ramsey-regelen er i mikroøkonomi et prinsipp for fastsetting av skattesatser for varer. Regelen tar utgangspunkt i at staten ønsker å maksimere nytten til en representativ konsument og viser hvordan skattesatsene skal settes for å sørge for minst mulig tap av økonomisk effektivitet. Regelen sier at de optimale skattesatsene er de som fører til samme relative nedgang i kompensert etterspørsel for alle goder. Regelen tar imidlertid ikke hensyn til rettferdighetshensyn. 1  I praksis innebærer regelen at en skal skattlegge hardest de varene som har uelastisk etterspørsel, noe som i mange tilfeller vil tilsi nødvendighetsgoder som mat. 2  3 
En forenklet utgave av regelen, den inverse elastisitetsregelen, ser på spesialtilfellet hvor det er uavhengighet i etterspørselen. 3  
