	
	
Punkaharju er en tidligere kommune i landskapet Södra Savolax i Finland. Kommunen hadde cirka 3 900 innbyggere og et areal på 748,71 km². Punkaharju var en finskspråklig kommune som grenset til kommunene Kerimäki, Kesälahti, Parikkala, Ruokolax, Nyslott og Sulkava.
Kommunen har fått sitt navn etter den syv km lange åsryggen Punkaharju. Denne danner en landtunge i Saimens vannsystem og skiller innlandsfjordene Puruvesi og Pihlajavesi fra hverandre. Åsryggen er skogbevokst og rager ikke mer enn 31 m over vannet. Punkaharjuåsen ble kronopark allerede i 1843. I 1991 fikk den status som naturvernområde. Den er et av de 27 offisielle nasjonallandskapene i Finland. Zachris Topelius beskrev formasjonen slik i Kungens handske: «Af alla det sköna Finlands tjusande insjönejder finnes måhända ingen skönare, ingen mera förtjusande, än Punkaharju ås.»
I Punkahaju ligger også kunstmuseet Retretti og skogmuseet Lusto.
Den 1. januar 2013 ble kommunene Kerimäki og Punkaharju slått sammen med Nyslott. 1 
Finsk frimerke fra 1967
Punkaharjuåsen
Lusto skogmuseum
