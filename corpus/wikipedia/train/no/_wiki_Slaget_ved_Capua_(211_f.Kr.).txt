Det andre slaget ved Capua ble utkjempet i 211 f.Kr. da romerne beleiret Capua.
Hannibal forsøkte å bryte beleiringen av Capua ved å marsjere mot Roma. Han hadde håpet at denne trusselen ville tvinge romerne til å bryte beleiringen og marsjere tilbake til Roma for å forsvare byen. Med en gang romerne var ute i åpent landskap, planla han å engasjere romerne i et feltslag og beseire dem igjen. Men Hannibal oppdaget at forsvaret av Roma var formidabelt, og de romerske styrkene ved Capua visste dette. De brøt derfor ikke beleiringen. Hans forsøk hadde mislyktes, Hannibal var tvunget til å trekke seg tilbake sørover og Capua falt til romerne kort tid etterpå.
