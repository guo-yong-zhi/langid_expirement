Jim Bengston  er en amerikansk fotograf og bildekunstner, bosatt i Norge.
Bengston vokste opp i Chicago-området i USA. Han studerte litteratur ved Lake Forest College , og var innom Princeton University. Deretter tjenestegjorde han som fotoassistent i den amerikanske hæren, stasjonert i Bayern i 1967–68, før han begynte å arbeide som bilderedaktør i Associated Press i New York.
I 1970 flyttet han med familien til Norge, og arbeidet som tekstforfatter, oversetter og fotograf i Young & Rubicam før han begynte som frilansfotograf i 1975. 6 
Han har hatt en rekke separatutstillinger i flere land, og deltatt i flere kollektivutstillinger, inkluder Høstutstillingen og Fotografisk vårutstilling. Bengstons bilder er innkjøpt av flere samlinger; Museum of Modern Art, New York, National Museum of American Art , Washington, DC, Henie Onstad Kunstsenter, Museet for samtidskunst, Lillehammer Kunstmuseum og Norsk kulturråd.
Bengston har vunnet førstepremie i Nikons Internasjonale fotokonkurranse, og vunnet reklamebransjens pris Gullblyanten i Norge for oppdraget under de olympiske vinterleker i 1994, der han fotograferte OL-plakatene. Han er også tildelt treårig arbeidsstipend for kunstnere. Bengston er tilknyttet bildebyrået Samfoto
