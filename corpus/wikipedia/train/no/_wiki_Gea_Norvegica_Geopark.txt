Gea Norvegica Geopark er en europeisk geopark som består av kommunene Larvik, Bamble, Kragerø, Nome, Porsgrunn, Siljan og Skien i Vestfold og Telemark fylke. 
Gea Norvegica Geopark ble åpnet 16. juni 2008 av nærings- og handelsminister Dag Terje Andersen på Mølen i Brunlanes. Parken i Vestfold og Telemark er den første av UNESCOs europeiske geoparker. Samme dag foretok Telemarks fylkesordfører Gunn Marit Helgesen åpning på Rognstranda i Telemark. 
Hensikten med en geopark er formidling av geologiens betydning. Målgruppene er lokalbefolkningen, skoler og turister. Geoparken skal blant annet komme innbyggerne til gode gjennom å være en ressurs i småskala næringsutvkling, reiseliv, undervisning og lokal identitetsbygging.
Gea Norvegica Geopark er del av Europeisk nettverk av geoparker. Per begynnelsen av 2017 er det 69 geoparker i 23 land over hele Europa. 1 
En geopark skal ha et geologisk mangfold som er enestående i europeisk målestokk. For å oppnå status som en geopark skal det i tillegg vise hvordan de geologiske forutsetningene påvirker biologisk mangfold, landbruk, bosetning, industriutvikling, samferdsel og kultur i området.
Gea Norvegica Geopark er markert med brune henvisningsskilt langs E18 i Vestfold og Telemark, og det er satt opp en rekke informasjonstavler i området.
