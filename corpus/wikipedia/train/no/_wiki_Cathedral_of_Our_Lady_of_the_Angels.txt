Cathedral of Our Lady of the Angels er en katolsk katedral i Los Angeles i California. Den tilhører Los Angeles erkebispedømme i Den katolske kirke i USA, og er hovedsete for kardinal Roger Michael Mahony, erkebiskop av Los Angeles.
Cathedral of Our Lady of the Angels erstattet Cathedral of Saint Vibiana, som ble hardt skadet i et jordskjelv i 1994. Det ble estimert at det ville være billigere å bygge en helt ny katedral enn å bygge opp den gamle, og den spanske arkitekten José Rafael Moneo ledet byggingen av den nye katedralen. 
Byggingen begynte i mai 1999, og katedralen sto ferdig våren 2002. Dette var den første byggingen av en katedral i det vestlige USA på 30 år.
