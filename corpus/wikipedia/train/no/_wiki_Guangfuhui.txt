Guangfuhui  var en nasjonalistisk kinesisk organisasjon opprettet i 1904 av Gong Baoquan med den høylærde akademiker Cai Yuanpei som sin president. Det hadde som formål å drive motstand mot Qing-dynastiet. Forløper for organisasjonen var Foreningen for nasjonal militær opplæring som ble opprettet av eksilkinesere i Japan etter at Den antirussiske frivilligehær ble oppløst i mai 1903.
Mange av medlemmene var likesom Cai intellektuelle fra de kinesiske provinsene Zhejiang, Anhui og Jiangsu.
Noen av medlemmene, som Gong Baoquan, hadde et tett samarbeid med tradisjonelle kinesiske hemmelige selskaper.
Blant medlemmene kan nevnes:
Mange av organisasjonen medlemmer ble året etter også med i det hemmelige selskap Tongmenghui, som ble opprettet i 1905.
Guangfuhui fortsatte likevel å eksistere som distinkt gruppe, og i 1907 innledet den under Xu Xilin det antikeiserlige Anqing-opprøret. Der kulminerte med drapet av provinsen Anhuis guvernør Enming og med Xus egen død. Qui Jin hadde også medvirket, ble henrettet i Shaoxing i provinsen Zhejiang.
Året etter slo nok et opprør anstiftet av Guangfuhui feil. Det fant også sted i Anqing. Det var ledet av Xiong Fengji.
I Tongmenghui-sammenheng var Guangfuhuifløyen ledet av Tao Chengzhang og Zhang Binglin. De ble mer og mer kritisk til den kantonesiske gruppen og Sun Yat-sen, blant annet på grunn av de geografisk-kultrurelle forskjellene, men også fordi de ikke var enige i strategiske spørsmål. I 1910 forlot Tao og Zhang Tongmenghui og opprettet en ny kjernegruppe for Guangfuhui i Tokyo. Dette innledet et rivaliserende konkurranseforhold mellom de to nasjonalistiske bevegelsene, der det stod både om finansiering og om medlemmer i Shanghai, Japan og hele Sørøstasia.
En kort stund samarbeidet de to gruppene i motstand mot Qing-dynastiet i Shanghai og Nanjing da Xinhairevolusjonen brøt ut i 1911. Men rivaliseringen bestod. I januar 1912 ble Tao Chengzhang myrdet i Shanghai, angivelig av en agent for Tongmenghui. Etter hans død gikk Guangfuhui raskt i oppløsning.
Guangfuhui var også en organisasjon opprettet i Republikken Kina etter kommunistenes maktovertagelse i Fastlands-Kina. Den hadde som hensikt å fornye lyset i Fastlands-Kina. Organisasjonen ble oppløst i juni 1990.
