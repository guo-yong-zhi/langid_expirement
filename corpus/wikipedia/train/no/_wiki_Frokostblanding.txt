Frokostblanding er en betegnelse for fabrikkfremstilte frokostretter som er blandet, pakket og klar for servering, vanligvis ved å tilsette melk eller yoghurt. 
Blandingene kan bestå av forskjellige kornsorter, tørket frukt, nøtter, puffet ris og søtning i form av sukker eller honning. Enkelte produkter er beriket med vitaminer. I markedsføringen spilles det ofte på helsefordeler, vektkontroll og for eksempel fiberinnhold. Mange frokostblandinger har svært høyt sukkerinnhold og gir sterk blodsukkerstigning etter inntak.
Vanlige frokostblandinger er müsli og forskjellige typer cornflakes. 
