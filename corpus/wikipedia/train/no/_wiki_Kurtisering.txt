Kurtisering eller flørting er en form for menneskelig samspill som uttrykker en seksuell eller romantisk interesse i en annen person. Det kan bestå i konversering, kroppsspråk eller lett fysisk kontakt. Det kan være ensidig eller gjensidig. Kurtisering er muligens mer nærgående eller seriøst enn uskyldig eller humoristisk flørting.
Kurtisering brukes ofte for å uttrykke interesse og peile den andre personens interesse for fast følge, som kan utvikle seg til langvarig forhold. Det kan også være et forspill til tilfeldig sex uten fortsatt forhold. 
I andre situasjoner kan det være en form for underholdning uten noen hensikt om å utvikle nærere forhold. Slik flørting møter ofte nedsettende holdninger, enten fordi det kan misforstås som mer seriøs tilnærming eller ansett som utroskap hvis personen allerede har et romantisk forhold til en annen person.
Folk som kurtiserer, kan snakke og oppføre seg på en måte som innbyr til nærmere kontakt enn det som vanligvis sømmer seg for mellommenneskelig samvær uten egentlig å si eller gjøre noe som bryter med sosiale normer. En måte å oppnå dette på er å kommunisere ironisk eller lekent. Doble budskap med den ene betydningen formelt korrekt og den andre utfordrende kan også brukes.
Kurtisering kan bestå i kunstneriske fakter, språk, kroppsspråk, holdning og psykologiske tegn. Blant disse når det gjelder vestlig kultur kan nevnes:
Mens enkelte ubevisste tegn er universelle i alle kulturer, varierer flørte-etikette betydelig i ulike kulturer og kan føre til misforståelser. Det er forskjeller i hvor nært folk kan stå, hvor lenge en kan holde øyekontakt osv. 1 
Opprinnelsen til ordet flørt er usikkert. Oxford English Dictionary  assosierer det med ord som uttrykker manglende seriøsitet; på den annen side kan det knytes til det gamle franske "Conter fleurette" som betyr «å  forføre» ved å kaste blomsterblader, dvs. å snakke søte «ingenting». Dette uttrykket er ikke lenger i bruk på fransk, men det engelske gallicism å flørte har slått an og har nå blitt en del av det engelske språk.
