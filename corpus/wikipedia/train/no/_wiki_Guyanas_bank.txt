Guyanas sentralbank  er sentralbanken i Guyana, som ligger på nordøstkysten av Sør-Amerika. Den har hovedkontor i hovedstaden Georgetown. 
Guyana gikk over i britisk eie i 1815, under navnet Britisk Guyana, men fikk sin selvstendighet 26. mai 1966. Året før, som en del av forberedelsene til selvstendighet, ble sentralbanken etablert ved Bank of Guyana Ordinance No. 23 of 1965. Banken hadde sin første driftsdag 16. oktober 1965, 7 måneder før landet ble selvstendig. Bankens første sentralbanksjef var Horst Bockelman. 1 
Sentralbankens forløper var British Caribbean Currency Board , som ble etablert i 1950, og fungerte som et felles valutaråd for medlemsstatene Barbados, Britisk Guyana, Leewardøyene, Windwardøyene og Trinidad og Tobago. BCCB ble i mars 1965 erstattet av East Caribbean Currency Authority , etter at Trinidad og Tobago og Britisk Guyana gikk ut av BCCB. Denne felles sentralbanken heter i dag Den østkaribiske sentralbanken. 
 Banken var i statuttene sine definert som en autonom institusjon, med enerett på å utstede valuta, og følgende ansvar:
 
 Within the context of the economy policy of the Government, the Bank shall be guided in all its actions by the objectives of fostering monetary stability and promoting credit and exchange conditions conducive to the growth of the economy of Guyana.
Sentralbankens primære målsetting er å formulere og implementere Guyanas pengepolitikk, med prisstabilitet som hovedmål. I tillegg skal banken bidra til et sunt og effektivt finansvesen, samt bidra til gyldigheten og verdien til Duyanas dollar. 
Bankens oppgaver 2  er:
Sentralbanken er under lagt Finansdepartementet, ved finansministeren. Finansministeren utnevner visesentralbanksjefen, lederen for Bankavdelingen og de andre styremedlemmene, mens sentlralbankefen utnevnes av landets president. 
Styret består av sentralbanksjefen, visesentralbanksjefen og fire styremedlemmer, hvorav én er ekstern . Styret er sentralbankens øverste myndighet, og beslutter bankens politikk og operative drift. Sentralbanken er videre inndelt i flere avdelinger:
Guyanas sentralbank har en logo som er formet som et våpenskjold. 3  Skjoldet er delt inn i fire kvadranter, som viser bilde av fire viktige ressurser for landet:
Logoen er også representert i sentralbankens flagg, som har grønn bakgrunn bak logoen.
Pr mai 2016 er Dr. Gobind Ganga sentralbanksjef. Lawrence T. Williams var sentralbanksjef fram til han døde 7. mai 2014, og Ganga overtok da som fungerende sentralbanksjef. 4  Den 2. desember 2014 ble han utnevnt til sentralbanksjef. 5  Ganga hadde før dette vært visesentralbanksjef siden 2005.
