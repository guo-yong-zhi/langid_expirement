En luftlandsetting er en militær operasjon for å sette militære styrker  på bakken ved hjelp av fallskjerm, glidefly eller direkte fra helikopter. 
En luftlandsetting foregår  bak fiendens linjer, som regel som en støtte til en større militær operasjon.  På grunn av vektbegrensninger kan soldatene bare ta med seg håndvåpen, mens lette kjøretøy og lett artilleri må landsettes i fallsjerm fra transportfly, eller landsettes fra helikoptre eller ved hjelp av glidefly.
Infanteri sluppet i fallskjerm ser på seg selv som spesialtrente soldater, og innehar fallskjermvingen, mens tropper landsatt via glidefly, helikopter, og transportfly landet på flyplass, normalt regnes som regulært infanteri.
Eksempler er tysk landsetting av soldater på Fornebu under andre verdenskrig og amerikanske operasjoner med større antall helikoptre under Vietnamkrigen. Mest kjent for luftlandsetting med glidefly var Airspeed Horsa som ble benyttet av britene under invasjonen i Normandie  6. juni 1944
