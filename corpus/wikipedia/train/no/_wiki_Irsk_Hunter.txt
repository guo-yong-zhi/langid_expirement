Irsk Hunter, den irske sportshesten eller irske hesten er en hesterase fra Irland. Den er  en krysning mellom den irske arbeidshesten (Irish draught) og engelsk fullblodshest). Rasen er  ennå ikke godkjent som selvstendig rase, selv om de aller fleste er avlet frem fra foreldre som begge er huntere.
Det finnes tre forskjellige Hunter-typer:
Ettersom den irske hunteren er flink til å bære sin rytter i henhold til vektklassifisering, så kan den delta i jaktritt og andre anstrengende aktiviteter. 
Den irske hunteren er smidig og sterk og har et intelligent utseende. Den har kraftig og robust kropp. Brystet er dypt, noe som er bra i forhold til deres kapasitet i sprang. Den har et sterkt og ærlig hode, ofte med en konveks profil og uttrykksfulle øyne. Halsen er lang og svakt buet. Buken og kroppen er dyp med sterke, kraftige bakbein. Ryggen er kort og kompakt med kraftig bakpart. Mankehøyde varierer mellom 145 og 175 cm. Den kan ha alle hele farger.
Den irske hunteren har massevis av mot og styrke, takket være oppveksten og tidlig dressering. De er intelligente og allsidige, har godt gemytt, er følsomme, rolige, ærlige, men samtidig energiske.
Hunteren blir ofte kalt «krigeren». Den er både dristig og atletisk, og lite stopper den på dens vei.
