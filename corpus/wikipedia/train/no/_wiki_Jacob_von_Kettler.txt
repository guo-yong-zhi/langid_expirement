Jakob von Kettler, hertug av Kurland og Semgallen , var en baltisk-tysk hertug fra Kurland . Under hans herredømme nådde riket sin største utstrekning og var involvert i den kurlandske kolonisering både i Afrika og i Karibia.
Kettler ble født i Goldingen  som sønn av Wilhelm Kettler og Sophia av Preussen , prinsesse av Preussen, en datter av Albert Frederick av Preussen. Han var gudsønn til Kong Jakob I av England. Under Kettlers herredømme, handlet hertugdømmet med land som Nederland, Portugal, England og Frankrike. I 1651 sendte han en flåte for å bygge opp et fort, kalt Fort Jacob, ved Gambiaelven. I 1654 erobret han Tobago med skipet «Das Wappen der Herzogin von Kurland». Kolonien på Tobago ble kalt Neu Kurland . 
Hertugen ble tatt til fange av Sverige fra 1658 til 1660. I denne tiden ble koloniene hans erobret og flåten hans ødelagt. Etter at han kom fri, gjenoppbygget han flåten og gjenerobret koloniene. Han forpaktet i en periode Eidsvoll jernverk. 3  Hertugen døde i Mitau  den 1. januar 1682.
Kettler giftet seg med Louise Charlotte av Brandenburg , datteren til Georg Vilhelm av Brandenburg.
