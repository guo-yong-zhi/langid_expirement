Amílcar Cabral internasjonale lufthavn , også kjent som Sal internasjonale lufthavn, er den viktigste internasjonale lufthavna på Kapp Verde og er oppkalt etter den revolusjonære lederen, Amílcar Cabral.
Den ligger 2 km vestsørvest for Espargos på øya Sal. Fram til september 2005 var dette den eneste lufthavna på Kapp Verde som håndterte internasjonale ruter. .
Hovedrullebanen  er på 3 272 meter, er den lengste på Kapp Verde og brukes mest for langdistanseruter. . Den andre rullebanen  er 1 500 meter lang og brukes av mindre fly. Sal er hovedflyplassen for det nasjonale flyselskapet, TACV Cabo Verde Airlines.
I 2004 betjente lufthavna 1 007 561 passasjerer .
Den første flyplassen på Kapp Verde ble bygget i 1939 av Italia, som et etterfyllings- og forsyningspunkt på ruter fra Roma til Sør-Amerika. Den første ankomsten, fra Roma og Sevilla var den 15. desember 1939. I 1947 kjøpte den portugisiske koloniregjeringen lufthavna fra de italienske interessentene. I 1950 startet Alitalia å fly en med DC-4 på ruten Roma-Sal-Buenos Aires-Caracas. Fra 1961 ble ruten betjent med et DC-8) jetfly, noe som gjorde mellomlandingen på Sal unødvendig, og det betød slutten på internasjonal trafikk på lufthavna for en stund.
I 1967 ble Sal igjen brukt til mellomlandinger med drivstoffylling, denne gangen av South African Airways på flyvninger til og fra Europa, ettersom SAA ble nektet landingsretter av de fleste afrikanske land på grunn av boikotten av apartheidregimet. Senere brukte også Cubana og Aeroflot Sal for både etterfylling og passasjerruter.
I 1995 startet TACV en rute til Boston med en Boeing 757. Boston er hjemsted for det største kappverdiske immigrantsamfunnet i USA. Av andre internasjonale destinasjoner kan nevnes Amsterdam, Lisboa, Madrid, Paris og Porto. Blant innenlandsdestinasjonene er Santiago og São Vicente.
Amílcar Cabral har en terminal. Det er en toetasjes bygning som inneholder innsjekk-, avgangs- og ankomstområder, så vel som shopping-, bank- og passasjertjenester. Andre etasje inneholder lufthavnes og flyselskapenes kontorer. Det er fire utganger, og det benyttes busser til å frakte passasjerene ut til flyene.
Lufthavna ligger på østsiden av øya, ved veien som forbinder Espargos med Kapp Verde, øyas viktigste turistdestinasjon. For øyeblikket er det ingen rutegående offentlig transport, men taxier, og bilutleie er tilgjengelig.
