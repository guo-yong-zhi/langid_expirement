Anna Steineger  var en norsk skribent, lærer, politiker for Venstre, kvinnesaksforkjemper og foreningskvinne. 
I 1884 ble Anna Steineger ansatt ved Ulrike Pihls pikeskole i Bergen, som lærer i geografi og naturfag. Hun studerte i 1894 med offentlig stipend naturfagundervisning i Berlin og Paris, og regnes som en av pionerene for moderne undervisning i naturfag i Bergen. 4  Hun engasjerte seg også for matservering til trengende skolebarn. 5 
Hun var medstifter av Bergen Kvinnesaksforening i 1885 og var medlem av det første styret. 6  Senere ble hun styremedlem i Høiere skolers landslærerindeforening. 7  I 1892 ble hun innvalgt i styret i det nyopprettede Bergen Ligbrændingsselskab 8 , og i 1905 ble hun innvalgt i Bergens fattigstyre. 9 
Hun var representant i kommunestyret og suppleant i formannskapet i Bergen for Venstre i perioden 1902–1904, 10  og suppleant i kommunestyret fra 1904. 
Hun var blant bidragsyterne i kvinnesakstidsskriftet Nylænde.
Anna Steineger var datter av oberstløytnant Rudolph Grip Norman og Charlotte Folkedal.
Hun ble 30. oktober 1876 gift med vitenskapsmannen Leonhard Hess Steineger, en bror av kunstneren Agnes Steineger. Ekteskapet ble oppløst. 11 
Portal: Litteratur