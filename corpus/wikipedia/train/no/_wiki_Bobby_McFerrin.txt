Bobby McFerrin  er en amerikansk sanger som driver med jazz-inspirert a cappella. Han er særskilt kjent for sin vokal-improvisasjon. I de senere år har han gjort seg bemerket som dirigent. Hans sang «Don't Worry, Be Happy» var en nummer en-hit i USA i 1988. McFerrin har jobbet sammen med instrumentale musikere som pianistene Chick Corea og Herbie Hancock og cellist Yo-Yo Ma. McFerrin er bl.a. kjent for å ha et spennvidde på stemmen på fire oktaver, og for å bruke stemmen til å lage lyder og effekter. Han kan f.eks. etterligne både trommer og bass samtidig.
I tillegg til hans vokalist-karriere, ble McFerrin 1993 ansatt i Saint Paul Chamber Orchestra, med ansvar for den kreative delen.
Bobby McFerrin har blitt sett på som mannen som ikke kan gjøre feil. Alle hans plater har vært ulik den forrige. Han er en stor fan av improvisasjon, og blir i denne sammenhengen sett på som et musikalsk unikum.
Bobby McFerrin var festivalartist under Olavsfestdagene i 2008.
Bobby McFerrin er far til musikerne Taylor McFerrin og Madison McFerrin, og til skuespilleren Jevon McFerrin.
Portal: Jazz