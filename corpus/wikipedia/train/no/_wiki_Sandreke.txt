Sandreke også kjent som Hestereke  er et krepsdyr tilhørende tifotkrepser. Sandreken er en kommersielt viktige art av reker, fisket hovedsakelig i den sørlige Nordsjøen, men også funnet i Irskesjøen, Østersjøen, Middelhavet og Svartehavet, samt i Skandinavia, langs hele norskekysten i nord og i sør helt til deler av Marokkos atlanterhavskyst. Voksne sandreker er vanligvis mellom 30-50 millimeter lange, men individer opp til 90 mm ​​har blitt registrert. Fargen er grålig med mørke flekker, som i en sandstrands brune farge, og fargen kan endres for å passe miljøet. De lever på grunt vann, vanligvis grunnere enn 10 meter, men er funnet helt ned på 150 meters dyp. De finnes også i brakkvan og spiser om natten. Jakten foregår om natten og for en stor del ved hjelp av luktesansen. Om dagen ligger sandreka som regel nedgravd med bare øynene stikkende opp av sanden for å unnslippe rov fugl og fisk. Den lever av alger, børsteormer og mindre krepsdyr, men kan også ta fiskeyngel og andre reker, også sin egen art. Over 37 000 tonn sandreker ble fanget i 1999, og Tyskland og Nederland stod for 80% av totalen.
Sandreke fanges og spises i flere land, men smaken er varierende ut fra fødevalget. I noen områder er den verdsatt for sin subtile smak og den myke konsistensen. En av de mest kjente kulinariske herligheter fra Frankrike er en sjømattallerken der reker spiller en viktig rolle. Den spises også i Storbritannia. I Belgia er en typisk rett «tomaat-garnaal»: en tomat fylt med reker i majones. I de kystnære områdene av Belgia serveres ferske uskrellede reker ofte som snacks medfølgende øl . I noen områder anses den for å være uspiselig, og sandreke blir ikke spist i Norge. Hestereke, som den er best kjent som i Danmark, blir fisket kommersielt og eksportert. Den er meget populær som mat i Sør-Europa. 
