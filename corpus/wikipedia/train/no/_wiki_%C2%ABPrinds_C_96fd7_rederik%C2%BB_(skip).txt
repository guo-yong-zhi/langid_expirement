«Prinds Christian Frederik» var et linjeskip i den dansk-norske marine. Skipet ble bygget ved Orlogsværftet på Nyholm i København og ble sjøsatt i oktober 1804.
I 1806 og deler av året etter fungerte skipet som kadettskip og gikk på tokt i Nordsjøen og Østersjøen. I andre halvår i 1807 var det på seilas og patrulje i dansk-norsk farvann sammen med linjeskipet «Lovise Augusta».  18. september stevnet en britisk flåtestyrke inn på Østre Havn i Kristiansand for å bemektige seg skipet.  Etter massiv ildgiving fra Christiansholm festning ble angrepet slått tilbake.
I begynnelsen av 1808 var «Prinds Christian Frederik» i Norge og leverte blant annet forsyninger til hæren. I mars samme år ble skipet kommandert til å beskytte overføringen av tropper ved Storebælt.
21. mars ble skipet innhentet av en større britisk flåtestyrke under slaget ved Sjællands Odde.
Den 23. mars ble «Prinds Christian Frederik» satt i brann da ilden nådde kruttdepotet og skipet sprang i luften.
64 mennesker omkom og 126 ble såret.
Øverstkommanderende på skipet under trefningen ved Sjællands Odde var Carl Vilhelm Jessen. 1  2 
Sjømennene som omkom ble begravet i en fellesgrav ved Odden kirke og noen år senere ble det reist et minnesmerke over de falne.
«Prinds Christian Frederik» var oppkalt etter Christian Frederik, den senere kong Christian VIII.
Skipet er mye benyttet som modell til votivskip i danske kirker.
Portal: Danmark