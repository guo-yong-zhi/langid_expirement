Skeiv Ungdom er en partipolitisk uavhengig ungdomsorganisasjon for homofile, bifile, trans og andre skeive ungdommer under 30 år. Skeiv Ungdom er ungdomsorganisasjonen til Fri – foreningen for kjønns- og seksualitetsmangfold. Skeiv Ungdom ble stiftet som egen organisasjon 6. august 2004 på Utøya i Buskerud, som en videreføring av det tidligere ungdomsutvalget under Landsforeningen for lesbiske, homofile, bifile og transpersoner . Jane-Victorius G. Bonsaksen er leder fra 2022.
Jafnaðr er Skeiv Ungdoms årlige sommerleir. Jafnaðr i dagens form ble for første gang arrangert i 2005, men dens historie strekker seg tilbake til år 1999, da Ungdomsutvalget i daværende LLH  arrangerte sin første sommerleir som ble kalt for Homoøya. Etter at Skeiv Ungdom ble stiftet som en selvstendig ungdomsorganisasjon i 2004, ble sommerleiren Homoøya erstattet av festivalen Jafnaðr.
Ordet Jafnaðr  stammer fra norrønt og henviser blant annet til likeverd.
Ungdomstelefonen  er en landsdekkende telefon-, chat- og meldingstjeneste for unge skeive. Ungdomstelefonen er i mange tilfeller førstekontakt for ungdom uten tilhørighet til organiserte tilbud for skeive, men blir også blant annet benyttet av helsepersonell, samt andre kontaktpersoner for ungdom, som trenger rådgivning.
Restart er et program som blant annet brukes i skoler og for konfirmanter. Gjennom en rekke øvelser diskuteres hvilke mekanismer i samfunnet fører til at noen blir diskriminert, har mer makt enn andre, blir sett på som annerledes og så videre Prosjektet er drevet av frivillige samtaleledere.
Skeiv Ungdom hadde per januar 2018 13 lokallag: 
Lokallagenes oppgave er og lage et tilbud for skeive ungdommer der man kan være seg selv.
Alle av lokallagene har sitt egen lokalstyre som blir valgt nytt vært år på et åpent årsmøte.
