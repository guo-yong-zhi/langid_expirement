Hvidovre kirke er en dansk kirke med 114 sitteplasser på Hvidovre Kirkeplads i Hvidovre ca. seks km vest for København. 
Kirken ble bygget av krittsten omkring år 1150, og er en av Danmarks eldste romanske kirker. Sideskipet i bindingsverk ble bygget i siste halvdel av 1600-tallet. Navnet Valbyskibet oppsto, fordi sidebygningen skulle gi plass til Valbybøndene, som ikke lenger måtte være i Vor Frue kirke fordi de etter sigende drakk for meget. 1  De to bemalte sandstenskongekroner, det ene på tårnet og det annet over våpenhusets dør, stammer fra Vesterport i København som ble nedrevet omkring 1857. Under svenskekrigene i 1658-59 ble kirken plyndret og brukt som hestestall. Taket ble fjernet og brukt til befestningsanlegg. Kirkens nåværende utseende stammer fra 1790. Kirkegården har knapt 100 bevaringsverdige gravminner.
Altertavlen er fra slutten av 1400-tallet. Døpefonten er romansk og trolig like gammel som kirken. Den befant seg i Nationalmuseet i over 100 år. 2  Prekestolen er fra årene 1630-40, og skipsmodellen Freden fra 1919, skjenket av fiskeren Rudolf Olsen i glede over 1. verdenskrigs avslutning. Kirken har også et pietà fremstillet av billedhuggeren Hans Peder Pedersen-Dan. Kirkens lysestaker skal kunne ses på Nordiska Museet i Stockholm. 3  
Hvidovre kirke danner kulisse i den danske motstandsfilm Der kom en dag fra 1955. 4 
Portal: Danmark