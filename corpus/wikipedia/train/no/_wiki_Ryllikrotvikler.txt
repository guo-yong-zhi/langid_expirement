Ryllikrotvikler, Dichrorampha plumbagana er en sommerfugl i gruppen av viklere . 
En liten til midelsstor , gråbrun vikler. Skjellene på forvingen har lyse spisser, slik at arten får et "melet" utseende, ellers er det få tegninger bortsett fra to-tre smale, sølvfargede tverrbånd nær vingespissen.
Larvene utvikler seg på røttene og den nedre delen av stengelen av ryllik .
De voksne viklerne flyr i juni.
Arten er utbredt i Europa, bortsett fra de nordøstlige delene.
I Norge finnes den nord til den sørlige delen av Nordland.
