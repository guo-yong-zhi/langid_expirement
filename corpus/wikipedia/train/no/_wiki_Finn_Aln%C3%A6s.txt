Finn Alnæs  var en norsk forfatter.
Han var sønn av Else Løchen og Iver Holter Alnæs, sønnesønn av komponisten, pianisten og domorganisten Eyvind Alnæs og  oldebarn av slottsforvalter Hjalmar Welhaven. Han tok examen artium ved Haagaas Artiumskursus.
Han debuterte i 1963 med romanen Koloss, som vakte uvanlig stor oppmerksomhet både i Norge og utenlands. Boken vant også en nordisk romankonkurranse. Før sin litterære debut hadde Alnæs studert drama i England og arbeidet som bl.a. skuespiller, journalist, lærer, lastebilsjåfør og sjauer. 
Alnæs ble to ganger nominert til Nordisk råds litteraturpris, i 1964 for Koloss og i 1969 for Gemini. I 1993, to år etter forfatterens død, ble Koloss filmatisert. Regi og manus var ved Witold Leszczynski.
Portal: Litteratur