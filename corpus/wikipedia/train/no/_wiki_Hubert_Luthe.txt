Hubert Luthe  var en tysk katolsk teolog og biskop av Essen.
Hubert Luthe var den eldste av åtte barn til boktrykkeren Hermann Luthe og hans hustru Amalie, født Hasert. Fra 1936 til 1946 gikk han på Dreikönigsgymnasium i Köln. Under andre verdenskrig var han luftvernartellerihjelper fra 1943 til 1945, og deretter krigsfange i Danmark. Etter å ha studert katolsk teologi og filosofi i Bonn og München fra 1946 til 1953, gikk han på erkebispedømmet Kölns presteseminar i Bensberg. 
Den 2. juli 1953 ble han ordinert til prest i Kölnerdomen av Joseph Fings. Fram til 1955 var han kapellan ved Maria unnfangelseskirken i sentrum av Düsseldorf og underviste kort i religion i Köln, deretter frem til 1968 kapellan og sekretær for erkebiskop kardinal Joseph Frings, som han sammen med hans peritus. Joseph Ratzinger, ledsaget under alle de fire sesjoner av Det andre Vatikankonsil. Dette var med spesiell tillatelse fra pave Johannes XXIII;  på grunn av kardinal Frings blindhet var Luthe den eneste personlige kapellan som deltok på konsilet.
Etter videre teologiske studier i München mellom 1957 og 1959, tok han sin doktorgrad i februar 1964 i München med en avhandling om Heinrich Scholz' religionsfilosofi. Fra 16. august 1968 var han rektor ved Köln-seminaret.
Pave Paul VI utnevnte ham den 28. oktober 1969 til titulærbiskop av Egabro og hjelpebiskop i Köln. Han ble bispeviet den 14. desember 1969 av kardinal Joseph Höffner; medkonsekratorer var kardinal Joseph Frings og hjelpebiskopene i Köln, Wilhelm Cleven og Augustinus Frotz.
Etter bispeinnvielsen utnevnte kardinal Höffner ham til biskoppelig vikar. På samme tid var han ansvarlig for det nordlige pastoraldistrikt fra 1975. Den 17. september 1987, etter at erkebiskop kardinal Höffner gikk av, ble han valgt til bispedømmeadministrator for erkebispedømmet Köln, til den 12. februar 1989, da erkebiskop kardinal Joachim Meisner ble innsatt.
Den 18. desember 1991 utnevnte pave Johannes Paul II ham til etterfølger etter kardinal Hengsbach, som døde samme år, som biskop av Essen, og bekreftet dermed valget av Essens katedralkapittel. Den 2. februar 1992 overtok han sitt nye embede. Han var medlem av kommisjonene for spørsmål om tro samt vitenskap og kultur i den tyske bispekonferansn. I mer enn tre tiår var han representant for bispekonferansen for Cusanuswerk, en kirkestiftelse for støtte til studenter.
I anledning hans 75-årsdag i 2002 aksepterte pave Johannes Paul II hans aldersbetingede avskjedssøknad. Felix Genn, den gang hjelpebiskop av Trier, ble hans etterfølger ved katedralen i Essen i 2003 etter mer enn ett år med vakans. 
På grunnlag av biskop Luthes samarbeidsplan, som trådte i kraft i 1997, gjennomførte han en omfattende omstruktureringsprosess i bispedømmet Essen med tanke på det reduserte antall katolikker, fallende kirkeskatteinntekter og reduksjon i pastoralpersonalet. 6 
Biskop Hubert Luthe døde den 4. februar 2014 i en alder av 86 år i Essen.  Han ble gravlagt den 8. februar 2014 etter et rekviem feiret av erkebiskop Joachim Meisner av i Adveniat-krypten til Essen-katedralen ved siden av sin forgjengers krypt.
Hans episkopalgenealogi er:
