	
	
Bakhmut  er en by i Donetsk oblast i Ukraina. Byen ligger ved elven Bakhmutka omkring 89 km fra Donetsk og var det administrative senteret i Bakhmut rajon. Fra 1924 til 2016 het byen Artemivsk  eller Artjomovsk . Byen var til 2022 et senter for ukrainsk saltindustri samt et viktig jernbaneknutepunkt. Bakhmut hadde 71 094 innbyggere per 1. januar 2022.  1 
I løpet av Russlands invasjon av Ukraina 2022 ble Bakhmut i over ni måneder åsted for et av lengste og blodigste slag i Europa etter den Andre verdenskrig. Ukrainias president Volodymyr Zelenskyj uttalte 11. desember 2022 at byen var blitt redusert til «utbrente ruiner». 2  Bakhmuts befolkning kan ha blitt redusert med så meget som 97 %. 3 
Mens russiske styrker angrep, med store tap, drev ukrainske styrker oppholdende strid og trakk seg langsomt tilbake, kvartal for kvartal. 21. mai 2023 greide Russland til slutt å erobre hele byen. Pensjonert generalløytnant Arne Bård Dalhaug mente at Russland ble sittende igjen med en haug med murstein uten strategisk betydning. 4 
Det er spor etter etter en bosetting her fra 1557, men byen ble offisielt grunnlagt i 1571 og er kalt opp etter elven den ligger ved. Bosettingen startet opprinnelig som en grenseovergang og ble seinere et festningsverk. I 1701 ga Peter I ordre om å bygge et fort på stedet og kalte byen Bakhmut. Fortet stod ferdig i 1703. Høsten 1705 erobret kosakker ledet av Ataman Kondrat Bulavin saltgruvene i Bakhmut salt 5 , som senere fikk byen til å bli et av sentrene for Bulavinopprøret og de holdt byen til mars 1708. I 1783 fikk Bakhmut bystatus. I 1876 ble det oppdaget flere saltforekomster og det ble raskt bygget ut flere gruver. I 1924 ble navnet på byen endret til Artemivsk, til ære for Artem, en russisk bolsjevik som bodde og arbeidet i byen de første årene av revolusjonen. I 2016 vedtok Verkhovna Rada å bytte navnet tilbake til Bakhmut. 6 
Byen var okkupert av tyskerne fra 31. oktober 1941 til 9. mai 1943. trenger referanse 
Kilde:  7  8 
Bakhmuts transport skole ble bombet 14. oktober 2022
Bakhmut 15. september 2022
Leilighetsgård etter russisk angrep 17. mai 2022
«Metalurh»-stadion etter russisk missilangrep kl 04 den 11. juli 2022
Missil i en bygate 10. august 2022
I utkanten av byen
Femetasjers bygård etter russisk angrep 15. september 2022
