University College Dublin  er Republikken Irlands største universitet, med mer enn 20 000 studenter. Det ligger i hovedstaden Dublin. Universitetet er en del av National University of Ireland. 
Med 33 284 studenter er det Irlands største universitet, 4  og blant de mest prestisjefylte universitetene i landet. 5  6  Fem nobelprisvinnere er blant UCDs tidligere studenter og nåværende og tidligere ansatte. 7  I tillegg har fire irske taoiseach  og tre irske presidenter blitt uteksaminert fra UCD, sammen med en president i India. 8  9 
UCD har sitt opphav i et organ grunnlagt i 1854, som åpnet som det private Catholic University of Ireland på høytidsdagen for den irske helgenen Malachy med John Henry Newman  som sin første rektor; det ble omdannet i 1880 og fikk kongelig charter i egen rett i 2. desember 1908 under navnet University College, Dublin. Det hadde senere i en periode navnet University College Dublin, og var underlagt Royal University of Ireland fra 1880. Det ble i 1960-årene foreslått at University College Dublin skulle slås sammen med University of Dublin, hvis eneste college er Trinity College Dublin. Av forskjellige grunner skjedde ikke dette. Ved Universitetsloven  av 1997 ble det konstituerende universitetet omdøpt til National University of Ireland, Dublin, og en ministeriell eller administrativ ordre fra 1998 institusjonen igjen omdøpt til University College Dublin – National University of Ireland, Dublin. 10 
Opprinnelig lå University College Dublin på Earlsfort Terrace, hvor Royal University of Ireland hadde ligget tidligere. I 1950-årene flyttet det til bydelen Belfield, i den sørlige delen av Dublin. Campus er omkring 1,4 km² stort. Flyttingen var resultatet av et arbeid som hadde pågått siden 1930-årene med å skape et moderne universitet. Innen 2003 hadde det aller meste av universitetet flyttet. 
En av dets tidligere bygninger, Royal College of Science i Merrion Street, tilhører den irske regjeringen, og rommer blant annet Taoiseachs kontor.
University College Dublin hadde også en eiendom i Glasnevin, Albert Agriculture College, som nå huser Dublin City University.
