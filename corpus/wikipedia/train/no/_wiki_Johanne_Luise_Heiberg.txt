Johanne Luise Heiberg, døpt Pätges  var en dansk skuespiller. Hun var i perioden 1826-1864 den absolutt førende skuespillerinne på Det kongelige Teater. I 1820-årene skrev Johan Ludvig Heiberg vaudeviller til henne. Hun ble gift med ham i 1831.
Johanne Luise Pätges vokste upp i et fattig miljø som datter til en vertshuseier av tysk opphav og hans jødiske hustru. Allerede som barn opptrådte hun som danser i foreldrenes markedstelt i Dyrehavsbakken. 
Hun viste tidlig tegn på kunstnerisk talent og begynte på Det Kongelige Teaters ballett i 1820. Med hjelp av utenomstående bidragsgivere kunne hun utdanne seg til skuespillerinne ved Kongelige Teaters dramatiske skole 1826-29.
Allerede 1823 hadde hun barneroller ved teateret, og 1829-1856 og 1859-64 var hun ansatt ved Det Kongelige Teater samt 1867-74 instruktør ved teaterets talescene. Blant hennes roller merkes Julia i Romeo og Julie, Ofelia i Hamlet, Lady Macbeth i Macbeth og Maria Stuart. 8 
I 1831 giftet hun seg med den berømte og meget eldre kritikeren og skuespillforfatteren Johan Ludvig Heiberg, et giftermål som ytterligere forsterket hennes posisjon og gjorde henne kjent under navnet «fru Heiberg». Ektefellene Heiberg ble et begrep, og deres hjem et kulturelt samlingspunkt i København.
I romantikken skrev Henrik Hertz, Adam Oehlenschläger og H. C. Andersen en rekke skuespill med splittede, demoniske kvinner i hovedrollen til henne.
Etter å ha sluttet å opptre, fungerte fru Heiberg fra 1867 til 1874 som «Sceneinstruktrise» ved Det kongelige Teater.
I 1882 utga hun boken Peter Andreas Heiberg og Thomasine Gyllembourg. En Beretning støttet paa efterladte Breve, som var utdrag av brev skrevet av hennes svigerforeldre. 9 
Hennes selvbiografi, Et Liv gjenoplevet i Erindringen, ble utgitt fra 1891 til 1892 av A.D. Jørgensen. Boken vakte voldsomt røre ved utgivelsen, fordi mye i boken ga uttrykk for hennes sterkt subjektive  oppfatning av begivenhetene – noen kalte derfor spøkefullt boken for «Et Liv genopløjet i Erindringen».
Hun pryder en dansk pengeseddel, 200 kroner.
Portal: Danmark