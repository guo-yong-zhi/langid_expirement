Hi Fly Malta er et flyselskap fra Malta. Det er et datterselskap av det portugisiske flyselskapet Hi Fly. Begge driver med utleie av fly til andre og har ikke egne ruteflyginger. Hovedkontoret og hovedbasen ligger på Malta internasjonale lufthavn. Hi Fly Malta og Hi Fly bruker samme merkevare.
Hi Fly Malta fikk driftstillatelse fra maltesiske luftfartsmyndigheter i 2013. 1  Det er de samme eierne, det portugisiske selskapet Mirpuri Investments, som står bak både Hi Fly Malta og morselskapet Hi Fly. Forretningsmodellen er basert på wet lease, det vil si utleie av fly med besetning til andre flyselskap, og på en flåte av breibruksfly. 1 
Hi Fly Malta skaffa seg Airbus-fly. Fire fly blei solgt til Al-Naser Airlines, brukt som frontselskap for det iranske flyselskapet Mahan Air. Malta blei brukt for å omgå USAs sanksjoner mot Iran, uten at det var kjent for Hi Fly Malta. 2 
I 2018 skaffa Hi Fly Malta seg sin første Airbus A380. Hi Fly blei dermed det første selskapet som tok i bruk brukte fly av denne typen. 3  Maskina tilhørte tidligere Singapore Airlines. Airbus A380en blei satt opp med 471 seter . 4  Flyet blei registrert på Malta og dekorert med slagordet Save the Coral Reefs. 5 
I august 2018 hadde Hi Fly og Hi Fly Malta en flyflåte bestående av én Airbus A321, fire Airbus A330, sju Airbus A340 og én Airbus A380. 6  Av disse var én Airbus A330, fire Airbus A340 og den ene Airbus A380en registrert på Malta.
Airbus A340 fra Hi Fly Malta med logoen til Swiss Space Systems på halefinnen.
Hi Fly Malta-maskin på Calgary internasjonale lufthavn i Canada.
Hi Fly Maltas Airbus A380 dekorert i samband med kampanjen for å redde verdens korallrev.
