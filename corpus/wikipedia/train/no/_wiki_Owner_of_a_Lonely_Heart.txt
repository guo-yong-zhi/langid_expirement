«Owner of a Lonely Heart» er en sang fra det engelske progressiv rock-bandet Yes, utgitt i 1983 på bandets album 90125. Sangen er Yes' største hit til dags dato, og i to uker i januar 1984 toppet singelen Billboard Hot 100 i USA. 1  Sangen er skrevet av Trevor Rabin, Chris Squire, Jon Anderson og Trevor Horn.  
Sangen starter med et gitar-riff som kan minne om et typisk rock eller hard rock riff. Riffet blir spilt to ganger før det punkteres av trommene, og så kommer resten av instrumentene med, og blir til sangens hovedtema. Sangen følger hovedsakelig standard pop-struktur, med vers, refreng og gitarsolo. På slutten av sangen løser melodilinjen seg opp, og det avsluttes med en seksjon som gir assosiasjoner til en jamsession. 
Ifølge medkomponist Trevor Rabin ble sangen opprinnelig skrevet som en ballade, men produsent og medkomponist Trevor Horn ble overtalt av Jon Anderson til å få opp tempoet slik at det ble en rockelåt. En demoversjon som underbygger påstanden om en roligere versjon finnes på Rabins album 90124, der sangen har fått et jazz-liknende preg.
Sangen er blitt den åttende mest spilte under Yes' konserter. 2  Under bandets konserter på 1980-tallet var fremføringen av sangen meget lik innspillingen. Under Anderson Bruford Wakeman Howes konserter i 1989 fremførte Jon Anderson en akustisk versjon som en del av sitt solo-sett.
Offisielle konsertopptak av «Owner of a Lonely Heart» finnes på:
På originalinnspillingen fra 1983 medvirker:
