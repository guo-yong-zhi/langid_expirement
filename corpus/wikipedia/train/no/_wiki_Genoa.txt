En genoa er et forseil på en seilbåt. Det brukes bl.a på bermudariggede seilbåter. En genoa er en fokk som overlapper masten. 1  Seilet ble første gang brukt og fikk sitt navn i Genova-regattaen i 1927 da Sven Salén tok dette seilet i bruk.
Det er masteoverlappets lengde som bestemmer størrelsen til genuaen. Ofte betegnes genoaer med et tall – Genoa I, II, III eller IV der Genoa I er størst. Ofte oppgis størrelsen imidlertid som masteoverlappets andel, der en 140% genoa ofte tilsvarer en Genoa I.
Rullegenoa eller rullefokk er et system der forseilet rulles rundt en profil, som omslutter wireren i forstaget, ved reving av seilet. Mange har genuafokka liggende rundt denne profilen når båten ikke er i bruk.
