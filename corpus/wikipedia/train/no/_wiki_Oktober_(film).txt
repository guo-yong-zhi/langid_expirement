Oktober, også kjent som Oktober: Ti dager som rystet verden  er en sovjetisk stumfilm fra 1927 av Sergej Eisenstein og Grigorij Aleksandrov. Filmen er en dramatisering av oktoberrevolusjonen som ble bestilt til revolusjonens tiårsjubileum. Opprinnelig hadde filmen premiere som Oktober i Sovjetunionen, men ble omredigert og utgitt internasjonalt som Oktober: Ti dager som rystet verden, etter John Reeds populære bok om revolusjonen. 3 
Stormen på Vinterpalasset fra filmen Oktober: Ti dager som rystet verden
Oktober: Ti dager som rystet verden.
Filmen åpner rett etter februarrevolusjonen og etableringen av Den russiske provisoriske regjering. Men historien påpeke at det er den samme gamle historien som under tidligere myndigheter, med krig og sult under den provisoriske regjeringen. Oppbyggingen til oktoberrevolusjonen er dramatisert med mellomtekster som markerer datoene for hendelsene. I april 1917 returnerer Vladimir Lenin til Petrograds jernbanestasjon, som er fullpakket med støttespillere.
I juli 1917 foregår det demonstrasjoner på Nevskij-plassen, som blir beskutt av militære. Myndighetene beordrer derfor at arbeiderklassen skal bli avskåret fra sentrum. Bolsjevikens hovedkvarter blir også ødelagt av den herskende klassen, og den provisoriske regjeringen beordrer arrestasjonen av Vladimir Lenin, som har gått under jorden, men fortsetter å lede planene for opprøret. Den provisoriske regjeringslederen Aleksandr Kerenskij blir hånende karakterisert og sammenlignet med en mekanisk påfugl og Napoleon. 
General Kornilov fremmer sine tropper til Petrograd. Mens regjeringen er hjelpeløs, samler bolsjevikene seg til forsvar. Bolsjevikene tar kontroll over byens arsenal og general Kornilov blir arrestert. Brosjyrer sprer budskapene om revolusjonen, og arbeidere er opplært til å bruke våpen til slaget. Den 24. oktober 1917 vender Lenin tilbake til Smolny etter fire måneder i skjul, og tar kontroll over opprøret. En melding sendes til befolkningen som erklærer at den provisoriske regjeringen er offisielt avsatt fra 25. oktober klokken 10.00.
Krigsministeren kaller tropper til hjelp for den avsatte regjeringen. Den provisoriske regjeringen utarbeider en appell til innbyggerne som forsøker å gjenheve denres legitimitet, men den kvelden holdes en kongress med delegater fra alle deler av landet og sovjeterne blir stemt til makten. Bolsjevikene marsjerer umiddelbart mot Vinterpalasset, og krever at de overgir seg. En gruppe infiltrerer det enorme palasset gjennom kjellerne, og får øye på regjeringsstyrkene inni palasset. Kosakker overgir seg og slutter seg til sovjeterne. Soldater i palasset plyndrer området etter verdisaker, bare for å bli rasaket av sovjeterne etter at de har overgitt seg. Til slutt slo sovjeterne ned døren til den provisoriske regjeringens kamre og arresterer regjeringsmedlemmene. Vladimir Antonov-Ovseenko utarbeider en formell erklæring som offentliggjør at den provisoriske regjeringen er avsatt. Den 26. oktober begynner de nye myndighetene å bygge en ny nasjon.
