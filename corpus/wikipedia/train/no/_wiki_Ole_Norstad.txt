Ole Norstad  var en disponent som var født i Hallingdal som kom til Drammen som barn. I starten av arbeidslivet jobbet han på et sagbruk i Drammen, senere ble han sjømann. Da han kom tilbake til Drammen, etablerte han agentur i vinimport, som han drev frem til Vinmonopolet overtok all import. I 1927 startet han AS Kjøbmannsbilen med formål å transportere gods mellom Drammen og Oslo. Norstad var med og stiftet Drammens Roklubb og var formann fra 1926–31 og fra 1937–40. Han var også en av stifterne av Drammens Lastebileierforening, og da foreningen feiret sitt 50 års jubileum var han bedt som æresgjest. 6  Under krigsårene var han også en svært aktiv NS-mann som ble medlem i 1933, noe han fikk stå til rette for under rettsoppgjøret. Han var fra august 1944 ordfører i Drammen, frem til 8. mai 1945. 7 
