En lokal-TV kanal, alternativt nær-TV, er en TV-kanal som dekker et geografisk begrenset område, som en kommune eller et fylke. Enkelte lokal-TV-kanaler dekker kun et lite sted, som TV Risvollan, som kun dekker et borettslag i Trondheim.
I Norge er det 23 lokal-TV-stasjoner som er medlem av Mediebedriftenes Landsforening. Tidligere hadde 16 av disse avtaler med TVNorge, som innebar at de fikk sende kl 17.30 – 17.55, 18.30 – 18.55 og ca. 23.15 – 23.40. I løpet av 2008 gikk lokal-TV-stasjonene over til å sende fra klokken 17.30 til 24.00 i det digitale bakkenettet, men de sendte også på TVNorge til det analoge bakkenettet ble slukket der kanalen sender. De siste delene av det analoge bakkenettet ble slukket 1. desember 2009.
