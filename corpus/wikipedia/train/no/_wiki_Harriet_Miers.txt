Harriet Ellan Miers  er en amerikansk jurist som var juridisk rådgiver i Det hvite hus. 
3. oktober 2005 ble hun nominert til dommer ved USAs føderale høyesterett for å fylle den ledige stillingen etter at Sandra Day O'Connor bebudet sin fratreden i juni. Opprinnelig ble John Roberts nominert til å etterfølge O'Connor, men etter at daværende justitiarius William Rehnquist døde 3. september, ble Roberts utnevnt til å etterfølge Rehnquist og Miers til å overta etter O'Connor.
27. oktober ba imidlertid Miers president Bush om å trekke hennes kandidatur. Like etter uttalte Bush at han motvillig godtok hennes ønske 2 . Det hadde blitt rettet kritikk mot hennes manglende erfaring som dommer, hennes nære forbindelse til Bush samt hennes politiske ståsted.  Fire dager senere nominerte Bush Samuel Alito, en føderal dommer, til å overta etter O'Connor.
Miers har en omfattende juridisk praksis bak seg både i hjemstaten Texas og som tilknyttet Det hvite hus. Hun er ugift og har ingen barn.
