Howard Lotsof  er kjent for å ha oppdaget de anti-addiktive virkningene til ibogain i 1962. Han fikk utstedt en rekke patenter for behandlingene av ulike slag kjemisk avhengighet med ibogain. 
Lotsofs første patent, utstedt i 1985, var US Patent 4 499 096, Hurtig metode for å avbryte narkotikaavhengighets-syndrom. Det siste patentet i rekken for anvendelse av ibogain til behandling av kjemisk avhengighet var US Patent 5 152 994, Hurtig metode for å avbryte og lindre flerstoffsavhengighets-syndromer, tildelt 6. oktober 1992. Han var aktiv i promoteringen av medisinsk bruk av og videre forskning på ibogain og engasjert i å være en talsperson for kjemisk avhengighetspasienter og har blant annet forfattet ibogainpasienters rettighetsplakat. Lotsof er styremedlem i den amerikanske «National Alliance of Methadone Advocates» og president i «Dora Weiner Foundation».
Lotsof startet på begynnelsen av 90-tallet et forskningsamarbeid med den andre store, internasjonale skikkelsen innen ibogain-bevegelsen, nevrologen og farmakologen Deborah Mash. Dette samarbeidet gikk imidlertid i stå i 1997 med påfølgende rettstvist over uenigheter omkring patentrettigheter.
