Mark Wells White  var en amerikansk politiker som var guvernør i Texas fra 1983 til 1987. Han representerte Demokratene.
White var født i Henderson og tok juristeksamen på Baylor University i 1967. Han begynte deretter som advokat i Houston. Han engasjerte seg politisk og ble utpekt til Texas Secretary of State i 1973. Etter fire år trakk han seg for å kunne velges til Texas Attorney General, et verv han hadde fra 1979 til 1983. I 1982 vant han over sittende guvernør Bill Clements, men i 1986 tapte han for Clements. Han prøvde å bli demokratenes kandidat ved valget i 1990, men tapte da for Ann Richards.
Som guvernør er han mest kjent for sitt arbeid med skolepolitikk, hvor han blant annet innførte regelen om at studenter ikke fikk drive med sport om de ikke klarte eksamen. «No pass, no play»-regelen er beholdt i offentlig skole i Texas, og Mark White fikk en skole i Houston oppkalt etter seg, Mark White Elementary School.
Etter at han var ute av politikken, arbeidet han som advokat i Houston, hvor han døde. Han ble begravet på Texas State Cemetery i Austin.
