Løvstakken Fotballklubb  er en fotballklubb fra Fyllingsdalen i Bergen som spiller sine hjemmekamper på Varden Kunstgress.  
A-laget spiller i 2013 i 5. divisjon, og består utelukkende av spillere vokst opp i området rundt byfjellet Løvstakken. Alle klubbens spillere har spilt i enten Frøya, Løv-Ham eller Bønes på aldersbestemt og seniornivå.
I klubbens første sesong i ligasystemet oppnådde Løvstakken opprykk til 6. divisjon etter å ha blitt nummer to i sin avdeling bak Mathopen. Det påfølgende året skulle bli nok en jubelsesong for Løvstakken som sikret sitt andre strake opprykk etter å ha vunnet sin avdeling i 6. divisjon på suverent vis.
