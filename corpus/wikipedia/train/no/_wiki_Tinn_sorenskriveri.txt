Tinn sorenskriveri var et sorenskriveri i Telemark fylke mellom 1920 og 1937. Sorenskriveriet ble opprettet ved kongelig resolusjon 16. juli 1920 da det gikk ut av Øvre Telemark østfjelske sorenskriveri. Embetet omfattet Tinn kommune. Ved kongelig resolusjon 21. mai 1937 ble Tinn og Heddal sorenskriverier slått sammen til ett; Tinn og Heddal sorenskriveri. Fra samme tid ble notarialforretningene i Tinn herred lagt til politimesteren i Rjukan.
Tinn og Heddal sorenskriveri skiftet navn til Tinn og Heddal tingrett i 2002. 
Arkivet etter Tinn sorenskriveri er avlevert til Statsarkivet i Kongsberg. Arkivet har et omfang på 10 hyllemeter. 
Statsarkivet i Kongsberg, arkivkatalog for Tinn sorenskriveri.
