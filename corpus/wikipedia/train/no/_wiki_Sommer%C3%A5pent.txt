Sommeråpent er et norsk underholdningsprogram som har blitt sendt direkte nesten hver sommer på NRK-TV siden 1993. Programmet har vanligvis hatt fem sendinger i uka, men enkelte sesonger også seks programmer.
Programmet tar opp både aktuelt nyhets- og kulturstoff, men har en mye lettere tone enn vanlige aktualitetsmagasinet. Det inneholder mye ferierelatert stoff og har som regel noen musikalske innslag. Serien hadde premiere den 28. juni 1993 med Hege Øygaren som programleder. 2 
Programmet er hovedsakelig blitt sendt fra Oslo. Siden 2013 har det blitt tatt i bruk ulike fremkomstmidler for å komme rundt til ulike steder i landet. I 2013 og 2015 ble programmet sendt fra det tidligere hurtigruteskipet MS «Ragnvald Jarl» med sendinger fra ulike havner langs norskekysten, i 2016 ble det sendt en uke fra DS «Skibladner» på Mjøsa, I 2017 ble det sendt fra Sommertoget som besøkte 40 jernbanestasjoner og i 2018 fulgte det Lars Monsen på tur i Hardangervidda, Jotunheimen, Vesterålen og Indre Troms. Sendingene ble kombinert med Minutt for minutt-sendinger av transportetappene på dagtid.
NRK droppet programmet i 2008 grunnet økonomiske og tekniske omprioriteringer i NRK, som følge av sommer-OL 2008. 3 
Programmet har siden 1993 og frem til 2007 hatt et seertall på mellom 400 000 og 600 000. 4 
Gjennomsnittlig seertall per år:
