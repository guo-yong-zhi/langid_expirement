Helga Brigitte Arntzen  er daglig leder og styreleder i Aktive Fredsreiser i Risør.   
Hun tok opprinnelig initiativ til å stifte Hvite Busser til Auschwitz i 1992, og etablerte deretter Aktive Fredsreiser i Risør i 1998. Siden 1992 har nær 150 000 ungdommer deltatt på fredsreiser gjennom disse to organisasjonene som Helga Arntzen har etablert.   
Denne virksomheten har vært ment som et tiltak mot utbredelse av nynazismen i Norge, og Arntzens engasjement har bidratt til at nye ungdomsgrupper får en opplevelse av Holocaust, jødeutryddelsen i Europa under andre verdenskrig, og et personlig grunnlag for å forstå framveksten av nazisme og rasisme og intoleranse generelt.  
Arntzen fikk i 2006 Kongens fortjenstmedalje i gull for sin innsats for fredsarbeid på nasjonalt plan. I 2011 ble hun tildelt fortjenstkors med bånd av Forbundsrepublikken Tysklands fortjenstorden. 2  I 2022 fikk hun Willy Brandt-prisen for sin personlige innsats for norsk-tyske forbindelser. 3 
