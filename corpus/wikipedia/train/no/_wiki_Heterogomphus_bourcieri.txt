Heterogomphus bourcieri er en bille som hører til gruppen hornbiller i familien skarabider .
En stor, kraftig, rødbrun til svart, halvblank hornbille. Som vanlig hos hornbiller er det stor forskjell mellom kjønnene, hannene er større, har et horn på hodet og en uthuling foran på pronotum. Hos denne arten er hannens pronotum påfallende stort og bredt, tydelig bredere enn dekkvingene. Hornet i pannen er kort og spisst, på pronotum er det to spisse knøler øverst oppe. Hunnene har én knøl på hodet, men ikke horn, ofte også antydning til knøler på pronotum. Pronotum er ganske tett punktert hos begge kjønn. Forleggen  har fire tenner på utsiden som er rettet skrått framover. Dekkvingene er tett punkterte, men likevel blanke, punktene danner delvis rader.
Til tross for at noen av artene er ganske vanlige er det lite man vet om biologien til disse billene. Larvene til de artene der disse er kjente lever i jorda der de spiser dødt, organisk materiale. De voksne billene er aktive om natta og kommer gjerne til lys. Disse artene er ikke regnet som skadedyr.
Arten er utbredt fra Colombia, Ecuador og Brasil.
