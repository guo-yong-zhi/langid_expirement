Ruger Mark er en halvautomatisk pistol fra den amerikanske våpenprodusenten  Sturm, Ruger. Pistolen er også kjent som Ruger Standard.
Sturm, Rugers første pistol var «Standard Model» fra 1949 i kaliber .22 Long Rifle. Pistolen var basert på den japanske Baby Nambu, og var en umiddelbar salgssuksess. De første pistolene fra 1949 til 1951 hadde en ørn i sølv med rød bakgrunn, men Bill Ruger endret bakgrunnen til sort da vennen og kompanjongen Alex Sturm døde. I desember 1950 kom en versjon med tykkere løp , og den fikk navnet «Mark I». 
I 1982 ble «Mark I» erstattet av den oppgraderte «Mark II». Forskjellen er inkludering av en varsler , samt 10-patroners magasiner, kontra de gamle som tok 9 patroner. Man kan også på den nye modellen åpne og sjekke om det er patron i kammeret når sikringen er på. Mark II kom med flere løpslengder; 4,75" og 6" lettvektsløp, samt 4", 5,5", 6,875" og 10" bull-barrels og 5.25" og 6.875" heavy tapered barrels. Pistolene med bull-barrel og heavy tapered barrels er sportsmodeller med justerbare baksikter og et høyere og bredere frontsikte som er underkuttet for å redusere refleksjoner. Det ble også produsert en variant med navnet «22/45», med ramme i polymer og endret grepsvinkel. Mark II ble tatt ut av produksjon i 2004.
«Mark III» kom i 2004 og erstattet den tidligere Mark II. Pistolen var igjen oppgradert og denne gangen var det lagt til mulighet for å se om det var patron i kammeret uten å åpne våpenet, magasinutløseren ble flyttet fra bunnen av grepet til bak avtrekkerbøylen, Weaverskinne på alle modeller med justerbare baksikter, magasinsikring for å hindre våpenet til å bli avfyrt uten magasin, intern lås, og kortere «ører» på sluttstykket. Det ble også produsert en «22/45 Mark III».
Rugr Mark I
Ruger Mark II
Ruger Mark III 22/45
