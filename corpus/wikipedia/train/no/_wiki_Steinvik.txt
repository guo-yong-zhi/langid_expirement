Steinvik er en grend lengst sør i Stor-Elvdal kommune i Innlandet. Steinvik ligger på vestsiden av Glomma. 
Det er ca. 140 fastboende. På sommeren er det mer liv i grenda, siden hytter og sommerhus befolkes.
Steinvik ligger ca. 19 mil nord for Oslo og 12 kilometer nord for Rena. Riksvei 3 og Rørosbanen går gjennom grenda. De fleste tog stopper på Steinvik stasjon, som ble åpnet i 1875 og ligger 204 moh.
Navnet Steinvik stammer fra gården Stenvigen, som forøvrig ble borte for mange år siden.
I sør ligger elva Hovda som kommer fra innsjøen Storhovden. Hovda ligger på grensen mellom Åmot og Stor-Elvdal kommuner.
