Kjartan Alexander Svartsund Lunde  er en norsk politiker . Han kommer fra Stavanger i Rogaland. Han er tidligere statssekretær i Klima- og miljøverndepartementet og i Nærings- og fiskeridepartementet. 2  3  4 
Lunde er oppvokst i Stavanger. Han meldte seg inn i Unge Venstre i 2001. Han var leder i Rogaland Unge Venstre 2006–2010 5 , medlem av Unge Venstres sentralstyre 2009–2010, og direktevalgt til Unge Venstres landsstyre 2010–2011.
Han har fullført en mastergrad i sivilingeniør i industriell økonomi i 2011 ved Universitetet i Stavanger. Han arbeidet som rådgiver for Rogaland Venstre, og gikk deretter over i en konsulentstilling i Bouvet AS med ansvar for å gi råd til kunder innen olje- og gassbransjen. 6 
I løpet av studietiden ved Universitetet i Stavanger ble Lunde valgt inn i Studentparlamentet i to perioder, 2009–2011. I perioden 2010–2011 var han også landsstyrerepresentant i Norsk Studentorganisasjon.
Lunde var i perioden 2012-2023 leder i Rogaland Venstre. 7  8  Han var nestleder i Kontrollutvalget i Stavanger i perioden 2011–2015. I valget i 2015 ble han valgt inn som medlem av samferdselsutvalget i Rogaland, Stavanger bystyre og Kommunalstyret for byutvikling i Stavanger. Han er også leder av Klagenemnda i Rogaland fra 2015. I valget i 2019 ble han valgt inn i fylkesutvalget i Rogaland. 9 
Lunde har et stort engasjement for global fattigdomsbekjempelse og fredsspørsmål. I 2011 var han medlem av fredspriskomiteen til Studentenes fredspris. 10 
Han var i perioden 2012–2015 styremedlem i Dale eiendomsutvikling AS. I mai 2016 ble han styremedlem i Rogaland Teater AS.
Den 26. mars 2021 ble han utnevnt til statssekretær i regjeringen Solberg; stillingen var nyopprettet og fordelt på Nærings- og fiskeridepartementet og Klima- og miljødepartementet. Utnevnelsen var tidsmessig begrenset til å vare ut juli måned i 2021. 3  Lunde hadde permisjon fra sin lokale politiske verv mens han var statssekretær. 3 
