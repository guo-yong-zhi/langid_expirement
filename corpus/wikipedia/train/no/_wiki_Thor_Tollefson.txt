Thorwald Carl Tollefson  var en amerikansk politiker av norsk opphav. Han var innvalgt i Representantenes hus fra delstaten Washington fra 1947 til 1965. Han tilhørte Det republikanske parti. 5  6 
Han vokste opp i en prærielandsby i Minnesota, der faren var slakter og bonde. Faren Christian Tollefson kom fra Hønefoss-traktene og emigrerte til USA omkring 1895. Moren Bergeta  Marie Jacobson var født i USA av norske foreldre fra Stryn. Familien flyttet til Tacoma i Washington i 1911, men ble skjøvet ut i fattigdom da faren døde i 1915. Thor Tollefson sluttet på skolen og arbeidet på sagbruk for å forsørge familien. 6  7 
Han begynte på high school tidlig i 20-årene og studerte så jus ved University of Washington. Han begynte å praktisere som advokat i Tacoma. I 1938 stilte han til valg som aktor i Pierce County, i den tro at det ville gjøre ham mer kjent som advokat. Han vant valget og førte flere store saker for retten. 6 
I 1946 ble Tollefson valgt inn i Representantenes hus som republikaner, til tross for at demokratene dominerte i industribyen Tacoma. Tollefson var moderat og klarte å få arbeiderbevegelsens støtte. Han stemte også som kongressmann imot Taft og Hartleys lovforslag, som innskrenket fagforeningenes makt. 6 
Tollefson satt mange år i husets fiskeri- og sjøfartskomité, etter hvert også som komitéformann. Innsatsen i denne komiteen ble betydningsfull for Tacomas utvikling som fiskerihavn. Tollefson vurderte å stille som guvenørkandidat i 1956, da republikaneren Arthur B. Langlie ikke stilte på nytt, men slo det fra seg. 6 
I 1964 sammenfalt kongressvalget med presidentvalget, der republikanerne nominerte den svært konservative Barry Goldwater som presidentkandidat. Tollefson tapte plassen i Representantenes hus. Imidlertid ble republikaneren Daniel J. Evans valgt til guvernør i Washington, og han utnevnte Tollefson til delstatens fiskeridirektør. Han gikk av med pensjon i 1975, men var guvernørens rådgiver ved internasjonale fiskeriforhandlinger. 6 
Tollefson satt i forstanderskapet og ledet søndagsskolen i den norske, 8  lutherske kirken i Tacoma. 6 
To av Thor Tollefsons brødre, Harold og Erling, var henholdsvis borgermester og dommer i Tacoma. 6 
