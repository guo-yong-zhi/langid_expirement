Jan Oddvar Skisland  er lokalpolitiker og ordfører i Kristiansand. 
Han representerer Arbeiderpartiet og ble valgt til ordfører første gang i 2003 for Kristelig Folkeparti som han da representerte. Han etterfulgte Bjørg Wallevik fra Høyre. Når det gjaldt personlige stemmer ved valget, kom han på andreplass med 2 841 personlige stemmer, slått av Wallevik, som fikk 3 505 stemmer. Han ble valgt til ordfører i et valgteknisk samarbeid med SV og Arbeiderpartiet, som fikk varaordføreren, Bjarne Ugland.
Ved kommunevalget i 2011 gjorde Skisland comeback som lokalpolitiker, denne gang representerte han Arbeiderpartiet. Ved kommunevalget i 2019 var han ordførerkandidat for Arbeiderpartiet i den nye storkommunen Kristiansand 1 . Skisland er ordfører i "nye Kristiansand" f.o.m 1.1 2020. Han er dermed første Arbeiderparti-ordfører i byen siden 1948.
Skisland er cand.theol. og har hovedfag fra Norges idrettshøgskole. Før han ble ordfører, var han tilsatt på Høgskolen i Agder og gikk til stillingen som toppsjef i Start, før han ble fakultetsdirektør i Universitetet i Agder.
Som ordfører i sin første periode arbeidet Skisland særlig medarbeidet for å finne løsninger for sykkel og kollektivtrafikk i Kristiansand, samt legge til rette for flere turmuligheter. Han var leder av Agderrådets universitetskomité fra 2004 til 2007.
Han har også hatt en rekke styreverv i blant annet i Friluftsrådenes landsforbund, Sørlandet sykehus, Protestfestivalen og MF Vitenskapelige Høyskole.
