Geir Hammer  trenger referanse  er en norsk elektriker, lærer, lokalpolitiker  og tidligere trener innen skihopping. Han er omtalt i biografien til den britiske skihopperen, Eddie Edwards også kjent som Eddie the Eagle som en trener som var til stor hjelp, blant annet under en treningsleir i Sveits i 1987. 1 
Hammer er utdannet telemontør og pedagog. Han har arbeidet som lærer ved Kuben videregående skole i Oslo siden 2013. Før dette var han lærer ved Sogn videregående skole fra 2009. Han har hatt to perioder i kommunestyret for Venstre og vært leder for kommunenes idrettsråd i ti år. I 2011 ble Hammer tildelt Paul Harris Fellow av Ski Rotaryklubb for sitt engasjement for ungdommer og idrettsmiljøet i kommunen. 2 
Hammer var trener for SK Skimt på Ski i perioden 1985-2010. Han hadde ansvaret for klubbens juniorer innen skihopp. Han har også vært engasjert i utviklingen av de lokale hoppbakkene i nærområdet. I 2008 var Hammer sentral i arbeidet med å få flyttet porselensspor og plastmatter fra den gamle Holmenkollbakken til Ellingsrudkollen i Ski. 2 
Hammer ble kjent med Eddie Edwards gjennom hoppmiljøet og tok snart en sentral del av trenergjerningen. Møllebakken ble mye brukt til trening av Edwards, i likhet med flere av de norske storhopperne på 1980-tallet. Edwards bodde i perioder hos Hammer. I 1987 ble Hammer med Edwards på treningsleir i Sveits. Oppholdet er omtalt i boken som vellykket. Edwards skal ha hoppet ny personbeste med 91 meter under dette treningsoppholdet. Etter at filmen «Eddie the Eagle» skapte overskrifter, ble Hammer etterspurt om tiden han hadde sammen med Edwards. Dette ble spesielt interessant siden Hammer er utlatt fra filmen, men hyllet som en viktig bidragsyter i Edwards bok. 3  2  4 
