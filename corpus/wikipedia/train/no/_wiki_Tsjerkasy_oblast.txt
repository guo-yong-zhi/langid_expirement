	
	
	
Tsjerkasy oblast  er en oblast  i det sentrale Ukraina. Det er delt i to av Dnepr, og administrasjonsbyen er Tsjerkasy.
Tsjerkasy oblast er, med sine 20 000 km2, Ukrainas 18. største oblast og dekker 3,5% av landets areal. Det grenser i nord til Kyiv oblast, i øst til Poltava oblast, i sør til Kirovohrad oblast og i vest til Vinnytsia oblast. Mesteparten av oblasten ligger på vestsiden av Dnjepr. Østsiden, som ligger lavere enn vestsiden, var i tidligere tider ofte utsatt for flom. Vannkraftutbygging på 1900-tallet har fjernet det problemet.
Pr. 2008 hadde Tsjerkasy oblast 1 315 500 innbyggere. Under folketellingen i 2001 bodde 53,7% av befolkningen i byer og 46,3% på landsbygden. En overveldende majoritet er etnisk ukrainere , mens russere utgjør 5,4%, hovedsakelig konsentrert i byen Tsjerkasy.
Menneskelig bosetting går langt tilbake i tid, man har bl.a. funnet rester etter Cucuteni-kulturen som eksisterte ca. 5000 3000 f.Kr. Senere ble området en del av Skyternes kongerike . Under Kievriket var det et viktig grensestrøk og en del av vannveien  mellom Skandinavia og Konstantinopel. Etter av mongolene hadde knust Kievriket oppsto det et maktvakum, som ga Litauen mulighet til å ekspandere. I 1648 gjorde Kosakkene under hetmanen Bogdan Khmelnytskij opprør mot Polen-Litauen og underkastet seg i stedet Russland. Etter Andrusovo-traktaten  ble grensen mellom Russland og Polen-Litauen trukket langs elven Dnjepr. Etter Polens andre deling i 1793 ble også vestbredden innlemmet i Russland. Etter den russiske borgerkrigen ble området en del av sovjetrepublikken Ukraina. Som følge av Sovjetunionens oppløsning ble Ukraina selvstendig i 1991.
Tsjerkasy oblast ble opprettet 7. januar 1954.
Etter desentraliseringsreformen i 2020 ble den administrative-territoriale strukturen til oblasten endret. Nå består den av 4 rajoner: 2 
2Regionene er delvis kontrollert av de prorussiske separatist-statene Folkerepublikken Donetsk og Folkerepublikken Lugansk.
