Niels Juels gate 32 på Skillebekk i Oslo er en karakteristisk funksjonalistisk villa bygget i 1941. 1  Bygningen er tegnet av arkitektene Gudolf Blakstad og Herman Munthe-Kaas, også kjent for Kunstnernes Hus , Odd Fellow-gården  og Klingenberg kino . 
Villaen er typisk for den internasjonalt orienterte retningen innenfor norsk tredvetallsarkitektur, utformet etter modernismens tekniske og funksjonelle prinsipper. Bygget er særegent fordi så godt som alle byvillaer i funksjonalistisk stil har pussede fasader mens dette er bygget er i ubehandlet tegl. 2 
Bygningen har et bruttoareal på 548 m² og et boligareal på 380 m², og tomten er på 951 m². 3 
Niels Juels gate 32 er et kulturminne og har nummer 117521 i Riksantikvarens kulturminnebase.
