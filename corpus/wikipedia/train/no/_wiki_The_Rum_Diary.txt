The Rum Diary er en amerikansk spillefilm med Johnny Depp i hovedrollen. 
Handlingen utspiller seg i Puerto Rico, og bygger på en roman av journalisten og forfatteren Hunter S. Thompson.
Johnny Depp spiller Paul Kemp, en journalist som blir lei av New York og USA, og reiser til Puerto Rico for å skrive for avisen San Juan Star.
Paul Kemp er en forfatter som ikke har klart å selge en eneste bok. Han får jobb for en avis i San Juan, Puerto Rico. Han møter en lokal innbygger, Sala, som forteller at han tror avisen Kemp er ansatt i snart kommer til å bli lagt ned. Kemp og Sala drikker seg fulle, noe som gjør hans redaktør, Lotterman, irritert på ham. Han møter også Hal Sanderson som er forlovet med Chenault, men Chenault later som om hun ikke kjenner igjen Kemp. Senere flytter Kemp inn sammen med Sala, som også har en annen journalist, Moburg, boende hos seg. 
Kemp begynner snart å se den omfattende fattigdom i San Juan. Men Lotterman ønsker ikke at han skal skrive om noe av dette, fordi dette kan være dårlig for all turisme i området. Moburg får etter hvert sparken fra avisen, og han truer med å drepe redaktør Lotterman. Kemp besøker Sanderson, og spionerer på at han har sex med Chenault. Han møter også Zimburger og Segarra, som vil at han skal hjelpe dem med en svindel som handler om eiendom. Senere blir Sala og Kemp kastet i fengsel, men Sanderson får dem ut. Sanderson mishandler deretter Kemp for å ha involvert Sala i det suspekte eiendomsprosjektet deres. Etter en kveld med sen festing har Chenault forsvunnet.
