Carabus problematicus er en av billene i delgruppen  jordløpere i familiegruppen løpebiller.   Systematikken følger Carabidae of the World. 1 
Carabus problematicus finnes i Europa, men er noe sjeldnere helt i sørøst.   Finnes i Norge, der den trolig er den vanligste jordløperen på fjellet.
Carabus problematicus er i mellom 18-30 mm lang. Den har en mørk svart farge, men kan ha en fiolett eller blålig glans. Slekten Carabus er slekten med de «ekte jordløperne».  Beina er lange løpebein, kroppen er elegant bygd. Dekkvingene mangler lengdestrimler, men kan ha rekker av groper eller være knudret .  Antennens tredje og fjerde ledd med en lang børste/børster i spissen, mens leddene ellers er bare   og helt uten fine korte hår. . 
Carabus problematicus er vanligvis nattaktiv og lever som predator på andre dyr. Den er tilknyttet skog og finnes også opp mot fjellet.  De voksne sees fra våren og helt til utpå høsten. De overvintrer som voksen , nedgravd i et hulrom under en stein eller en rot.
Larvene er mørke og opptil 30 mm lange. De lever som predatorer, skjult i øverste laget av jorden.
Den tilhører gruppen av insekter med fullstendig forvandling , som gjennomgår  en metamorfose i løpet av utviklingen. Larvene er radikalt forskjellige fra de  voksne i levevis og i kroppsbygning. Mellom larvestadiet og det voksne stadiet er et puppestadie, en hvileperiode, der billens indre og ytre organer endres.  
