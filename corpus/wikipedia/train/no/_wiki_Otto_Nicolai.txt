Carl Otto Ehrenfried Nicolai  var en tysk komponist og dirigent. Han er mest kjent for sine operaer, særlig De lystige koner i Windsor, en opera basert på Shakespeares komedie De lystige koner i Windsor. 
Som barn var Otto Nicolai et vidunderbarn. Han studerte med sin far, musikkdirektør Carl Ernst Daniel Nicolai. Han var bare en ungdom da han dro hjemmefra og fikk plass som student hos Carl Friedrich Zelter og Bernhard Klein i Berlin. Han var også medlem av Sing-Akademie zu Berlin.  
Etter innledende suksess i Tyskland, hvor han fikk oppført sin første symfoni  og hadde offentlige konserter, ble han organist ved Preussens ambassade i Roma i 1833. Mens han var i Italia, studerte han med Giuseppe Baini, og han konsentrerte seg om de italienske klassikerne, særlig Palestrina. I 1838 kom han til Wien og spilte et år som konsertmester på et teater, deretter dro han tilbake til Roma for å studere opera. 
Tidlig på 1840-tallet etablerte han seg i Wien, som hoffkapellmester der startet Nicolai en rekke konserter. Disse ble begynnelsen til Wienerfilharmonikerne. I 1844 fikk han tilbud om å bli kapellmester i Berlin domkirke, stillingen var blitt ledig etter Felix Mendelssohn, men han kom ikke tilbake til Berlin før i sitt siste leveår. En messe tilegnet kong Friedrich Wilhelm IV i 1843 og en festovertyre over Nå la oss takke Gud til feiringen av 200-årsjubileet for Königsberg universitet banet veien for engasjement som dirigent for Berlins domkor i 1847 og også som kapellmester for Den kongelige opera i Berlin. 
Den 11. mai 1849, to måneder etter premieren på De lystige koner i Windsor, falt han sammen og døde av et slag. Han fikk således aldri oppleve de fremganger som verket hadde. Det banet seg vei til de fleste scener og alment blitt erkjent som en av de beste tyske komiske operaer, utmerket av fantasi, humor, frisk melodi og solid faktur. 
Dessutom skrev Nicolai viser, kor, pianosaker, orkesterverk, en symfoni samt vakre motetter og salmer. Hans biografi ble skrevet Hermann Mendel , hans dagbøker ble utgitt i 1892 og hans brev i 1897.
