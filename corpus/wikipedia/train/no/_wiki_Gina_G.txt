Gina Mary Gardiner  er en australsk sanger, kjent som Gina G. Hun er mest kjent for å ha representert Storbritannia i Eurovision Song Contest 1996 med låten «Ooh Aah... Just a Little Bit». Sangen ble en internasjonal suksess og toppet den offisielle singellisten i Storbritannia. 1  Den nådde også singellistene i Australia, New Zealand, Europa og USA. 2  Sangen endte imidlertid bare på en åttendeplass i Eurovision Song Contest i Oslo.
Gina G ble født i Queensland i Australia og flyttet til Melbourne mot slutten av 1980-årene. Der jobbet hun som DJ før hun ble med i dance-gruppa Bass Culture som ga ut flere singler tidlig i 1990-årene. 3  
I 1994 flyttet hun til London for å jobbe videre med artistkarrieren, og i 1996 ble hun tatt ut til den britiske Melodi Grand Prix-finalen med sangen «Ooh Aah... Just a Little Bit». Hun vant den britiske finalen klart og ble Storbritannias representant til Eurovision Song Contest 1996 i Oslo. 4 
Før den internasjonale finalen gikk sangen inn på den britiske singellisten, og Gina G ble tidlig en favoritt til å vinne Eurovision Song Contest. I konkurransen endte hun imidlertid på en åttendeplass, men «Ooh Aah... Just a Little Bit» ble en stor kommersiell suksess og topp den britiske singellisten. Den gikk også inn på amerikanske Billboard Hot 100 og hitlister i flere europeiske land samt i hjemlandet Australia. Sangen ble også nominert til en Grammy i klassen Best Dance Recording i 1998. 2  
I 1997 slapp hun debutalbumet Fresh! som inneholdt singler som «I Belong To You», «Fresh» og gjennombruddslåten fra Eurovision Song Contest. 5  6  Hun lyktes imidlertid ikke i å opprettholde suksessen fra «Ooh Aah... Just a Little Bit». Blant annet havnet hun i en avtalestrid med produsenten sin. Avtalen gjorde ifølge Gina G selv at hun ikke kunne spille inn en eneste tone, noe som satte en stopper for hele karrieren. Først i 1999 ble hun løst fra avtalen etter flere runder i retten. 6 
I 2005 prøvde hun seg på nytt i den britiske finalen med sangen «Flashback», men hun kom sist i finalen Making Your Mind Up 5. mars 2005. 7 
Gina G bor nå i Santa Monica i USA og har to barn. 2 
Oversikt over Gina Gs album. 8 
