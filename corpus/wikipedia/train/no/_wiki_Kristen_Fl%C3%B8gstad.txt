Kristen Fløgstad  er en norsk friidrettsutøver fra Søgne i Vest-Agder. Han representerte Kristiansands Idrettsforening og IL i BUL. 
Fløgstad vant ti NM-gull i tresteg og seks NM-gull i lengde. Han vant kongepokalen for sin stevnerekord i lengde i 1968. Han deltok i sommer-OL for Norge i 1972 i München med 8.-plass i tresteg. 
Fløgstads norgesrekord i lengde med 8,02 meter satt 4. august 1973 stod i 46 år - til Ingar Kiplesund hoppet 8,10 17. august 2019.
Fløgstad er utdannet lærer og var landdirektør for Kirkens Nødhjelp i Sør Sudan 1998-2000. Han var seniorrådgiver i NAV Vest Agder fram til pensjonsalder. Han mottok Vest-Agders kulturpris i 1982 og er æresmedlem i  Vest-Agders Idrettskrets og i Kristiansand IF.
 1 
