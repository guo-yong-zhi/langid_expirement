Robert Alan Durst  var en amerikansk eiendomsforretningsmann, dømt morder og mulig seriemorder. 4  Han var sønn av New York-mogulen Seymour Durst, og den eldste broren til Douglas Durst, leder av Durst Organization. Hans antatte kriminelle løpebane og rettssak ble dekket i HBO-miniserien The Jinx.
Durst ble mistenkt for drap av tre personer i forskjellige delstater: Kathleen McCormack Durst, hans første kone, som forsvant i New York i 1982; Susan Berman, hans mangeårige venn, som ble myrdet i California i 2000; og hans nabo, Morris Black, som ble drept i Texas i 2001.
Durst var gjenstand for en flerstatlig jakt og ble dømt for å ha partert Black, men frikjent for drapet.
Den 14. mars 2015 ble Durst arrestert i New Orleans i Louisiana, etter en arrestsordre gitt av en dommer i Los Angeles i forl Berman-drapet. Den 4. november 2016 ble Durst overført til California og ble kort tid etter stilt for retten i Los Angeles for drap. 5 
Den 17. september 2021 dømte juryen Durst skyldig i Susan Bermans død. 6 
Den 16. oktober 2021 testet Durst positiv for covid-19 og ble satt på respirator. 7  8  Han døde 10. januar 2022 av hjertestans ved et medisinsk senter i Stockton i California i en alder av 78 år. Helsen hans ble dårligere etter å ha fått covid i oktober, og han hadde også urinveiskreft. 9 
