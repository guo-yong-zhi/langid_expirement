Hamadryas er en slekt av sommerfugler som hører til gruppen Biblidinae i den store familien flikvinger . Disse tropiske sommerfuglene lever i Sør- og Mellom-Amerika. Det eksisterer også en planteslekt Hamadryas.
Stort sett middelsstore  sommerfugler med noe smale vinger. Slekten utmerker seg ved å være spettete i brunt og grønt. Vingenes ytterkant er bølgete eller svakt flikete, sjeldnere jevn.
Biblidinae er tropiske skogsinsekter. Larvene i slekten Hamadryas lever på planter i vortemelkfamilien . De voksne sommerfuglene besøker sjelden blomster, men drikker fra råtnende frukt, gjødsel og åtsler. Disse artene lager en karakteristisk, klikkende lyd når de flyr. Det er bare hannene som lager denne lyden, som muligens oppstår når noen oppsvulmede årer på forvingene smeller mot hverandre.
Tross de livlige fargetegningene er disse sommerfuglene godt kamuflert i vekslende sol og skygge under løvtaket.
Slekten er utbredt over det meste av Sør- og Mellom-Amerika, mot nord til Arizona.
