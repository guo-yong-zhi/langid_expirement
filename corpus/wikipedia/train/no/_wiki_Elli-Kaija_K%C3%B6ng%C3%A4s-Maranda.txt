Elli-Kaija Köngäs-Maranda  var en internasjonalt kjent finsk feministisk folklorist og antropolog.
Köngäs studerte folkloristikk ved Helsingfors universitet og fortsatte, etter å ha mottatt et Aslastipendium, sine studier ved Bloomington Indiana University. Her forsvarte hun i 1963 sin doktoravhandling om finsk-amerikanske folklore. Senere studerte hun ved Collège de France under personlig veiledning av den berømte franske antropologen Claude Lévi-Strauss.
Hun giftet seg med den kanadiske antropologen og strukturalisten Pierre Maranda. De gjorde studier sammen på Salomonøyene i Melanesia. Senere ble de skilt. Deres sønn Nicolas Maranda har gjort seg bemerket som folkrockartist og musiker.
Elli-Kaija Köngäs-Maranda underviste ved University of British Columbia fra 1970 til 1976, og ved Université Laval fra 1976 og frem til sin død i 1982, 5  bare 50 år gammel. Blant fagfeller var hun mest berømt for sine strukturanalyser av tradisjonell kultur, hvor hun demonstrerte både presisjon og matematisk intellekt. Hun publiserte en lang rekke avhandlinger på engelsk, fransk, finsk, russisk og tysk, og var på omfattende foredragsturneer både i Europa  og andre steder.
Hennes feministiske engasjement kom særlig til syne gjennom monografien hun skrev på bakgrunn av det feltarbeidet hun foretok blant lau-folket i perioden 1966 til 1976.
Hun ble i 1978 valgt inn som medlem av American Folklore Society. I 1983 innstiftet selskapets kvinnegruppe to minnepriser etter henne – en for studenter og en for profesjonelle. Minnefondet ble opprettet etter en suksessfull auksjon og salg av T-trøyer. American Folklore Society har også satt opp et eget minnesmerke over henne. Köngäs-Miranda ligger begravet i barndomsbyen Tervola.
