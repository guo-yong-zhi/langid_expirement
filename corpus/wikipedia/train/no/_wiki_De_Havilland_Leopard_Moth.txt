de Havilland DH.85 Leopard Moth var et treseters monoplane konstruert og bygget av de Havilland Aircraft Company i 1933.
Den var etterfølger til de Havilland DH 80 Puss Moth og ble bygget ved selskapets fabrikk på Stag Lane og senere i Hatfield. Den var lik i utforming som tidligere fly, men i stedet for et skrog av sveisede stålrør ble det brukt en konstruksjon av finer, noe som var en betydelig forbedring i rekkevidde, ytelse og kapasitet med samme type motor. Piloten var plassert sentralt i front av to side-by-side passasjerer og vingene kunne foldes inn mot kroppen for lettere plass i hangarer.
Prototypen fløy første gang 27. mai 1933, og i juli vant den King's Cup Race med en gjennomsnittsfart på 224.5 km/t), ført av Geoffrey de Havilland. Tilsammen ble det bygget 133 eksemplarer, inklusive 71 for eiere innen de britiske øyer, og 10 for Australia. Andre ble eksportert til Frankrike, Tyskland, India, Sør-Afrika og Sveits. Produksjon av Leopard Moth opphørte i 1936.
44 Leopard Moths ble brukt av militære i Storbritannia og andre i Australia under andre verdenskrig, for det meste som sambandsfly. Bare få klarte å overleve seks års hard bruk, selv om et mindre antall fremdeles var luftdyktig sytti år etter at det siste ble bygget. Seks var operative i U.K. i 2009. 
