Val McDermid  er en skotsk forfatter.
McDermid ble født i Kirkcaldy. Hun studerte engelsk ved Oxford University. Ved universitetet var hun den første elev fra en statlig skole i Skottland som kom inn ved St. Hilda's College, hvor hun ble president for Junior Common Room. Etter eksamen arbeidet hun som journalist i 14 år før hun ble forfatter på heltid. 
I 1987 kom hennes første bestselger, kriminalromanen Report for Murder: The First Lindsay Gordon Mystery. 
I 2010 ble hun belønnet med britiske Crime Writers' Associations høyeste utmerkelse, Cartier Diamond Dagger for et livslangt kriminallitterært forfatterskap av særlig høy kvalitet.
De fleste av hennes krimbøker hører hjemme i en av tre serier med forskjellige hovedpersoner:
Boken kom ut i 1995 og er den første i serien om Tony Hill og Carol Jordan. Liket av en ung mann blir funnet torturert, misbrukt og dumpet i homsestrøket. Dette er det fjerde offeret på kort tid, og politiet må erkjenne at de har å gjøre med en syk seriemorder med en grotesk fascinasjon for tortur. Etterforskeren Carol Jordan får saken og blir assistert av kriminologen Tony Hill. De har stor respekt for hverandres arbeid og utvikler etter hvert personlige følelser for hverandre. Jordan følger tradisjonelle politispor, mens Hill lager en psykologisk profil av morderen. Hills metoder møter stor motstand i Bradfieldpolitiet samtidig som han kjemper for å løse sine egne personlige seksuelle problemer. Ettersom Tony Hill nøster sammen trådene blir han trukket mer og mer inn i seriemorderens syke sinn. 
Den andre boken kom i 1997. Nå leder Tony Hill en nasjonal spesialgruppe på profilering. Han gir gruppen en elevøvelse for å lære dem i å avsløre serieforbrytere. En ung politikvinne i gruppen, Shaz Bowman, finner at flere savnede unge jenter kan knyttes til en vellykket og populær programleder i fjernsynet. Dette leder Tony Hill og Carol Jorden, som er nå kriminalsjef ved Yorkshire politiet, inn i en intens katt- og mus jakt. 
Den tredje boken kom i 2002 og foregår denne gangen utenfor England. Tony HIll jakter på en morder som dreper psykologer, mens Carol Hill jobber «undercover» for å avsløre menneskehandel. 
I 2004 kom den fjerde boken i rekken. Både Carol og Tony er tilbake i Bradfield og involveres i drapet på en prostituert. Drapet er identisk med en rekke andre mord som ble begått mange år tidligere. Problemet er at drapsmannen, Derek Tyler, allerede sitter fengslet. Mens Tony prøver å forstå Tylers rolle, bestemmer Carol seg for å igangsette en «undercover»-operasjon som går fryktelig galt..
Utgivelser etter dette:
- Beneath the Bleeding 
- Fever of the Bone 
- The Retribution 
- Cross and Burn 
- Splinter the Silence 
- Insidious Intent 
- How the Dead Speak 
Bøkene om Tony Hill har vært inspirasjonskilden til TV-serien Wire in The Blood, Arr i Sjelen på norsk . Serien er produsert av Coastal Productions, etablert i 1997 av Sandra Jobling og Robson Green. Green spiller også rollen som Tony Hill i serien. 
Portal: Litteratur