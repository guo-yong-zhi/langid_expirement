Oskar Raaum  var en norsk tenorsanger, dirigent og sangpedagog.
Raaum kom tidlig med i Olavsguttene og studerte sang med deres dirigent, Ragnvald Bjarne. Raaum debuterte i 1943 i Oslo. Fra 1947 til 1950 studerte han i Roma og Milano med barytonsangeren Riccardo Stracciari og tenorsangeren Aureliano Pertile. I Paris studerte han med barytonsangeren Pierre Bernac og litt senere med Luigi Ricci i Roma.
Han var dirigent og grunnlegger  av solistensemblet Col Canto som med sine 23.medlemmer debuterte i 1958. Fra 1960 til 1964 var Raaum dirigent for Guldbergs Akademiske Kor og deretter kormester og kunstnerisk leder for Oslo Filharmoniske Kor  fra 1964 til 1983. Raaum drev egen sangskole i Oslo og har hatt flere av Norges ledende sangere som sine elever. I 1975 startet og drev han, sammen med bassangeren Bjørn-Lie Hansen, Oslo Kammeropera som satte opp Il Maestro di Musica av Giovanni Battista Pergolesi og Dido and Aeneas av Henry Purcell.
Unni Rugtvedt, Else Dehli, Bjørn Lie-Hansen, Rolf Nykmark, Ragnhild Groven, Kristin Magret Brækken, Svein Bjørkøy, Anders Vangen, Rita Heigre, Solfrid Heier, Elisabeth Tandberg, Kristine Kloster m.fl.
