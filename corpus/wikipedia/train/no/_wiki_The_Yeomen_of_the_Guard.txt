The Yeomen av Guard; eller, Merryman and His Maid var en Savoy Opera, med musikk av Arthur Sullivan og libretto av W. S. Gilbert. Den hadde premiere på Savoy Theatre 3. oktober 1888, og gikk gjennom 423 forestillinger. Dette var det ellevte samarbeid av fjorten mellom Gilbert og Sullivan.
Phoebe Meryll sitter ved et spinnehjul og sukker over kjærlighetens smerte. Wilfred Shadbolt – fengselssjefen og assisterende torturist ved Tower of London – ankommer, og Phoebe håner ham - i avsky over yrket hans. Wilfred, som er forelsket i Phoebe, har lagt merke til hennes interesse for en av de andre fangene som også sitter der: oberst Fairfax. Han formidler derfor nyheten om at Fairfax snart kommer til å bli halshugget, for å ha drevet med trolldom. Phoebe svarer at Fairfax bare er en vitenskapsmann og alkymist, og hun lar Wilfred lide på grunn av hans store kjærligheten til henne.
Carruthers, som også arbeider ved Tower of London, avviser protestene fra Phoebe om oberst Fairfax sin uskyld og - irritert på grunn av Phoebes kritikk av fengselet deres - skryter av området. Senere får Phoebe selskap av faren sin, sersjant Meryll, som forteller at broren Leonard har blitt utnevnt til en Yeoman for sin tapperhet i kamp. Sersjant Meryll er ivrig etter å redde oberst Fairfax, fordi obersten tidligere hadde tjenestegjort sammen med ham i kamp - og to ganger reddet sersjant Merylls liv. Han legger derfor en plan for å redde Fairfax.
Men Phoebe blir mistenkt for å ha fått tak i nøkkelen til Fairfax sin celle fra den kjærlighetssyke fangevokteren Wilfred. Egentlig hadde Phoebe distrahert Wilfred, ved å forføre ham - samtidig som hun stjeler nøklene hans. Nøkkelen gir hun i det skjulte til faren sin, som frigjør Fairfax fra cellen hans. Phoebe holder Wilfred opptatt frem til faren hennes kommer tilbake med nøklene, som hun returnerer til Wilfreds belte. Hun overlater deretter den forvirrede og håpefulle fangevokteren til sine fantasier om å gifte seg med henne..
