Morten André Gjerde  er en norsk fotograf med bakgrunn fra kulturfeltet. 
Han er best kjent for sine dokumentarprosjekter, og jobber også mye med gatefotografi og uposerte hverdagshendelser i det offentlige rom. Profilerte prosjekter er blant annet «Odda Smelteverk»  og flere prosjekter rundt temaet «Mississippi» . Han jobbet også gjennom flere år med prosjektet «Albino Aid», som var et dokumentar-prosjekt om albinisme i afrikanske land, og da særskilt Malawi. Foruten flere utstillinger i inn og utland har han bidratt på platecoverproduksjoner for norske og internasjonale artister. trenger referanse 
Han var engasjert i Norges Røde Kors Hjelpekorps i perioden 1980-1995. I perioden 1990-1995 var han sentral i utarbeidelsen og innføringen av normerte kvalitetskrav for drift, ledere og medlemmer av Røde Kors Hjelpekorps på landsbasis i Norge. For dette arbeidet mottok han Norges Røde Kors Hjelpekorps Hedersplatte. trenger referanse 
Gjerde var styremedlem i Notodden Blues Festival fra  1996 - 2000. I 2000 var han med å stifte plateselskapet Bluestown Records.
