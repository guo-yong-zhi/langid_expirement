Riksvei 827  går mellom Sætran i Narvik og Sommarset i Hamarøy. Veien  er 39,1 km lang.
Veien tar av fra E6 ved Sommarset og går østover til Drag, med ferge over Tysfjorden til Kjøpsvik og videre mot nordøst til Efjorden og nordover langs vestsiden av Forsahavet til Sætran der den møter E6 igjen.
Riksvei 827 er et alternativ til E6 via Ulvsvåg, og har en litt lengre fergestrekning enn E6, men er til gjengjeld 12 km kortere, og mangler bakkene ved Ulvsvågskaret og Skjellesvikskaret.
Veien mellom Sommarset og Drag ble bygd mellom 1935 og 1939. Fergeforbindelsen Drag-Kjøpsvik-Skarberget ble satt i drift 2. desember 1968. Anløpet på Skarberget ble nedlagt da veien mellom Kjøpsvik og Sætran ble åpnet i 1992. Veien ga Kjøpsvik fergefri veiforbindelse til Narvik.
Som følge av en brann i Brattlitunnelen den 17. januar 2013 ble deler av veien stengt frem til 22. februar samme år på grunn av et omfattende opprydningsarbeid. I en periode under stengningen ble et alternativt trekantsamband opprettet for en periode med fergeanløp av Skarberget.
Det er planer på fast forbindelse over Tysfjorden. Et av forslagene er en 13 km lang undersjøisk tunnel nær dagens fergesamband. Det realiseres sannsynligvis ikke før 2030. Se også Tysfjorden#Fergefri E6.
Kjøpsvikveien 
Dragsarmen 
