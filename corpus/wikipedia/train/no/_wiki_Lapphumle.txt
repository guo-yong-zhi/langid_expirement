Lapphumle  er en humleart som trives best i mer høyereliggende strøk. Vi finner den fra fjellet og noe mer sjelden nedover i lavlandet. 1  Det man tidligere trodde var en variant av lapplandshumla er nå skilt ut som en egen art: Liten fjellhumle .
Lapphumla er sort med  to gule striper på brystet. De første leddene på bakkroppen er sorte, mens mesteparten av bakkroppen er rustrød til gulaktige, mest hos hunnene.
Målene kan variere, og særlig lengden er unøyaktig da bakkroppen kan trekkes sammen eller strekkes ut.
Dronninger: Lengde 15–18 mm, Vingespenn: 27–32 mm
Arbeidere:  Lengde 9–14 mm, Vingespenn: 17–26 mm
Hanner: Lengde 11–14 mm, Vingespenn: 23–27 mm
Ligger like under bakken i et forlatt musebol. Koloniene er små tilpasset den korte sommeren og kaldere været i høyereliggende strøk.
Vi finner lapphumla over hele Norge i og rundt fjellkjedene og høyereliggende strøk. Enkelteindivider kan treffes på helt ned i fjæra.
