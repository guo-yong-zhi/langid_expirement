EWI er en forkortelse for engelsk Electronic Wind Instrument . Det er en MIDI-kontroller med en fasong som kan ligne en klarinett eller en saksofon. Siden den kommuniserer via MIDI så kan den kobles til annet elektronisk musikkutstyr som f. eks. synthesizere, samplere eller datamaskiner. De har blitt benyttet i jazz av grupper som Hawk On Flight. Markedsledende merker er Akai og Yamaha.
Fingersetningen ligner den som saksofonister bruker og derfor er det lett for enhver treblåser å spille på EWI siden fingersetningene på treblåseinstrument er relativt like. En ting som er annerledes med EWI er at man må dra tommelen over en sensor for å skifte oktav. På den siste modellen  kan man endre en innstilling slik at man får samme fingersetning som et messinginstrument . Derfor erstatter den også den tidligere EVI-en .
De siste modellene har innebygd lydgenerator og trenger ikke MIDI-tilkoblingen for å fungere . Det finnes 100 preprogrammerte lyder i den, men ved hjelp av datamaskin kan man lage egne lyder og man kan kjøpe lyder på internett. Siden den kan kommunisere via MIDI kan den styre hva som helst av elektronisk musikkutstyr med MIDI-tilgang. I praksis er derfor antall lyder ubegrenset.
En EWI har en del funksjoner som ikke finnes på tradisjonelle blåseinstrument:
