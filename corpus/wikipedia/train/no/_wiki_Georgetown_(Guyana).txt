Georgetown er hovedstad og største by i Guyana. Byen har 118 363 innbyggere , hvorav 24 849 i bysentrum og 93 514 i forstedene. 1  Byen ligger ved elven Demeraras utløp i Atlanterhavet. 
61,7 % av landets befolkning bor i Georgetown. 1 
Byen ble grunnlagt av britene i 1781. Den fikk da navn etter kong Georg III. Den kom snart på franske hender, før Nederland erobret byen i 1784 og gjorde den til regjeringssete for koloniene Essequibo og Demerara. Nederlenderne kalte byen Stabroek. Storbritannia erobret byen i 1812 og den fikk igjen navnet Georgetown. 2  Fra 1814 var byen og Guyana definitivt under britisk kontroll.
Noen av turistattraksjonene i Georgetown er St. George's Anglican Cathedral, Stabroek Market, Demerara Harbour Bridge, Guyana museum, Pegasus Hotel og Guyana Zoological Park.
