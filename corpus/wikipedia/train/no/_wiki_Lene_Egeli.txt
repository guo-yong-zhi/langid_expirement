Lene Egeli  er en norsk modell fra Stavanger. Hun vant Frøken Norge-konkurransen i 2008, og representerte Norge i Miss World 2008 i Johannesburg, Sør-Afrika, den 13. desember 2008. Vinneren av konkurransen ble Ksenia Sukhinova, Frøken Russland. Egeli ble ikke en av de 15 semifinalistene, men gikk videre til topp 32 i delkonkurransen Miss World Top Model.
Hun har vært modell i flere år, og har blant annet vært med i den norske versjonen av det amerikanske realityprogrammet Top Model på TV3 , Årets Ansikt , spilt inn reklamefilm for Revlon og vært med i en modellkonkurranse i Kina. Hun bor for tiden i Oslo.
Egeli vant Frøken Norge foran en annen jente fra Stavanger, Mariann Birkedal. Birkedal representerte Norge i Miss Universe 2008, og senere også i Miss World 2010, der hun plasserte seg som en av de syv beste.
