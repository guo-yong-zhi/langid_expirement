Over Dråby kirke  ligger på en høyde over landsbyen Over Dråby ved Jægerspris, Sjælland. 
Den opprinnelige kirke stammer fra 1100-tallet og har romansk skip og kor, med et sengotisk sakristi og en forlengelse mot vest. Tårn samt korsarm og våpenhus er kommet til senere. Det er ca. 250 sitteplasser. 
Kirken er innvendig dekorert på hvelvinger og murer med kalkmalerier utført av den såkalte Isefjordsmesteren fra omkring 1460-80. Emnene er blant andre skapelsen, syndefallet, dommen og helvete. Maleriene er flere ganger blitt restaurert, ofte med hard hånd, og skal igjen snart friskes opp. 
Her finnes også et nennsomt restaurert krusifiks fra omkring 1250 som antagelig har hengt i korbuen, men som nå befinner seg i sideskipet, oppført av Frederik IVs bror prins Carl. 
Grevinne Danner var tilknyttet kirken mens hun bodde på Jægerspris slott. Hennes våpen henger i våpenhuset, og hun donerte kirkens orgel som ble innviet på Frederik VIIs fødselsdag den 6. oktober 1870.
Portal: Danmark