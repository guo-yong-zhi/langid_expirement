	
Alberobello  er en liten by og kommune innenfor storbyområdet Bari  i regionen Puglia i sørlige Italia. Den er kjent for sine vakre trulli , som ble utpekt av UNESCO i 1996 som en del av verdensarven. 3  Den fremste inntekten er turisme. I henhold til folketellingen for 2011 hadde byen en befolkning på 10 924 innbyggere, beregnet til 10 725 for 2017. 4 
Trullo  er betegnelse tradisjonell hus med koniske tak i Apulia bygget med stein uten mørtel av noe slag, omtrent som norske steingjerder, men mer forseggjort. Byggenes konstruksjon er særskilt for Valle d'Itria  i området Murge i den italienske regionen Apulia. Trulli var generelt bygget som midlertidige ly på markene og som lagerhus, eller som små, faste boliger av landbruksarbeidere og husmenn. I byen Alberobello er det tett konsentrasjon av trulli. Den tiden det ble bygget mest var på 1800-tallet, særlig i de siste tiårene som var markert kultiveringen av vin. 5 
Det er flere teorier om  bakhistorien for disse særskilte bygningene, en av de mest siterte er knyttet til Prammatica De Baronibus, en forordning fra kongedømmet Napoli som bestemte at hver ny urban bosetning til en skatt. Grevene av Conversano D'Acquaviva D'Aragona fra 1481, landeierne av territoriene som dagens Alberobello er lokalisert på, aktet å unngå og beordret de bøndene som ble sendt inn i området å bygge deres boliger med «tørrstein», det vil si uten å bruke mørtel eller sement av noe slag slik at de kunne betraktes som usikre bygninger som lett kunne rives ned.
Disse bøndene som ble tvunget til kun å stable stein fant ut at en runde, kuppelformet tak som støttet opp seg selv, satt sammen av overlappende steinsirkler, var den enkleste og mest solide byggemetoden. Disse kuppelformete tak som endte i en konisk spiss ble også prydet med dekorative spir, inspirert av profane symbolikk eller mystiske og religiøse elementer. Trullohusene er i sitt vesen en rurale byggetype med tykksteinvegger og uten muligheter til å ha flere etasjer. Derimot var det praktisk å bygge de opp mot andre slik at de som regel står i grupper av fem, eller tidvis i større sammenhenger på opp mot et dusin eller mer, men aldri mer enn for en enkel landbruksfamilie. 6 
To sammenhengende trulli
Utskårne steinspir på toppen av det koniske taket
Inngangen til en trullo
