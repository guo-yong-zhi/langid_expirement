Man Ray  var en amerikansk dadaistisk og surrealistisk fotograf og filmregissør.
Man Ray grunnla den amerikanske avdelingen av dada-bevegelsen sammen med Marcel Duchamp i New York, men flyttet i 1921 til Paris etter å ha erklært dadaismen i Amerika for død. I 1924 ble han en del av surrealistbevegelsen i Paris. Fra sitt atelier i kunstnerstrøket Montparnasse produserte Man Ray en lang rekke arbeider som revolusjonerte fotografiet i første halvdel av 1900-tallet.
Rundt 1921 begynte Man Ray og Laszlo Moholy-Nagy å lage deres noenlunde like rayographs og fotogramer. De plasserte ulike objekter på sensitivt fotopapir, og belyste disse ved hjelp av fotografiske fremkallingsapparater. På denne måten fikk de frem tingenes skygge og tekstur. Begge valgte de ofte maskindeler som objekter. Den tilsynelatende automatikken i prosessen virket tiltalende for deres dadaistiske og surrealistiske følelser.
Den amerikanske fotomodellen Lee Miller reiste i 1929 til Paris. I Paris oppsøkte hun Man Ray for å bli hans assistent og de to innledet et forhold. Hun lærte mer fototeknikk hos Man Ray og utførte mye av mørkeromsarbeidet for ham. En del av Man Rays særpregede teknikk ble utviklet av de to sammen. Miller ble del av det surrealistiske kunstnermiljøet i Paris som også besto av Joan Miró, Paul Éluard og Jean Cocteau. 13  14  15 
I 1934 poserte kunstneren Meret Oppenheim for Man Ray, i det som ble en serie kjente fotografier som viste Oppenheim stående naken ved en trykkepresse. 
Man Ray regisserte også flere viktige avantgardistiske kortfilmer, som «Le Retour à la Raison» ; «Emak-Bakia» ; «L'Étoile de Mer» ; og «Les Mystéres du Château du Dé» .
Sent i livet flyttet Man Ray tilbake til USA og giftet seg med Juliet Bowner. Det var et dobbelbryllup med Max Ernst, hans gode venn, og Dorothea Tanning. 16  Han bosatte seg i Los Angeles, men returnerte til Paris og Montparnasse kort tid før han døde. Foreldrene var jødiske innvandrere fra Russland. 17  18  19 
Portal: Kunst