Jan Freuchen   er en norsk billedkunstner som bor og arbeider i Kristiansand. Han har studert ved Kunsthøgskolen i Bergen og ved Staatliche Hochschule für Bildende Künste, Frankfurt am Main. 2  
Freuchen arbeider med forskjellige medier, som installasjoner, skulpturer, collager, tegninger og kuratoriske prosjekter. Gjennom skulpturer, collager, romlige konstruksjoner, publikasjoner og kuratoriske prosjekter undersøker han samtidens «demokratiske kaos», hvor tradisjonelle kategorier løses opp og settes sammen i nye ofte humoristiske konstellasjoner.
I 2006 grunnla han også kunstbokforlaget Lord Jim Publishing, som han nå drifter fra sin hjemby Kristiansand. Sammen med Sigurd Tenningen står han også bak utstillings- og publikasjonsserien Game of Life  ved Kristiansand Kunsthall. I samarbeid med Tenningen har han også skrevet novellesamlingen Appelsiniakomplekset . Freuchens verk er innkjøpt av blant annet Sørlandets Kunstmuseum, Nasjonalmuseet og Astrup Fearnley museet.
Freuchens utstillingsprosjekter inkluderer blant annet osloBIENNALEN, Oslo, 2019, Faithless Pictures, Nasjonalmuseet, Oslo, 2018, Seeable/Sayable, Kunstnernes Hus, Oslo, 2016, MAKE DEFAULT, Hordaland Kunstsenter, Bergen, 2016 og Thetaville, Fotogalleriet, Oslo, 2013. I 2016 ble Columna Transatlantica – et stort permanent skulpturprosjekt i regi av Nasjonale Turistveger, avduket ved Atlanterhavsvegen.
Sixtytwo Gasoline Stations er et sentralt verk av Jan Freuchen som ble innkjøpt av Nasjonalmuseet  i en ny og utvidet utgave i forbindelse med utstillingen «Troløse bilder» i Nasjonalgalleriet. Dette er ifølge kurator Andrea Krognes kanskje et av Freuchens viktigste verk. Med Sixtytwo Gasoline Stations  gjør Freuchen en «remake» av Ed Ruschas berømte Twentysix Gasoline Stations . I Ruchas versjon ser vi portetter av bensinstasjoner og verket kan leses som dokumentasjon og refleksjon over det fremvoksende moderne, amerkanske samfunnet der bilen og bensinen utgjør en sentral komponent, I Freuchens versjon ser vi bensinstasjoner som er veltet overende av orkaner og ekstremvær, og han retter oppmerksomheten mot hvordan det moderne samfunnet utsettes for naturkatastrofer som kan ses som en konsekvens av nettopp bensinens forbrenning. Som i Ruschas verk er mange av motivene tatt gjennom bilvinduet. Der Ruscha dokumenterer vidstrakte amerikanske vestkystbyer, blir motivene i Freuchens verk sett i lys av globale klimautfordringer. 3 
Freuchens verk opptrer første gang i boken Internal Combustion som ble publisert og delt ut på en soloutstilling på Galleri Fimbul i Oslo. I utstillingen utforsket han sammenhenger mellom kunst og miljø, en tematikk som han har vært opptatt av siden og som har kommet til uttrykk i flere prosjekter. 
Ved Vevang ved Atlanterhavsveien i Møre og Romsdal finnes verket «Columna Transatlantica».  Verket handler om kommunikasjon, både med historien og den kulturelle veven som finnes mellom alle land.
Verket består av 40 marmorelementer plassert i en buktende og brutt linje på holmene ytterst ute ved sjøen. Elementene har «strandet» og man finner dem i en dam, i sprekker og kløfter i svabergene ute mot havet.  
«Columna Transatalantica» er skapt for Nasjonale turistveger og er resultatet av en konkurranse som ble holdt i 2013, og Jan Freuchen ble tildelt oppdraget. 4 
Sammen med Sigurd Tenningen kuraterte Jan Freuchen fire utstillinger vist i Kristiansand Kunsthall i perioden 2012–2019 med henholdsvis titlene Game Of Life: Etter rutenettet  5 , Game Of Life II: Knust i offentlig rom  6  Game of Life III: Juliusvariasjonene  7  og Game of Life IV: Prospektkabinettet . 8 
Utstillingene tok for seg ulike aspekter ved Kristiansands historie fra bybrannen i 1892 til Kunstsiloen og satte dette inn i en sammenheng med kunsten på den ene side og fornøyelsesindustrien på den andre. Serien undersøkte hvordan rutenettet fungerer som strukturerende prinsipp i moderne by- planlegging og billedkunst , hvordan billedstrid og vandalisme har vært og stadig vekk er en sentral del av kunst-offentligheten , hvordan kunsten inngår i et produktivt samspill med pedagogikken og de ulike teknikkene for menneskedannelse , og til sist hvordan kunsten er blitt et kraftfullt spekulasjonsobjekt i arbeidet med byens fremtidige utforming .
Hver utstilling ble ledsaget av en egen publikasjon, og i 2020 kom boken Jan Freuchen & Sigurd Tenningen: Game of Life: Feltkommentar  der utstillingene analyseres i en utvikling hvor kunsten er gått fra å være en ekstravagant syssel for de få til å bli en integrert del av pedagogikken, terapien, byutviklingen og opplevelsesøkonomien. 9  
Et prosjekt som er beslektet med Game of Life er OSV. Oslo Samlede Verk utviklet for Oslobiennalen. Prosjektet er utviklet av Freuchen i samarbeid med Sigurd Tenningen og Jonas Høgli Major og så nærmere på fenomener som bytutvikling, kunstsamling og kunst i offentlig rom. Prosjektet innebar en skulpturpaviljong på Økern i Oslo som gradvis utviklet seg og en serie publikasjoner under tittelen OSV. bibliotek. 
Paviljongen åpnet på Økern 25. mai 2019 med fem ulike skulpturer lånt fra Oslo kommunes kunstsamling: «Snegl»  av Sivert Donali , «Il Porcellino» / Pietro Tacca , «Blå fugl – hommage à Tor Hoff»  av Jørleif Uthaug , «Bird in Space »  av Knut Henrik Henriksen  og «Rådyr med kalv»  av Skule Waksvik . I oktober 2019 ble skulpturpaviljongen utvidet med material- og infrastruktur-elementer fra Oslo. Disee ble plassert og titulert som om det også var kunstverk og inkludetre blant annet Horisontal monolitt   som består av kantstein, populært kalt Oslostein i granitt, og Ormehull  som er et fragment av avløpsrøret Midgardsormen i betong. I september 2020 kom et nytt skulpturlement til: Tverrsum  laget i betong, bronse og med integrert lydavspilling komponert av Jan Martin Smørdal. 
Ved åpningen av paviljongen publiserte kunstnerne to utgivelser, OSV. bibliotek #1: Samling og OSV. bibliotek #3: Zoosiologi, i oktober 2019 publiserte de OSV. bibliotek #8: Bærekraft og sirkulasjon og i september 2020 kom OSV. bibliotek #13: Den horisontale monolitt . Freuchen, Høgli Major og Tenningen beskriver prosjektets publikasjon-serie slik: "Publikasjonene utgjør til sammen en fullstendig beskrivelse av kunstverkene i Oslos offentlige rom, mens paviljongen kan betraktes som et omskiftelig Storting eller Panteon, der det til enhver tid befinner seg en fortettet del – en forsamling – av Oslos samlede verker." 10 
