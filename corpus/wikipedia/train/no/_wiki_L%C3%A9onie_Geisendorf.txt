Léonie Geisendorf  var en svensk arkitekt. Til hennes betydeligste arbeider hører rekkehus på Riksrådsvägen  og S:t Görans gymnasium  i Stockholm. Hun var medlem av Konstakademien fra 1978.
Léonie Kaplan tok studenteksamen i 1932 og utdannet seg ved Eidgenössische Technische Hochschule Zürich årene 1933–1938 6 . I studietiden praktiserte hun noen ganger i Paris hos Le Corbusier som kom til å bli hennes inspirator og læremester. I 1938, umiddelbart etter praksisen, kom hun til Sverige der hun ble ansatt hos Sven Ivar Lind, Kooperativa förbundets arkitektkontor og Paul Hedqvist. I 1940 giftet hun seg med studiekameraten Charles-Edouard Geisendorf. Mellom 1944 og 1950 studerte hun ved Konsthögskolans arkitekturskola i Stockholm. 6  
Til hennes første selvstendige arbeider regnes konkurransebidraget for et nytt nämndhus i Stockholm, som hun utførte sammen med Ralph Erskine og Curt Laudon. Forslaget ble aldri realisert, men fikk førstepremien. I 1950 startet hun et eget kontor  sammen med mannen Charles Edouard. I mange år lå kontoret i Engelbrektsgatan 25. Til hennes tidlige arbeider  er Villa Ranängen i Djursholm  og Riksrådsvägens radhusområde i Skarpnäck i søndre Stockholm .
Likesom for Riksrådsvägens rekkehusbebyggelse forsøkte hun også å endre den fastlagte byplanen for studentboligene i kvarteret Rio på Gärdet i Stockholm. Riksrådsvägen fikk en ny bebyggelseplan som tok hensyn til terreng og vegetasjon. I kvarteret Rio studerte hun flere alternativer, blant annet foreslo hun tre runde tårn. Idéen med tårn ble imidlertid forlatt etterhvert og byplanen med fire lamellhus ble fulgt, men bare ett av husene ble bygd .
I 1965 deltok hun sammen med Ralph Erskine og Anders Tengbom  i en idékonkurranseg for området sør for Sergels torg som var utlyst av Stockholm by og Sveriges riksbank. I sluttkampen om oppdraget lå deres forslag med navnet Corso og Peter Celsings bidrag. Flere medlemmer i konkurransenemden anså at EGT-gruppens forslag var bedre og kjøpte inn forslaget. I det ble byens to sentra  forent både visuelt, funksjonelt og trafikkteknisk, men det avvek fra den fastsatte cityplanen fra 1962 og etter en livlig debatt ble Peter Celsings forslag gjennomført. 7 
I 1963 fikk Geisendorf oppdraget med å tegne en ny katolsk kirke ved Kungsträdgårdsgatan 12 av Sankta Eugenia katolska församling. Prosjekteringen skjedde i samarbeid med arkitekt Holger Blom. Byggetillatelsen kom i 1967 og på slutten av 1970 var alt ferdigprosjektert. Men etter utsettelser og etter at det kom en ny Cityplan i 1977  ble det klart at prosjektet ikke kunne realiseres. Menigheten lot senere huset bli bygd om av en annen arkitekt. 8 
Geisendorf deltok i et stort antall arkitektkonkurranser. «Upp i vind» kalte hun sitt bidrag til et nytt riksdagshus på Helgeandsholmen i 1971. Hennes forslag var en komplett nybygging som stod i sterk kontrast til den historiske bebyggelse  i nærheten. Flere pyramideformede bygninger inneholdt kontor, møtesaler og plenumssalen, alt omgitt av vann. Det hele lignet en stor og luftig vannskulptur. 9  Forslaget ble ikke valgt.
Rekkehus Riksrådsvägen 
S:t Görans gymnasium 
Villa Delin 
