Malthodes hexacanthus  er en av småbløtvingene , en bille som tilhører bløtvingene . 
Malthodes hexacanthus finnes i Europa, vanligst i Mellom-Europa. Ikke i Norge.
Malthodes hexacanthus er mellom 2,2-3 mm lang og er en langstrakt bille, bakkroppen er jevnt smal bakover. Palpenes  endeledd er smalt og ovalt litt tilspisset, ikke knivformet. Kjevenes innside har flere mindre  tenner. Antennens tredje ledd er like langt eller knapt lengre enn det andre leddet. Antennene er festet nært inntil fasettøynenes innside, hodet generelt langt framover  og stikker lengre frem enn fasettøynene. Det vil si at hodeformen er mer sirkelformet, sett ovenfra. Dekkvingene er kortere enn bakkroppen, slik at de siste leddene synes. 
Slekten Malthodes har flere arter som er vanskelig å skille fra hverandre, hanner har klare forskjeller i kjønnsorganene, mens flere av hunnene er så like hverandre at de er umulige å skille fra hverandre. Av de nordiske artene er det allikevel karakterer som muliggjør en artsbestemmelse hos de fleste. Her er en ikke fullstendig, men generell forklaring. 
De voksne  finnes i juni, juli og ut i august. De observeres vanligvis på trær og busker, men oppsøker også blomster. Både larver og voksne er rovdyr og lever av andre mindre dyr.
