Øyenstikker / Gryningsland er en norsk-svensk dramafilm fra 2001 regissert av Marius Holst. Manuset ble skrevet av Nikolaj Frobenius. Det var basert på Ingvar Ambjørnsens novelle Natt til mørk morgen, som ble utgitt i 1997. I rollene ses blant andre Kim Bodnia, Maria Bonnevie og Mikael Persbrandt. 1  2 
Filmen utspiller seg i Sverige. Maria og Eddie har skapt sin egen idyll i et rødmalt småbruk langt fra storbyen. De lever et stillferdig liv hvor kjærlighet og livets små vidundre fyller deres hverdag. Dette endres når Eddies gamle kamerat, den kriminelle Kullman, dukker opp - nøyaktig fem år og førti dager siden de så hverandre sist gang. Han ber om Eddies hjelp til å få hevnet seg på den personen som han mener er ansvarlig for at han måtte sitte fem år i kasjotten. Kullman klarer å skape ubalanse i forholdet mellom Maria og Eddie. Idyllen er brutt. Till slutt lykkes han med å formå sistnevnte til å hjelpe seg med hevnaksjonen. 1  2 
Sjefsfotografen John Christian Rosenlund mottok Kodak Nordic Vision Award under Göteborg filmfestival i 2002 for sitt arbeid med denne filmen. 2 
