Agni-VI er et interkontinentalt ballistisk missil  som blir utviklet av Defense Research and Development Organization  for bruk av det indiske forsvaret. 2  6  Missilet vil kunne utstyres med flere konvensjonelle eller kjernefysiske stridshoder  der hvert enkelt stridshode vil kunne styres mot et på forhånd utvalgt mål. Det vil si at et enkelt missil vil kunne brukes til å treffe flere mål samtidig. Agni-VI vil ha en rekkevidde på 8 000−10 000 km. 
Agni-VI vil være et tretrinns interkontinentalt ballistisk missil. Det er for tiden i utviklingsfasen, etter at de tekniske detaljene ble fastlagt i 2012. Det vil være høyere enn sin forgjenger Agni-V og det antas å være ferdig utviklet innen 2014. Den indiske regjeringen har ennå ikke godkjent prosjektet, men DRDO har allerede fullført alle beregninger og begynt arbeidet med utviklingen av missilet. 1  Missilet sies å være den nyeste og mest avanserte utgaven av Agni-missilene. En DRDO-forsker hevdet at missilet vil bære 4-6 MIRV-stridshoder , avhengig av deres vekt. En rekke andre kilder påstår at missilet vil være i stand til å bære opp imot 10 MIRV-stridshoder. 2  3  Agni-V kan kun bære 3 MIRV-stridshoder. Det er kun to land i verden, henholdsvis USA og Russland, som har vist frem missiler med MIRV-stridshoder. Kilder hevder at Agni-VI vil ha en antatt rekkevidde på 8 000−10 000 km, men DRDO har nektet å bekrefte dette. En seniorforsker ble sitert for å ha sagt at i motsetning til det store Agni-III-missilet, så vil det nye Agni-VI ha en mindre diameter, være lettere å transportere og kreve mindre tid for klargjøring og oppskyting. Missilet vil kunne bli skutt opp fra ubåter og landbaserte ramper. 7 
Ubåter av den nye Arihant-klassen tilhørende den indiske marinen vil bli utrustet med SLBM-utgaven av Agni-VI. I 2012 avslørte DRDO at det også arbeidet med en annen variant av Agni-VI-missilet. Dette vil være SLBM-utgaven med fast drivstoff og en maksimum rekkevidde på 6 000 km, samt en nyttelast på 1 000 kg. 1  7  8  
