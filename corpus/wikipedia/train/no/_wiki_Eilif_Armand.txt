Eilif Armand  var en norsk skuespiller, kjent fra scene og film. 
Eilif Armand debuterte i 1946 på Den Nationale Scene i Barrabas av Nordahl Grieg. Her var han ansatt fra 1948 til 1956 og igjen fra 1974. Fra 1958 til 1974 var Armand ansatt ved Nationaltheatret. I denne perioden spilte han 75 roller, blant andre Mikael i Faust , Molvik i Vildanden , professor Turman i Geografi og Kiærlighed , professor Max Weber i Toller , Oswald i Kong Lear og Jesper i Kiærlighed uden Strømper  og John Morton, biskopen av Ely i Richard III's liv og død .
På film har Eilif Armand blant annet hatt roller som kontrolløren i Ukjent mann fra 1951, bokbinder Lange i Bergen i Hans Nielsen Hauge fra 1961, kjøpmann Sagen i Broder Gabrielsen fra 1966, Birger, far i Marikens bryllup og den tilknappede i Lukket avdeling.
Ved siden av arbeidet som scenekunstner skrev Armand også lyrikk, litteraturanmeldelser og oversatte nordisk lyrikk. Den kommunistiske avisen Friheten trykket allerede i 1946 Armands oversettelse av svenske Erik Blombergs dikt Falskspillere, som Armand hadde hentet fra Blombergs nyeste diktsamling Nattens ögon . 3  Julaften 1946 trykket Friheten Armands eget dikt med tittelen Et barn er født - - . Dette diktet åpner med strofene «Så armt forfrosset, grenseløst forlatt / av sol og vind, av mennesker og stjerner, / av selve livets lys! er ingen natt.» 4  I februar 1947 åpnet Norges Kommunistiske Ungdomsforbunds 23. landsmøte med opplesning av Armands prolog Kjempende ungdom. 5  Prologen ble neste dag trykket i avisen Friheten. 6  Publiseringen av tekst i avisen som var hovedorganet til Norges Kommunistiske Parti sammenfalt med at han var en av flere kunstnere som høsten 1947 signerte på et opprop der de oppfordret «norske åndsarbeidere» til å stemme på NKP. Oppropet ble innledet med ordene «Den optimismen som ble utløst ved nazismens fall, er hos mange i ferd med å slå om til frykt og manglende tro på framtida.» Blant de øvrige kunstnerne som undertegnet oppropet var André Bjerke, Johan Borgen, Paul Gauguin, Torborg Nedreaas og Inger Hagerup. 7 
1962 anmeldte Eilif Armand lyrikeren Kolbein Falkeids diktsamling Gjennom et glass-skår i avisen Friheten. 8 
Eilif Armand var gift med Elisabeth. Deres barn er skuespillerne Frøydis, Merete og Gisken, og førskolelæreren og barnebokforfatteren Yngvil Armand. 
