The Batman er en amerikansk animert action- og eventyrserie for barn som gikk på amerikansk TV fra 2004 til 2008. Serien er basert på superhelten Batman. 
I Norge ble serien sent på Cartoon Network og TV2, og utgitt på DVD, begge versjonene har norsk tale. 
Batman, den utkledde beskytteren av Gotham City, er i hemmelighet milliardær og playboy Bruce Wayne. Serien fokuserer på Batmans tidligere år når han forsøkte å bekjempe kriminalitet. Han begynte å bekjempe kriminalitet tre år før TV-serien begynte, og politiet i Gotham City erkjenner ikke offentlig at Batman faktisk eksisterer. Batman og hans butler, Alfred Pennyworth, stopper kriminalitet ved hjelp av høyteknologisk teknologi, og utstyr, samt en super-datamaskin.
Ved starten av den første sesongen er kriminaliteten i Gotham på vei nedover. Gothams politi-sjef Angel Rojas beordrer offiserene sine å jakte på Batman. Dette markerer den første anerkjennelsen av Batmans eksistens i serien. Til tross for sjefens ordre, mener en av hans etterforskere, Ethan Bennett at byen har behov for Batman. I begynnelsen av serien får Bennett hjelp av en ny partner fra Metropolis, Ellen Yin. Men hun får snart problemer mellom hennes forpliktelse til å opprettholde lov og orden, samt hennes personlige følelser overfor Batman.
I løpet av Sesong 1 får både Bennett og Yin i oppgave å arrestere Batman. Men samtidig blir Bruce Wayne revet mellom sitt ansvar som Batman, og hans vanlige tilværelse. Mot slutten av sesongen blir Bennett utsatt for tortur, og går gjennom en mutasjon arrangert av Jokeren. Dette forvandler Bennett til Clayface. Som Clayface blir Bennett tvunget til å gjemme seg. Men hans partner Yin innser endelig at hun hadde rett angående Batman, og inngår en allianse med ham. 
Blant skurkene som ble introdusert i løpet av den første sesongen var blant annet Jokeren, Penguin, Catwoman, Mr. Freeze, Firefly, Ventriloquist and Scarface, Man-Bat, ClueMaster og Bane.
Gjennom den andre sesongen fortsetter Batman å handle utenfor loven. Men befolkningen begynner å se at Batmans handlinger er nødvendige - spesielt etter at han redder en gruppe politimenn fra en sikker undergang. I denne sesongen får hans heroiske handlinger offiserene også til å støtte Batman, i stedet for å forfølge ham som en kriminell. Men Politimester Rojas oppdager endelig Yins involvering med Batman, og dette tvinger henne til å flykte.
I løpet av denne sesongen klarer Batman å arrestere både The Joker, Penguin og Riddler. Samtidig blir det avslørt at kommisær Gordon er Batmans hemmelige allierte. Han utvikler blant annet en stor lyskaster, Bat-Signal, som lar Batman vite at politiet ønsker å snakke med ham. Denne sesongen introduserer en rekke nye kriminelle, inkludert Rag Doll, The Riddler  Killer Croc, SpellBinder og Solomon Grundy. Karakterene Yin og politimester Rojas gjør deres siste opptredener mot slutten av sesongen.
I den tredje sesongen introduserer TV-serien en yngre inkarnasjon av Barbara Gordon, som er politimesterens datter. I løpet av en todelt historie begynner hun i hemmelighet som Batgirl. Seriens åpningstittel blir også endret denne sesongen, og åpningsmusikken blir erstattet med en en annen sang. Gjennom sesong 3 forsøker Barbara å begynne som Batmans sidekick og være en like god alliert av Batman som faren hennes var. Men Batman nekter imidlertid å ta imot hjelpen hennes, selv om hun endelig klarer å bevise seg for ham mot slutten av sesongen.
I løpet av sesongen blir Batmans originale Batmobil ødelagt. Flere nye skurker blir også introdusert i løpet av denne sesongen, inkludert Poison Ivy, og en annen versjon av Gearhead, Maxie Zeus og Toymaker.
Sesongens åpningsepisode fokuserer på Dick Graysons opprinnelse som Robin. Graysons foreldre ble myrdet, i noe som skulle se ut som en sirkus-ulykke. Grayson blir deretter adoptert av Bruce Wayne, som hjelper Grayson med å endelig ta ut mafia-sjefen som var ansvarlig for foreldrenes død. Den andre episoden i sesongen fører til at Batgirl offisielt blir en del av teamet deres, hvor hvert medlem røper deres hemmelige identitet ovenfor de andre. Men denne avsløringen fører etter hvert til at Batgirl og Robin danner en søsken-lignende rivalisering mot hverandre.
Et av høydepunktene fra sesong 4 var episoden «Artifacts» som beskrev en mulig fremtid i år 3027. Publikum får glimt av en eldre Batman, Dick Grayson som opererer under kallenavnet Nightwing. Samt Barbara Gordon, som i denne fremtiden sitter i rullestol. I sesong-finalen får en invasjon av romvesen kalt «The Joining» at Batman må samarbeide med en annen superhelt fra DC Universe og et medlem av Justice League, Martian Manhunter, for å hindre romvesenets planer. Dette fører også til at Batman blir en del av Justice League of America.
Flere nye skurker introduseres også i løpet av Sesong 4, inkludert Tony Zucco  Killer Moth, Black Mask, Everywhere Man , Harley Quinn og Francis Gray.
Den siste sesongen var Sesong 5, og fokuserte først og fremst på Batman og Robin. Men duoen slår seg sammen med noen av karakterene fra DC Universe, for å slåss mot forskjellige skurker. De samarbeider blant annet med Superman, Green Arrow, Flash, Green Lantern og Hawkman. Både Batgirl og kommissær Gordon ble henvist til enten gjesteroller eller cameo-opptredener i løpet av sesongen.
Barbara Gordon, etter å ha blitt uteksaminert fra videregående skole, studerer nå ved college. I løpet av den aller siste episoden dukker samtlige medlemmer av Justice League opp, sammen med Batgirl, samtidig som de må slåss mot en fornyet innsats fra «The Joining» som forsøker å invadere jordkloden. TV-seriens skurker inkluderer Lex Luthor, Count Vertigo, Shadow Thief og Mirror Master.
I Norge har 2 DVDer av serien kommet ut:
