They All Laughed er en amerikansk romantisk komedie fra 1981, regissert av Peter Bogdanovich. Audrey Hepburn, Ben Gazzara, John Ritter, Colleen Camp, Patti Hansen og Dorothy Stratten spiller hovedrollene. Manuset ble skrevet av Bogdanovich og Blaine Novak. Tittelen er hentet fra låten «They All Laughed», sunget av George Gershwin og Ira Gershwin.
They All Laughed utspiller seg i New York og ble hovedsakelig spilt inn utendørs. Filmen er en oppdatering av skuespillet La Ronde, både i stil og tema. They All Laughed skildrer også kjærlighet og sex i New York tidlig i 1980-årene.
Filmen ble Dorothy Strattens siste. Den hadde premiere etter at hun ble myrdet av ektemannen fordi hun ville gifte seg med regissøren Peter Bogdanovich. Den negative omtalen i pressen gjorde distributører skeptiske til å utgi filmen, og det endte opp med at Bogdanovich selv betalte for distribusjonen.
Filmen handler om tre privatdetektiver som etterforsker to vakre kvinner for utroskap. Detektivene blir etter hvert forelsket i kvinnene de spionerer på, og til slutt får kvinnene overtaket.
