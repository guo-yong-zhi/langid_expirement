Kortbanenettet i Norge et nettverk av kortbaneflyplasser, det vil si mindre flyplasser med korte rullebaner for fly. Det norske kortbanenettet er et resultat av politiske vedtak som ble gjort i 1960- og begynnelsen av 1970-årene. Målet var å imøtekomme kravet om bedre infrastruktur ute i distriktene, der det var stort ønske om etablering av flyplasser. De fleste flyplassene ble bygget ut i perioden 1968–1975. 1 
Standard rullebanelengde på det norske kortbanenettet er 800 meter, mens en vanlig flyplass til sammenligning er minst 2000 meter. 2  Rullebanene er også smalere, med standard bredde på 30 meter kontra 45 meter. Jetfly med middels størrelse  krever omtrent 2000 meter for kortere ruter og 2500 meter for charter mellom Norge og Sør-Europa og lignende. 
Nettet ble offisielt åpnet 30. juni 1968 av samferdselsminister Håkon Kyllingmark sammen med ordførere, fylkesmenn og representanter fra flyselskapene. 3  Sammen fløy de ruten Trondheim–Namsos–Brønnøysund–Sandnessjøen–Mo i Rana–Bodø, med snorklipping på flyplassene underveis. 1 
Pådriver for arbeidet med å få bygd ut nye flyplasser, og da hovedsakelig i de nordligste fylkene, var ansvarlig statsråd i samferdselsdepartementet Håkon Kyllingmark fra Høyre. Ved inngangen til 1970-årene hadde oljeinntektene ennå ikke gjort seg gjeldende. I prosjekteringen ble det derfor viktig å holde kostnadene nede. Resultatet av dette arbeidet ble en «standard flyplass», der rullebane, innflygingsutstyr og terminalbygninger med mer, i størst mulig grad var standardisert og nøkternt. 1 
De største flyene som trafikkerer kortbanenettet i dag, er Bombardier DHC-8 Dash-8, og ATR 42. De første årene brukte flyselskapene som Widerøe mest DHC-6 Twin Otter med 13 plasser. 1  I Sverige ble i den samme tidsperioden et nettverk av regionale flyplasser bygget med 1500 meter lange rullebaner.
Det kommer til å være problem da dagens Dash 8-fly må erstattes etter 2025. Krav til lavere drivstofforbruk  fører til høyere landingshastighet og dermed krav på lengre bane. Enten må en plantype modifiseres eller må alle kortbaneflyplasser forlenges. 4  I 2022 vil ATR tilby en modifisering av sitt ATR 42 plan med 48 seter som vil kunne bruke 800 meter rullebaner. 5 
Det er mye høyere krav på plass mellom rullebane og bygninger hvis banen er over 1200 meter , og av den grunn planlegges utvidelse til 1199 meter. 6 
For Nasjonal transportplan ble dette utredet i 2012 og følgende liste ble dannet: 6 
Det snakkes om å legge ned noen kombinert med bedre veier, f.eks Mosjøen, Sandane, Vardø og Svolvær. Narvik har blitt nedlagt etter bygging av en stor bru. Avinor planlegger at de flyplasser med minste antall passasjerer må ha trafikk med små 19-seters fly. I Nasjonal transportplan 2022–2033 er det kun Mo i Rana som erstattes med en større lufthavn. Ellers har Leknes, Hammerfest og Vadsø hatt mest diskusjon om forlenget eller ny flyplass, delvis for å tillatte jetfly til Oslo også foreslått til mellom 1500 og 2000 meter som krever nye terminaler eller ny flyplass. 6 
Følgende er en liste over norske kortbaneflyplasser som er i drift.
Banelengder har kilde i hver artikkel.
Følgende er en liste over norske kortbaneflyplasser som er nedlagt.
