Slaget ved Calcinato var et slag i den spanske arvefølgekrigen utkjempet den 19. april 1706 nær Calcinato i Italia mellom styrkene til Frankrike og Spania og styrkene til Østerrike. Det endte med seier for dem fransk-spanske styrkene til marskalk Vendôme.
I Italia hadde felttoget i 1706, som tidligere under krigen, to deler. Striden om Piemonte og striden mellom de franske styrkene i Lombardia og den andre armeen til østerrikerne, som prøvde å slå seg sammen med armeen til Victor Amadeus og Starhemberg i Piemonte. Sistnevnte ble drevet tilbake av Vendôme ved Cassano, og trakk seg tilbake til Brescia og Gardasjøen, Vendôme fulgte opp og slo vinterleir rundt Castiglione og Mantova.
I april 1706 hadde Vendôme utnyttet at Eugene var borte, og gått til angrep på den østerrikske leiren ved Montechiaro–Calcinato. Målet hans var å marsjere gjennom natten og overraske stillingen ved Ponte San Marco lengst til deres venstre, men da dagen kom merket han seg at han kunne gi den fiendtlige venstreflanken kamp ved Calcinato før høyreflanken ved Montichiari kunne nå frem. Da han nådde frem brøt forsvaret fullstendig sammen og han drev den østerrikske armeen opp i fjellene, hvor Eugene hadde store vanskeligheter med å organisere retretten.
Vendôme ble sendt til Flandern etter et knusende nederlag der i slaget ved Ramillies. Som følge av den katastrofale beleiringen av Torino ble den franske stillingen i Italia brått dårlig, og mot slutten av året hadde alle de franske styrkene blitt drevet ut av Italia.
