Maximilian Joseph greve von Montgelas  var en bayersk statsmann. Han var fra 1799 til 1817 minister under kurfyrste og senere konge Maximilian I.
Montgelas var sønn av baron Janus Garnerin von Montgelas, en oberst i bayersk tjeneste som tilhørte en savoyardisk  adelsslekt. Hans mor var grevinne Ursula von Trauner.
Han gikk på skole i Nancy og studerte ved universitetene i Strasbourg og Ingolstadt. I 1777 ble han kurbayersk hoffråd. Men på grunn av sitt medlemskap i Illuminatiordenen falt han i unåde hos kurfyrst Karl Theodor, og flyktet i 1785 til Pfalz-Zweibrücken.
I 1803 giftet han seg med grevinne Ernestine von Arco , som var 20 år yngre og ble ansett som en skjønnhet. De fikk åtte barn.
Maxmimilian von Montgelas ble i 1809 opphøyet i grevestanden. Den velhavende Montgelas gikk for å være en «Mann von Noblesse», og så også gjennom fingrene med sin kones amorøse eventyr. Han ble bisatt på slottet Aham i 1838.
Palais Montgelas på Promenadeplatz i München er i dag en del av luksushotellet Bayerischer Hof. Etterkommere lever i Aham og Gerzen, og i Egglkofen, der de eier flere gods.
