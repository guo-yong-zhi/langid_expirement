Victor Danielsen Norman  er en norsk samfunnsøkonom, skribent og politiker for Høyre. Han har vært professor og rektor ved Norges handelshøyskole og arbeids- og administrasjonsminister i Bondevik II-regjeringen.
Victor Normans far Mads Victor Norman  var skipsmegler, ordfører for Høyre i Risør og vararepresentant til Stortinget 1965–1969. 4  Victor Norman gikk på Kristiansand Handelsgymnasium, som han avsluttet i 1965 5  som bestemann på kullet. 6  7  Han studerte økonomi i ett år ved Porterville College, og deretter tre år ved Yale University, der han tok bachelorgrad med summa cum laude i samfunnsøkonomi i 1969. Han har også en doktorgrad fra Massachusetts Institute of Technology  fra 1972. 8  I 1975 ble han forsker og senere professor i samfunnsøkonomi ved Norges handelshøyskole  i Bergen, hvor han var rektor i perioden 1999–2001. 8  
Victor Norman har siden 2006 vært gift med Christine B. Meyer, professor ved NHH. 9  10 
Han var også stipendiat ved Norges almenvitenskapelige forskningsråd mellom 1969 og 1971, amanuensis i skipsfartsøkonomi ved NHH mellom 1971 og 1975 og professor i internasjonal økonomi ved Høyskolen i Agder i perioden 1993–1995. 8  
I 1983 utgav han en lærebok i internasjonal handel og likevektsteori, En liten åpen økonomi. Den kom i ny, utvidet utgave i 1993 under navnet Næringsstruktur og utenrikshandel i en liten, åpen økonomi. Boka var mye brukt som pensumbok i økonomifaget, og formidlet handelsteori ut fra norske forutsetninger som regulert arbeidsmarked og avhengighet av utenrikshandel. 11  
Han var arbeids- og administrasjonsminister i Kjell Magne Bondeviks andre regjering fra 2001 til mars 2004. 12  Som minister fikk Norman i 2003 vedtatt utflytting av syv statsetater ut fra Oslo. Utflyttingen berørte over 800 ansatte. Blant utflyttede etater var Konkurransetilsynet, Luftfartstilsynet, Medietilsynet, Post- og teletilsynet, Sjøfartsdirektoratet, Direktoratet for samfunnssikkerhet og beredskap og Kystverket 13  
I 2011 ble han innvalgt i Bergen bystyre, etter at kumulasjon førte ham fra 73.- og sisteplass til en 11.-plass på listen. 14  Han var medlem av bystyrets finanskomité. 15  Han satt i bystyret til 2015. 16  Fra 1. august 2017 er han fakultetsstyreleder ved Det medisinske fakultet ved Universitetet i Bergen. 17 
Norman ble i 1991 æresdoktor ved Handelshøyskolen i Stockholm. 8  I 2009 ble han tildelt Fridtjof Nansens belønning til fremragende forskere, historisk-filosofisk klasse, med den tilhørende Nansenmedaljen for fremragende forskning. 18  Norman har vært medlem av Det Norske Videnskaps-Akademi siden 1994. trenger referanse  Han har medvirket i en rekke offentlige utvalg.
