Benetton Group S.p.A. er en italiensk klesprodusent med hovedkvarter i Treviso. Firmaet har navn etter Benetton-familien, som grunnla selskapet i 1965, og er notert på børsene i Milano og Frankfurt. Selskapet hadde i 2005 en omsetning på 1,8 milliarder euro og 7 987 ansatte.
Benettons mest kjente merke er «United Colors of Benetton». Selskapet selger også produkter under merkene «Sisley», «Playlife» og «Killer Loop».
