Arne Lindaas  var en norsk bildekunstner og kunsthåndverker. 3  4  Han har blitt beskrevet som «en uvanlig aktiv og mangfoldig kunstner som har vært virksom innen flere kunstgrener. Virksomheten omfattet grafikk, maleri, skulptur i tre og jern og glassdesign.
Arne Lindaas var sønn av apotekeren og maleren Waldmar Lindaas, og var utdannet ved Statens håndverks- og kunstindustriskole 1943–49, ved Den kgl. Porcelainsfabrik i København og ved Svenska Slöjdföreningens Färgskola 1955. 
Han debuterte på Høstutstillingen i 1946, og hadde sin første separatutstilling i Kunstnerforbundet . Inntil 1993 hadde han i alt hatt 25 seperatutstillinger og deltatt på 112 kollektivutstillinger. 5  Han var medlem av redaksjonen i Bonytt 1957–60 og styremedlem i Foreningen Norske Grafikere 1951–72. Han vikarierte som tegnelærer ved SHKS 1957–58 og var tegnelærer på Østfold kvinnelige husflidsskole 1965–69. 
Som formgiver og designer var han fra 1949 til 1951 tilknyttet Magnor Glassverk, og hadde også oppdrag for dem etter 1960. Han var tilknyttet Porsgrunds Porselænsfabrik i 1954 og var leder av  brukskunstsenteret PLUS i Fredrikstad 1958–61. For Magnor har han formgitt anretningsfat, karafler, glass og tallerkener. Han har også tegnet prisvinnende ryemønster for firmaet Sellgren & Co i 1958. 6 
Som grafiker og maler sto Lindaas for utsmykkingen av blant annet Regjeringsbygget  og «Edens hage» i Hammersborgtunnelen ved Arne Garborgs plass  7 , som var førstepris i en kommunal utsmykningskonkurranse og har blitt beskrevet som hans viktigste arbeid som bildende kunstner. 
Lindaas har blant annet blitt kjøpt inn av Nasjonalgalleriet i Oslo, kunstindustrimuseene i Oslo og Trondheim, Nasjonalmuséet i Stockholm, Riksgalleriet og Oregon State University. Han mottok diplom fra Triennalen i Milano 1954 og 1957, fikk Merket for god design tre ganger fra 1965–70 8  og Jacobprisen i 1966. 5  Han bodde fra 1964 i Rømskog, hvor han drev galleri Sandemskolen sammen med kona Guri Lindaas. 9  10 
