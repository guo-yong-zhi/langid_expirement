«Lincolnmonumentet»  er et nasjonalmonument i Washington, D.C. i USA oppført 1915–1922 til minne om Abraham Lincoln , som var USAs 16. president . Monumentet er utformet som et dorisk marmortempel med en kjempestatue av presidenten. Det er plassert på National Mall, et grøntområde som strekker seg fra Det hvite hus i nord ned via Washingtonmonumentet til Jefferson Memorial ved Potomac River. Monumentet ble designet av arkitekten Henry Bacon og marmorstatuen laget av billedhoggeren Daniel Chester French.
Lincolnmonumentet var stedet der den svarte borgerrettsforkjemperen Martin Luther King holdt sin berømte tale 28. august 1963, årsdagen for slaveriets avskaffelse, der han ytret ordene «I have a dream».
