Eskild Bruun  var en norsk jurist og forretningsmann.
Bruun var sønn av skipper, senere kjøpmann Arnt Bruun i Kristiansand. 3  Han ble cand.jur. i 1828, og var fra 1831 prokurator ved Akershus Stiftsoverrett. Han avla prøve som høyesterettsadvokat i 1835, og som advokat jobbet han spesielt med saker av økonomisk natur. 4  Han var også konstituert som regjeringsadvokat fra 1839 til 1842. 5 
I 1843 ble han utnevnt til høyesterettsassessor . 4  Ved siden av vervet i Høyesterett drev han forretninger i Kristiania, og han ble byens rikeste embedsmann. I 1856 ble han lignet for en formue på 180 000 spesidaler, og han deltok blant annet ved opprettelsen av Den norske Creditbank i 1857. 5  6  Han fikk avskjed som høyesterettsassessor i 1866 av helsemessige grunner. 3 
Ca. 1855 fikk Bruun ført opp en hjørnegård i Prinsens gate 1, der han i andre etasje levde med familien. Han var gift med Dorothea, datter av Jørgen Young. 6  7 
Han ble i 1855 utnevnt til ridder av St. Olavs Orden, «for fortjenstlig embedsførelse» som høyesterettsassessor. 8 
