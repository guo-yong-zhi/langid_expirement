The Hitcher er en amerikansk action-thriller fra 2007 regissert av Dave Meyers. Hovedrollene spilles av Zachary Knighton, Sophia Bush og Sean Bean. Filmen handler om et ektepar som har lagt ut på en lengre reise med bil. I løpet av turen tar de opp en haiker som viser seg å være en massemorder.
Filmen er en nyinnspilling av Haikeren fra 1986. Nyinnspillingen har en feministisk vri.
P3s Filmpolitiet kalte den en unødvendig nyinnspilling. 1 
Studentene Jim  og Grace  kjører gjennom New Mexico for å møte vennene deres på ferie. En kveld kjører de nesten på en haiker  som står midt i veien. Jim svinger brått for å unngå å kjøre på mannen, og bilen deres spinner ut av kontroll før den stopper. Mannen nærmer seg bilen deres, og Grace insisterer på at noen andre bilister sannsynligvis kommer til å stoppe for å hjelpe ham, og paret kjører deres vei.
Senere den kvelden, ved en bensinstasjon, møter Jim den samme haikeren som presenterer seg som John Ryder - og han ber om å sitte på med dem. Motvillig sier Jim seg enig. Men underveis blir mannen voldelig, angriper dem og holder en kniv mot Grace. Jim bråbremser og får John til å slå hodet på frontruten. Deretter sparker de ham ut av bilen. Dagen etter ser de John i bilen til en annen familie. Jim og Grace forsøker å advare familien, men familien krasjer bilen og blir senere funnet døde. Mistenkt for å ha begått disse drapene, blir Jim og Grace arrestert og ført til nærmeste politistasjon. John ankommer kort tid senere, og han dreper alle ved stasjonen, mens Jim og Grace forsøker å flykte. Politimann Esteridge følger etter dem, og paret må forsøke å unnslippe både politiet og haikeren.
