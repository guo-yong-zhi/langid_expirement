Roger Allan Ivin  er en norsk bassist, vokalist og låtskriver. 
Han vokste opp i Balestrand/Hafslo i Sogn og Fjordane. Han tok utdannelse ved musikkgymnaset på Sandane i Gloppen 1991-1994, og flyttet så til Oslo. Han representerte Norge i den internasjonale Ungdommens Kulturmønstring i 1993. Mønstringen fant sted i Paris. Han har siden bodd i Bergen og Sogndal. Her jobbet han som musiker på heltid, blant annet som medkomponist og bassist i visepopgruppen Fabel. Bandet ga ut fire kritikerroste album i perioden 1995 2002. Fabel var nominert til Spellemannprisen 1997, mottok NRK P1s pris for Årets beste norske album to ganger, og deres siste album, Smil, fikk totalt elleve 5’ere på terningen fra kritikere landet over. Januar 2011 flyttet Roger Allan tilbake til Oslo.
I 2004 ga han ut solo EP’en The voice of Ray Allen. Ivin er for mange bedre kjent som Allen D. Rocker – slap-bassisten i rockabillybandet Green Granadas. Bandet ga ut sitt debutalbum Slidin’ All Over i 2007, og deres andre album Ready Set Go, produsert av Yngve Leidulv Sætre, kom ut september 2011. Gruppa deltok i Norske Talenter på Tv2 våren 2011 og nådde helt til semifinalen. Roger Allan hadde sin teaterdebut høsten 2010 i rolla som bassist Joe B. Mauldin i Buddy Holly the Musical. Stykket gikk 37 ganger på Folketeatret i Oslo og Heine Totland spilte hovedrolla som Buddy Holly. Høsten 2017 var han bassist i teaterstykket En tjener for to herrer på Oslo Nye Teater. Bjarte Hjelmeland spilte hovedrollen som Frank Hansmark og stykket hadde 40 oppsetninger i løpet av september/oktober 2017.  
Ivin har som musiker blant andre jobbet med Tone Damli Aaberge, Eva Weel Skram, Olav Stedje, Oddvar og Jorunn Torsheim, Orbo & The Longshots, Good Time Charlie, Heine Totland og Trang fødsel. Han har i tillegg jobberfaring frå Sogndal Kulturhus, PVest Sogn & Fjordane Radio, Vesterland Feriepark og Sogndal Hotell. 
