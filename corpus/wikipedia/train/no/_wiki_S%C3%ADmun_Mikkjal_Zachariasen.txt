Símun Mikkjal Zachariasen  var en færøysk lærer, skribent og dikter.
Han drog som ung til sjøs, men gikk lærerseminaret etter å ha pådratt seg en skade i det ene benet. Zachariasen var lærer på Fugloy og Svínoy fra 1878 til 1903, deretter kun på Fugloy frem til 1926. Han var en ildsjel i utviklingen av det færøyske skriftspråket, og diktet fedrelandssanger og salmer. Han gjorde seg godt kjent med V.U. Hammershaimbs grammatikk, skrev flere artikler i Føringatíðindi fra 1890, og deltok ellers i språk- og høyskoledebatten i avisene. 1  2 
Han var sønn av bonde Zacharias Michelsen og Sunneva Elisabeth Mikkelsdatter på Kirkja. Han giftet seg med Malena Frederikka Simonsen fra Hattarvík; blant deres barn var Símun Petur Zachariasen og Louis Zachariasen, som begge ble sentrale i den færøyske selvstyrebevegelsen i første halvdel av 1900-tallet. 3 
Portaler: Litteratur   Færøyene