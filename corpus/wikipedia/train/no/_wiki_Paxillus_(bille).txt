Paxillus er en slekt av biller som lever i død ved. De tilhører gruppen skarabider .
Middelsstore , langstrakte, jevnbrede biller. På farge er de svarte eller mørkebrune. Hodet er stort og bredt med små, runde fasettøyne som er delt i to av en list. Midt i pannen sitter det en flat knøl eller et kort horn. Overleppen  og kjevene  er sterkt utviklet, de sistnevnte godt synlige ovenfra. Antennene er 10-leddete, C-formede, men ikke knebøyde, de ytterste fem leddene har bladlignende utskudd og danner en løs vifte som ikke kan lukkes. Brystskjoldet  er avrundet firkantet sett ovenfra, bredere enn langt, blankt, med en lengdefure i midten. Det er et tydelig, smalt skille mellom brystskjoldet og dekkvingene. Dekkvingene er ganske lange, parallellsidige, blanke, med rader av firkantede groper.
Voksne og larver lever sammen i råtnende ved, og danner en slags samfunn. Dette kalles subsosialitet og er uvanlig hos biller. De voksne billene tygger trefliser som de fôrer til larvene, og hjelper dermed fordøyelsen. Både voksne og larver spiser dessuten de voksne billenes avføring . Dette øker næringsutbyttet siden avføringen har blitt infisert med mikroflora  som frigjør næringsstoffer fra treet. De voksne billene hjelper også larvene til å bygge et puppekammer der de kan forvandle seg til en puppe. Voksne og larver kommuniserer seg imellom med lyd, og minst 14 forskjellige lydytringer er identifisert. De voksne billene lager lyd bed å gni bakkroppen mot vingene, larvene ved å gni det bakre beinparet mot hoftene til det midtre beinparet.
Slekten er utbredt fra Mexico i nord til Argentina i sør inkludert Vestindia.
Navnet Paxillus brukes også om en slekt av sopper som omfatter den giftige arten vanlig pluggsopp. Begge deler er gyldig siden nomenklaturen for dyr og sopper er uavhengig av hverandre.
distributional records and descriptions of four new species from Brazil. Zootaxa 3652: 327-342. 
Generic Guide to New World Scarab Beetles:
