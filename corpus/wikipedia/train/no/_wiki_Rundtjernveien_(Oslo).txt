Rundtjernveien  er en vei på Hellerud i bydel Alna i Oslo. Den er i dag delt opp i flere deler. Første del går østover fra en rundkjøring ved Tvetenveien vis-à-vis Hellerudstubben og ender som blindvei med gangveiforbindelse til Hellerudveien. Et lite stykke på vestsiden av Hellerudveien er avstengt med bom. Hoveddelen av veien går østover fra Hellerudveien og snirkler seg gjennom villa- og rekkehusstrøk mot Østmarka til forbi Krokstien. Det er skogsveiforbindelse innover i marka.
Veien fikk navn i 1933 etter innsjøen Rundtjern, som ligger på 225 moh. litt vest for sørenden av Lutvann.
Portal: Oslo