Lillegata er en gate ved Hospitalsløkkan i Trondheim som går sør-nord fra Kongens gate via Hospitalsløkkan og frem til Sandgata i nord. Gaten har ingen matrikulerte adresser.
Gaten er siden 2011 fysisk stengt for biltrafikk fra Kongens gate mot Hospitalsløkkan, med unntak for syklister og gående. Fra Hospitalsløkkan mot Sandgata har gaten to kjøreretninger mellom Vestbyen transformatorstasjon og Hospitalsløkkan vognhall. På begynnelsen av 1900-tallet og frem til midten av 1920-tallet gikk det trikkeskinner i Lillegata mellom vognhallen og Kongens gate.
Lillegata er en av Trondheims gater som har hatt flest navn, hvor mange av dem har vært uoffisielle. Felles for mange av de tidligere navnene har vært at de stammer fra lokaliteter i nærheten eller fått navn med nedsettende karakter. Av tidligere navn på Lillegata er Gamlehjemsgata, Kirkegårdsgata, Langbrugata, Lusgata, Nøstgata, Rakkergata, Sandbatterigata, Skansegata, Sykehusgata, Vognhallgata, Østre Vollgate. 1 
