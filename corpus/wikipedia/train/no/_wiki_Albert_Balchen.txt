Albert Henrik Krohn Balchen  var  sogneprest og stortingsrepresentant. 2  3 
Balchen var prestesønn og vokste opp i Gaular. Han ble student fra Bergen katedralskole i 1844 og cand. theol. i 1848. De neste åra var han huslærer hos prost Wettergren i Skien. Fra 1851 til 1855 var han styrer ved borgerskolen i Levanger, deretter lærer ved borger- og realskolen i Christiania. Siden var han sokneprest i Trysil 1858-67, Sarpsborg 1867-76, Høland 1876-84 og i Larvik 1884-97. Han var ordfører og sparebank-«direktør»  i Trysil, og medlem av forlikskommisjonen i Sarpsborg.
Balchen representerte bykretsen Sarpsborg på Stortinget 1868-76 og bykretsen Larvik og Sandefjord fra 1886 til 1891. Han satt hele tiden i Stortingets kirkekomite. Den siste perioden, 1889-91, var han i tillegg medlem av Lagtinget. Balchen var ellers medlem av skattelovskommisjonen av 1884.
