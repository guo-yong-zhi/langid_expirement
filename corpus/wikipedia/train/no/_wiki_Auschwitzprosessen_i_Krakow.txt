Auschwitzprosessen i Krakow var en serie rettssaker mot 40 personer med kobling til konsentrasjons- og tilintetgjørelsesleiren Auschwitz-Birkenau, hvor minst én million mennesker ble drept under andre verdenskrig. Rettssakene ble holdt i Kraków i Polen, og pågikk fra den 24. november til den 22. desember 1947.
I rettssakene figurerte en rekke nazistiske krigsforbrytere som ble tiltalt og dømt av den polske rettsmyndigheten Najwyższy Trybunał Narodowy. Noen prominente personligheter som figurerte i rettergangen var den tidligere kommendanten Arthur Liebehenschel, sjefen for kvinneleiren, Maria Mandel og SS-legen Johann Kremer.
Liebehenschel, Mandel og Kremer ble dømt til døden, likesom Hans Aumeier, August Bogusch, Therese Brandl, Arthur Breitwieser, Fritz Buntrock, Wilhelm Gehring, Paul Götze, Maximilian Grabner, Heinrich Josten, Hermann Kirschner, Josef Kollmer, Franz Kraus, Herbert Ludwig, Karl Möckel, Kurt Mueller, Eric Muhsfeldt, Ludwig Plagge, Hans Schumacher og Paul Szczurek.
Arthur Breitwieser og Johann Kremer fikk sine dommer omgjort til livsvarig fengsel.
Portal: Andre verdenskrig