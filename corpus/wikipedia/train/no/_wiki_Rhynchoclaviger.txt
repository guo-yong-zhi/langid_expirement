Rhynchoclaviger er en slekt av små, rødlige eller brunlige køllebiller, der mange av artene er knyttet til maur.
En liten, nærmest pæreformet køllebille. Antennene består tilsynelatende av bare ett, klubbeformet ledd. Hodet er lengre enn bredt med små fasettøyne, pronotum rundet, noe lengre enn bredt, dekkvingene kraftig utvidet bakover, nokså korte.
Sannsynligvis er alle medlemmene i gruppen Clavigeritae knyttet til maur .
Slekten lever på Madagaskar.
