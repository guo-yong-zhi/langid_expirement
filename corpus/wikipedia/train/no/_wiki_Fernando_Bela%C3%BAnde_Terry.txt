Fernando Belaúnde Terry  var en peruansk politiker og arkitekt. Han var Perus president i to omganger, 1963–1968 og 1980–1985.
Fernando Belaúnde Terry var det andre av fire barn til en velstående politisk aktiv familie i Liman. Hans bestefar, Mariano A. Belaúnde, var peruansk finansminister, hans onkel, Víctor Andrés Belaúnde, var i 1959/60 president for FNs generalforsamling. Familien dro til Frankrike hvor Fernando gikk på skolen.
Fra 1924 til 1935 studerte Belaúnde arkitektur i USA og Frankrike. Han tok slutteksamen ved universitetet i Austin i Texas. Etter en kortere tid i Mexico vendte han tilbake til Peru i 1936, der han begynte en karriere ved Universidad Nacional de Ingeniería. Etter flere år ble han universitetes dekan for arkitektur.
Fernando Belaúnde Terry begynte sin politiske karriere ved å delta i dannelsen av det politiske partiet Frente Democrático Nacional , som han representerte som diputado  mellom 1945 og 1948.
I 1956 grunnla han Acción Popular . Acción Popular vant valget i 1963 i en koalisjon med kristendemokratene og med en beredvillig støtte fra det kommunistiske partiet. Som en «alliansens mann for fremskritt» fulgte han en moderat politikk og gjennomførte små reformer som ikke tilfredsstilte, det være seg de brede lag av folket eller den øvre middelklasse.
I hans mandatperiode oppstod opprør blant bøndene og antydninger fantes til geriljabevegelser, som imidlertid ble holdt i sjakk av det militære. Det ble begått krigsforbrytelser fra begge parter i kampene.
Balaúnde ble avsatt i 1968 ved et statskupp, men etter 12 års militært styre ble han gjenvalgt til president i 1980. I denne regjeringstiden begynte landet å fornemme de første signaler på hva som skulle bli den største økonomiske krisen landet til da hadde gjennomgått. Steg for steg reverserte han den landreformen som general Velasco hadde gjennomført og tilnærmet landet til USA igjen. 
I 1990 gav han sitt støtte til Mario Vargas Llosa som presidentkandidat mot Alberto Fujimori. Deretter deltok han ikke aktivt i politikken, men ble hele tiden ansett å være et speil av den allmenne opinionen.
Fernando Belaúnde døde i 2002 etter en hjerneblødning.
