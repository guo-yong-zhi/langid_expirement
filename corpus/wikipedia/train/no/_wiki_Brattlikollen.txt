Brattlikollen er et boligstrøk i bydel Nordstrand i Oslo. Området var tidligere en del av Ryen gård, men ligger på en høyde  mellom de øvrige Ryenjordene og Brannfjell / Ryen Varde. Brattlikollen er også navnet på grunnkrets 3504 i Oslo. 1 
Kretsen grenser mot Ryen i øst , mot Karlsrud i sør , og Bekkelagshøgda  og naturområdet Ekeberg i vest, og ved friområde nord for Bauneveien mot Simensbråten i nord. Grunnet nærheten til Ekeberg/Brannfjell kaller enkelte området bare for Brannfjell, selv om dette egentlig kun er navnet på høydedraget.
Navnet kommer fra A/S Brattlikollen, stiftet av murmester Hermod Brattli på slutten av 1940-tallet. 2  I årene 1952–1956 stod selskapet for utbyggingen av 13 boligblokker i Bratlikollen Boligsameie, mens strøket for øvrig består for det meste av småhusbebyggelse. I tillegg finner man Brattlikollen stasjon her, denne stasjonen ligger 40 meter høyere enn nabostasjonen Ryen stasjon.
Portal: Oslo