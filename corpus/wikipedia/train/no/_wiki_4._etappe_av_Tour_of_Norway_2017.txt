4. etappe av Tour of Norway 2017 gikk fra Lillestrøm til Sarpsborg den 20. mai 2017 og var 193,8 km lang. Etappen hadde to 3.-kategori bakkespurter og to vanlige spurter.
Løypa startet i Lillestrøm og fulgte riksvei 22 langs østsiden av Øyeren til Mysen, hvor den tok en liten runde og den første 3.-kategori bakkespurten kom ved 53,5 km ved Momarken. Derfra fulgte den fylkesvei 128 vestover til første vanlige spurt ved 63,0 km i Askim. Derfra fulgte den fylkesvei 115 sørover til Svinndal og deretter fylkesvei 282 til Missingmyr, hvor den kom inn på fylkesvei 118 og langesonen. Fra Karlshus forsatte løypa på riksvei 110, fylkesvei 353, 354, 116 og 117 til Fredrikstad, hvor den andre vanlige spurten befant seg på 146,2 km. Videre fulgte den fylkesvei 109 i retning Sarpsborg.
Ved Yven kom man inn på rundløypa som gikk nordover på kommunale veier, inn på fylkesvei 114 og 118 til Tune kirke. Derfra sørover på kommunale veier og inn på fylkesvei 109 igjen og østover til passering av målstreken i nærheten av Sarpsborg kirke. Så gikk det vestover igjen i rundløypa på fylkesvei 109 og ved andre passering av Vyen var det en 3.-kategori bakkespurt ved 173,0 km. Hele rundløypa ble kjørt to ganger og målgang var etter totalt 193,7 kilometer. 1  2 
Ken-Levi Eikeland fra Team FixIT.no ble av en jury kåret til etappens mest aktive rytter.
