Kjørekarlen er en svensk film fra 1921, med regi av Victor Sjöström. Manuskriptet var skrevet av Sjöström. Som litterært forelegg hadde han Selma Lagerlöfs roman Körkarlen, som ble utgitt i 1912. Hovedrollene spilles av Victor Sjöström, Hilda Borgström, Astrid Holm og Tore Svennberg.
På nyttårsaften har den døende Frelsesarmeen-ansatte Edit et siste ønske: å snakke med David Holm. Men David er nå en alkoholiker, som sitter ved en kirkegård og forteller to venner om sin gamle venn Georges, som tidligere hadde fortalt ham om en legende som går ut på at den siste personen som dør hvert år blir nødt til å kjøre Dødens vogn og samle inn sjelene til alle som dør i løpet av det neste året. Georges selv døde på selve nyttårsaften ett år tidligere. Gustafsson, en kollega av Edit, finner igjen David. Men han klarer ikke å overtale David til å besøke henne. Når vennene hans forsøker å dra ham dit, bryter det ut en slåsskamp, og David blir slått i hodet med en flaske like før klokken slår midnatt på nyttårsaften. Davids sjel kommer ut av kroppen hans samtidig som Dødens vogn dukker opp, og sjåføren av vognen viser seg å være Georges.
Georges minner David om hvordan han en gang levde et lykkelig liv sammen med sin kone Anna, deres to barn og broren sin. Men David ble fengslet for drukkenskap. Før han ble løslatt fra fengselet, ble Georges dømt for å ha drept en mann. Når David endelig ble løslatt og vendte hjem, fant han leiligheten sin tom. Rasende var han fast bestemt på å spore opp Anna, og ta hevn. Men det viser seg at Anna, som også sliter med alkohol-problemer, er redd for å forlate barna sine alene etter at hun selv kommer til å dø. Hun planlegger derfor å forgifte både barna sine, og seg selv. David ber Georges om å gjøre noe, men Georges har ingen makt over de levende. Plutselig kommer David til bevissthet igjen ved kirkegården. Han skynder seg til Anna, før hun rekker å gjennomføre planen sin. Med store vanskeligheter overbeviser han henne om at han oppriktig ønsker å reformere seg, og bli en langt bedre mann.
Portaler: Film   Sverige