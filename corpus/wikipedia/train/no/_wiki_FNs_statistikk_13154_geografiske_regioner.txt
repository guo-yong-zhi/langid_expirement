FNs statistikkdivisjons inndeling av verden i geografiske regioner er en kategorisering av verdens land og områder i henhold til verdensdeler og underregioner.  FNs statistikkdivisjon har utarbeidet inndelingen av praktiske hensyn for statistikkproduksjon og publikasjoner. Den innebærer ikke noe offisielt FN-standpunkt til landene og områdene som omfattes av klassifiseringen. 1  Klassifiseringen tar utgangspunkt i kontinentene og deler deretter inn i regioner og underregioner. Hvert land eller område tilhører kun én kategori. FNs statistikkdivisjon har gitt alle land og områder en tresifret kode. 2 
