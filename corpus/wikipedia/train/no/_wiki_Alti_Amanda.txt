Alti Amanda er et kjøpesenter som ligger på Raglamyr i Haugesund med 60 butikker, inklusiv bank og 5 spisesteder per september 2021. 1  Senteret har 1 600 parkeringsplasser og syv el-bil parkeringsplasser med ladestasjon mens Amanda bussterminal ligger langs Fylkesvei 47, om lag 100 meter fra hovedinngangen.
Senteret ble bygd av Veidekke i perioden 1995–1997, og åpnet 6. mars 1997, det har et totalareal på 37 000 m². 2 
Det hadde et besøk på 2 433 314 personer og en omsetning på ca. 1,3 milliarder NOK i 2011.
Senteret er sertifisert som Miljøfyrtårn og medlem av Svanens innkjøper-klubb og Grønt Punkt.
Den 3. juni 2021 ble senteret solgt til Aurora Eiendom AS, og forvaltes i dag av Alti Forvaltning AS. 3 
Amanda Storsenter skiftet navn til Alti Amanda 10. november 2022.
