Ocalemia er en slekt av biller som hører til underfamilien blomsterbukker i den artsrike familien trebukker.
Middelsstore, slanke, blanke, svarte trebukker med gule eller hvite tegninger. Kroppsformen er avlang, bredest ved dekkvingenes rot. Antennene er litt sagtakkede og kortere enn kroppen. Hodet er nokså mye, snuteformet forlenget mellom fasettøynene. Pronotum er mer eller mindre klokkeformet med en tann på hver side litt foran midten, smalere enn dekkvingenes rot. Dekkvingene er kraftig avsmalnende bakover og ganske smale. Beina er nokså lange og tynne.
De aller fleste blomsterbukkene har larver som lever i død ved, men det finnes også enkelte som lever i urter, i nedfalne kongler etc. Ingen angriper levende planter. Disse artene går i ved av bartrær. De voksne billene, som oftest er aktive midt på sommeren, besøker gjerne blomster, særlig skjermplanter og andre planter med hvite, åpne blomster. Dette gjelder dog ikke alle artene. Blomsterbukkene er livlige insekter i motsetning til de fleste andre trebukker som virker ganske trege.
Slekten er utbredt i Vest-Malaysia og på Borneo.
