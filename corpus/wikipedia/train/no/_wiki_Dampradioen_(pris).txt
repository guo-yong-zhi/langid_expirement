Dampradioens pris, også kalt NRK Dampradioens gullnål 1  eller bare Dampradioen, er betegnelsen på en hederspris utdelt av Norsk rikskringkasting  til medarbeidere som gjennom mange år har lagt ned en særlig innsats for mediebedriften.
Betegnelsen «Dampradioen» er en oversettelse av det britiske «steam radio», og ble opprinnelig benyttet som en spøkefull omtale av radiomediet som mange opplevde som gammeldags og akterutseilt i en tid da fjernsynsmediet var nytt og spennende 2  – som en parallell til at damplokomotivene ble erstattet med moderne, elektriske lokomotiver.
I Norge ble begrepet «dampradioen» også brukt om  den første norske radiostasjonen, som var i virksomhet i flere år før NRK ble etablert; blant andre radioveteranen Arthur Klæbo benyttet betegnelsen på den måten, og hadde lite til overs for at NRK adopterte begrepet som navn på et av NRK Radios underholdningsprogram på 1950- og 1960-tallet. 3 
