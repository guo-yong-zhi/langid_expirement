Jonas Rønning  er en norsk komiker, skuespiller og revyartist fra Jevnaker. Han har vært aktiv som stand-up-komiker siden tidlig på 90-tallet, og har siden 2000 vært én av hovedaktørene både bak og på scenen i Hønefossrevyen, som i en årrekke har vært et av landets største årlige sommershow.  Han har medvirket som skuespiller i en rekke filmer, TV-serier og sceneoppsetninger, og vært programleder og gjest i NRK, TV 2, TV3 og TVNorge.  1   Rønning har vunnet Stå opp-prisen, og vært nominert til Gullruten og Komiprisen. 
Jonas Rønning er født i Oslo, men flyttet til Jevnaker som seksåring og vokste opp der og i Hønefoss. Han har i mesteparten av sitt voksne liv vært bosatt i Oslo. Han bgynte som trommeslager i skolekorps og spilte senere i en rekke pop- og rockband på hjemstedet og i hovedstaden. I ungdomsårene markerte han seg lokalt gjennom russerevyen og som programleder i nærradio. 
Fra 1993 var han aktiv i startfasen av radiokanalen P3 på NRK. Han medvirket blant annet i programmet NRQ, og hadde det faste innslaget «Jonas snakker med gamle damer» i det populære radioprogrammet Irma 1000. 
I 1997 slo han gjennom som stand-up-komiker med showet Stand Up & Go på utestedet Smuget i Oslo. Navnet var en parodi på varemerket «Up&Go», som markedsføres av en av de største produsentene av babybleier. I 1998 og 1999 ble showet tatt på turné og solgte tilsammen 30 000 billetter. I forbindelse med oppsetningen ble det gitt ut en singel med samme tittel som showet. 
Showet profilerte også Jonas som «Megafonmannen», fordi han både der  ofte har benyttet en megafon under sine stand-up-opptredener. I det samme showet lanserte han den såkalte «Hønefoss-skålen», der han hevdet at å rope «Skjenke seeeg!» før man drakk var typisk for festdeltagere fra Hønefoss.   
I 2000 startet Rønning og ungdomsvennen Bror Andersen opp Sommerrevyen i Hønefoss, som senere fikk navnet Hønefossrevyen. De to har hvert år siden starten stått for både manus og regi. Revyen var de første par årene hovedsakelig lokalt profilert, men vokste i løpet av få år til å bli landets største i sitt slag, med et publikumstall opp mot 20.000 på en sesong. 2  3  4  I 2005 sørget Jan Fredrik Karlsen for at revyen også ble satt opp på Chat Noir. 5  Hønefossrevyen har to ganger vært nominert til Komiprisen, både for beste forestilling  og beste nummer . 
Rønning har utviklet mange av sine scenefigurer og parodier under Hønefossrevyen, blant andre «Kongen», «Kim Jung-Un», «Bjørn Kjos», «Sugmund Groven», «Tore Tourettes» og «Stand-up-presten». Sammen med Morten Grøtnes hadde han suksess med standup-showet Julelatter på Latter i Oslo høsten 2012.
I 2013 ga Rønning ut sin første bok, Skalla – for de uten kam. 6 
Teatersesongen 2014/2015 hadde han rollen som boksetreneren «George» i storoppsetningen av “Billy Elliot” på Folketeatret i Oslo. Forestillingen ble sett av over 70 000 publikummere.  7 
I 2022 feiret Rønning 30-årsjubileum som komiker med å sette opp soloshow på Latter i Oslo.  
Han har spilt i TV-serier som "Asylet", "Nårje", "Hotel Cæsar", "Fjortis" og «Okkupert». 
Han har også vært programleder både i NRK, TV2 og TV3 og TVNorge, og har vært gjest i underholdningsprogrammene Nytt på Nytt  og Beat for Beat.  
Portal: Litteratur