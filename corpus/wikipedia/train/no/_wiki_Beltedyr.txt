Beltedyr  er en orden i gruppen gomlere . Gruppen omfatter den nålevende beltedyrfamilien og to utdødde familier av til at delvis svært store beltedyr.
Beltedyrene er opprinnelig en søramerikansk gruppe, og mange døde ut sammen med resten av den lokale megafaunaen da kontinentet ble befolket av indianere. 1  Hele ordenen er preget av det tykke hudpanseret som dekker dyrenes ryggside. Mange av de utdødde artene hadde i tillegg store haleklubber ikke ulik dem hos dinosauren Ankylosaurus. 2  Haleklubbene ble brukt i konkurranse mellom individene  og til å forsvare seg med. 3 
Noen av de moderne beltedyrene er alteter og insektetere, men de utdødde familiene ser ut til å i all hovedsak ha vært rene planteetere. Særlig pampatherene har vært mer eller mindre rene gressetere, og levd av å beite gress på pampasen. 4 
Beltedyrene er i utgangspunktet en ren søramerikansk gruppe, og finnes i dag bare vilt i Sør-Amerika eller i de sørlige delene av Nord-Amerika. Da Panamaeidet ble dannet i sen pliocen spredte alle tre familiene seg til Nord-Amerika. 5  6  De trivdes på begge kontinenter til de store planteetende formene ble utryddet av paleo-indianere på begynnelsen av holocen. 7  Mange av disse dyrene var svært store i forhold til de nålevende artene. De største glyptodontene kunne bli så store som en liten bil med en kroppsvekt på over to tonn. 2 
