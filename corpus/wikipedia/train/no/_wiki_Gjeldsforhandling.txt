Gjeldsforhandling  vil være forhandling mellom skyldner og kreditor eller kreditorene for å få en endring av betalingsvilkårene. Formålet med forhandlingen kan være å oppnå gjeldssletting eller endring av vilkårene slik at gjelden kan nedbetales uten mislighold. Det normale er egenforhandling, men forhandling kan også skje via en fullmektig, for eksempel en offentlig eller privat gjeldsrådgiver . 
Gjeldsforhandling kan være utenrettslig  gjeldsforhandling innenfor gjeldende rett eller offentlig gjeldsforhandling etter gjeldsordningsloven av 1992 eller konkursloven av 1984. Det kan ikke åpnes gjeldsforhandling etter gjeldsordningsloven før skyldneren har forsøkt å komme frem til en gjeldsordning på egen hånd først. Der vilkårene er til stede, er det tingretten som åpner gjeldsforhandling, men også namsmannen kan åpne gjeldsforhandling der det er åpenbart at vilkårene er til stede. 1 
Det er namsmannen i kommunen der skyldneren bor som skal behandle søknad om gjeldsforhandling og gjeldsordning, og som også utformer forslag til en gjeldsordning som ligger innenfor lovens rammer. 2 
