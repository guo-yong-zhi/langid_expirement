Evan Roberts  var en lekpredikant og leder i forsamlingen som opplevde vekkelsen i Wales. Even Roberts var en ydmyk mann og trakk seg tilbake og gav Gud æren for det som skjedde. Helsen ble etterhvert dårlig og han døde i 1951. 
Evan Roberts hadde 13 søsken og var sønn av Hanna og Henry Roberts.  Han vokste opp i Lughor i Wales.  
Roberts hadde lenge vært i inderlig bønn til Gud og møtte Gud på en sterk måte, og hevder å ha blitt rykket inn i Guds nærhet og talt ansikt til ansikt med Gud i fire timer. Roberts liv ble forandret etter dette og han reiste til byen Lughor i Wales. 
Roberts kjente til Hellighetsbevegelsen, som gjorde seg bemerket i Amerika på 1800-tallet.  Mot slutten av 1800-tallet hadde mange mennesker en lengsel etter en berøring av Den hellige ånd.  Dette var en lengsel etter hellighet hos en rekke kristne på den tiden.   Det var særlig baptister og metodister som ble berørt av den åndelige lengselen. John Wesley snakket om to tyngdepunkter i den kristens liv, rettferdiggjørelsen og helliggjørelsen.  Det var den 1. januar 1901 at  Den hellige ånd falt på Agnes Ozman, som ble åndsdøpt  med tungetale som tegn.  Dette var nok også kjent for Roberts.  
Storbritannia og Europa hadde tidligere opplevd store vekkelser. På 1850-tallet var det en stor vekkelse. Den var spredt over hele Storbritannia og det regnes med at omtrent 100 000 mennesker hadde blitt frelst dengang.  Den vekkelsen hadde innvirkning på hele samfunnet.
Evan Roberts hadde en sterk nød for sine medmennesker og var oppgitt over synden og umoralen i samfunnet.  Han bad særlig om en kristen vekkelse for det sekulære Europa.  Han har skrevet …allerede i lang tid har jeg vært dypt ulykkelig over kristendommens forfall….
Sammen med andre kristne i byen Lughor,  begynte han med bønnekampanjer. Mange kristne opplevde en lengsel etter mer av Guds nærhet og gudshusene var fulle av kristne i bønn, hele døgnet.
Vekkelsen i Wales var en sterk kristen vekkelse som rystet Wales i 1904 1905.  Vekkelsen var en av de kraftigste og merkeligste vekkelser i moderne tid fordi den fikk slik innvirkning på hele samfunnet. 2   Det var tegn og mirakel, syner og åpenbaringer, budskap i tunger og tungetale i på ulike språk, såkalte språkunder.  Stjålne ting ble levert tilbake, vertshus måtte stengt fordi de ikke lengre hadde alkoholdrikkende kunder.  Kuskene hadde sluttet å banne og hestene kjørte feil, fordi de ikke lenger forstod kommandoene.  Trolig opplevde 150 000 mennesker å bli omvendt i vekkelsen. 3   Vekkelsen ble kjent over store deler av verden, mange dro til Wales for å oppleve Guds nærhet. En regner den som betydningsfull for og forløperen til pinsevekkelsen. 
