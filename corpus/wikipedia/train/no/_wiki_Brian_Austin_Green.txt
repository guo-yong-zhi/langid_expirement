Brian Austin Green  er en amerikansk skuespiller. Green var gift med skuespiller og modell Megan Fox frem til 2020.
Han spilte rollen som David Silver i TV-serien Beverly Hills 90210. Denne rollen spilte han fra 1990 til 2000. Green hadde også en rolle i Terminator: The Sarah Connor Chronicles. Siden 2009 har Green hatt en fast rolle i TV-serien Smallville som Metallo. Før han begynte på TV-serien Beverly Hills 90210, hadde Green en fast rolle i tre sesonger  på den populære CBS-såpeoperaen Landing, der han spiller rollen som Brian Cunningham, sønn av karakteren Abby Cunningham Ewing som ble spilt av Donna Mills. Han gjentok denne rollen i 1997 i TV-miniserien Knots Landing: Back to Cul-de-Sac. 
Produsent Aaron Spelling har uttalt at Green fikk rollen som David Silver fordi produsentene følte at Greens egen personlighet lignet veldig på den personligheten som var ønskelig for denne karakteren. Karakteren ble ofte regissert til å reflektere Green sine egne interesser. Etter som serien utviklet seg begynte Greens karakter å eksperimentere med hiphop-musikk og arbeide som DJ, som Green selv gjør på fritiden. I 1996 forsøkte Green å starte på en karriere som rapper, og han ga ut ett album, med tittelen One Stop Carnival, produsert av The Pharcyde-medlemmet Slimkid3. 
Greendukket opp for en kortere periode i den mange ganger prisbelønte Showtime-dramaserien Resurrection Blvd, der han spilte karakteren Luke Bonner i 2001 og 2002. Green dukket også opp på ABC sitcom-serien Freddie i 2005 der blant andre Freddie Prinze jr. også hadde en rolle før programmet ble kansellert i mai 2006. Green var gjeste-skuespiller på den populære serien George Lopez der han spilte karakteren Chris i 2006. Green har også dukket opp i tilbakevendende rolle som Derek Reese, onkelen til John Connor, i den første sesongen av Terminator: The Sarah Connor Chronicles. Hans karakter i denne serien ble drept i den nest siste episoden som ble sendt på amerikansk TV den 3. april 2009. 
Green har hatt gjesteroller på sesong 7 av den populære TV-serien CSI: Miami. Den 27. september 2009, hadde Green en gjesteopptreden i TV-programmet Saturday Night Live i en sketsj han spilte inn sammen med kjæresten Megan Fox. Green hadde flere stevnemøter med Tiffani Thiessen på 1990-tallet. Det ble etter hvert brudd mellom dem. Senere møtte Green på skuespilleren Vanessa Marcil, som han for første gang traff under innspillingen av serien Beverly Hills, 90210. Deres sønn, Kassius Lijah, ble født 30. mars 2002. I 2004 hadde Green et forhold med skuespilleren Megan Fox. Paret giftet seg i en liten, intim seremoni på Four Seasons Resort på Big Island som ligger på Hawaii den 24. juni 2010. 
Brian har også vært med i serien Frustrerte Fruer som Brees kjæreste. Etter at de slo opp har han ikke vært med mer i serien.
