HC Dinamo Volgograd  er en håndballklubb for kvinner i Volgograd i Russland. Laget har vunnet den russiske eliteserien 8 ganger, senest i 2010. I 2008 vant laget den europeiske EHF Cupen. I 2001/2002-sesongen satte laget en uslåelig rekord ved å vinne alle sine kamper i den russiske eliteserien.
Klubben har skiftet navn en rekke ganger. Tidlig i sin historie het den «Burevestnik» og senere «Meliorator». På 1980-tallet ble navnet endret til «Rotor» og under dette navnet vant klubben den russiske serien i 1993, 1995 og 1996. I 1997 ble navnet igjen endret, denne gang til «Akva», som var navnet da de vant serien i 1999, 2000 og 2001. I 2003 fikk klubben endelig sitt nåværende navn, «Dinamo», og under dette navnet ble de russiske seriemestere i 2009 og 2010.
