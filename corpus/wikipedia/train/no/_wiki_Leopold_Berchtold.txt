Leopold Berchtold , egentlig Leopold  Graf Berchtold von und zu Ungarschitz, Frättling und Püllütz, , var en østerriksk-ungarsk politiker som spilte en sentral rolle under julikrisen da han var utenriksminister, som førte til utbruddet av første verdenskrig.
Grev Berchtolds familie stammet fra Tirol og eide store landområder i Mähren. Leopold var sønn av grev Sigmund von Berchtold  og dennes hustru som var født grevinne Trauttmansdorff. Han vokste opp på slottet i Buchlovice i Mähren. Der lærte han seg tsjekkisk, slovakisk og ungarsk. 8 
Etter at ha avlagt statseksamen inntrådte han i statens tjeneste i 1887 ved stattholderiet i Brünn .
I 1894 avla Berchtold diplomatprøve og ble legasjonssekretær på ambassaden i Paris. Han giftet seg med grevinne Ferdinandine Károlyi, som var arving til store besittelser i Slovakia. trenger referanse  I 1897 ble han førstesekretær ved ambassaden i London.
Brechtold ble i 1903 legasjonsråd i St. Petersburg i Russland og var deretter ambassadør i samme by årene 1906–1911. I sin tid i Russland forsøkte han å avstedkomme avspenning mellom Østerrike-Ungarn og Russland, nærmest av hensyn til forholdene på Balkan, og det var på hans initiativ og på hans gods Bucklau som Østerrike-Ungarns og Russlands utenriksministre Alois Lexa von Aehrenthal og Aleksandr Izvolskij møttes den 15. september 1908 for å blant annet konferere om Østerrike-Ungarns annektering av Bosnia-Hercegovina. trenger referanse 
Han ble i 1912 von Aehrenthals etterfølger som utenriksminister. Under de to Balkankrigene 1912-13 og frem til første verdenskrig gikk hans anstrengelser ut på å styrke Østerrike-Ungarns innflytelse på Balkanhalvøya. trenger referanse  Allerede sommeren 1913 hadde han resignert angående utsiktene til en fredelig løsning av Balkanproblemet, og tok også med i beregningen faren for en eventuell krig med Russland og Frankrike. trenger referanse  Det var fremfor alt den såkalte storserbiske bevegelse og dennes fremste mål - fremtrengen til Adriahavet – som von Brechtold fryktet og bekjempet. trenger referanse 
Etter mordet på erkehertug Franz Ferdinand den 28. juni 1914 forfattet von Brechtold det ultimatum til regjeringen i Beograd som via julikrisen førte til at første verdenskrig brøt ut.
Brechtold gikk av som utenriksminister 13. januar 1915, da han ikke ville være med om en landavståelse til Italia. Han trakk seg så tilbake til sine gods i Mähren og tok deretter ikke aktiv del i politikken.
Portal: Første verdenskrig