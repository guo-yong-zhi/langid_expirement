Astor Borge Furseth  er en norsk forfatter. 
Furseth er utdannet cand.odont. i Oslo 1965. Han har praktisert som tannlege i Lyngen og på Færøyene  og Valldal. Etter 1978 har Astor Furseth bodd i Valldal.
Furseth debuterte i 1970 med to romaner Svart samtale  og Jux . I årene etter fulgte en rekke bøker, noveller, essay og en mengde artikler i tidsskrift og aviser. Mellom disse var også flere romaner i Bladkompaniets serie om Knut Gribb, utgitt under pseudonymet Trond Vest. Den første faktaboka hans var Færøyene som gir en innføring i dette øysamfunnet og dets historie. Dette var den første faglitterære boka fra Furseths hånd, men fulgtes opp av flere. 
Det videre forfatterskapet til Furseth fordeler seg omtrent likelig på sakprosa- og skjønnlitteratur.  Han kom i medias søkelys i forbindelse med sin bok Vargtid – og andre historier frå fortida, . Denne boka var sentral i plagiat-debatten om Karsten Alnæs og hans historieverk og den påfølgende TV-serien basert på dette verket. Karsten Alnæs' lån fra denne teksten ble nevnt i kildebruk-utredningen. 2  
De siste 20 årene har forfatteren konsentrert seg om faglitteraturen. Foruten et referanseverk om rovdyr Drept av bjørn og ulv i Norge , har Furseth skrevet om skredproblematikk i et historisk perspektiv, og resultatet har vært flere bøker og artikler om emnet. En viktig del av arbeidet har vært å bygge opp en komplett oversikt over kjente skred gjennom tidene. Dette er tilgjengelig gjennom Nasjonal skreddatabase NGU: skrednett.no. Furseth har også arbeidet som konsulent for NGU. Furseths arbeid med Tafjord-ulykka i 1934 har satt fokus på faren for nye skred i nærområdet og ført til offentlig engasjement for å sikre seg mot tilsvarende katastrofer.
Astor Furseths hjemmeside
