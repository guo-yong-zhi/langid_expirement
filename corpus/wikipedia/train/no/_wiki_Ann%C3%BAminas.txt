Annúminas  er en by fra J.R.R. Tolkiens fiktive verden Midgard.
Denne byen var en gang i tiden hovedstaden til kongeriket Arnor. Annúminas lå i en naturlig krok i den sørvestlige delen av Emyn Uial fjellene. Byen lå ved den sørlige bredden av sjøen Nenuial , i det noedre Eriador. Byen ble grunnlagt av Elendil, en gang mellom årene 3320 og 3440 i det andre tidevervet, og lå ikke langt fra stedet hvor elva Baranduin  renner ut fra Nenuial. Annúminas overlevde i nesten tusen år. I Arnors tidlige dager var byen en av de mektigste og vakreste i Midgard. Snart etter grunnleggelsen av byen begynte dessverre antallet av Dúnedain i nord å synke. Det virker som om befolkningen i Annúminas har falt gjennom historien, helt til byen ble forlatt og kongene flyttet til byen Fornost mot øst.
På Ringkrigens tid, på slutten av det tredje tidevervet, hadde Annúminas lugget i ruiner allerede i over 2000 år. Det er noen hint i Tolkiens historier om at kong Elessar, tidligere kjent som Aragorn, bygde opp byen igjen og kanskje til og med gjorde den til den nordre hovedstaden tidlig i det fjerde tidevervet.
Portal: Litteratur