Peradeniidae er en gruppe som hører til blant parasittvepsene og er en familie i ordenen vepser. Det er en artsfattig gruppe som omfatter bare to kjente, nålevende arter fra Australia, dessuten kjenner man én fossil art. Ingenting er kjent om biologien deres. Man antar at de kan være nærmest beslektet med familien Heloridae.
Middelsstore , slanke, svarte veps. De kjennes lettest på de veldig oppsvulmede bak-leggene. Hele dyret er blankt svart, tynt kledt med fine, lyse, korte hår. Hodet er middels stort, bredere enn langt, med store, nyreformede fasettøyne og tre punktøyne  i pannen. Forkroppen  er forholdsvis kort og høy. For- og mellom-beina er korte og spinkle, bakbeina derimot svært kraftige. Baklårene er noe fortykkede, bak-leggene svært kraftige og kølleformede, føttene derimot ganske slanke. Vingene er velutviklede, litt røykfargede med svart forkant og tydelig, men ikke spesielt stort, svart vingemerke. Årenettet er noe redusert. Bakkroppen  er festet til frokroppen med en lang "stilk" , denne er tydelig lenger enn hoved-delen av bakkroppen, som er dråpeformet.
Peradeniidene er tilsynelatende svært sjeldne, og praktisk talt ingenting er kjent om biologien deres. Gruppen ble ikke oppdaget før i 1985. De fleste kjente eksemplarene er innsamlet om vinteren.
