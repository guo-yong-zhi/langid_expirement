Universitetet i Sassari  er et statlig universitet i Sassari på Sardinia.
Den keiserlige embetsmannen Alessio Fontana testamenterte i 1558 midler til opprettelsen av en høyere skole i Sassari, som fra først av ble drevet av jesuittene. Skolen ble opphøyet til universitet av Filip III 9. februar 1617.  I 1765 ble universitetet reformert og hadde fra da av fire fakulteter: filosofi, teologi, rettsvitenskap og medisin. Fra 1830-årene hadde universitetet en nedgangsperiode og sto i fare for å bli stengt. Men i 1877 ble universitetet anerkjent som provinsuniversitet av den italienske staten, og fikk en oppgangstid på slutten av 1800-tallet.
