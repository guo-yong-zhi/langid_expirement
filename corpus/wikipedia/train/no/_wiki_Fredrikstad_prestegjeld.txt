Fredrikstad prestegjeld var et prestegjeld tilhørende Fredrikstad domprosti i Borg bispedømme i Den norske kirke. Det omfattet byen Fredrikstad og Glemmen i Østfold fylke, og hovedkirken var Fredrikstad kirke.
Byen Fredrikstad ble grunnlagt i 1567, etter at Sarpsborg nok en gang var herjet og brent av svenskene tidligere samme år. Sarpsborg ble følgelig nedlagt og byens borgere fikk kongelig tillatelse av Fredrik II til å anlegge en ny by lenger vest, ved munningen av Glomma. 1  Den nye byen fikk navnet Fredrikstad etter kongen, og kirkegodset ble i 1575 overdratt den nye kirken i Fredrikstad.
Det opprinnelige Fredrikstad prestegjeld ble utskilt fra Borge prestegjeld samtidig med grunnleggelsen i 1567, og omfattet det som nå er Gamlebyen, samt bymarkene mellom Glommas østre bredd og fjorden i syd. Som en følge av byens vekst, ble Glemminge sogn på Glommas vestre  bredd, overført fra Tune prestegjeld til Fredrikstad prestegjeld i 1685. I 1867 ble de bynære områdene i Forstaden overført fra Glemmen til Fredrikstad by.
Tidligere skrivemåter var Salsborg , Friderichstad , Frederichstad , Frederikstad .
Ved kgl.res. av 14. oktober 1882 ble Fredrikstad prestegjeld avviklet og delt i tre, gjeldende fra 1. januar 1883: 2 
