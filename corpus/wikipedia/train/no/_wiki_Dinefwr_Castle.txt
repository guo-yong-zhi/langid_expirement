Dinefwr Castle  er en festning som har utsikt over elven River Towy i nærheten av byen Llandeilo i Carmarthenshire i det vestlige Wales. Festningen ligger på den nordlige elvebredden av Tywi, med en bratt bakke på flere hundre fot ned mot elven. Dinefwr var hovedsetet til kongedømmet Deheubarth.
Det har vært foreslått at det ligger forhistoriske befestninger under middelalderens festning, men dette har ikke blitt bevist. Det er dog funnet arkeologiske spor av romersk materiale innenfor området Dinefwr, og referanser i Sankt Teilos bok og Llandaffs bok indikerer at det nærliggende Llandeilo Fawr var av liten betydning før normannerne kom.
Walisiske lovbøker fra middelalderen, den tidligste er en tekst fra 1200-tallet, har gitt Dinefwr spesiell status som hoff for kongedømmet Deheubarth. Tradisjonelt er det sagt at festningen ble reist på dette stedet av Rhodri den store, men det er ingenting igjen fra denne epoken. Dinefwr ble senere hovedsetet til Rhodris barnebarn Hywel Dda, den første hersker av Deheubarth og senere konge av det meste av Wales. Det er antatt at Rhys ap Gruffydd, hersker av Deheubarth fra 1155 til 1197, har ombygget festningen. Gerald av Wales  forteller en historie om en plan som kong Henrik II av England hadde for å angripe festeningen i løpet av et hærtokt mot Rhys. En av kongens mest trofaste menn ble sent på et rekognoseringtokt med en lokal walisisk prest som kjentmann. Presten ble bedt om å føre ham til festningen ved den enkleste ruten, men isteden tok denne den vanskeligste vegen han kunne finne, avsluttet forestillingen ved å stoppe for å spise gress og forklarte da at dette var den mat som lokalbefolkningen spiste i vanskelige tider. Det planlagt angrepet ble deretter avlyst.
Da Rhys ap Gruffydd døde ble festningen gitt videre til hans sønn Rhys Gryg, og de tidligste delene av dagens festning er tenkt å komme fra denne perioden. Llywelyn den store av Gwynedd strakte nå sin innflytelse til dette området, og Rhys, som ikke hadde mye å stille opp med, oppga og demonterte festningen. Llywelyn fikk det derimot bygget opp igjen og holdt det fram til sin død i 1240. I 1255 ga Llywelyn den siste Dinefwr til Rhys Fychan som senere ga den til Maredudd ap Rhys før den igjen ble levert tilbake til Rhys Fychan. Maredydd allierte seg med kong Edvard I av England og hjalp den engelske kongen å erobre Dinefwr i 1277. Maredydd hadde tilsynelatende blitt lovet Dinefwr i bytte for sin hjelp, men Edvard hold ikke sitt løfte og fikk isteden Maredudd henrettet i 1291.
Festningen kom nå på engelske hender, skjønt det er opptegnelser som viser til at det har blitt brent ned i løpet av opprøret til Llywelyn Bren i 1316. I 1317 ble det gitt til Hugh Despenser den yngre, kongen yngling. Det ble beleiret uten resultat av styrkene til Owain Glyndŵr i 1403. Mot slutten av 1400-tallet ble festningen holdt av Rhys ap Thomas som gjorde omfattende utbedringer. I 1531 ble hans barnebarn henrettet for forræderi og festningen ble konfiskert av kronen, skjønt familien var i stand til å få det tilbake. Rundt 1600 ble Newton House bygget i nærheten og festningen ble da forlatt.
På slutten av 1600-tallet ble festningen igjen ombygget. Borgen på toppen ble omgjort til en form for sommerhus. Det sørlige tårnet ble utstyrt med et tak og et flisgulv, og festningen ble et midtpunkt for besøkende om somrene for utflukter. Jordverket rundt festningen ble endret en del for gi lettere ankomst fra Newton House. På slutten av 1700-tallet ble festningen igjen herjet av brann og det ble forlatt og overlatt til naturen. På 1900-tallet ble byggverket periodisk forbedret, noe som gjør det vanskelig å se middelalderens byggverk.
Festningen er i dag i varetekt av Cadw, men ligger innenfor parkanlegget Dinefwr Park som er eid av National Trust. Besøkende som ønsker å se festningen og drar dit med bil må betale en billett for parkeringsplass, dog ikke for medlemmer av National Trust. Det er ytterligere en billett om man ønsker å besøke Newton House.
