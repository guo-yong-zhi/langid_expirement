Koba Gvenetadze  er en georgisk økonom, som siden mars 2016 har vært sentralbanksjef i Georgias nasjonalbank. 1  2 
Gvenetadze har en mastergrad  i samfunnsøkonomi fra American University i Washington i USA. Han deltok her på universitetets US Government Edmund S. Muskie Graduate Scholarship Program. Han har også en Bachelor of Arts-grad i finans fra Tbilisi State University.
Han startet sin yrkeskarriere som økonomispaltist i avisen Iveria Express i 1993-94. I 1994 begynte han for første gang å jobbe i sentralbanken, da som seniorøkonom. Han forlot sentralbanken i 1996 for å jobbe i IMF, og han jobbet der fram til 2000. Fra 2000 til 2001 var han visefinansminister i Georgia, deretter var han deputy state minister fram til 2002. Han jobbet for IMF igjen fra 2002 til 2015, som seniorøkonom. Der jobbet han med Midtøsten og Sentral-Asia. I 2015 begynte han som økonomirådgiver hos Galt & Taggart, en avdeling under den private banken JSC Bank of Georgia. 
Da sentralbanksjef Giorgi Kadagidzes termin utløp 25. februar 2016 ble Gcenetadze utnevnt til ny sentralbanksjef. 
