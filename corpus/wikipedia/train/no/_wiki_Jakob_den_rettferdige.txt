Jakob den rettferdige eller Jakob av Jerusalem  er regnet som den første biskopen av Jerusalem og forfatteren av Jakobs brev i Det nye testamentet, og er omtalt som bror av Jesus. Han er i eldre kristen tradisjon betraktet som identisk med apostelen Jakob den yngre, men sannsynligvis var dette to ulike personer.
Merkedagen hans var tidligere feiret ved gauksmesse 1. mai, som for Jakob den yngre. I dag feirer Den katolske kirke merkedagen hans den 25. oktober.
Den hellige Jakob, «Herrens bror» 3  er omtalt mange ganger i Det nye testamentet sammen med Josef, Simon og Judas og noe søsken. Han kan ha vært sønn til Josef og er slik Jesu bror eller halvbror, men betegnelsen «bror» kunne også bli brukt om en fetter eller andre mannlige slektninger. Jakob ser ut til å ha vært en leder for den første kirken i Jerusalem. 4 
Jakob led martyrdøden i Jerusalem i år 62 . Biskop Jakob skal ha blitt steinet og slått til døde etter å ha blitt dømt av Sanhedrin .
Portal: Litteratur