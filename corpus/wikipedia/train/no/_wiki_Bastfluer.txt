Bastfluer  er en liten familie av slankbygde fluer. En art, Strongylophthalmyia ustulata, finnes i Norge nord til Møre og Romsdal. Lite er kjent om biologien til denne familien, der de fleste artene lever i Sørøst-Asia.
Små , slanke, svarte fluer, beina er gulaktige. 
Hodet er rundt med store, runde fasettøyne. I den brede pannen sitter tre små punktøyne . Langs innerkanten av hvert fasettøye er det fire kraftige børster, det er også et par børster ved punktøynene og et par i bakhodet, bak punktøynene. Antennene er små, runde, med en temmelig kraftig, hårete antennebørste . 
Kroppen er lang og slank og noe flattrykt, med tett hårkledning og ganske små børster. Vingene er av normal størrelse og form, fremkanten  har ett tydelig brudd. Beina er lange og tynne, gulaktige. Bakkroppen er langt tilspisset hos hunnene. 
Larvene er slanke, på undersiden av bakkroppen er det piggete felt som hjelper dem å få feste til underlaget.
Lite er kjent om denne familiens levevis, men de er skogsinsekter. Hos i alle fall noen arter utvikler, larvene seg i fuktig, død ved. 
Strongylophthalmyiidae gjennomgår en fullstendig forvandling, med et puppestadium. 
Denne familien er tidligere vært en del av Tanypezidae.
