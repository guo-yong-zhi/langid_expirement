John Wilbye  var en engelsk komponist fra overgangen mellom renessansen og barokken. Han er mest kjent for sine  to samlinger med tilsammen 64 engelske madrigaler.
Wilbye var sønn av en garver og ble tatt under familien Cornwallis' vinger. 7 
Fra 1598 var han musiker i familien til grev Thomas Kytson  på slottet Hengrave Hall i Suffolk. Kytsons hustru, Elizabeth, var en datter av huset Cornwallis, og da hun døde 1628, pensjonerte den ugifte Wilbye seg og flyttet til en annen av Cornwallis' døtre, Mary Darcy i Colchester, der han bodde til sin død. 8 
Beboerne av Hengrave Hall var rekusanter, men det finnes lite religiøs musikk bevart etter Wilbye, og enda mindre klaviaturmusikk. Hovedinteressen hans ser ut til å ha vært madrigaler. 9 
Wilbye regnes som en av de mest betydningsfulle engelske komponister i sin tid. To av hans mest kjente madrigaler er Weep, Weep, Mine Eyes og Adieu, Sweet Amaryllis. Mange av verkene beholdt populariteten lenge etter Wilbyes død og oppføres fremdeles.
