Sven Hroar Klempe  er en norsk professor i psykologi ved Psykologisk institutt, NTNU. 1  Han var i perioden 2001-2009 instituttstyrer ved samme sted. 2  Klempe er musikkanmelder i Adresseavisen.
Klempe er dr.art. i musikk med en avhandling som tangerer psykologien. Han har et forholdsvis bredt forfatterskap innenfor musikk i bredeste forstand av begrepet, og er professor i det faget. Hans siste større arbeid er Fra opplysning til eksperiment. Om psykologiens oppkomst fra Wolff til Wundt . Tidligere har Klempe vært førsteamanuensis ved Høgskolen i Hedmark i musikkvitenskap og professor i musikk ved NTNU.
