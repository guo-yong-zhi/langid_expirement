10 Cloverfield Lane er en amerikansk science fiction-film fra 2016, regissert av Dan Trachtenberg. Hovedrollene spilles av John Goodman, Mary Elizabeth Winstead og John Gallagher jr. Filmen handler om en ung kvinne som blir holdt fanget i en underjordisk bunker sammen med to menn, som påstår at ett fiendtlig romvesen har gjort jordkloden ubeboelig. Filmen ble sluppet på kino i USA i mars 2016. 1 
Den ble etterfulgt av The Cloverfield Paradox .
Etter en krangel med sin forlovede, begynner Michelle en kjøretur gjennom delstaten Louisiana. Hun skrur på radio, og hører om vedvarende strøm-brudd i flere storbyer over hele USA. Michelle havner i en bil-ulykke, hvor hun slår hodet og er bevisstløs. Hun våkner opp i en bunker, lenket til en vegg. En mann ved navn Howard dukker opp, og sier at et angrep av ukjent opprinnelse har funnet sted. Han hadde tatt henne til en bunker, etter å ha funnet henne ved veien.
Michelle møter Emmett, en annen overlevende, som også var vitne til det utenomjordiske angrepet - og som flyktet til Howards bunker. Ettersom tiden går, begynner de å tilpasse seg livet i bunkere under jorden. Men Michelle og Emmett innser etter hvert at Howard er drapsmann, og farlig. De planlegger å flykte fra Howard og den underjordiske bygningen. Men Howard oppdager dem. Han påstår at det er farlige romvesen utenfor, som kommer til å drepe dem alle.
