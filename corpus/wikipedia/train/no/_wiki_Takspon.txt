Takspon eller spon er korte rektangulære trestykker brukt som taktekking. Teknikken er gammel og ble i Norge trolig først brukt på kirker fra omkring 1200. Senere ble det til trolig brukt på en del andre bygg. 1  Tekking med spon og tjære er nevnt i noen skriftlige kilder fra 1300-tallet i Norge. I Sverige og Danmark er bruk av spon dokumentert fra 1500 eller tidligere, trolig var det i Danmark utbredt som tekkemetode i senmiddelalderen. 2  Teknikken er kjent fra middelalderen i England der kong Henrik III sørget for at Marlborough Castle fikk nytt spontak. 3 
Takflis er som takspon men tynnere  og legges i tre eller fire lag med overlapp også sideveis. 1  De blir lagt med overlapp omtrent på samme måte som takstein. 4   Det kalles også flistak særlig når trestykkene er 20-30 cm lange og 8 cm bred, og kløvet fra kubber. Rett, kvistfri og tettvokst gran eller osp er særlig egnet, furu har også vært brukt . 
Kløvingen gjøres med øks eller en spesiell sponkniv som har skaft i begge ender av bladet. Ved bruk av kniv eller øks er fibrene hele  og vannet renner lettere av. Spon egner seg bedre på bratte tak enn på slakke. Når fibrene er hele blir også materialet mer holdbart. Takspon kan være opp til en alen lang og en halv alen bred. Større impregnerte trestykker kalles også treshingel . Takspon ble tradisjonelt festet til et bordtak, og det forekom at lange spon ble lagt over et torvtak og holdt på plass av steiner og lange stenger. Et tjærebredd spontak kan holde i opp til 100 år, men uten slik beskyttelse kan det vare så kort som 10 år. Tjæren trekker lite inn i treverket og vaskes etter hvert av. 1  7  8  9 
Spontak er kjent blant annet fra stavkirkene og brukes fortsatt ved vedlikehold av disse. 1  Ved gjenreising av Øye stavkirke ble taket dekket med tjærebredd spon. 10  Det brukes også kreosotimpregnerte spon til restaurering av stavkirker og andre historiske bygg. 9  Urnes stavkirke, Rinde stavkirke og Thomaskirken på Filefjell hadde en periode planketak som ble dekket av takspon festet med nagler. 11  Til restaurering brukes det også saget spon. I 1992 ble deler av spontaket på Hopperstad stavkirke skiftet der eldste spon var fra 1890. Saget spon har en mer absorberende overflate og tjæren blir mindre holdbar. 12  På kirker brukes spon som er tilspissete eller har innsving i nedre ende noe som blant annet gir taket et diagonalmønster. 6  I 1892 ble Nevernes kapell tekket med 15 cm lange spon, det gikk med omkring 100 000 spon. 13 
Ifølge Stokke er «taksjingel» spon skåret med sag. 3  I Trøndelag og på Nordmøre kalles saget spon også for «skingel». Saget spon ble vanlig i Norge fra rund 1870. 5  6  «Singel» er trolig et gammelt germansk ord som kan bety både rullestein og planke/plankeverk. 14  «Skingel» eller «skingle» kan også være en tilsvarende flat, tynn stein. 15  Bræde eller kløvd spon var en form for lange spon  brukt på Østlandet. Stikke eller stukken spon var kløvd spon på omkring 30-40 cm lengde og 7-10 cm bredde, og ble vanlig i Norge fra rundt 1850 da spiker ble billig. 6  Spon har også vært brukt til kledning av vegger. 2 Treshingel på trekirken Pranjani, Serbia
Täby kirke, Sverige
Tyrvis kirke i Sastamala, Finland
Kuppelen på Transfigurasjonskirken på Kizji, Russland
Spon benyttet på vegg i Sveits
Også i Chile benyttes spon på veggene
