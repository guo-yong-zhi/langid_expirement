Norske baptisters Kongomisjon er en norsk misjonsorganisasjon fra 1915, som siden 1918 har sendt ut misjonærer til et stort misjonsområde i den nordlige del av Den demokratiske republikken Kongo . 
Den første misjonæren var Bernhard Aalbu fra Ørlandet, som var utdannet ved baptistenes skole i Kristiania. Den neste var Frithjov Iversen, som virket i Kongo i nesten 30 år. Han skrev en rekke bøker om folk og forhold i Kongo og om misjonsarbeidet. 
Allerede i 1938 var ti norske misjonærer virksomme i feltet.
