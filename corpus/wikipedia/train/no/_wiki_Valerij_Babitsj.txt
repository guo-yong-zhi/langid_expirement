Valerij Georgijevitsj Babitsj  var en ukrainsk politiker, økonom og forretningsmann.
Babitsj kom fra Brodi i Lviv oblast, og studerte i Kiev . 
Etter eksamen virket han ved Det ukrainske vitenskapsakademi, i ungdomsorganisasjoner, Ukrainas statsplanlegging og for det ukrainske ministerråd. 1  2  3 
I 1990 grunnla og ledet han selskapet «Inter-Invest», og i 1991 ble han valgt til styreformann for RAO «Ukrainian Exchange». Året etter, etter at RAO «Ukrainian Exchange» var blitt reorganisert til JSC «Ukrainian Financial Group», ble han valgt til dets president. Årene 1993-1994 var han rådgiver for den ukrainske president Leonid Kravtsjuk vedrørende markedsøkomomiske spørsmål.
I 1994 og i 1998 ble han valgt til landets Verkhovna Rada.
Babitsj grunnla og ledet mange organisasjoner som, støttet opp om demokratiske reorganiseringer og markedsreformer i Ukraina og i Samveldet av uavhengige stater . trenger referanse  Han ble i 1991 valgt til president for Kongressen for børser i Sovjetunionen, og i det uavhengige Ukraina ble han de påfølgende årene valgt til leder av Kongressen for forretningskretser, Den østeuropeiske entreprenørforening og Den all-ukrainske entreprenørforening.
Fra 1998 til 2003 var han formann for det politiske partiet Den all-ukrainske union «Tsjerkasjtsjany» .  I 2002 ble han gjenvalgt til leder av JSC «Ukrainian Financial Group», i 2004 ble han styreformann for samme selskap, og i 2006 ledet han «Ukrainian Financial Group Corporation».
Babitsj var blant dem som organiserte Den ukrainske union for industrifolk og entreprenører, og ble gjenvalgt gjentatte ganger til dens leder. Han ble formann for «Føderasjonen av vennskapsselskaper mellomn Ukraina og utenandske stater, president for «Den ukrainske internasjonale kristne karitative stiftelse» og visepresident for «Ukrainian International Foundation Taras Shevchenko». Han forestod omfattende katitative prosjekter og støttet en rekke initiativer innen vitenskap, kultur, kunst, litteratur og sport. trenger referanse 
Babitsj døde av covid-19 den 29. oktober 2020 på et sykehus i Kyiv i en alder av 67 år 4 
