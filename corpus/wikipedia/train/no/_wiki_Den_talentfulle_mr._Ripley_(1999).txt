Den talentfulle mr. Ripley  er en amerikansk psykologisk dramathriller fra 1999 regissert av Anthony Minghella. Hovedrollen som mr. Ripley spilles av Matt Damon, mens andre sentrale roller spilles av Gwyneth Paltrow og Jude Law. Manus er basert på Patricia Highsmiths roman med samme navn fra 1955. Den ble forøvrig filmatisert første gang i 1960 av franskmannen René Clément under tittelen Het sol . Handlingen er lagt til et overklassemiljø i Italia på slutten av 50-tallet, der en skruppelløs ung mann bruker alle midler for å bli en av de andre.
Filmen ble godt mottatt av kritikerne 2  og ble en moderat publikumssuksess. 1 
Filmen ble tildelt 11 priser, inkludert en BAFTA som gikk til Jude Law. Det kan ellers nevnes at den ble nominert til fem Oscar, fem Golden Globes og  seks BAFTA. 3 
Handlingen er lagt til Italia på 1950-tallet. Tom Ripley  er født og oppvokst i fattige kår i USA. Allerede som liten drømmer han om å ha en betydningsfull posisjon i samfunnet. Som ung voksen er han på jakt etter etter en annen identitet, et bedre liv, da han mener det er bedre å være en kunstig person enn et virkelig null. Han får sin store sjanse når den rike faren til Dickie , en avgangselev fra Princeton, henvender seg til Tom i et hageselskap og spør ham han kan dra til Italia for å overtale sønnen til å komme hjem. Tom later som han kjenner sønnen og blir tilbudt 1000 dollar for oppdraget.
Dickie er født og oppvokst til rikdom og anser sin lette tilværelse som en selvfølgelighet. Tom er derimot som en kameleon, og fremstår som den rene drømmesønnen i forhold til Dickie, hvis eneste talent synes å være å bruke penger. 
Dickie og hans vakre kjæreste, forfatterinnen Marg Sheerwood , ser aldri farene som truer når Tom forsøker å gjøre deres livsstil til sin egen. Ingen av dem kjenner egentlig Tom, men han får dem til å tro at de gjør det. Han vet når han må snakke sant og når han må lyve. Vennskapet mellom Tom og Dickie ender i en svært dramatisk hendelse. Etter det begynner Tom for alvor å realisere sin plan. Gradvis overtar han identiteten til den unge rikmannssønnen Dickie.
Den ble innspilt sensommeren og høsten 1998. 4  Opptakene ble gjort ulike steder i Italia, blant annet i Napoli, Roma, Venezia, Sicilia, Toscana og Salerno. 5 
Den hadde premiere på norske kinoer den 25. februar 2000. Den ble utgitt på leievideo  den 11. oktober og for salg den 1. november 2000. 6 
De norske anmelderne var jevnt over meget positive til filmen. 6 
Den talentfulle mr. Ripley ble godt mottatt av kritikerne, noe som gjenspeiles i at den har fått 83% på Rotten Tomatoes 2  og 76% på Metacritic. 7  Den amerikanske filmanmelderen Roger Ebert gav den toppkarakter. 8 
VG, Dagbladet, Aftenposten og Dagsavisen gav den terningkast fem, mens FilmMagasinet gav den seks. 6  Anmelderen i CINERAMA gav den terningkast fem i 2000 og konkluderte med at den var en «strålende vellaget film». 9 
Filmen ble en moderat til stor publikumssuksess da den innbrakte så mye som $128,8 millioner på verdensbasis, hvorav $81,3 millioner i USA. 1  Den endte dermed på en 32.-plass over de mest innbringende filmene på verdensbasis i 1999 og på en 27.-plass i USA. 1  Produksjonskostnadene var på rundt $40 millioner. 1 
Portal: Film