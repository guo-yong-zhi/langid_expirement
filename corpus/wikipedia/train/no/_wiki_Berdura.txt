Berdura er en gruppe  av biller som hører til underfamilien køllebiller  i den store familien kortvinger .
Bittesmå , blanke, rødlige kortvinger. Kroppen er pæreformet. Hodet er trapesformet, med små, runde fasettøyne og groper i pannen. Antennene er middels kraftige. Maksillepalpene er lange, det ytterste leddet ganske stort. De ytterste leddene danner en kølle. Pronotum er forholdsvis lite, med rundede sider, bredest omtrent i midten, med runde, dype groper. Dekkvingene dekker omtrent halve bakkroppen, er blanke og rundede. Bakkroppsleddene er ganske korte, det aller meste av den synlige delen av bakkroppen er dekket av ett ryggledd. Beina er nokså lange, leggene litt krumme.
Disse billene lever på fuktige steder, som sumper og elvebredder, og også i maurtuer.
Slekten er utbredt i Mellom-Amerika og Karibia.
