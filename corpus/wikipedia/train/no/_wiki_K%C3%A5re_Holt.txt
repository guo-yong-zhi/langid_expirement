Kåre Holt  var en norsk forfatter som skrev barnebøker, skuespill, hørespill, biografier og historiske romaner.
Trilogien Kongen om kong Sverre  regnes som et av hans hovedverk.
Kåre Holt kom fra en arbeiderfamilie og var hele livet nært knyttet til den sosialdemokratiske arbeiderbevegelsen. I unge år var han journalist i Vestfold Arbeiderblad og under den andre verdenskrig milorgsjef for Ramnes og deler av Våle. 6 
Han fikk trykt sin første novelle i Arbeidermagasinet 1935 og forfatterdebuterte med barneboka Tore Kramkar . Oppfølgeren Tore finner vei kom året etter. Senere fulgte flere barne- og ungdomsbøker, eksempelvis Budbringeren fra Tunsberg  med tema fra beleiringen av Slottsfjellet i 1201 under borgerkrigen mellom birkebeinerne og baglerne.
Holt ble regnet som arbeiderdikter og skrev blant annet teksten til arbeidersangen «De unge slekter». Et av hans hovedverk er en trilogi som tar for seg tre perioder av arbeiderbevegelsen historie: Det stolte nederlag , Storm under morgenstjerne  og Opprørere ved havet . 
Holts avmytologiserende, halvt dokumentariske romaner om ikoner i norsk historie vakte stor oppsikt og skapte mye debatt, spesielt Kappløpet  der Holt tegner et usedvanlig negativt bilde av Roald Amundsens personlighet. Andre i samme gate er Sjøhelten  om Tordenskjold og Sønn av jord og himmel  om Hans Egede.
I flere bøker brukte Holt tematikk fra egen slektshistorie, først i romanen Spillemann og kjøgemester  der hans oldefar er en av hovedpersonene. Holt tok seinere opp den samme tråden i De lange mil til paradiset  og Gjester fra det ukjente . I den siste spiller oldefaren igjen en fremtredende rolle. I likhet med flere andre beretninger i forfatterskapet tegner disse bøkene et tildels historisk, tildels skjønnlitterært bilde av Norges utvikling som selvstendig nasjon. 7  
Holt skrev også to selvbiografiske erindringsbøker, Sannferdig beretning om mitt liv som løgner  og Veien videre. Ny sannferdig beretning om mitt liv som løgner , dessuten noen skuespill, f.eks. Kristina av Tunsberg  til Tønsberg bys 1100-årsjubileum. 
Tre av Holts bøker ble nominert til Nordisk råds litteraturpris: Kongen. Mannen fra utskjæret i 1966, Kongen. Hersker og trell i 1970 og Sønn av jord og himmel i 1979.
Portal: Litteratur