Fatimas hånd er den andre romanen av den spanske forfatteren og advokaten Ildefonso Falcones. Den ble utgitt i Spania 10. juni 2009, og ble raskt en stor suksess. Boken solgte femti tusen eksemplarer første dagen. Handlingen utspiller seg i Andalusia på 1500-tallet, i hovedsak i Alpujarras i Granada. Byen Juviles har fått en sentral plass i fortellingen, noe som har påvirket turiststrømmen til byen. Kommunen har derfor døpt en av gatene for Calle Ildefonso Falcones. Fatimas hånd ble tildelt Roma-prisen i 2010 i kategorien utenlandsk litteratur.
I det mektige Granada i andre halvdel av 1500-tallet , spesielt i dalene og fjellene i Alpujarras, er maurerne lei av urettferdighetene og ydmykelsene som deres folk ble utsatt for, disse spenningene utvikler seg til en konfrontasjon med de  kristne.  Det fører til en ulik krig som ender med nederlaget til maurerne, som blir tvunget til å gå i dekning rundt om i hele kongeriket Castilla. 
Blant opprørerne er en 14 år gammel morisk ungdom som heter Hernando. Han er sønn av en maurisk kvinne, Aisha, som ble voldtatt av en prest, noe som førte til at han fikk kallenavnet «nasareneren». Gjennom hele barndommen er Hernando blitt avvist både av folket på grunn av sitt opphav og sin kristne opprinnelse, og av kristne, som hadde mistillit ham på grunn av kulturen og skikkene han var oppvokst i. Hernando ser på krigen som en mulighet til å demonstrere sin lojalitet mot sitt folk. Under opprøret møter han på begge siders brutalitet og grusomhet, men finner også kjærligheten i livet sitt i Fatima, en ung maurisk kvinne som han redder fra en sikker død.
