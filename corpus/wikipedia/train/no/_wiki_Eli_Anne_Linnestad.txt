Eli Anne Linnestad  er en norsk skuespiller som var ansatt ved Oslo Nye Teater gjennom flere tiår.
Linnestad er utdannet ved Statens Teaterhøgskole.
Hun debuterte i 1965 i Arthur Millers Heksene fra Salem i Fjernsynsteatret, og ble ansatt ved Oslo Nye Teater i 1967. Der har hun blant annet medvirket i stykker som Vintereventyret, En midtsommernattsdrøm, Hamlet , monologene Bag Lady, Ringeren & Notre Madame og Det minner meg om Oslo. Hun var ved teatret frem til hun gikk av med pensjonen i 2014. Hennes siste forestilling var I siste minutt. 2  Hun har parallelt med tiden der deltatt i flere film- og TV-produksjoner, blant annet for Fjernsynsteatret. Hun har også flere bidrag til Radioteatret. 3     
Av de spillefilmer hun har deltatt i kan en nevne Ingen roser takk, Elling og Budbringeren. 
Hun vant Amandaprisen for sin rolle i Budbringeren.
