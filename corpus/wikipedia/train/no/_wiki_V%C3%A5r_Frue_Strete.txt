Vår Frue Strete er en gate i Midtbyen i Trondheim som går vestover fra Kjøpmannsgata langs sørsiden av Tordenskioldsparken og frem til krysset mellom Schultz gate og Presidentveita. Gaten er enveiskjørt vestover og består av flere langsgående parkeringsplasser.
Gaten fungerer som sidegate og bakgate til flere sentrale bygninger i sentrum. Den er bakgate til de nordliggende Trondhjems Provincialloge og den tidligere bygningen til Norges Bank, nå Vitensenteret i Trondheim. Mot sør ligger Gerhard Schønings skole og tidligere Trondhjems Borgerlige Realskole, som fra 2010 ble en del av Thora Storm videregående skole.  
Navnet stammer fra middelalderen og gaten er oppkalt etter Vår Frue kirke, som ligger på naboeiendommen like nord for gaten. Før bybrannen i 1681 kaltes gateløpet Søndre Vår Frue Strete og den gikk da vestover fra elven og krysset Krambugata før den gikk videre frem til vestsiden av Munkegata ved Hornemannsgården. Den vestligste traseen fikk navnet Presidentveita på første halvdel av 1800-tallet. Den østligste og smaleste delen av veita gikk under navnene Doktorveita og Doktor Peters veit, som begge var oppkalt etter legen Peder Alfssøn som fungerte som lagmann i byen i perioden 1631 til 1653.
Gaten har tidligere hatt gått under andre navn og omskrivninger, som Vor Frue Kirkegade i 1789 og Vor Frue Kirkestræde i 1801. Dens nåværende form kom utover begynnelsen av 1800-tallet og ved kaptein Bloms kart fra 1830 er den benevnt Vår Frue Stræde. 1 
Vår Frue Strete og Parkkaféen sett fra Tordenskioldsparken 
Gerhard Schønings skole og Vår Frue gate til høyre 
Portal: Trondheim