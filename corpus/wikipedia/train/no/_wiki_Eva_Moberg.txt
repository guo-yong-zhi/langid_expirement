Eva Moberg  var en svensk journalist, forfatter, spaltist og manusforfatter. 
Moberg ble født i Stockholm og er datteren til forfatteren Vilhelm Moberg og Margareta Törnqvist. Hun gikk ut av videregående skole i 1952, og i 1963 ble hun lisensiat i litteraturhistorie, religionshistorie og praktisk filosofi. Hennes avhandling omhandlet den franske forfatteren Colettes syn på forholdene mellom kjønnene. Hun var redaktør for Fredrika Bremer-förbundets tidsskrift, Hertha , kulturredaktør i ukeavisen Vi , og spaltist i Dagens Nyheter . Hun har skrevet om samfunnsproblemer, politikk, og etiske spørsmål. Fra 1968 til 1970 var hun ansatt som manusforfatter for Sveriges Television, hvor hun blant annet skrev en rekke kjente TV-revyer og situasjonskomedier. 5  6 
Moberg var en tidlig deltaker i debatten om likestilling i Sverige. I 1961 publiserte hun artikkelen "Kvinnans villkorliga frigivning", som satte i gang en intens og langvarig debatt om mannens og kvinnens stilling i familien og samfunnet generelt. Artikkelen ble ansett som starten på nyfeminismen i Sverige. I artikkelen argumenterte hun for at likestillingen mellom menn og kvinner hadde fortsatt en lang vei å gå, ettersom det fortsatt var forventet at kvinner skulle gifte seg og ta seg av både hus og barn. 7  På midten av 60-tallet ble Moberg medlem i Gruppe 222, en løst sammensatt aktivistgruppe for likestilling. Gruppe 222s og Mobergs idéer om et likestilt samfunn kritiserte den tradisjonelle mannsrollen; de hevdet at det ikke bare var kvinnen som måtte bli frigjort, men også mannen.
Fra 1964 til 1976 var Moberg gift med TV-produsenten Hans Hederberg, som hun også fikk en datter med i 1966. Fra 1981 og fram til sin død, var Moberg samboer med dramatikeren og journalisten, Gottfried Grafström. 5 
