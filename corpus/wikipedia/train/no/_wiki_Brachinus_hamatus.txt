Brachinus hamatuser en av billene i delgruppen  bombardérbiller  i familiegruppen løpebiller. Den har et avansert kjemisk forsvar, evnen til å sprøyte kokende, etsende kjemikalier mot truende fiender.
Brachinus hamatus finnes i Europa, men ikke i Norge.
Brachinus hamatus har en svakt grønn-blå, metallisk farge på dekkvingene. Dekkvingene har en svak antydning til lengdestriper  og litt av bakkroppen stikker fram bak dekkvingene. På hver av dekkvingene finnes to større gul-orange flekker. Kjevene, halsskjoldet, hodet og beina har en mer rødlig farge uten noen mørkere flekker. Følehornene har en fin lys orange farge, og er mørkere  på tredje og fjerde følehornsledd.
Brachinus hamatus finnes i tilknytning til åpne solrike lokaliteter. Både de voksne og larvene lever som rovdyr.
Den tilhører gruppen av insekter med fullstendig forvandling , som gjennomgår  en metamorfose i løpet av utviklingen. Larvene er ofte radikalt forskjellige fra de  voksne, både i levevis og i kroppsbygning. Mellom larvestadiet og det voksne stadiet er et puppestadie, en hvileperiode, der billens indre og ytre organer endres.
