The Master Key er en amerikansk stumfilm-føljetong fra 1914, regissert av Robert Z. Leonard. 1  Den består av 15 filmer, hvorav 10 anses som tapt.
James Gallon og hans partner Wilkerson leter etter gull. Men når Gallon endelig oppdager gull forsøker han å skjule dette for Wilkerson, som allerede mistenker at partneren hans ikke følger deres rettferdige avtale. Under en konflikt skyter han Wilkerson, og Gallon etterlater ham tilsynelatende som død. Gallon, etter flere timers vandring, når endelig den lille gruve-byen Jacito. En fremmed tar ham med til det nærmeste lensmannskontoret. Gallon forteller byens sheriff at han og partneren hans skal ha blitt angrepet av en gruppe fredløse kriminelle, og at partneren hans ble myrdet av dem.
Men når sheriffen og Gallon reiser tilbake til området hvor dette skal ha skjedd, har kroppen til Wilkerson forsvunnet sporløst. Sheriffen tror derfor ikke på Gallons historie, og beordrer Gallons arrestasjon. En cowboy blir satt til å stå vakt over ham, men vakten sovner kort tid senere og Gallon kommer seg løs fra tauet han ble bundet fast med. Han får tak i en hest, og stikker av fra området. Men problemene hans er fremdeles ikke overstått, og han opplever en rekke andre eventyr. Samtidig er en av hans aller største bekymringer er at Wilkerson plutselig skal dukke opp igjen, for å ta hevn.
