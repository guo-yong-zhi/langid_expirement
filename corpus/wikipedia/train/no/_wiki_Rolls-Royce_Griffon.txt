Rolls-Royce Griffon er en flymotor konstruert og bygget av Rolls-Royce. Arbeidet ble begynt i 1938 etter anmodning fra Admiralitetet om en motor passende for Fairey Firefly. Motoren viste seg også å være et passe alternativ for Supermarine Spitfire. På grunn av andre verdenskrigs utbrudd ble utviklingen lagt på is og man konsentrerte seg i stedet på den noe mindre Rolls-Royce Merlin og den 24-sylindrede Rolls-Royce Vulture. Utviklingen av Vulture ble dog rammet av flere tilbakeslag og i begynnelsen av 1941 fortsatte man utviklingen av Griffon.
Til tross for at Griffon hadde 36 % større sylindervolum enn Merlin var den ikke nevneverdig veldig større. Takket være at kamakslene og magnettenningen ble drevet av girkassen foran  på motoren i stedet for via remmer på baksiden var Griffon til og med kortere enn Merlin. Griffon var også Rolls-Royces første motor med innehul veivaksel for smøring av veivlagrene.
Til forskjell fra Merlin, som hadde toveiskompressor for ikke å tape effekt i store høyder, ble Griffon konstruert fra begynnelsen med en enklere kompressor mer tilpasset lav og middels høyde. Først senere versjoner av Griffon fikk samme kompressor som Merlin-motorene. En annen forskjell var at Griffon roterte motveis i stedet for medveis, noe som gjorde at flyet ville svinge mot høyre i stedet for til venstre ved gasspådrag. Griffons høyere dreiemoment gjorde selve gyroskopeffektene mer merkbare. For å klare det konstruerte Rolls-Royce versjoner av Griffon med girkasse for kontraroterende propeller. En Supermarine Spitfire som på forsøk var utstyrt med kontraroterende propeller lyktes 1946 å oppnå en hastighet på 795 km/t.
De feste brukte Griffon-motorer har havnet i private hender hvor de har blitt trimmet til effekter på over 3 000 H/k. Slike motorer er populære for konkurranseflyvning, offshore-konkurranser og traktortrekking.
