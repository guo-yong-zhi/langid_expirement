Skegness er en ferieby og verdslig sogn i distriktet East Lindsey av grevskapet Lincolnshire. Den er lokalisert ved Lincolnshires kyst ved Nordsjøen, rundt 69 km øst for byen Lincoln; 21 km sørøst for Spilsby; og 39 km nordøst for Boston. Skegness var opprinnelig en fiskerlandsby med en liten havn. Da jernbanen kom i 1875 fikk turismen en større rolle. Butlins, en britisk kjede av ferieleirer, åpnet sitt første feriested i Skegness i 1936. Delvis grunnet dette ble feriestedet et av de best kjente feriesteder ved kysten i Storbritannia. I henhold til folketellingen i 2011 hadde byen en befolkning på 24 876 innbyggere. 1 
Som turistmål har byen fått en rekke kjælenavn; Skeg, Skeggy, Costa del Skeg eller «østkystens Blackpool», og har en kjent maskot, Jolly Fisherman.
Stedsnavnet Skegness har åpenbart en opprinnelse i den danske perioden av bosetning i England, skjønt det er ingen referanse til en landsby ved navn Skegness i Domesday Book . Siste stavelse, -ness, er norrønt, og tilsvarer norske nes , mens første stavelse, Skeg, er blant annet blitt tolket som et personnavn, Skeggi. Det er dog ikke et vanlig personnavn, men heller en beskrivelse, «den skjeggete». Likevel henspiller det neppe på en person, men mer sannsynlig er det å se det som et rent geografisk uttrykk hvor skjegg + nes må forstås som en beskrivelse av en landtunge, en referanse til bredden ved en vinkel til kysten. 2  Den opprinnelige danske bosetningen lå øst for dagens by og ble vasket vekk av havet tidlig på 1500-tallet. 3 
Skegness har følgende vennskapsbyer: trenger referanse 
Vennskapsforbindelsen har eksistert i mer enn tretti år, og Skegness er vert for sine tyske besøkende normalt hvert andre år. 4 
 Skegness hos Wikivoyage
