Rostenhallen er en kommunal flerbruksarena ved Østre Rosten i Tillerbyen i Trondheim. Den benyttes av blant andre Tiller Idrettslag og Bokseklubben av 1930.
Hallen ble oppført i 1987–1988 etter tegninger av arkitekt Ole Gustav Øverdahl. Den ble oppført mellom Kristen videregående skole Trøndelag og Rosten skole, hvor sistnevnte skole ble oppført i samme periode og byggestil etter tegninger av samme arkitekt. Rostenhallen inneholder idrettshall, kontorer og garderober i tillegg til et eget lokale for fritidsklubb og aktivitetshus.
Rostenhallen var vertskap for Norgesmesterskapet i boksing 2016. 1 
