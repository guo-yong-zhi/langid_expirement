	
				Riksvåpen
	
Landkreis Leipziger Land var en Landkreis i den nordvestlige delen av Fristaten Sachsen, som ble opprettet i 1994 gjennom en sammenslåing av kretsene Landkreis Leipzig-Land, Landkreis Borna og Landkreis Geithain. 
Kretsen grenset i nord mot Landkreis Delitzsch og den kretsfrie byen Leipzig, i øst til Muldentalkreis, i sørøst til Landkreis Mittweida, i sør til Landkreis Altenburger Land i Thüringen og i vest til Burgenlandkreis og Saalekreis i Sachsen-Anhalt. Kretsen omfattet det som utgjør det tyske landskapet Leipziger Neuseenland.
Den 1. januar 1999 ble flere kommuner i Landkreis Leipzig innlemmet i byen Leipzig. Samtidig ble byene Schkeuditz og Taucha flyttet fra Landkreis Leipzig til Landkreis Delitzsch, mens kommunene Borsdorf og Panitzsch ble innlemmet i Muldentalkreis. 
Den 1. januar 1999 ble også kretsens hovedsete, som inntil da hadde vært byen Leipzig, utenfor kretsen, flyttet til Borna.
Både Leipzig og Landkreis Leipzig Land benyttet bokstaven L i bilnummeret både før og etter 1999. Et forslag om å benytte bokstavene MKL og BNA for de største byene Markkleeberg og Borna ble ikke godkjent. En egen bokstav for bilnummer i Geithain ble også avvist. Det samme gjaldt forslaget om å bruke bokstavene NSL for landskapet Leipziger Neuseenland.
Den 1. januar 2000 mistet Landkreis Leipzig Land størstedelen av kommunen Bienitz, da byen Schkeuditz ble overført til henholdsvis Landkreis Delitzsch og Leipzig.
I forbindelse med kretsreformen i Sachsen i 2008 ble Landkreis Leipzig Land slått sammen med den tilgrensende Muldentalkreis til den nye kretsen Landkreis Leipzig den 1. august 2008.
