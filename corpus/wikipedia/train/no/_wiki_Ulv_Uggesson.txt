Ulv Uggesson  var en islandsk skald som levde på siste halvdel av 900-tallet.
Ulv er nevnt ved navn som den som komponerte kvadet Husdråpa og gjorde det i forbindelse med et bryllup. Den hjemmekjære tittelen, som ikke nødvendigvis er gitt av Ulv selv, har antagelig sitt opphav i at kvadet dikter om de mytologiske hendelser som er malt på noen kjøkkenpaneler. I Laksdøla saga fortelles det om giftemålet mellom Geirmund og Turid. Bryllupet ble holdt ved gården Hjardarholt 1  på Island hos Geirmunds far, stormannen Olav Hoskuldsson:
Ulv beskrev tre myter i tolv vers og halvvers i Husdråpa: Balders begravelse, Tors fisketur etter Midgardsormen, og Heimdalls kamp med Loke for smykket Brisingamen.
Med unntak av denne episoden er lite kjent om Ulv. Landnåmabok oppgir navnet og ætten til hans hustru Jarngerd . Han opptrer også to ganger i Njåls saga. I kapittel 60 i forbindelse med søksmål som han taper, han er utfordret til en tvekamp mot Gunnar fra Lidarende. I kapittel 102 har skalden Torvald samlet sammen menn for å drepe Tangbrand prest, en voldelig misjonær som sammen med Gudleiv Arasson er blitt sendt til Island av kong Olav Tryggvason av Norge, ber Ulv om å drepe presten, men Ulv avslår å bli involvert. Han dikter deretter en lausevise som sammen med Husdråpa er det eneste som er bevart av Ulv Uggessons diktning. 
Portaler: Litteratur   Island