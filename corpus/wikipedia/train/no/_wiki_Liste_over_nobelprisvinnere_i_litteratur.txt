Liste over nobelprisvinnere i litteratur er en liste over alle personer som har mottatt prisen siden den første tildelingen i 1901. Nobelprisen i litteratur tildeles årlig av Svenska Akademien til forfattere for utmerkede bidrag innen feltet litteratur. Prisen er én av fem Nobelpriser etablert av Alfred Nobels testament fra 1895 som tildeles for fremragende bidrag innen fysikk, kjemi, litteratur, fred og fysiologi/medisin. 1  a  Som oppgitt i Nobels testamente, blir prisen administrert av Nobelstiftelsen og tildelt av en komité som består av fem medlemmer valgt av Svenska Akademien. 2 
Den første Nobelprisen i litteratur ble tildelt i 1901 til Sully Prudhomme fra Frankrike. Hver mottaker mottar en medalje, en diplom og en pengesum som har variert gjennom årene. 3  I 1901 mottok Prudhomme 150 782 SEK, som tilsvarer 7 731 004 SEK i desember 2007. I 2008 ble prisen tildelt Jean-Marie Gustave Le Clézio fra Frankrike, som ble tildelt prispenger på 10 000 000 SEK. 4  Prisen blir tildelt i Stockholm under en årlig seremoni den 10. desember, årsdagen for Nobels død i 1896. 5 
Per 2010 hadde Nobelprisen i litteratur blitt tildelt 107 mottakere. 6  Under tildelingen av prisen i 1958 ble russisk-fødte Boris Pasternak tvunget til å avslå prisen efter press fra regjeringen i Sovjetunionen. I 1964 takket Jean-Paul Sartre nei til å ta imot prisen på samme måte som han hadde avslått alle tidligere offisielle tildelinger. 7  Seksten kvinner er blitt tildelt Nobelprisen i litteratur frem til 2022, mer enn noen annen nobelpris, med unntak av Nobels fredspris. 8  I løpet av alle de årene Nobelprisen i litteratur har blitt tildelt har der kun vært fire hendelser hvor prisen har blitt gitt til to personer . Der har vært syv år hvor Nobelprisen ikke er blitt tildelt . 6  Tildelingen for 2018 fant sted samtidig med prisen for 2019.
Portal: Litteratur