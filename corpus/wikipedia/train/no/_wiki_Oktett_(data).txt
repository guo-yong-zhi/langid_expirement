En oktett er en samling av nøyaktig 8 bit. Tradisjonelt brukes også ordet byte om det samme, men størrelsen av en byte er ikke presist definert annet enn som en konvensjon. Oktett er derfor det foretrukne ordet når størrelsen må være presist definert, for eksempel i spesifikasjon av filformater. Når størrelsen ikke kan garanteres, for eksempel i programmering, er byte mer hensiktsmessig.
