Kombinatorisk logikk er en form for notasjon i matematikk oppfunnet av Moses Schönfinkel med fordypning av Haskell Curry. 
Målet med kombinatorisk logikk er å eliminere behovet for variabler i matematisk logikk. Det har i nyere tid blitt brukt innenfor informatikk som en teoretisk modell for kalkulasjoner, og er i tillegg brukt som basis for funksjonelle programmeringsspråk. Notasjonen er basert på idéen om en kombinator. En kombinator er en høyere ordensfunksjon som bruker kun funksjonsapplikasjoner og tidligere definerte kombinatorer for å skape resultatet av argumentene sine.
