Bananbåt er tradisjonelt en type fruktbåt. Begrepet er brukt om båter som gikk i fast trafikk mellom bananproduserende land i Syd-Amerika og Mellom-Amerika og europeiske havner med bananmodnerier. Sangen «Når det kommer en båt med bananer» ble en populær sang i Norge etter andre verdenskrig.
Ordet bananbåt har fra 1980-tallet fått en ny betydning som en bananlignende farkost som brukes til vannsportsaktiviteter. To til ti personer sitter over skrevs på bananbåten mens den trekkes av en hurtiggående motorbåt. Dette er en aktivitet som bedrives på en del typiske feriedestinasjoner.
