Triumfbuen i Orange  er en triumfbue i byen Orange, sørøst i Frankrike, i regionen Provence-Alpes-Côte d'Azur.  Dateringen av triumfbuen er usikker, men dersom man skal feste lit til inskripsjonene på buen er den reist i keiser Augustus' regjeringstid , som en hyllest til veteraner fra gallerkrigen og Legio II Augusta. Den sto langs Via Agrippa, det romerske veinettet i Gallia. 
Få år senere, i år 27, ble triumfbuen tatt i bruk av keiser Tiberius for å hylle Germanicus' seire over tyske krigerstammer. 
Triumfbuen er 19,5 m bred, 8,4 m dyp og 19,2 m høy. Den er dekorert mer relieffer av romerske krigere i virksomhet, både i sjøslag og landstrid. Et relieff viser en romersk infanterist med merket til Legio II Augusta på skjoldet.
Den er det eldste kjente eksemplaret av en type triumfbue som senere ble tatt i bruk også i Roma.
I middelalderen ble triumfbuen bygget inn i bymuren, men den ble restaurert i 1850-årene. 
Sammen med det romerske teateret i Orange og dets omgivelser ble triumfbuen i 1981 oppført på UNESCOs verdensarvliste som ett objekt.
. 
