PKO BPs sete i Łódź  ligger på hjørnet av Tadeusz Kościuszkos allé 9 og 6. august-gaten. 
Bygningen huset opprinnelig Łódzki Bank Handlowy  og ble bygd i årene 1911 1913 etter tegninger av det berlinske firmaet «Bielenberg und Moser», godkjent av byarkitekten Franciszek Chełmiński. Bygningen fikk imidlertid en noe annen form enn opprinnelig planlagt. 
Etter at banken gikk konkurs i 1935 ble bygningen kjøpt av Pocztowa Kasa Oszczędności , som hadde en av sine avdelinger her frem til 1950. Under andre verdenskrig ble den omgjort til postbygning av den tyske okkupasjonsmakten. I dag huser bygningen banken PKO BPs avdeling nummer 1 i byen.
Bygningen preges av modernistisk arkitektur med innslag av tunge neobarokke former , og har en tilnærmet rektangulær grunnplan med to høye fløyer. Elevasjonen har store rektangulære vinduer og er dekorert med allegoriske skulpturer av ugler, hamster, løver og ørner. En portikus fører til hovedinngangen. Bankens indre var i sin tid et av verdens mest moderne.
