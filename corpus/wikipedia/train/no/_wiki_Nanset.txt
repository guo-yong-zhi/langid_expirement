Nanset er en bydel og et tettsted i Larvik kommune, før 1988 Hedrum kommune. Nanset har navn etter gården Nannasetr, som blant annet omfattet nåværende Larvik tettsted.
Nanset var administrasjonssentrum for Hedrum kommune fra 1978 til 1988, etter at det ble vedtatt å føre opp et nytt rådhus nærmere Larvik by fremfor tettstedet Hedrum, som lå nærmere Sandefjord og betydelig mer adskilt enn den tettbefolkede delen av kommunen.
De først husene på Nanset ble bebygget i trekanten mellom Dr. Holms vei, Nansetveien og Greveien av skipsredere, skipsførere, handelsfolk samt håndverksmestre fra Larvik fra 1880-tallet, fordi det var lavere skatter i Hedrum kommune. I 1896 ble stedet ved kongelig resolusjon lagt inn under bygningslovens bestemmelser.
Senere ble Kjærmannskogen revet og bebyggelsen strakte seg nordover.
Karakteristisk for eiendommene på Nanset er at de har navn. Veiene på Nanset er oppkalt etter norske forfattere , nasjonale personligheter  samt personer fra vikingtiden .
Nanset har egen skole , idrettsforeninger , to korps  samt eget postkontor. En skateboardbane er anlagt på Månejordet. Nanset kirke er beliggende på Hovland.
