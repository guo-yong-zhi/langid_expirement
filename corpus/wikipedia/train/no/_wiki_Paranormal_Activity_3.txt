Paranormal Activity 3 er en amerikansk overnaturlig skrekkfilm fra 2011, regissert av Henry Joost og Ariel Schulman. Dette var den tredje filmen i Paranormal Activity-filmserien, men handlingen finner sted cirka 18 år før de to første filmene. Filmen ble sluppet på amerikansk kino i oktober 2011. Den fjerde filmen i serien, Paranormal Activity 4, ble publisert i 2012. En annen oppfølger, Paranormal Activity: The Marked Ones, kom ut i 2014.
I mars 2005 leverer Katie en eske med gamle videobånd til sin gravide søster Kristi Rey og ektemannen hennes Daniel, som inneholder opptak av unge Katie og Kristi sammen med moren deres, Julie, og kjæresten Dennis. Disse VHS-opptakene, filmet i 1988, utgjør resten av filmen: En ung Katie og Kristi bor sammen med moren deres Julie og kjæresten Dennis. Men Dennis legger merke til at siden Kristis imaginære venn "Tobi" har dukket opp, har det skjedd en rekke merkelig hendelser rundt i huset. Etter å ha filmet et jordskjelv på parets soverom, og lagt merke til en usynlig figur i opptakene, blir Dennis rådet av vennen Randy til å plassere kameraer over hele huset.
Dennis og Julie ansetter en barnevakt ved navn Lisa for å holde øye med barna. Men hun blir snart desperat etter å forlate denne jobben, på grunn av en rekke skremmende hendelser. Den påfølgende natten forteller Kristi til Tobi at de ikke er venner lenger. Dennis får øye på et merkelig symbol i et klesskap, og oppdager det samme symbolet i en bok om demonologi. Når Kristi blir mystisk syk, tar Julie og Dennis henne til sykehuset. Når Katie blir forlatt hjemme sammen med Randy, blir de angrepet av en svart skikkelse som kaster møbler over hele rommet, og risper opp Randy på overkroppen hans.
Når Julie og Dennis kommer hjem, forteller han om det merkelige symbolet som tilhører en gruppe hekser som hjernevasket unge kvinner i fertil alder til å føde flere sønner, og deretter tvinger jentene til å gi fra seg sønnene deres, og glemme alt sammen etterpå. Men Julie avviser denne historien hans. Men det dukker snart opp flere okkulte bilder på veggene deres, inkludert det tidligere symbolet fra rommet deres. De oppdager også flere kvinner, inkludert Lois, kledd i svarte klær. Den lille familien må derfor forsøke å flykte, før det er for sent.
