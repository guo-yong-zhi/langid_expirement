Cornus nuttallii er et lite løvfellende tre i kornellfamilien. 
Det blir opptil 20 meter høyt og starter å blomstre når det 2 meter høyt. Barken er korkaktig og sprukket opp i rektangulære flak, 0,5–1 cm brede. Kvistene er grønne, rødbrune eller mørkerøde. Bladene er motsatte, ovale eller omvendt eggformede, 6–15 cm lange, 3–9,5 cm brede og har 4–6 par buete sidenerver. De små blomstene sitter 40–75 sammen i et rundt hode. Det er omgitt av 4–6 hvite, av og til delvis rosa, støtteblader, som er 2,5–7 cm lange og 1,7–6 cm brede. Blomstringstiden er i april–juli, av og til med en sekundær blomstring i september–oktober. Frukten er rød, mer sjelden gul, avlang, 10–17 mm lang og 5–7,5 mm bred.  Den er moden i august–oktober. Fruktene sitter tett sammen, men er ikke vokst sammen som hos slektningen koreakornell. 1  2 
Cornus nuttallii vokser i barskog langs den nordamerikanske stillehavskysten fra Britisk Columbia i nord gjennom Washington og Oregon til fjellene i California i sør. Det er også en isolert populasjon i Idaho. 1  Arten dyrkes som prydplante i mange land. 2  3  
