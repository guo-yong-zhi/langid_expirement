Heidi Marie Petersen  er en norsk næringslivsleder. Petersen ble i 2008 kåret til en av Norges 100 mektigste kvinner av bladet Kapital. 1 
Petersen er daglig leder i investeringsselskapet Luuna AS. Hun er styreleder i Sandefjord lufthavn AS og er styremedlem i allmennaksjeselskapene Norsk Hydro, Glamox, Nordea, Scan Geophysical, Ocean Heavylift, Awilco Offshore, Arendals Fossekompani, Norwegian Energy Company, Aker Solutions og Songa Floating Production. Petersen er også styreleder i AS Vestfold Eiendomspart III og KS Terminalbygg Sandefjord og Luuna AS, og styremedlem i Norsk Vekst AS og H H Torp Eiendom AS.
Petersen er cand.scient. i kjemi fra Universitetet i Trondheim. Hun var direktør i Future Engineering AS and Rambøll Oil & Gas AS i perioden 2000–2007. Hun jobbet i Kværner Oil & Gas fra 1988 og ble leder for firmaet i 1997.
