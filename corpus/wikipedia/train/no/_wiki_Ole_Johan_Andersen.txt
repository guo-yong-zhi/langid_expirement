Ole Johan Andersen  er en norsk forfatter og tidligere politimann. 
Han er født i Skien, og vokste opp på Ulefoss i Telemark. Han jobbet 40 år i politiet før han gikk av med pensjon i 2009. Han var spesialutdannet innen rus og narkotika.  I en tiårs-periode ledet han flere store narkotikasaker i Nordre Buskerud politidistrikt. Andersen skriver sannferdig krim som enten er opplevd av kollegaer eller ham selv. Alle hendelser er reelle, men som regel tatt ut av sin sammenheng og satt inn i en kriminalsak for å skape spenning. 
