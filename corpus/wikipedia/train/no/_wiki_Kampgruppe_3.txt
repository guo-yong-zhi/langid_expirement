Kampgruppe 3 var den første Milorg-avdelingen på Sørlandet, ledet av major Arne Laudal. Gruppen besto av 3 500 mann, og strakk seg tilslutt fra Kragerø til Stavanger.
Fra Risør til Grimstad, samt de innenfor bygdene, var ledet av Ragnvald Vestel. De vestliggende bygdene i Aust-Agder var ledet av Ånund Tveit i Vestre Moland, og Setesdal ble ledet av Knut Bø i Bygland.
Organisasjonen ble opprullet og oppløst av tyskerne høsten 1942, etter at et bud ble tatt i Oslo. Nærmere 200 menn ble arrestert, og flere ble henrettet, blant annet fem mann fra Aust-Agder og Arne Laudal, disse ble skutt 9. mai 1944 på Trandumskogen 1 . Omtrent 150 mann ble sendt til Tyskland 10. juni 1943, de fleste kom til Sachsenhausen og Natzweiler. Av de 71 som kom til sistnevnte, overlevde kun 12, Nils Onsrud var en av disse. Fra Aust-Agder døde 53 av de som ble sendt til Tyskland. Totalt døde omkring 100 menn grunnet opprullingen av gruppen.
Portal: Andre verdenskrig