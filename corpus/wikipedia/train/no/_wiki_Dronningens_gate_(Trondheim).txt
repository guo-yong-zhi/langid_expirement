Dronningens gate i Trondheim ble anlagt som en del av Trondheims nye byplan i 1681. Den går fra Kjøpmannsgata ved Nidelva i øst til Hospitalsgata i vest, der den fortsetter i Hospitalsløkkan vestover.
Britannia hotell  ble opprinnelig bygd i tre ut mot Apotekerveita, og utvida med en murfløy mot Dronningens gate omkring 1880. På slutten av 1800-tallet ble den gamle trefløyen revet, og dagens hotell sto ferdig i 1895 med Karl Norum og Ingvald Alstad som arkitekter.
Kvartalet mellom Jomfrugata og Munkegata  ble ødelagt i brann i 1879. Hele kvartalet ble gjenoppbygd med høye forretnings- og leiegårder i mur i nygotisk stil. Den best bevarte er nr. 28 , tegna av Johan Digre. I begynnelsen av Dronningens gate og bryggerekkene mellom Kjøpmannsgata nr. 41 og 51 ligger Hagerupallmenningen, også kjent som Dronningens gates allmenning. 
Portal: Trondheim