Øystein Finn Vogt  var en norsk kordirigent, kantor og organist. 
Vogt var utdannet ved den pavelige musikkhøgskole i Regensburg, Tyskland. Han startet St. Hallvard-guttene i 1962, og var korets dirigent inntil sin død. Han tok koret med på mange utenlandsreiser til bl.a. Sverige, Danmark, Tyskland, Belgia, Nederland, Luxemburg, Østerrike, Sveits, USA, Australia og Italia og koret sang i en årrekke i Peterskirken i Roma for pave Paul VI og Johannes Paul II. 
Vogt var i det samme tidsrom  også organist og korleder i St. Hallvard kirke på Enerhaugen i Oslo. I tillegg underviste han også ved Norges musikkhøgskole.
