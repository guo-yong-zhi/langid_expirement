Ram Baran Yadav  var Nepals president fra 2008 til 2015. Han var landets første president etter overgangen fra monarki til republikk. Han var helseminister fra 1991 til 1994 og har vært generalsekretær for Nepals Kongressparti.
Ved valget i 1999 ble han valgt inn i Representantenes hus for Nepals kongressparti, og etter dette ble han helseminister.
I mai 2007 ble Yādavs bolig i Janakpur angrepet av medlemmer av Janatantrik Terai Mukti Morcha. Disse hang opp en notis om deres okkupasjon av huset, heiste sine flagg og detonerte en bombe. trenger referanse 
I valget til Nepals konstituerende forsamling i april 2008 stilte han i det femte valgdistriktet i Dhanusa. Han vant med 10.392 stemmer. trenger referanse 
I en annen valgrunde 21. juli 2008 ble Yādav valgt til Nepals første president med 380 av de 590 avgitte stemmene i den konstituerende forsamlingen. Han beseiret Ram Raja Prasad Singh, som stilte for Nepals kommunistiske parti . To dager senere ble han tatt i ed som president i presidentpalasset av høyesterettsdommeren Kedar Prasad Giri. Selv tok han sin visepresident Parmanand Jha i ed. 
