William Childs Westmoreland  var en amerikansk general som blant annet var sjef for de amerikanske styrkene under Vietnamkrigen da denne var på sitt mest intense i perioden 1964 til 1968, og tjenestegjorde deretter som sjef for hæren fram til 1972.
William Westmoreland kom fra en velstående sørstatsfamilie med bakgrunn fra tekstilindustrien og bankvirksomhet. Han begynte på United States Military Academy i West Point angivelig for å  «oppleve verden» og gikk ut i 1936 som artillerioffiser. Under andre verdenskrig tjenestegjorde han blant annet under operasjoner i Tunisia, Sicilia, Frankrike og Tyskland, og ble i løpet av krigen forfremmet til oberstløytnant og til slutt oberst ved krigens avslutning. 
Han ble kjent som en målrettet offiser, men fikk også rykte på seg for å være en offiser som tok meget godt vare på sine soldater. Etter krigen tok han en MBA ved Harvard Business School.
Under Koreakrigen var han sjef for 187. Regimental Combat Team som var en enhet som blant annet deltok i landgangen ved Ichon. Etter Koreakrigen ble han utnevnt til brigadegeneral og tjenestegjorde de neste fem årene i Pentagon. I 1956 ble han, 42 år gammel, hærens yngste generalmajor.
I juni 1964 ble Westmoreland sjef for Military Assistance Command, Vietnam , som var den amerikanske militære overkommandoen for styrkene i Vietnam. Som sjef for MACV ble han kjent for å overvurdere amerikanernes militære posisjon i Vietnam. Men etter hvert ble de nordvietnamesiske styrkene stadig sterkere, og Westmoreland måtte stadig be om ytterligere styrker. De amerikanske styrkene var på 16 000 da han overtok kommandoen, og økte til nærmere 550 000 under toppunktet i 1968. På denne tiden forlot Westmoreland Vietnam for å bli amerikansk hærsjef.
Under Tết-offensiven i 1968 hadde de nordvietnamesiske styrene og FNL stor framgang. Westmoreland hadde feilvurdert informasjonen og var ikke godt forberedt. Og selv om disse til slutt ble drevet tilbake, viste de samlede angrepene på de fleste store sørvietnamesiske byene at den amerikanske strategien hadde slått feil og at Vietnamkrigen ikke kunne vinnes slik det amerikanske militære engasjementet var lagt opp.
Fram til pensjonsalderen i 1972 tjenestegjorde Westmoreland som sjef for US Army. Mange militærhistorikere har påpekt at Westmoreland ble sjef for hæren på et svært vanskelig tidspunkt, hvor blant annet verneplikten ble opphevet og hæren skulle omdannes til en styrke med bare vervede soldater. Han svarte på denne utfordringen blant annet ved å søke å gjøre tjenesten best mulig, men møtte kritikk fra enkelte hold for at han var for liberal, blant annet ble det tillatt for soldatene å anlegge kinnskjegg  og drikke øl i mannskapsmessene. 
Westmoreland gjorde et mislykket forsøk på å bli valgt til guvernør i Sør-Carolina ved valget i 1974. Han ga ut sin selvbiografi A Soldier Reports i 1975. Senere arbeidet han med å forbedre skolesystemet i Sør-Carolina.
Muhammed Mossadegh  · 
Elizabeth II  · 
Konrad Adenauer  · 
John Foster Dulles  · 
Harlow Curtice  · 
Den ungarske frihetskjemper  · 
Nikita Khrusjtsjov  · 
Charles de Gaulle  · 
Dwight D. Eisenhower  · 
Amerikanske naturvitere: George Beadle / Charles Draper / John Enders / Donald A. Glaser / Joshua Lederberg / Willard Libby / Linus Pauling / Edward Purcell / Isidor Rabi / Emilio Segrè / William Shockley / Edward Teller / Charles Townes / James Van Allen / Robert Woodward  · 
John F. Kennedy  · 
Pave Johannes XXIII  · 
Martin Luther King jr.  · 
Lyndon B. Johnson  · 
William Westmoreland  · 
Generasjonen tjuefem og under  · 
Lyndon B. Johnson  · 
Astronautene på Apollo 8: William Anders / Frank Borman / Jim Lovell  · 
Middelklasseamerikanerne  · 
Willy Brandt  · 
Richard Nixon  · 
Henry Kissinger / Richard Nixon  · 
John Sirica  · 
Kong Feisal  · 
Amerikanske kvinner: Susan Brownmiller / Kathleen Byerly / Alison Cheek / Jill Conway / Betty Ford / Ella Grasso / Carla Hills / Barbara Jordan / Billie Jean King / Carol Sutton / Susie Sharp / Addie L. Wyatt 
