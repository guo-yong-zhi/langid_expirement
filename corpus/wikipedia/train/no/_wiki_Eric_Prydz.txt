Eric Sheridan Prydz  er en svensk DJ og produsent. Gift med Sofie Prydz og har to barn. 
Hans mest kjente låt, hitsingelen «Call on Me», er en coverversjon av Steve Winwoods sang «Valerie» fra 1982. Prydz' versjon klatret til topps på den britiske singellista fem uker i 2004. Prydz selv spiller ikke låten lenger. I et intervju hos radiokanalen Beats1 i 2019 forteller han at «Call on Me» er et typisk eksempel på en av de dårligste låtene han har laget. Den ble skrevet av noen andre, og han anser den derfor ikke engang som sin egen låt. 4  Forrige gang vi vet han spilte «Call on Me» live var på Ibiza 8. august 2004. 5 
Prydz er i høyeste grad fortsatt aktiv, og anses som en legende innen elektronisk musikkproduksjon. Han produserer under mange artistnavn for å reflektere de forskjellige musikksjangerne han opererer i. De mest kommersielle låtene utgis under Eric Prydz-navnet. Musikken som kan kategoriseres som progressive house utgis som regel under aliaset Pryda, mens Cirez D  gir ut mer technobetonet musikk. Han har også sluppet ut musikk under navn som Sheridan', Moo, Lasse Fiol, Dirty Funker og Tonja Holma. Ifølge ham selv kommer det flere typer musikk og alias i tiden fremover. 6  Han var også med i gruppene AxEr, A&P Project, Hardform, Dukes of Sluca og Groove System.
I tillegg til å være kjent for musikk under forskjellige alias er Eric Prydz' kjent for å presse grensene på hva som er mulig å få til innefor scene-, lys- og liveproduksjon. Et av hans store satsningsområder har vært konsertene kalt EPIC . De arrangeres relativt sjelden, typisk én gang i året, og som regel bare på én lokasjon. Konsert-serien, som startet i 2011, har som mål å gi de besøkende en spesiell opplevelse: 
“Our goal has always been to try and blow people away, but in a way that they haven’t been blown away before at an electronic dance music event.”  - Eric Prydz 7 
Den sjette utgaven av EPIC, kalt HOLOSPHERE, var en del av 2019-turnéen. Der ble det blant annet benyttet holoteknologi, simulert på en 5 tonns stålkule midt på scenen, ved hjelp av blant annet 2.4 milioner LED-lys. En del av oppsettet var også en 44m bred gjennomsiktig LED-skjerm i bakkant av scenen, i tillegg til hundrevis av lasere og andre effekter. Etter to år med forberedelser, ble denne unike konserten arrangert den 20. juli 2019 på festivalen Tomorrowland i Belgia. 
Se video-klipp fra EPIC 6.0
Utenom turnésesongen har han ofte hospitert med egne radiosendinger på radiokanalen Beats1. Den 11. november 2019 startet sesong tre av EPIC Radio. 8 
Eric Prydz gir ut sin egen musikk gjennom plateselskapet Pryda Recordings eller Mouseville, begge plateselskap som han startet i 2004 9  10 . Han gir også ut musikk for andre artister gjennom plateselskapet Pryda Friends. 
