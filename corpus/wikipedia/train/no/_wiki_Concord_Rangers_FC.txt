Concord Rangers F.C. er en engelsk fotballklubb fra Canvey Island i Essex, England som spiller i Conference South. Klubben ble stiftet i 1966, og spilte en sesong uten et klubbnavn. «The Beach Boys», som er kallenavnet til Concord Rangers, har siden 1985 spilt hjemmekampene sine på The Aspect Arena i Convey Island.
Concord Rangers F.C har aldri vært høyere enn Conference South i det engelske ligasystemet, men klubben har en rekke titler i lokale cup-turneringer og ligaer.
Albert Lant fikk jobben som klubbens første manager i 1967. Concord Rangers spilte denne sesongen i Thundermite Boys Football League.
I 1979 vant klubben Essex Sunday Junior Trophy etter en 4-0 seier mot Bishops Park fra Brentwood. I den samme sesongen deltok klubben i Mid Essex League.
Etter flere år uten en fast hjemmebane, sikret klubben sammen med Jack Smith ett landområde på Thames Road sentralt i Canvey Island i 1985. Sammen med en rekke frivillige bygget klubben en fotballbane og klubbhus.
I 1991 deltok Concord Rangers for første gang på det niende nivået i det engelske ligasystemet. Den første cuptriumfen kom i 1997 da Ford United ble slått 1-0 i Essex Senior League Cup. I sesongen 1997-98 vant Concord Rangers Essex Senior League for første gang, men ett opprykk var ikke økonomisk mulig for klubben.
Etter en periode på noen år uten titler, kom Concord Rangers på andreplass i Essex Senior League i 2002-03. Sesongen som fulgte endte med seier i Essex Senior League. Heller ikke etter denne sesongen hadde klubben økonomisk mulighet til opprykk.
I 2007-08 sesongen vant Concord Rangers nok en gang Essex Senior League og klubben rykket opp til Ryman League Division 1 North, nivå 8 i det engelske ligasystemet.
På tross av å være et nyopprykket lag vist Concord Rangers god form gjennom hele sesongen og sikret seg playoff-plass. Semifinalen endte med 1-0 seier mot East Thurrock United. Playoff-finalen endte med en nervepirrende 4-5 tap på straffespark mot Waltham Abbey.
Sesongen 2009-10 var nok en god sesong for The Beach Boys. De vant playoff-finalen mot Enfield Town 3-1, og rykket opp til Ryman Premier Division.
På tross av lave forventninger foran sesongen, gjorde Concord Rangers en god innsats i ligaen. Sesongen 2010-11 endte med en 8.-plass, to poeng utenfor playoff. Den påfølgende sesongen ble ødelagt av en rekke skader på viktige spillere, og klubben endte på 14.-plass.
Den tredje sesongen på nivå 8 skulle vise seg å bli den mest suksessfulle sesongen i klubbens historie. Etter en svak start på sesongen jobbet laget seg oppover på tabellen. Etter å ha sikret en playoff-plass og finaleplass i Ryman League Cup, sikret klubben seg seier i cupen og opprykk til Conference South.
Sesongen 2013-14 var klubbens første sesong i Conference South og nok en gang gjorde laget en god innsats i ligaen. Concord Rangers endte på 9.-plass og vant i tillegg Essex Senior Cup etter å ha vunnet mot Braintree Town i finalen.
Concord Rangers spiller sine hjemmekamper på Thames Road  på Canvey Island i Essex, England. Thames Road har en publikumskapasitet på 3250. 1 
