Lindern var en husmannsplass under Skullerud gård med uviss beliggenhet. Første og eneste gang Lindern er nevnt er i papirer fra 1771. I samme papirer kan man se at plassen Smeden ikke blir nevnt, til tross for at en kan finne plassen i papirer fra 1763. På denne tiden var det vanlig å gi husmannsplasser kallenavn, så en skal ikke se bort ifra at plassen er oppkalt etter gården Lindern. Noe som underbygger dette er at datteren til Karen Cudrio, Anna, giftet seg med Paul Bukier fra Lindern i samme periode. Anna og Paul var foreldrene til Thomas Bukier som overtok Skullerud gård etter Karen Cudrio sin død i 1797. Derfor kan det se ut til at Smeden i en kort periode ble kalt Lindern, eller at det er feil i papirene. 1 
