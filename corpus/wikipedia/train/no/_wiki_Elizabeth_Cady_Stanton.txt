Elizabeth Cady Stanton  var en amerikansk suffragist, kvinnesaksforkjemper og antislaveriaktivist. Sammen med sin nære samarbeidspartner Susan B. Anthony var hun fra midten av 1800-tallet og frem til sin død den fremste lederskikkelsen i den liberale kvinnesaksbevegelsen i USA.
Elizabeth var det tredje overlevende barn og den andre av fem døtre av Margaret, født Livingston og Daniel Cady . Hennes mor kom fra en velstående familie med røtter i den amerikanske revolusjon. Hennes far hadde vært oberst i Den kontinentale armé, og bistått i arrestasjonen av John Andre, en av Benedict Arnold’s medsammensvorne. Daniel Cady var en fremstående jurist og dommer i New York. Han ble medlem av New York State Assembly , og kongressen , og var dommer i New Yorks høyesterett . 10 
Hun fremla Declaration of Sentiments på kvinnesaksmøtet på Seneca Falls  i 1848, som var det første kvinnesaks- og suffragist-initiativ i USA. 10  Stanton var president i National American Woman Suffrage Association fra 1862 til 1890. 11  I 1888 som var 40 år etter møtet i Seneca Falls, arrangerte hun og Susan B. Anthony  en konferanse som stiftet International Council of Women. 12 
Stanton utga blant annet Women's Bible  og selvbiografien Eighty Years and More . 10 
Stanton og Anthony, og National American Woman Suffrage Association, var de store forbildene for Gina Krog da hun i 1880-årene tok initiativ til Norsk Kvinnesaksforening. 13 
