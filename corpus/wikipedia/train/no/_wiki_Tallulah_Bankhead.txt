Tallulah Bankhead  var en amerikansk skuespillerinne.
Tallulah Bankhead var datter av politikeren William Brockman Bankhead, speaker i USAs representanthus. Hennes familie sendte henne til ulike skoler for å holde henne utenfor bråk, noe som også innebar et år på en klosterskole. Da hun var 15 år gammel vant hun en skjønnhetskonkurranse og begynte deretter en karriere på scenen, spilte i teaterstykker og hadde roller i to stumfilmer.
I 1923 reiste Bankhead til England, hvor hun ble en stjerne på teaterscenen. Hun hadde et heftig humør, var slagferdig i replikken, hadde en hes røst og en høylytt latter. trenger referanse  Bankhead ble også kjent for sitt noe ville liv, blant annet skal hun ha tatt av seg alle klærne blant folk, og skal også ha vært biseksuell, skjønt uten å bli knyttet til noen skandale.
Etter å ha spilt inn to stumfilmer dro Bankhead i 1930 tilbake til USA hvor hun skrev kontrakt med filmselskapet Paramount Pictures. Hun opptrådte på Broadway i stykker som The Little Foxes og The Skin of Our Teeth. For disse stykkene fikk hun  kritikerprisen The New York Drama Critics Circle Award, for årene 1939 og 1942.
Selv om Bankheads karriere saknet hen på midten av 1950-tallet forsvant hun aldri fra offentlighetens øye. trenger referanse  Selv om hun drakk tett og konsumerte sovepiller  fortsatte hun å opptre på Broadway på 1950-tallet og 1960-tallet. Hun fikk etter hvert også roller i det nye mediet fjernsynet, blant annet sammen med Lucille Ball. Hennes siste rolle var i mars 1967 som det onde Black Widow i TV-serien om Batman.
I årene 1937–1941 var Bankhead gift med skuespilleren John Emery. Hun hadde ingen barn, men tallrike aborter på 1920-tallet. trenger referanse  I 1933 døde hun nesten av en fire timer lang hysterektomi-operasjon  grunnet langt fremskreden gonoré, noe hun hevdet å ha fått fra enten George Raft eller Gary Cooper. Hun veide kun i overkant av 32 kg da hun forlot sykehuset og skal ha sagt til sin lege: «Ikke tro at dette har lært meg en lekse!»
