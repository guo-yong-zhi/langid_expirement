Sjøkaptein  er en dekksoffiser som innehar kompetanse til å tjenestegjøre på skip uavhengig av bruttotonnasje og fartsområde som ansvarshavende vaktoffiser, overstyrmann og skipsfører. 1  2 
I Norge er tittelen sjøkaptein en beskyttet tittel som innehavere av kompetansesertifikat dekksoffiser klasse 1 i henhold til forskrift om kvalifikasjoner og sertifikater for sjøfolk har enerett til. Sertifikatet er det høyeste kvalifikasjonsdokument som utstedes til dekksoffiserer. 2 
Tittelen indikerer i så måte kun kvalifikasjonene til innehaver, og betyr dermed ikke nødvendigvis at vedkommende faktisk tjenestegjør som skipsfører. På samme måte trenger ikke en skipsfører nødvendigvis å være sjøkaptein, så lenge det ikke er krav om denne kvalifikasjonen på skipet han tjenestegjør på.
