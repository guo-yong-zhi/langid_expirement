Nintendo 3DS  er en håndholdt spillkonsoll fra Nintendo. 3DS simulerer «3D-effekter uten å måtte bruke spesialbriller», ved hjelp av autostereoskopi. Konsollen er bakoverkompatibel med alle DS-spill . 4  Konsollen ble annonsert i en kort pressemelding 23. mars 2010, og senere både vist fram og for første gang prøvetestet av journalister under E3 2010. 5  Nintendo 3DS er en del av Nintendo DS-familien.
Konsollen ble annonsert å ha en veiledende utslagspris på 25 000 yen i Japan, 249,99 dollar i USA, mens de lot markedet bestemme i Europa. Mange store europeiske selskaper satt utsalgsprisen på mellom 219,99 og 229,99 britiske pund. 1  I Norge lå utsalgsprisen på konsollen ved utgivelsen om lag 2 400 kroner.
Det har blitt sagt at 3DS på mange måter er kraftigere enn Wii, 6  men grafisk sett nærmest like kraftig som Nintendo GameCube, og Namco har kalt den håndholdte konsollen en av spillhistoriens viktigste utgvielser. 7 
Nintendo 3DS finnes ved utgivelse i fargene blå og svart, markedsført under navnene «Aqua Blue» og «Cosmo Black». 1  Sommeren 2011 lanserer Nintendo en tredje farge, røde «Red Flare». 25. november 2011 ble også "Zelda 25th Anniversary Edition" lansert, medfølgende en Zelda inspirert 3DS i svart og gull, inklusive remaken Ocarina of time 3D. 8 
Nintendo 3DS er den første håndholdte spillkonsollen som kan vise 3D-bilder. 3D-effekten simuleres ved hjelp av autostereoskopi. Det er også den første bevegelighetsfølsomme spillkonsollen på markedet, selv om dette har vært vanlig i andre håndholdte enheter, som smarttelefoner. Den innehar også en flat analog stick, en «hjem»-knapp  og en IR-port. 1  Konsollen inneholder ett digitalkamera på innsiden for å ta bilder/filme sitt eget ansikt, i tillegg til to digitalkamera på utsiden med mulighet for å ta «3D-bilder». Bilder tatt av en selv kan også brukes til å lage automatiske Mii-figurer. 4  Det er mulig å overføre Mii-figurer allerede laget på Wii, men det vil ikke være mulig å overføre Mii-er fra 3DS til Wii. Dette skyldes nye design-muligheter i 3DS. 4 
I tillegg til å ha intern flash-minne, har konsollen SD-port. 4 
3DS har to skjermer, en widescreen-skjerm oppe med mulighet til 3D-visning, og en 4:3-skjerm nede uten 3D-mulighet. Den nederste skjermen er berøringsfølsom og styres med en pekepenn . Pekepennen som kommer med 3DS er uttrekkbar  og måler 10 cm på det lengste. 4 
3DS har i motsetning til tidligere DS-konsoller ikke Game Boy Advance-port. Konsollen har derimot en nettbutikk hvor det er mulig å laste ned Game Boy og Game Boy Color-spill. Det er foreløpig ikke gitt noen informasjon om Game Boy Advance-spill også vil gjøres tilgjengelige i nettbutikken. 4 
Batteritiden på 3DS varierer ut ifra lysstyrke og om man spiller 3DS eller DS-spill. Batterivarigheten er kortere med 3DS-spill, og vil ha en levetid på 3–5 timer. 4  Konsollen kan lades i en forankringsstasjon. Det er mulig å ha 3DS-en i sovemodus, for å tillate SpotPass og StreetPass-aktivitet.
Det er mulig å skru av og på 3D-visning under spilling. Alle spill som har støtte for 3D vil også kunne spilles i 2D. 1  Konsollen har muligheten til å spille av videoklipp i 3D, og Nintendo demonstrerte under E3 2010 dette ved å spille av trailer for filmene Dragetreneren, To på rømmen og Legenden om vaktuglene i 3D. 4  Det er usikkert hva Nintendo kommer til å tilby av 3D-videomuligheter, men Nintendo has inngått en avtale med Aardman Animations om å utgi kortfilmer på ett minutt av Sauen Shaun. 4 
Selv om Nintendo 3DS markedføres som en 3D-konsoll vil ikke alle 3DS-spill ha muligheten til å spilles i 3D. Det vil være opp til hver spillutvikler om de ønsker å utvikle spill som støtter 3D-funksjonen. I tillegg vil alle gamle DS-spill vises i 2D.
Nintendo 3DS har to digitalkameraer på baksiden av konsollen som vil gjøre det mulig å ta to bilder samtidig i litt forskjellig vinkel. 1  Ved å analysere og sammenligne små forskjeller i de to bildene vil maskinen kunne registrere hvor langt unna objekter er. Disse forskjellene blir brukt til å lage ett 3D-bilde bestående av to ordinære 2D-bilder.
Nintendo 3DS har to funksjoner som gjør at konsollen vil kommunisere med trådløse nettverk og andre 3DS-konsoller dersom de kommer innenfor rekkevidde. Kommunikasjonen vil skje automatisk for støttede funksjoner og spill dersom man har konsollen påslått eller i dvalemodus .
StreetPass vil automatisk koble seg opp mot 3DS-konsoller i nærheten og utveksle informasjon. Det krever ikke å ha spesifikke spill kjørende, da informasjonen kan hentes fra internt lagrede filer. 4  Denne funksjonen gir mulighet til å sende og motta informasjon om Mii-er eller spillfigurer. I et spill som Nintendogs + Cats vil det for eksempel være mulig for at de to digitale kjæledyrene «møter på hverandre».
Med SpotPass kan 3DS automatisk koble seg til Internett via Wi-Fi, og hente nye meldinger, nyheter o.l. uten at man trenger å logge seg på manuelt.
I likhet med Wii har 3DS tilgang til en nettbutikk direkte fra konsollen, kalt eShop, hvor det er mulig å kjøpe diverse programvare, 3DSWare og spill fra tidligere bærbare konsoller som Game Boy, Game Boy Color, Game Gear og TurboGrafx 16. 4  Nettbutikken er ikke tilgjengelig fra utgivelsesdatoen, men bli gjort tilgjengelig via en systemoppdatering på et senere tidspunkt. 4 
Nintendo har på 3DS fjernet poengprisingen, og vil i eShop liste priser i normal valuta. 4 
Nintendo 3DS har mottatt massiv interesse fra spillutviklere, delvis på grunn av Nintendos markedsposisjon, og delvis på grunn av mulighetene for 3D og kraftig maskinvare. I motsetning til tidligere håndholdte spillkonsoller fra Nintendo er 3DS sonelåst.
Flere spillutviklere vil relansere spill fra tidligere konsoller i 3D på Nintendo 3DS, inkludert Nintendos The Legend of Zelda: Ocarina of Time og Star Fox 64, Capcoms Super Street Fighter IV, Konamis Metal Gear Solid 3: Snake Eater og Ubisofts Rayman 2: The Great Escape. 1 
Noen av de kommende spillene fra kjente spillserier inkluderer Tom Clancy's Splinter Cell 3D, Tom Clancy's Ghost Recon: Shadow Wars, Resident Evil: The Mercenaries 3D, Resident Evil: Revelations, Kingdom Hearts 3D: Dream Drop Distance og Super Monkey Ball 3D, i tillegg til nye Sonic, Bomberman og Pro Evolution Soccer-spill. 1  Nintendo vil også gjenopplive Kid Icarus-serien med spillet Kid Icarus: Uprising.
Nintendo 3DS ble lansert på det europeiske markedet samtidig som de Nintendo-utviklede spillene Pilotwings Resort og Nintendogs + Cats, i tillegg til 11 tredjepartsutviklede spill. 9  I Nord-Amerika var Nintendo-spillet Steel Diver og to ekstra tredjepartsutviklede spill også tilgjengelig fra dag én. 10 
Portal: Videospill