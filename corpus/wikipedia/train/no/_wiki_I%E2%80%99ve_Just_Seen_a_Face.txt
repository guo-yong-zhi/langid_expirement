«I've Just Seen a Face» er en sang av The Beatles som ble skrevet av Paul McCartney . Den ble første gang utgitt 6. august 1965 på gruppens femte britiske album Help!. I USA ble den utgitt 6. desember 1965 på albumet Rubber Soul. 1  2 
«I've Just Seen a Face» ble innspilt 14. juni 1965 i Abbey Road Studios. 3  Ringo Starr brukte ikke hele trommesettet; men kun skarptromme. Han brukte videre visper i stedet for trommestikker. Ellers la han på maracas. 4 
Opprinnelig var «I've Just Seen a Face» en sang som McCartney pleide å fremføre på piano på familiesammenkomster. Hans tante Gin likte den veldig godt. Av den grunn fikk den først navnet «Auntie Gin's Theme». Da George Martin Orchestra ga ut en instrumental versjon senere i 1965, fikk den nettopp den tittelen. 5 
The Beatles spilte aldri «I've Just Seen a Face» offentlig i konsert sammenheng, men McCartney framførte den sammen med Wings i 1975/1976 . Videre ble den fremført i MTV programmet Unplugged i 1991 
