Andreas Günter Lubitz  var en tysk pilot for Germanwings, et datterselskap av det internasjonale flyselskapet Lufthansa.
Andreas Lubitz bodde til han var seks år i Neuburg an der Donau; da flyttet familien til Montabaur. 6  Der tok han Abitur ved Mons-Tabor-Gymnasium. Som 14-åring ble han medlem av en seilflyforening - LSC Westerwald e. V. - og tok to år flysertifikat for seilfly. 7 
Flyvning ble hans utdannelsesvei, og han tok de nødvendige sertifikater for passasjerfly. Under utdannelsen hadde han et flere måneder langt avbrudd i 2009. Det var senere en periode med terapi, på grunn av suicidalitet. 8 
Etter utdannelsen arbeidet Lubitz først i elleve måneder som flyledsager, fra september 2013 så som førsteoffiser  hos Germanwings. 9  Han bygde opp ca 630 flytimer på Airbus A320. 10 
I februar og mars 2015 gikk Andreas Lubitz til undersøkelser på Düsseldorf Universitetsklinik. Ikke behandlinger, men undersøkelser for å finne ut av hans sykdom, psykiske lidelser. Den 24. mars 2015 mottok han et brev fra Uni-klinikken om, at han var sykemeldt. Han leste straks brevet, rev det i to. Lufthansa fikk ingen informasjon. Sykemeldingen betydde at han pr. omgående ikke kunne jobbe som pilot. Kanskje for en midlertidig periode, men det kunne også bety for resten av hans liv. Han hadde allerede i dagene før den 24. mars mottatt et par brev om de negative utsikter ved diagnosen.
Han var styrmann om bord på Germanwings Flight 9525 på returflyvningen den 24. mars 2015 fra Barcelona til Düsseldorf. Straks etter at flyet hadde nådd flyhøyden på 11 800 meter forlot kapteinen førerkabinen. Været var rolig og klart med god sikt. 144 passasjerer, mest tyske, blant annet en gymnasklasse, og spanske samt seks besetningsmedlemmer.  Kort tid etter å ha blitt alene, stoppet Andreas Lubitz autopiloten i en høyde av 0 meter over havet, hvorfra flyet begynte et jevnt dykk, men fortsatte på kursen . Siden episoden med 11. september 2001 er alle førerkabindører pansret og om noen fra kabinen vil ut i førerkabinen, må de gi beskjed. Døren kan åpnes ved at man i førerkabinen kan trykke trykke på en bestemt knapp. 10 minutter senere traff flyet i 10.50 tiden om morgenen et gaprikt, nakent fjellandskap i Seyne-les-Alpes i Provence i ca 800 km/t. Flyet ble delt i titusner av småbiter, kun få vrakrester var så store som en dør. Menneskekroppene ble revet fra hverandre i mange biter . Franske og tyske myndigheter som etterforsket ulykken har bekreftet at Lubitz ble behandlet for selvmordstanker. Undersøkelser av flyets svarte boks og lydopptak fra førerkabinen, herunder kapteinens lydhøre forsøk på på komme inn, viser, at han styrtet flyet med vilje. Tysklands president Joachim Gauck gav ved minnegudstjenesten klart uttryk for, at Andreas Lubitz med vilje utførte og tok livet av 149 mennesker. Han er Tysklands verste massemorder etter andre verdenskrig.
Som en direkte følge av flystyrten i de franske Alpene innførte luftfartsmyndighetene i Canada, New Zealand og Tyskland nye regler som krevde at det til enhver tid skulle være to besetningsmedlemmer i flyenes førerkabin. Om en pilot vil forlate førerkabinen, så må først en av de øvrige besetningsmedlemmer komme ut i førerkabinen og bli der 11  12  13  EUs organ for flysikkerhet, EASA, anbefalte en lignende endring i cockpit-rutinene. 13  14  En rekke flyselskaper, deriblant Norwegian og SAS, 15  innførte lignende regler om at det under flyvninger alltid skal være to personer i cockpit. 11  16  17  18  Det amerikanske luftfartstilsynet  hadde innført et krav om at det alltid skal være to personer i førerkabin allerede før Germanwings-ulykken, det samme var tilfelle for en rekke andre land. 18 
Portal: Tyskland