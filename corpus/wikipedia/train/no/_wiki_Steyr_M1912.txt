Steyr 9mm M.12 Steyr RepetierPistole  er en østerriksk-ungarsk pistol.
Den ble designet i 1911 og produsert av Osterreichische Waffenfabrik Steyr fra 1912 til 1919. Deler ble produsert og pistoler satt sammen hos Fegyver es Gepgyar Reszvenytarsasag i Budapest. Den var standardpistol for det militære i dobbeltmonarkiet Østerrike-Ungarn i første verdenskrig, og ble også brukt av tyske Wehrmacht under andre verdenskrig, da de bygget om 60,000 pistoler til 9 x 19 mm Luger i 1938.
Spesielt med pistolen er matingen som foregår ovenfra og ned inn i et integrert våpenmagasin som er inni skjeftet. Omtrent 300 000 pistoler ble laget. Den var laget for ammunisjon i kaliber 9 x 23 mm Steyr, men også et mindre antall ble produsert i 9 x 19 mm Luger, blant andre et parti med 10 000 pistoler til den bayerske hær.
Portal: Første verdenskrig