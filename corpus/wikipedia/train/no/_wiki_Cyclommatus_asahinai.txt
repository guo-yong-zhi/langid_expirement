Cyclommatus asahinai er en bille som hører til familien hjortebiller  i gruppen skarabider .
En middelsstor , avlang, brunlig hjortebille uten metallisk glans. Hode og forkropp er brune, dekkvingene brungule. Store hanner har kraftige mandibler, hver mandibel har en kraftig tann ved roten. Hos små hanner er mandiblene mye mindre og sagtakkede i hele lengden. Antennene er ganske lange og tynne, omtrent så lange som hodets bredde. Pannen har et kort, trekantet framspring i midten. Hodet har ikke sidekjøler, men noen korte, kraftige lengdefurer bak fasettøynene. Pronotum utvider seg tydelig forover, og har mørke sidekanter. Dekkvingene er blanke uten synlig punktering. Beina er slanke, rødbrune.  Hunnen er mindre enn hannen, uten forstørrede kjever, i motsetning til hannen er kroppen tydelig og tett punktert og ganske blank, rødbrun med tre svarte striper på pronotum og dekkvinger.
Larvene utvikler seg i råtne trestammer.
Arten er utbredt i det sørlige Kina  og på Taiwan.
