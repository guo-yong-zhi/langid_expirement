Gale Robbins  var en amerikansk skuespillerinne og sangerinne.
Betty Gale Robbins ble født 7. mai 1921 i Chicago i Illinois. Hun fullførte high school i 1939, og startet en sangkarriere med Phil Levants band året etter. Etter å ha jobbet som modell og nattklubbsangerinne hadde hun sin filmdebut i In the Meantime, Darling i 1944. Hun spilte blant annet også i Calamity Jane. 
Senere fokuserte hun på TV og var vertinne for Hollywood House fra 1949 til 1950. I 1958 slapp hun albumet I'm a Dreamer, akkompagnert av Eddie Cano og hans orkester. Robbins døde 8. februar 1980 i Tarzana i Los Angeles av lungekreft. 
