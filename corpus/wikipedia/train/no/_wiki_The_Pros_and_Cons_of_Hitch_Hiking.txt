The Pros and Cons of Hitch Hiking er et konseptalbum fra den engelske musikeren Roger Waters, utgitt i april 1984. Medvirkende på dette albumet er også kjente personer som dirigenten Michael Kamen, skuespilleren Jack Palance, saksofonisten David Sanborn og gitaristen Eric Clapton.
Albumet handler om Reg, en mann som opplever en midtlivs-krise. Han har fantasier om utroskap og at han opplever en rekke spennende ting, men alt er i form av en drøm. Alle opplevelsene beskrives i realtid mellom klokken 04.30 og 05.12.
I 1978 presenterte Waters ideen til The Pros and Cons of Hitch Hiking for sine daværende band-kollegaer i Pink Floyd sammen med konseptet til albumet The Wall. De andre i bandet fikk velge hvilket konsept som skulle bli bandets neste album, og de valgte The Wall. 1  Bandets manager Steve O'Rourke var uenig, og mente de burde satset på Pros and Cons. Etter at Waters forlot Pink Floyd, bestemte han seg raskt for at Pros and Cons skulle bli hans debutalbum som soloartist.
Musikk-kritikere var delte i synet på albumet, da noen mente det var langtekkelig og kjedelig, mens andre syntes det var stemningsfullt og nyskapende. Albumet solgte relativt godt i Norge og havna på fjerde plass på VG-lista. 2 
Alle sangene er skrevet av Roger Waters.
Portal: Progressiv rock