Grand Prix des Nations var et individuelt temporitt for Europas ledende profesjonelle landeveissyklister. Det ble avholdt årlig i Frankrike fra 1932 til og med 2004, med unntak av årene 1939 og 1995. Rittet ble ansett som et uoffisielt verdensmesterskap i tempokjøring og som en klassiker.
Da UCI innførte det offisielle verdensmesterskapet i temporitt i 1994, og øvelsen også ble en egen OL-gren i 1996, mistet Grand Prix des Nations sin betydning. Rittet ble til slutt fjernet fra kalenderen da man innførte UCI ProTour i 2005.
