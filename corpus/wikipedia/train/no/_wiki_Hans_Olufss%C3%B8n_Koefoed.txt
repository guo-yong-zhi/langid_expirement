 Hans Olufssøn Koefoed  var lensherre på Vardøhus 1597–1601. 
Han ble født på Bornholm, formodentlig som sønn av borgermester i Rønne Oluf Jenssøn Koefoed. 2  I 1597 ble han av Christian IV forlent med Vardøhus slott og Finnmarken. I de fire år han satt om lensherre, både før under og etter kongens besøk i 1599, utfylte han sin stilling som lensherre til fulle. 3  Olufssøn hadde fått i oppdrag av kongen å besøke alle fjordene i Finnmark herunder særlig de steder, hvor svenskene hadde gjort krav på skatt. Om vinteren skulle han besøke fjelldistriktene i det indre Finnmark for å orientere innbyggerne om at de ikke måtte betale skatt til svenskene. Likeledes skulle han dokumentere sjøsamenes manntall og skatteforholdene i Sør-Varanger og mot Kola. 2 
Olufssøn døde våren 1601 i Finnmark. Hans plutselige død fikk et rettslig etterspill, i det nordmannen Christien Skredder fra Vardø og samen Morten Olsen fra Varanger ble anklaget for å ha kastet trolldom over lensherren. De ble begge kjent skyldige i trolldom og dømt til bålet. 4 
Hans Olufssøn Koefoed ble etterfulgt i embedet av Oluf Pedersen Maaneskiold.
