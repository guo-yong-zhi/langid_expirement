Marthe Sveberg Bjørstad er en norsk programleder i TV 2. Hun var tidligere å finne på NRK Super.
For barna er hun mest kjent som tidligere programleder for Fin fredag og Superkviss på NRK Super. Hun er også kjent for å ha ledet Melodi Grand Prix Junior 2009 sammen med Kåre Magnus Bergh.
Våren 2010 ledet hun Norske Talenter på TV 2 sammen med John Brungot, og høsten 2010 ledet hun underholdningsprogrammet Skal vi danse sammen med Kristian Ødegård på samme kanal. Høsten 2011, 2012 og 2013 har Marthe Sveberg Bjørstad vært programleder for Jakten på kjærligheten som går hver mandag klokken 20:00 på TV 2. I 2014 var hun programleder i Hvordan overleve på TV 2, og i 2015 som programleder i Nabolaget. I desember 2016 meldte hun overgang fra TV 2 og over til Radio Norge. Fra 2017 av blir hun derfor å høres på søsterkanalen Radio Soft.
Siden 2016 har Bjørstad drevet relasjons- og familierådgivingsnettside FolkOm. Dette personlige engasjement har ledet til en ansettelse som kommunikasjonsrådgiver i Regionssenter for barn og unges psykiske helse Øst og Sør. 
