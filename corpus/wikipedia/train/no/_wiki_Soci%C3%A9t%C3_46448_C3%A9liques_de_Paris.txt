Société des missions évangéliques de Paris var et protestantisk misjonsselskap tilknyttet Den franske reformerte kirke. Det ble grunnlagt i 1822 og eksisterte til 1971.
I 1829 sendte selskapet misjonærer til det sørlige Afrika og begynte misjonsvirksomhet i det som i dag er Zambia og Lesotho. 1  I Afrika var selskapet også aktivt i Gabon, Togo og Kamerun, samt på Madagaskar. Videre misjonerte selskapet også på Tahiti og i Polynesia, der virksomheten ble overtatt etter London Missionary Society. 2 
Etter andre verdenskrig omdannet selskapet sine misjoner til selvstendige kirker. I 1971 la det ned sin virksomhet. 1 
