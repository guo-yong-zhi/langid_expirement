Bad Boys er en amerikansk dramafilm fra 1983 som for det meste foregår i et ungdomsfengsel. Filmen er regissert av Rick Rosenthal, og hovedrollen som 16 år gamle Mick O'Brien spilles av Sean Penn. Lydsporet er komponert av Bill Conti.
Mick O'Brien er en 16 år gammel irsk-amerikansk kjeltring, bosatt i Chicago. Micks forbrytelser inkluderer å stjele håndvesker, drive med hærverk og havne i slåsskamper, men han streber etter større ting. Micks forsøk på å stjele fra hans puerto-ricanske rival, Paco Moreno, går galt. Dette fører til at Micks beste venn Carl blir skutt og drept, og Mick ved et uhell kjører over og dreper Pacos åtte år gamle bror. Mick blir sendt til Rainford Juvenile Correctional Facility. Der møter han blant annet Ramon Herrera, et tidligere gjeng-medlem. Micks celle-kamerat blir Barry Horowitz, en tøff og smart jødisk gutt som ødela en bowling-hall etter at noen gutter der angrep ham for å ha flørtet med venninnene deres.
Denne delen av ungdomsfengselet blir dominert av et par sadister som heter Viking Lofgren og Warren "Tweety" Jerome, og de misliker Mick umiddelbart. Mick blir snart vitne til at Tweety dreper en annen innsatt, som hadde forsøkt å knivstikke Tweety som hevn for å ha voldtatt ham. I en konfrontasjon blir både Tweety og Viking to banket opp av Mick, noe som gir ham respekt og anerkjennelse blant resten av de innsatte. Tweety blir løslatt kort tid senere senere, men han blir senere drept under et ransforsøk. For å hevne brorens død blir Micks kjæreste, J.C. angrepet og voldtatt av Paco. Etter å ha fått vite om dette, forsøker Mick og Horowitz å stikke av fra fengsel. Mens Horowitz faller på piggtråd, og blir snart arrestert igjen. Dette gir Mick tid til å komme seg unna, men han kommer ikke særlig langt før han også blir oppdaget.
Paco blir deretter arrestert, og havner på samme sted som Mick. De ansatte ved Rainford er fullt klar over den potensielle risikoen, men det var ikke plass noen andre steder. Paco forsøker å provosere Mick til en konfrontasjon, men Mick unngår dette fordi han kan kvalifisere seg for tidlig løslatelse hvis han holder seg unna mer trøbbel. Imidlertid mister Mitch også respekten blant mange av de innsatte. I et forsøk på å ta hevn på Micks vegne, lager Horowitz en bombe ved å plante gjødsel i en radio som han deretter plasserer i cellen som Paco og Viking deler. Men ladningen eksploderer for tidlig, og skader bare Viking. Horowitz blir dømt til isolasjon for resten av straffen, en skjebne han frykter mer enn noe annet. Når Paco ved et uhell får vite at han blir overført til et annet fengsel dagen etter, bestemmer han seg for å drepe Mick den kvelden.
 Bad Boys på Internet Movie Database 
