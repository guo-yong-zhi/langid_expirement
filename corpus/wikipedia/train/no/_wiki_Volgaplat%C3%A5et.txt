Volgaplatået   er et opptil 375 moh høyt, svært langstrakt høydedrag i den europeiske delen av Russland. 
Volgaplatået er en del av Den østeuropeiske slette. Den ligger vest for elva Volga, og mellom byene Kazan i nord og Volgograd i sør. Berglandskapet på platået faller bratt mot Volgas vestbredd, og ligger vis-à-vis de vidstrakte slettene på østbredden. 
Landskapet på Volgaplatået kjennetegnes av åser og berg, som er gravd ut av større og mindre elver, herunder Khopjor, Medveditsa og Sura. Volga-Donkanalen ligger i senkningen mellom Volgaplatået i nord og de tilliggende Jergeniåsene i sør. 
Selve Volgaplatået er ganske tynt befolket, men i randområdene og spesielt ved bredden av Volga ligger flere større byer, blant annet  Kazan, Uljanovsk, Saransk, Penza, Syzran, Saratov og Volgograd.
