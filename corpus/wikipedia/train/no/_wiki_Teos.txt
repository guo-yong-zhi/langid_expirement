Teos  eller Teo var en antikk gresk by på kysten av Jonia i Anatolia, lokalisert på en halvøya mellom Kytriom og Myonnesos. Den ble grunnlagt av minyere, i henhold til gresk mytologi en urgresk stamme fra Orkomenos i Boiotia på det greske fastlandet. Når dette skjedde er ukjent. Byen lå på plassert på en lav landtange. Teos var en av tolv byer som utgjorde det joniske forbund. Ruinene av byen er i dag lokalisert i nærheten av den tyrkiske byen Seferihisar i provinsen İzmir.
Geografen Pausanias skrev at byen ble minyere fra Orkomenos under lederskapet til den mytologiske kong Athamas, og senere kom det jonere og flere kolonister fra Athen og Boiotia. 1 
Teos var medlem av den lydiske gruppen i det joniske forbundet, en av fire grupper definert av historikeren Herodotos, basert på de særskilte dialektene til byene. 
Teos var en blomstrende havnby med to gode havner inntil Kyros den store, konge av Perserriket, invaderte Lydia og Jonia en gang rundt 540 f.Kr. Innbyggerne av Teos fant det best å flytte ut og opprettet nye kolonier i Abdera i Trakia  og Fanagoria på den asiatiske siden av kimriske Bosporos, det vil si Tamanhalvøya på Kertsjstredet. Abdera, den førstnevnte byen, var opprinnelig blitt grunnlagt fra Klazomenai, en annen by i Jonia, i 656 f.Kr. Havnen i Teos ble gjenopprettet av makedonske herskeren Antigonos I Monofthalmos .
På romersk tid var byen kjent for sine griser, et teater og et tempel for Dionysos. Disse er posisjonert i nærheten av akropolis som ligger på en lav høyde og ble befestet en gang på 500-tallet f.Kr. Den romerske arkitekten og forfatteren Vitruvius noterte at Hermogenes av Priene, som var fra en av nabobyene, var arkitekten av Dionysos-tempelet ved Teos. 2  Et skipsvrak i nærheten av Tektas, et liten berg som stikker ut i nærheten av havnen i Teos, er datert fra klassisk tid, mellom 500- og 300-tallet f.Kr., og antyder hyppige handelsforbindelse mellom byen og de østlige øyene i Egeerhavet.
Flere kjente personer kommer fra Teos: Den lyriske poeten Anakreon ble født i Teos, det samme var historikeren Hekataios, poeten Skythinos, geografen Andron, og den rike boksamleren Apellikon som tok vare på verkene til Aristoteles. Filosofen Epikuros var ikke født i byen, men skal etter sigende ha vokst opp der og studerte under Nausifanes fra Teos, en elev av Demokritos. 3  4  
Den moderne landsbyen Sığacık, som ligger ved byen Seferihisar, er lokalisert i rett ved ruinene av Teos. Det indre området som tidligere var den antikke byen har i omfattende grad blitt landbruksområde, hvilket har gjort det vanskelig å drive arkeologiske undersøkelser. Via pløying fra landbruket har keramikkrester blitt ført opp til overflaten og forsøkt tatt vare på. 
