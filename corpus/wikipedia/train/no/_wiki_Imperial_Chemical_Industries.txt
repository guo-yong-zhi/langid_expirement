Imperial Chemical Industries  var et ledende britisk kjemiselskap som ble opprettet i 1926 og som i 2008 ble et datterselskap til det nederlandske AkzoNobel. ICI er også opprinnelsen til det tidligere legemiddelselskapet Zeneca, som i 1999 dannet Astra Zeneca ved en fusjon med Astra.
I sin tid som selvstendig selskap hadde ICI sitt hovedkontor i Millbank i London, var børsnotert og inngikk i de britiske børsindeksene FT 30 og FTSE 100.
Et av de viktighste produksjonsanleggene var i Billingham i County Durham. 
ICI ble dannet i desember 1926 ved sammenslåelse av fire selskaper: Brunner Mond, Nobel Explosives, United Alkali Company og British Dyestuffs Corporation. En grunn til sammenslåelsen var å bedre kunne konkurrere med amerikanske DuPont og tyske IG Farben.
Ved opprettelsen omfattet produksjionen blant annet sprengstoff, kunstgjødsel, insekticider, fargestoffer, ikke-jern-metaller og malerfarger. Fra slutten av 1920- til tidlig på 1940-tallet spilte ICI en viktige rolle ved utviklingen av nye kjemiske produkter, ikke minst nye plastmaterialer og andre polymerbaserte produkter. Nevnes kan fargestoffet ftalocyanin , akrylplasten Perspex , de alkydbaserte Dulux-fargene , polyeten  og polyetentereftalatfiberet Terylene .
På 1940- og 1950-tallet gikk ICI også inn i legemiddelindustrien og utviklet deretter et antall produkter inklusive malarialegeemiddelet Paludrine , anestesilegemiddelet halotan , pesticidet Gramoxone , betablokkeren Inderal , rodenticidet brodifacoum  og kreftlegemiddelet tamoxifen . Legemiddelsavdelingen dannet ICI Pharmaceuticals i 1957. Hele ICIs virksomhet innen legeemiddel og biovitenskap ble i 1993 til et eget selskap, Zeneca Group, som i 1999 fusjonerte med Astra AB til AstraZeneca.
I 1991 solgte ICI sin jordbrukskjemiske virksomhet til Norsk Hydro.
I 1997 kjøpte ICI National Starch & Chemical, som var Unilevers spesialkjemikalievirksomhet, og senere samme år kjøpte man den sveitsiske fargeprodusenten Rutz & Huber. Ved denne tid solgte ICI også ut flere enheter som produserte bulkkjemikalier, inklusive polyestervirksomheten, som ble solgt til DuPont.
