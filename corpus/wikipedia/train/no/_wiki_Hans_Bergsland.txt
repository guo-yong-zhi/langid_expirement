Hans Bergsland  var en norsk forretningsmann og OL-fekter. 1 
Etter cand.philos. i 1901 studerte han handel i Tyskland, Frankrike og England. Bergsland var direktør for A/S Helsingborgs Galoger, en gummifabrikk med kalosjer som spesialitet, som var tilknyttet det som senere ble  Tretorn, produsent av gummistøver og regnklær fra Helsingfors i sydlige Sverige. Bergsland var også medeier i Rogalandsbedriften Sandnes Kamgarn Spinneri . Medlem av herredsstyret i Bærum.
Han fektet for Norge under Sommer-OL 1908 og Norge under Sommer-OL 1912 i Stockholm. 2  I 1906 stiftet han Oslo fekteklub og i 1911 Norges Fekteforbund der han også var president. For Den Norske Turistforening var han styremedlem og fikk deres hederstegn i gull . For Holmenkollrennene var han med på å lage løypa for 5-mila fra 1914 til 1940, et arbeide som fra 1917 ble ledet av Johan R. Henriksen . For alt dette fikk han blant annet Kongens fortjenstmedalje i gull og ble ridder av den franske Æreslegionen. 3  
Han ble titulert kand. Bergsland og var sønn av mote- og manufakturforretningsinnehaver Hans Jacob Bergsland  og den engelske Emily Berthe Bell Lough . En yngre bror Jacob Bergsland  var også OL-fekter, men for Norge under Sommer-OL 1928, forøvrig prokurist i Hans sitt firma. Hans Bergsland var gift med Lucy Anette Egeberg , 4  dattera til den rike Einar Westye Egeberg , se Egeberg . Sammen med Lucy Anette fikk de sønnen Per Bergsland.
