Stephen Barton  er en britisk film- og videospillkomponist som har bodd og jobbet i Los Angeles siden 2001. Han har komponert musikk for dusinvis med filmer og videospill, blant annet Call of Duty 4: Modern Warfare, Titanfall, Cirque du Soleil: Worlds Away , og Disneys Motorcity.
Som barn var Barton med i Winchester Cathedral Choir, og fikk senere et prestisjefylt spesialisert musikkstipend for å studere piano og komposisjon ved Wells Cathedral School. 4 
Bartons filmarbeid inkluderer musikk for Cirque du Soleil: Worlds Away, Jennifer's Body, Last Weekend, Line of Fire, Mrs. Palfrey at the Claremont og den BAFTA-nominerte thrilleren Exam. Han bidro også med musikk til filmseriene Narnia og Shrek, samt Ridley Scotts Kingdom of Heaven og Tony Scotts Man On Fire.
Chris Prynoski, animatøren bak hallusinasjonsscenen i Beavis and Butt-Head Do America, hørte Bartons musikk i Call of Duty: Modern Warfare og spurte ham om han kunne lage musikk for G.I. Joe: Resolute, 5  som førte til mer samarbeid med serier for Disney, blant annet Motorcity. 6  I tillegg skrev han musikken for MTVs Disco Destroyer, 7  sammen med Mick Murphy.
I 2007 skrev Barton musikken for førstepersonsskytespillet Call of Duty 4: Modern Warfare sammen med Harry Gregson-Williams. 8  Han endte med å jobbe med de samme utviklerne i deres nye selskap Respawn Entertainment med musikken for Titanfall. 9  Hans andre verk inkluderer noe musikk for to av Metal Gear Solid-spillene og noe musikk for Dragetreneren. 10 
Barton har samarbeidet flere ganger med Anthony Hopkins etter å ha lagd musikken til Slipstream i 2006. Han lagde Decca-albumet Composer, som toppet UK Classical charts i en måned i 2012, 11  12  og han har også samarbeidet med Hopkins i produksjonen av And «The Waltz Goes On» sammen med Andre Rieu, som vant «Album Of The Year»-prisen ved  Classic Brit Awards i 2012. 13 
Portal: Videospill