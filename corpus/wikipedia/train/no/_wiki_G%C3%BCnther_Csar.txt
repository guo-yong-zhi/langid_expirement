Günther Csar  er en østerriksk tidligere kombinertløper som var aktiv på 1980-tallet og tidlig på 1990-tallet. Han var med på Østerrikes landslag som vant kombinert lagkonkurranse under Ski-VM 1991 i Val di Fiemme. Han var også med da de tok bronse i kombinert lagkonkurranse under Vinter-OL 1988 i Calgary, der han kom på 34.-plass på den individuelle konkurransen. Han deltok også under Vinter-OL 1992 i Albertville med 32.-plass i kombinert.
