Sverre Andersen  var en norsk fotballspiller. 5  Han debuterte på Viking FK i 1952 som målvakt, og han spilte sin siste kamp i 1971. Totalt spilte han 482 kamper på Vikings A-lag. I mange år var han regnet som en av de beste målmennene i Norge. Han ble kåret til årets målmann i 1962, 1963, 1965 og 1968 på VGs spillerbørs. Sverre Andersen ble æresmedlem i Viking i 1979.
Sverre Andersen debuterte som målmann på G19-laget 30. juni 1954 i en kamp mot Danmark i Odense. Den 19. september samme år debuterte han på M21-laget mot Sverige. Han spilte totalt tre kamper på M21-laget. Den 26. august 1956 debuterte han på A-laget mot Finland som endte 1–1. Han spilte totalt 41 A-lagskamper for Norge. Siste kampen var mot Polen den 9. juni 1968 der Norge tapte 1–6.
Han spilte kamp for Nordenslaget mot resten av Europa. 6 
Andersen var trener for Viking i flere sesonger. Han var første gang trener for Vikings A-lag i 1960, senere i perioden 1966 1970, i 1973 og høsten 1985. I 1973 trente han Viking til seriegull. I tillegg til dette var han også keepertrener for Viking en sesong og flere sesonger trener for Vikings juniorlag.
Sverre Andersen var elev ved Kongsgård skole i Stavanger. 7  Senere var han ansatt i Statens vegvesen som ingeniør.
