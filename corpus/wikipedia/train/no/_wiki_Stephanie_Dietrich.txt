Stephanie Dietrich  er en tyskfødt norsk teolog og professor i teologi/diakoni ved VID vitenskapelige høgskole, campus Diakonhjemmet. Hun forsker innen diakoni, dialog, ekklesiologi og økumenikk. 3  Hun kom til Norge i 1987 som utvekslingsstudent ved Menighetsfakultetet, ble dr.theol. i økumenisk teologi ved Menighetsfakultetet i 1998 og ble ordinert til prestetjeneste i Den norske kirke i 1998. Hun var ansatt som stipendiat ved Menighetsfakultetet fra 1991 til 1998 og arbeidet som teologisk rådgiver i Mellomkirkelig råd/Kirkerådet fra 1998 til 2007. I 2007 ble hun førsteamanuensis ved daværende Diakonhjemmet Høgskole  i Oslo, der hun fikk opprykk til professor i 2016. I 2022 er hun en av kandidatene til å bli biskop i Bjørgvin. 4  5 
