Et bærbart trykkluftapparat er pusteutstyr brukt til å puste steder man normalt ikke kan puste, som regel brukt om røykdykkerutstyr. Trykkluftapparatet består av en trykkflaske, manometer, meis og seletøy samt maske. Trykkflasken er som regel en komposittflaske, men tidligere ble det ofte brukt både stål- og aluminiumsflasker. Komposittflasken kom på grunn av ønsket om lettere vekt. En røykdykkerjobb er stort sett meget  krevende fysisk og derfor vil det være en fordel om utstyret røykdykkeren må ta med seg inn er lettest mulig.
På en del trykkluftapparater er det en fløyte som gir lyd fra seg når trykket på flaskesettet har sunket til et vist nivå. Vanligvis når det er 50 eller 70 bar igjen. Dette for å gi røykdykkeren tilstrekkelig tid til å avbryte og komme seg ut.
