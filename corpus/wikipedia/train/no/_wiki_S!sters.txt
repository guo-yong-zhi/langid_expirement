S!sters var en kortlivet tysk popduo som besto av sangerne Laura Kästel og Carlotta Truman. De representerte Tyskland i Eurovision Song Contest 2019 med sangen «Sister» etter å ha vunnet den tyske nasjonale finalen Unser Lied für Israel 22. februar 2019. 1  2  Duoen splittet opp i februar 2020. 3 
Duoen ble satt sammen i anledning den tyske finalen i 2019, men begge medlemmene hadde flere år med sang- og sceneerfaring fra tidligere.
Charlotta Truman  vokste opp i en tysk-britisk familie i Hannover, og begynte å synge som barn. 4  Allerede som tolvåring i 2011 mottok hun fem Deutscher Rock & Pop Preis-utmerkelser, blant annet som beste solosanger. 5  I 2014 sang hun sammen med rockebandet Revolverheld på NDR 2 Papenburg festival foran 25 000 tilskuere, og samme år deltok hun i talentkonkurransen The Voice Kids. Nyttårsaften 2017–18 opptrådte hun under ZDFs nyttårsshow fra Brandenburger Tor. 2 
Laura Kästel , med artistnavnet Laurita Spinelli, kommer fra en tysk-filippinsk familie fra Königsau i Rheinland-Pfalz. Moren er sanger, mens faren er pianist. 4  Som tiåring i 2002 vant hun ZDFs Kiddy Contest, en tv-sendt sangkonkurranse for barn mellom 8 og 14 år. 6  Etter videregående skole begynte hun å skrive sanger, og hun fikk jobb som støttevokalist under turneen til The Voice of Germany. Hun har også vært støttevokalist for sangeren Lena, men jobber med å skrive og produsere sanger til debutalbumet sitt. 2  Hun bor nå i Wiesbaden. 
De to ble satt sammen til duo i anledning den tyske finalen til Eurovision Song Contest 2019. 4  Duoen kalte seg S!sters, og de deltok med låten «Sister», skrevet av Laurell Barker, Marine Kaltenbacher, Tom Oehler og Thomas Stengaard. 7  Den tyske finalen ble arrangert i Berlin fredag 22. februar, og «Sister» var det syvende og siste bidraget ut i konkurransen. I avstemningen fikk de høyeste poeng fra den internasjonale juryen og tv-seerne, og de vant dermed konkurransen sammenlagt. S!sters representerte dermed Tyskland i finalen av Eurovision Song Contest i Tel Aviv lørdag 18. mai. I finalen fikk duoen null poeng i telefonavstemningen, men 24 poeng fra juryene. De endte til slutt som nummer 25 av 26. 8 
Året etter, i februar, 2020, oppløste Truman og Kästel gruppen for å satse på sine egne solokarrierer. 3 
 
