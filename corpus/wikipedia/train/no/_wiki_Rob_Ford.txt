Robert Bruce «Rob» Ford  var en canadisk politiker og forretningsmann. Han var den 64. borgermesteren i Toronto i Ontario. Før han ble borgermester, var Ford byråd. Han ble første gang valgt til Toronto bystyre i kommunevalget i 2000, og ble gjenvalgt to ganger etter dette.
I løpet av sin politiske karriere, var Ford gjenstand for en rekke personlige og arbeidsrelaterte kontroverser og søksmål, inkludert en rettssak som nesten resulterte i at han ble fjernet fra embetet. I 2013 ble han involvert i en rusmisbruksskandale, som ble omfattende rapportert i nasjonale og internasjonale medier. Ford benektet påstandene, men etter etterforskning av politiet i 2013 ble det oppdager videoer av Ford. Han innrømmet deretter alle hendelsene, inkludert ulovlig bruk av narkotika.
