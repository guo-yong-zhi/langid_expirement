Mogwai er et skotsk postrockband fra Glasgow.
Stuart Braithwaite og Dominic Actchinson dannet bandet sammen med Martin Bulloch i 1995. De to første hadde da kjent hverandre noen år, og da de traff Bulloch som spilte trommer, dannet de et band. Bandet spilte noen konserter, før John Cummings ble med. De begynte så å spille inn platen Young Team. Med seg på denne innspillingen hadde de også Brendan O'Hare, kjent fra bandet Teenage Fanclub. Han ble aldri et fast medlem i bandet, og var bare med på denne platen. Barry Burns ble ikke med i bandet før de skulle spille inn den tredje platen, Come On And Die Young'.
Mogwai har blitt et av de mest innflytelsesrike og kjente postrock-bandene. De komponerer lange instrumentale gitarbaserte stykker i postrock-tradisjonen, vanligvis variasjoner over et enkelt tema, og de er kjent for dynamisk kontrast, melodiske bassriff, og sin særegne bruk av distortion og effektpedaler.
Stilen har blitt påvirket av band som The Dirty Three, Joy Division, The Jesus and Mary Chain, My Bloody Valentine, King Crimson, og postrock-pionerene Slint og Tortoise.
