Irlandsfronten  var en norsk partipolitisk uavhengig solidaritetsorganisasjon.
Irlandsfronten ble opprettet i 1972 som en direkte reaksjon på Bloody Sunday. 1  De var en av to solidaritetsorganisasjoner i Norge som jobbet med Nord-Irland og The Troubles på 1970- og 80-tallet. Den andre organisasjonen het Irlandskomiteen. Organisasjonene var uten formell tilknytting, men de samarbeidet til tider. Et eksempel på samarbeid er en demonstrasjon de arrangerte i 1977 mot at Maired Corrigan og Betty Williams fikk Nobels fredspris for Peace People bevegelsen. 2 
Irlandsfronten ga ut en månedlig fanzine som het Stjerneplogen, 3  den var til salgs for 2 kr, og hadde Ken Jackson som ansvarlig redaktør. Stjerneplogen var oppkalt etter en avis som Offisielle Sinn Fein ga ut i Derry tidlig på 1970-tallet. 4  Navnet Stjerneplogen er hentet fra flagget som ble brukt av Irish Citizen Army, en av gruppene som deltok i Påskeopprøret i 1916. De ga også ut andre dokumenter på en ad-hoc basis, blant annet «Kommentar om Irland» utgitt av arbeidsutvalget i Irlandsfronten, våren 1972. 5 
Irlandsfronten og Irlandskomiteen slo seg i 1982 sammen til Den Forente Irlandskomitee for å bli mer slagkraftig. De fortsatte solidaritetsarbeidet på 1980-tallet med å gi advokatbistand til republikanske fanger og ga ut fanzinen Irlandsrapport. 6  Det hevdes i «Lund-rapporten» at medlemstallet var svært lavt. 7 
På sitt landsmøte i 1974 vedtok Irlandsfronten fire følgende punkter som definerte deres aktivitet 3 
I Norge hadde Irlandsfronten i noe grad en tilknytting til Sosialistisk Venstreparti, selv om de i utgangspunktet var parti-politisk uavhengige. Irlandskomiteen var på sin side løst knytt til AKP. 7  Dette skillet mellom front/komite og SV/AKP er ikke unikt for organisasjonene som jobbet med Irland. Palestinakomiteen assosieres med AKP og Palestinafronten  var assosiert med SV.
I Nord-Irland hadde Irlandsfronten noe kontakt med Offisielle Sinn Féin og Offisielle IRA. Denne fløyen av IRA stoppet krigen mot britene i 1972, men var involvert i feider med Den provisoriske IRA og INLA. Irlandskomiteen hadde noe kontakt med personer i Det Provisoriske Sinn Féin, og de ble avbildet da de gikk i 8. mars-tog i den irske avisa An Phoblacht. 8 
Både Irlandsfronten og Irlandskomiteen, sammen med andre aktører på venstresiden  var under overvåkning av PST fordi de hadde kontakt med personer tilknyttet IRA og Sinn Féin.
