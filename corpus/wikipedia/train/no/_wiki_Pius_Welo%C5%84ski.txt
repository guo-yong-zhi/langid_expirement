Pius Weloński / 4. oktober 1849  var en russisk-polsk-litauisk billedhugger, grafiker, maler og universitetslærer. 5  6 
Blant  Pius Welońskis mest kjente verker er skulpturen «Gladiator» , statuen «Prometheus»  i presidentpalasset i Warszawa. I Wawel-katedralen er det et monument til kardinal Radziwill, i katedralen til den hellige jomfru Maria av Mazovia i Płock er det et gravmæle.
Malerkunsten var han egentlig ikke så godt kjent som; hans område var billedhuggingen. Men ett maleri har en norsk katolsk tilknytning; av Hellig Olav. Det henger i et sidekapell i kirken San Carlo al Corso. 
Weloński kom fra en bondefamilie. Han gikk på Tredje Warszawa Gymnasium. Fra 1868 til 1872 studerte han ved Tegneskolen i Warszawa sammen med Konstanty Hegel og Rafał Hadziewicz, og arbeidet i studioet til billedhuggerne Faustyn Juliusz Cengler og Andrzej Pruszyński. 5 
I 1872 kunne Weloński fortsette studiene i Sankt Petersburg ved Det keiserlige kunstakademi i klassen for naturbasert skulptur med et stipend fra Selskapet for fremme av de skjønne kunster i Warszawa, og ble uteksaminert i 1878. 5  Lærerne hans var Alexander von Bock, Nikolaj Laveretkij og Ivan Podoserov. For sine verker mottok Weloński små sølvmedaljer  og en stor sølvmedalje  og en pengepremie, samt en liten gullmedalje . I 1877 vant han den store gullmedaljen med basrelieffprogrammet til Venus med Amor på Olympen, kombinert med utnevnelse som en førsteklasses klassisk kunstner og et utenlandsreisestipend fra akademiet. 6  7 
Med akademistipendet arbeidet Pius Weloński i Wien, München, Paris, Firenze og Roma. 5  Med statuen av Gladiatoren på arenaen ble han utnevnt til akademiet i 1880. 5  Han presenterte verkene sine på akademiets utstillinger. Han deltok på den allrussiske kunst- og industriutstilling i Moskva i 1882. 
I 1890 ble han utnevnt til professor. 6  På den internasjonale kunstutstilling i Berlin i 1891 vant han gullmedaljen med skulpturene Den dansende slaven og Gladiatoren på arenaen. Han var korresponderende medlem av Krakóws  Akademia Umiejętności.
I 1897 vendte Pius Weloński tilbake til sitt hjemland og slo seg ned i Warszawa. 8  Han ble medlem av Selskapet for fremme av de skjønne kunster. Han fikk et studio i Warszawapalasset som Bolesław Syrewicz hadde benyttet. Han deltok på verdensutstillingen i Paris i 1900.  
I 1901 åpnet Weloński et støperi. 
Fra 1901 til 1912 arbeidet kunstneren med 14 monumentale skulpturer som skildrer korsveiens stasjoner, nær Jasna Góra-klosteret i Częstochowa. 9 
Han var professor og direktør ved Tegneskolen i Warszawa  og æresdirektør for Warszawas kunstmuseum .
Ukraina: Pius Weloński bodde i Ukraina under Første verdenskrig, Oktoberrevolusjonen og Den russiske borgerkrig. I 1924 vendte han tilbake til Warszawa og ble direktør for den private Gerson kunstskole. 8 
Verker av Weloński er i en rekke kirker og i Nasjonalmuseet i Warszawa, Nasjonalmuseet i Kraków, Tretjakovgalleriet i Moskva, Det russiske museum i St. Petersburg, Museet for det russiske kunstakademi og andre museer.
Pius Weloński døde i Warszawa den 31. oktober 1931 og ble gravlagt på Powązki-kirkegården.
Gladiatoren, Nasjonalmuseet i Kraków
Bajanen , Russisk museum 6 
Korsveistasjon, Jasna Góra
Ludwik Kondratowicz, St.-Johannes-kirken ved Universitetet i Vilnius
Włodzimierz Czackis gravmæle, Santa Pudenziana, Roma
Kardinal Radziwills gravmæle i Szafraniec-kapellet i Wawel-katedralen i Kraków
Zaleski-minnesmerket i Plantyparken, Kraków
Vitenskapens apoteose på Det tekniske universitet i Warszawas hovedbygning
