Türkshow, også skrevet TürkShow, er en privat tysk-tyrkisk reklamefinansiert TV-kanal som sender program på tysk og tyrkisk med tyrkere bosatt i Europa som målgruppe. Kanalen ble etablert i 2004, og har sitt hovedkontor i Köln i Tyskland.
Kanalen sender i hovedsak filmer, TV-serier og livsstilsprogrammer som gjenspeiler tyrkisk kultur. 1  I bydelen Dellbrück i Köln produserer Türkshow sine egne nyhetssendinger, konserter og prateprogram. Programmene sendes i hovedsak på tyrkisk, men kanalen har som mål å ha tyve prosent av sine sendinger på tysk. 2  
Den 15. mars 2009 ble kanalen kortvarig stengt på grunn av økonomiske problemer. 3  Türkshow ble regnet å nå 90 prosent av den tyrkiske befolkningen i Tyskland, og ble sendt gjennom kabel eller satellitt i det meste av Tyskland, deler av Europa og i Tyrkia. Fra 2014 ble kanalen sendt over Astra-satellittsystemet. 1 
