Kingston er administrasjonssted for det australske territoriet Norfolkøya i Stillehavet. Administrasjonskontorene for Norfolkøya ligger her. Den viktigste byen på øya er ellers Burnt Pine i innlandet.
Kingston ble anlagt i 1788 som ledd i den første britiske koloniseringen av Norfolkøya. 1  Byen ble bygget på det eneste slettelandet ved kysten. 
Det er spor etter polynesiere på stedet. Fra 1788 til 1855 var Kingston en straffekoloni. I 1856 ble innbyggerne på Pitcairn flyttet hit. 2  
Kingston-området er et viktig rekreasjonsområde for innbyggerne på Norfolkøya. Stedet har flere historiske bygninger og minnesmerker etter tidligere koloniseringsforsøk. Kingston and Arthurs Vale Historic Area ble, som en del av australske straffangeplasser, i 2010 plassert på UNESCOs verdensarvliste. 3  Norfolk Island Museum holder til i flere av de historiske bygningene i Kingston. 4  I perioden da øya hadde selvstyre møttes den lovgivende forsamlingen i en gammel militærkaserne. 5 
