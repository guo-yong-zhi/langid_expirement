ChatZilla er en IRC-klient, skrevet i XUL og JavaScript for Mozilla-nettlesere.
Den er designet til å kjøre på hvilken som helst plattform som Mozilla kjører på, slik som Mac OS, Linux, BSD, Microsoft Windows, Solaris, IRIX, BeOS, AIX, HP-UX og OS/2. For øyeblikket støttes de fleste ICR-klienters egenskaper, slik som forbindelse til flere servere, IPv6, SSL og UTF-8. Klienten støtter JavaScript som script-språk. Meldinger er formatert ved å bruke CSS, noe som betyr at klientens utseende enkelt kan endres, inkludert å legge til bilder av brukene ved siden av navnet. Egenskaper som DCC som tillater brukere å sende filer mellom hverandre støttes nå.
Arbeidet med ChatZilla er inkludert i Mozilla Application Suite og SeaMonkey og er i tillegg tilgjengelig for Mozilla Firefox som et tillegg. Den er også tilgjengelig som et eget program som kjører på toppen av XULRunner.
