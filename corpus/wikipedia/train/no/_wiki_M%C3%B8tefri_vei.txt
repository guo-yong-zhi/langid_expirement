Møtefri vei innebærer en vei med trafikk i begge kjøreretningene, men at trafikken ikke møter hverandre. Veibanene er fysisk delt av en midtdeler som for eksempel rekkverk, betongelementer eller en gressvoll. Eksempler på møtefrie veier er blant andre motorveier og 2+1-veier. I 2018 passerte Norge 1000 kilometer med møtefri vei. 1  2 
Utbyggingen av møtefrie veier kom sent i gang i Norge, i begynnelsen av 1990-årene hadde Norge bare 73 kilometer med møtefri vei. 2  Sverige hadde på slutten av 1990-året rundt 1500 kilometer med møtefri vei, og ved utgangen av 2009 var tallet kommet opp på 4200 kilometer. 3 
I Norge skal nasjonale hovedveier og øvrige hovedveier være møtefrie når trafikken overstiger 6000 årsdøgntrafikk  og fartsgrense 90 km/t. 4 
