Mikhail Pavlovitsj Sjisjkin  er en russisk forfatter. 
Han er bosatt i Kleinlützel i Sveits og i Moskva, skriver på russisk og utgir sine bøker i Russland. Han har skrevet flere store romaner. Han fikk i 2000 Den russiske Booker-prisen for Vzjatie Izmaila  og i 2005 prisen Nasjonal bestselger for Venushår og samme år tredjeprisen i den russiske litteraturpristildelingen Den store boken for samme roman. Den 29. november 2011 ble han tildelt førsteprisen i Den store boken for romanen Pis'movnik.
Sjisjkin er utdannet ved det romanske-germanske fakultet ved MGPI  og arbeidet noen år som engelsk- og tysklærer i skolen. Han debuterte som forfatter i tidsskriftet Znamja i 1993 med fortellingen Urok kalligrafii  og har senere skrevet flere romaner.
Mikhail Sjisjkin er motstander av det nåværende styret i Russland og kritiserer Vladimir Putins innenriks- og utenrikspolitikk, inkludert Russlands anneksjon av Krim i 2014. 7  8 
I 2013 trakk han seg fra å representere Russland ved Book Expo i USA. 9   Mikhail Sjisjkin erklærte følgende i et åpent brev:
Et land hvor makten har blitt stjålet av et korrupt, kriminelt regime, hvor staten er en pyramide av tyver, hvor valg har blitt en farse, hvor domstolene tjener autoritetene, ikke loven, hvor det er politiske fanger, hvor det statlige fjernsynet har blitt en prostituert, hvor flokker av bløffmakere vedtar sinnssvake lover som sender alle tilbake til middelalderen - et slikt land kan ikke være mitt Russland. Jeg ønsker og vil representere et annet Russland, mitt Russland, et land fritt for bløffmakere, et land med en statsstruktur som forsvarer individets rettigheter, ikke retten til korrupsjon, et land med frie medier, frie valg og frie mennesker. 10 Han tok offentlig avstand fra Russlands invasjon av Ukraina 2022, og skrev i den britiske avisen The Guardian at «Putin begår fryktelige forbrytelser i mitt, mitt folks og mitt lands navn», og sa at «i Putins Russland er det umulig å puste. Stanken fra politimannens støvel er for sterk.»
 11 
