Belgischer Rundfunk , forkortet BRF, er det tyskspråklige kringkastingsselskapet for radio og tv i Belgia og det minste av de tre offentlige kringkastingsselskapene i Belgia. 
De aller første radiosendingene på tysk i Belgia ble sendt fra DRBs   studio i Eupen i Eupen-Malmédy i 1938. DRB var ment som et motsvar på den tyske propaganda sendt fra kanaler over den belgisk-tyske grensa. Disse var rettet mot tyskspråklige belgiere i Eupen-Malmédy. Senere flyttet DRB til Brussel, men allerede i 1940 stoppet den tyske okkupasjonsmakten sendingene. Etter andre verdenskrig, ble Eupen-Malmédy annektert av Tyskland, kanalens oppgave ble da å fordre bruken av tysk og å fordre tyskspråklige belgieres integritet i Belgia. DRB kommer ikke tilbake på eteren etter dette, i stedet for begynte det Brussel-basserte NIR/INRs  sendinger på tysk på mellombølgen. «Emissions en Langue allemande»  eller «de tyskspråklige sendingene» som de ble kalt startet  1. oktober 1945. Det var allikevel ikke mye mer enn et daglig program på 20  minutter.
I 1960 ble NIR/INRs til BRT/RTB  og året etter begynte BRT/RTB å sende programmer på tysk på FM-nettet fra et studio i Liège. Noen år senere, i 1965, ble Belgischer Hör- und Fernsehfunk  dannet. Det skulle allikevel ta noen tiår før BRF også begynte å sende egne tv-sendinger. I 1977 skilte den franske, den nederlandske og den tyske redaksjonen lag og ble tre separate rikskringkastere. Det nye selskapet, Belgischer Rundfunk begynte å sende fra Eupen. Av de tre belgiske rikskringkastingene er det kun BRF som fortsatt bruker BRT/RTBs gamle logo.
BRF består av to lokale radiokanaler som sender på FM-nettet i Eupen-Malmédy, BRF1 og BRF2, i tillegg kommer BRF-DLF, en radiokanal som  kombinerer sendinger fra Deutschlandfunk og BRF og sender på FM-nettet i Brussel. BRF1 er også å høre over hele Vallonia via DAB som del av RTBFs digitale tilbud. BRF-Media er i også hovedeier  i 100'5 Das Hitradio.
Videre har kringkasteren også en egen kabel-tv-kanal, BRF-TV . Siden 1999 har sendeskjema bestått av en nyhetssending som blir gjentatt hver time. BRF har et tett samarbeid med den nederlandske radiokanalen L1, tyske Westdeutscher Rundfunk  og vallonske og flamske radiokanaler og utveksler nyheter med disse. Fordi BRF ikke har en egne underholdningsavdeling er tyskspråklige belgiere henvist til tyske kanaler fra Tyskland for et bredere programtilbud på tysk.
I 1995 åpnet kringkasteren et nytt og moderne mediahus i Eupen, men BRF har også regionale studio i Sankt Vith og Brussel.
BRFs høyeste radiomast står i Raeren  , via denne masta sendes 100'5 Das Hitradio. Det er planlagt at denne skal brukes av tyske ARD og ZDF for å bedre DVB-T-dekkingen i Aachen-regionen. BRF har også et antall mindre master og bruker antenner i masta til RTBF i Seraing .
