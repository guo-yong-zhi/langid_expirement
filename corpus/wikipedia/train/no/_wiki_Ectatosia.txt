Ectatosia er en slekt av biller som tilhører den artsrike underfamilien Lamiinae i familien trebukker .
Små, slanke, grå- eller brunlige trebukker. Antennene er knapt så lange som kroppen. Pronotum er nærmest tønneformet, uten pigger eller tenner langs kanten eller oftere med en kort tann midt på. Dekkvingene er jevnbrede med svakt markerte "skuldre" og ender i en spiss. Beina er forholdsvis korte.
Larvene lever inne i død ved, gjerne små kvister av løvtrær. De kan også finnes inne i store urter, for eksempel arter av vortemelk-slekten. Disse artene er ikke spesialiserte og en art kan ofte utnytte flere ulike vertsplanter.
Slekten forekommer på Sumatra, Borneo og Java.
