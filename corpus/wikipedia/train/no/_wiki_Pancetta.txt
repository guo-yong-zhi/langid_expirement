Pancetta er en italiensk bacon som vanligvis ikke er røkt, men konservert med pepper, salt og krydder. Mange bruker nitrittsalt siden dette reduserer faren for botulisme, men bruken av dette er omstridt.
Det er mange varianter; nesten alle områder i Italia har sin egen variant.  På Korsika regnes det som øyas spesialitet.
Pancetta lages av tynnribbe eller buklist som krydres og tørkes i ca. tre måneder. Den er vanligvis rullet sammen som en pølse eller rull, men kan også være i andre utseender og varianter avhengig av produksjonsmetoder i området der den er produsert.
Bra innpakket Pancetta kan oppbevares i kjøleskap i mer enn 3 uker og i fryser opptil 6 måneder.
