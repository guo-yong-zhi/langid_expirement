Spirit of America er et samlealbum fra The Beach Boys, utgitt i 1975. Albumet ble utgitt av Capitol Records etter at deres utgivelse av samlealbumet Endless Summer ble en suksess. Ettersom bandet på dette tidspunktet hadde kontrakt med Reprise Records, regnes hverken Endless Summer eller Spirit of America som «offisielle» utgivelser.
Albumet kom på 8.-plass på Billboard 200 i USA, ble liggende på listen i 43 uker og solgte etter hvert til gullplate. 
Alle sangene er skrevet av Brian Wilson og Mike Love, unntatt hvor annet er notert.
