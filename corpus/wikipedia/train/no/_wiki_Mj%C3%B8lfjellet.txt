Mjølfjellet eller Mjølfjell er et fjell og hytteområde beliggende øst i Raundalen i Voss kommune i Vestland fylke.
Mjølfjellet er først og fremst navnet på fjelltoppen 2 , som har en høyde på 1 470 meter over havet, og ligger sørøst for og rett ovenfor Mjølfjell Ungdomsherberge i Voss kommune, og delvis i Ulvik kommune.
Mjølfjell er et turiststed og hytteområde. I Mjølfjell-området ligger butikken Mjølfjelltunet, Mjølfjell kapell og et militært skyte- og øvingsfelt. Det ligger om lag 500 hytter i området . 3 
Navnet henger sammen med «mjøl» og skyldes den hvite anortositten i berggrunnen. Denne strekker seg nordover til Gudvangen i Sogn. 4 
Mjølfjell består av hvit mylonittisk kvartsitt som ble dannet under Sveconorvegiske fjellkjededannelse i prekambriumtiden. 5 
Ved åpningen av Bergensbanen i 1909, ble Stadheim Høifjellhotel bygget. Det var i drift fra rundt 1910 til det brant ned i 1963. Kårdal pensjonat ble bygget i 1934, og var populært i 1960- og 1970-årene. Mjølfjell Feriekoloni ble benyttet som friluftskole og feriekoloni for folkeskolene i Bergen kommune fra 1925 til rundt 1965. Koloni-bygningene ble revet høsten 1994.
Rundt år 1912 startet utbyggingene av privathytter på Mjølfjell. Det fantes 10-12 hytter i 1920-årene, i områdene Almenningene og Hellene, før det etter hvert ble bygget hytter i større nærhet til hotellet. Senere bygget bedrifter og institusjoner hytter og hus, før man på slutten av 1900-tallet har et «sammenhengende belte» av hytter fra Mjølfjell stasjon i vest til Mjølfjell Ungdomsherberge i øst.
Mjølfjell er betjent av Mjølfjell stasjon, både lokale tog fra Voss, og sjeldnere – Bergen til Oslo-tog har regelmessige stopp her. Denne nærheten til Bergensbanen gjør Mjølfjell til et populært rekreasjons- og turistmål.
