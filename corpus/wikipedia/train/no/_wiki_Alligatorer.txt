Alligatorer  er en liten slekt med reptiler som inngår i alligatorfamilien . De skiller seg fra andre krokodiller gjennom et kortere og bredere hode. Alligatorer er dessuten mindre aggressive enn krokodiller overfor mennesker.
Det finnes to arter av nålevende alligatorer, den amerikanske alligatoren, som lever i sørlige USA og blir omkring fire meter lang, og den kinesiske alligatoren, som lever i elven Chang Jiang i Kina og bare blir omkring 1,5 m lang.
Albino-alligator brukes for å betegne hvite alligatorer, altså alligatorer med medfødt albinisme. 1  En ekte albino-alligator er hvit med rosa øyne. Dersom den har blå øyne kan den ikke kalles en ekte albino-alligator. Albino-alligatorer er ekstremt sjeldne, og biologer anslår at det kun er omkring 100 slike alligatorer i verden. 2  I 1987 ble hele 18 stykk albino-alligatorer klekket i Audubon Zoo i New Orleans i USA. I 2001 var det de eneste kjente hvite alligatorene i verden. 3 
Alligatorer ligger ofte å soler seg, for å regulere kroppstemperaturen, også albino-alligatorer. Albino-alligatorer har sensitivt skinn som gjør dem lett solbrente, også øyne. Dette fører ofte til at de har større vanskeligheter med å se byttedyr, men også rovdyr som fortærer alligatorer. 4 
Albino-alligatorene overlever ikke lenge i vill tilstand da fargen ikke går i ett med omgivelsene. Fargen gjør den lett synlig og blir et lett bytte. Blir den derimot født i fangenskap, som for eksempel i en dyrehage eller en krokodillefarm, blir den ofte tatt hånd om og beskyttet slik at den får mulighet til å vokse opp. 2 
Historisk ble albino-alligatorer tatt fra naturen, ofte rett etter de var klekket og ført til dyreparker og alligator gårder. Folk trodde at å se en hvit alligator i naturen ville gi dem lykke. 2 
