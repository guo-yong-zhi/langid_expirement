	
			Vist i England
Trafford er et administrativt distrikt med status som metropolitan borough i Stor-Manchester i England. Administrasjonssenteret er Stretford.
Distriktet ble opprettet 1. april 1974 ved sammenslåing av Altrincham, Sale, Bowdon, Hale og deler av Bucklow landdistrikt i Cheshire samt Stretford og Urmston i Lancashire.
Elven Mersey renner gjennom distriktet og deler det i North Trafford og South Trafford. Den utgjør også grensen mellom de tradisjonelle grevskapene Lancashire og Cheshire. 
Trafford er hjemstedet til Manchester United F.C. med deres hjemmebane Old Trafford og treningsanlegget Carrington, navnene på disse kommer fra stedene de ligger . I Trafford finner man også Lancashire County Cricket Club, samt Imperial War Museum North som har holdt til her siden 2002.
