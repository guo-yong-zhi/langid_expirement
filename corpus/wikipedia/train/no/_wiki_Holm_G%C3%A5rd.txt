Holm Gård i Hedrum, Larvik kommune, er en norsk løkprodusent. Produksjonen av ferdig skrellet løk begynte i 2004. Det er det første grønnsakproduktet i Norge som har fått Spesialitet-merket.
Holm Gård startet med 10 000 pakker årlig. Det er nå å få kjøpt i forretninger over hele Norge med økende etterspørsel. Per 22. august 2008 blir det produsert 100 000 pakker per måned.
Nylige investeringer på om lag tre millioner kroner dobler produksjonskapasiteten.
Løken blir pakket av tyve fast ansatte utenlandske arbeidere. Som en del av arbeidet får de norskkurs, betalt av arbeidsgiveren, mot en egenandel på tredve kroner i time.
