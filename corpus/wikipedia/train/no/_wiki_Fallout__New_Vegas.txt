Fallout: New Vegas er et action-rollespill utviklet av Obsidian Entertainment og publisert av Bethesda Softworks i oktober 2010. 4  New Vegas var det første spillet i Fallout-serien siden Fallout 3 fra 2008 og har en rekke likheter med forgjengeren. Blant annet er spillmotoren den samme, mens kampsystemet, grensesnittet og grafikken er tilnærmet identisk. Spillets handling foregår likevel et annet sted og spillet har andre rollekarakterer enn forgjengeren.
Fallout: New Vegas ble gjort tilgjengelig for operativsystemet Microsoft Windows og på spillkonsollene Xbox 360 og PlayStation 3.
Handlingen i Fallout: New Vegas utspiller seg i Mojaveørkenen i Nevada, California og Arizona i året 2281. Over 200 år tidligere førte manglende petroleumsressurser til en rekke hendelser, kalt «Resource Wars» , som blant annet resulterte i oppløsningen av De forente nasjoner, USAs okkupasjon av Canada og Kinas okkupasjon av Alaska. Hendelsene kulminerte 23. oktober 2077 i en kort atomkrig mellom USA og Kina, kalt «The Great War» . Til tross for at krigen var over på to timer, var skadeomfanget enormt. Store deler av jordens befolkning ble utslettet, byer ble lagt i ruiner og sentrale myndigheter kollapset.Selv om hele USA ble lagt øde, klarte enkelte å overleve - blant annet ved å søke tilflukt i omfattende og i teorien selvforsynte tilfluktshvelv.
I New Vegas tar spilleren kontroll over en karakter kjent som «the Courier», en budbringer ansatt av leveranseselskapet Mojave Express for å frakte en pakke gjennom Mojaveørkenen til byen New Vegas. Underveis i oppdraget blir budringeren fanget, skutt og forlatt for å dø av en mann som stjeler pakken. Etter å ha blitt funnet av en lokal robot, Victor, får budbringeren nødvendig legebehandling av Doc Mitchell. På dette tidspunktet gis spilleren muligheten til å konstruere sin karakter gjennom valg av blant annet personlige egenskaper, evner, kjønn, alder og utseende. Etter dette slippes spilleren fri i Mojaveørkenen for å utforske og for å hevne overfallet og finne den stjålne pakken.
Mens Mojaveørkenen utforskes vil spilleren møte på en rekke ulike personer, bander og grupper av ulik størrelse. Det viser seg etterhvert at særlig tre grupper kjemper om kontrollen over området. Dette gjelder New California Republic , Caesar's Legion og New Vegas' de facto leder, Mr. House. Spilleren kan velge å støtte hvilken som helst av disse tre gruppene, eller forsøke å selv ta kontroll over området.
Fallout: New Vegas fikk generelt gode kritikker da det ble utgitt. Gamer.no ga spillet 9/10 poeng 5 , mens både Dagbladet og VG ga spillet terningkast fem. 6  7 
Portal: Videospill