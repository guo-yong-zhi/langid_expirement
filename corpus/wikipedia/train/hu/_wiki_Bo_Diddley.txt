Pontosságellenőrzött
Bo Diddley   amerikai rock and roll énekes, gitáros és dalszerző. Gyakran "The Originator" névvel illették , mivel fontos szerepe volt a blues-nak a rock and roll-ba való átvezetésében és olyan gitárosokra volt hatással, mint Buddy Holly, Jimi Hendrix és Eric Clapton. 1  1987-ben bekerült a Rock and Roll Hall of Fame-be, 1996-ban a Rhythm and Blues Foundation-től „Életre szóló teljesítmény-díjat”, A Felvételi Művészetek és Tudományok Nemzeti Akadémiája pedig Grammy-díjat kapott. Ismertté vált technikai újításairól és derékszögű gitárjáról, amely a védjegyévé vált.
Eredeti neve Ellas Bates, örökbe fogadó szülei után vette fel a McDaniels nevet. Kezdetben hegedűn tanult játszani, majd a 40-es évek elején a gitárra váltott. Kezdetben maga készítette, négyszögletes formájú gitáron kezdett játszani, később is megkülönböztető jegye volt az ilyen alakú hangszer. Tizenhat éves korában Chicagóba ment – ez a nagyváros volt akkoriban a legjobb hely egy kezdő fekete zenésznek.
Chicagóban kezdetben az utcákon gitározott és énekelt, később bekerült egy klubba, ahol idővel az esti műsorban is rendszeresen fellépett. Itt lett Bo Diddley a beceneve, amelyet később művésznévként használt. Első lemeze 1955-ben jelent meg a chicagói Chess lemezcégnél, amely a bluesműfaj egyik legnagyobb kiadója volt. A Bo Diddley című album nagy sikert aratott, az akkor 27 éves zenész egy csapásra ismertté vált.
Bo Diddley 1986-ban bekerült a rock and roll halhatatlanjai közé, 1998-ban Grammy-életműdíjat kapott.
A 90-es években még időnként fellépett az Egyesült Államokban, ám egészsége fokozatosan romlani kezdett. 2004-ben cukorbeteg lett, 2007 májusban pedig szélütés érte, amely részlegesen bénulást okozott, majd augusztusban szívroham súlyosbította állapotát. 2008. június 2-án hunyt el szívelégtelenségben.
