Pontosságellenőrzött
Götzendorf an der Leitha osztrák mezőváros Alsó-Ausztria Bruck an der Leitha-i járásában. 2022 januárjában 2188 lakosa volt. 
Götzendorf an der Leitha a tartomány Industrieviertel régiójában fekszik, a Bécsi-medencében, a Lajta folyó mentén. Területének 5,1%-a erdő, 79,5% áll mezőgazdasági művelés alatt. Az önkormányzat két települést, illetve településrészt egyesít: Götzendorf an der Leitha  és Pischelsdorf .
A környező önkormányzatok: nyugatra Gramatneusiedl, északnyugatra Ebergassing, északkeletre Enzersdorf an der Fischa, keletre Trautmannsdorf an der Leitha, délkeletre Lajtasomorja, délre Mannersdorf am Leithagebirge, délnyugatra Reisenberg.
Götzendorfot 1130-ban említik először. Nevét alapítójáról, Gezo lovagról kapta. A magyar határon fekvő falut egy vár is védte a betörő ellenségtől; ennek maradványait az 1980-as években találták meg légi felvételek alapján. A vár Bécs 1683-as török ostromakor pusztult el teljesen, amikor a falu lakossága az erődben húzta meg magát, amelyet a törökök felgyújtottak. Ekkor a település is a földdel lett egyenlővé. 
Az 1938-as Anschlusst követően nagy, három ezredet befogadó katonai tábort és egy katonai repülőteret kezdtek el építeni Götzendorf határában, de az félkész építkezést 1941-ben leállították. 1944 októberében egy sérült amerikai bombázó a repülőtéren akart kényszerleszállást végrehajtani, de a légvédelem lelőtte; legénységéből csak maradt életben. A területet 1945 után a szovjet megszálló csapatok használták , majd 1954-es kivonásuk után az osztrák hadsereg alakította át laktanyává; ez 1967-ben felvette Wallenstein nevét. Götzendorfban második világháborús katonai temető is található, ahol 424 német és 26 egyéb nemzetiségű katona sírja található. 
A Götzendorf an der Leitha-i önkormányzat területén 2022 januárjában 2188 fő élt. A lakosságszám 1961 óta gyarapodó tendenciát mutat. 2020-ban az ittlakók 85,5%-a volt osztrák állampolgár; a külföldiek közül 1,1% a régi , 7,4% az új EU-tagállamokból érkezett. 5,2% az egykori Jugoszlávia  vagy Törökország, 0,8% egyéb országok polgára volt. 2001-ben a lakosok 71,1%-a római katolikusnak, 5,2% evangélikusnak, 10,5% mohamedánnak, 10,2% pedig felekezeten kívülinek vallotta magát. Ugyanekkor 13 magyar élt a mezővárosban; a legnagyobb nemzetiségi csoportokat a németek  mellett a törökök , a bosnyákok , a horvátok  és a szerbek  alkották.
A népesség változása:
