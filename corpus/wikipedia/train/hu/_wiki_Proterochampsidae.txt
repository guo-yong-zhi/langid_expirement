Pontosságellenőrzött
Lásd a szövegben
A Wikifajok tartalmaz Proterochampsidae témájú rendszertani információt.
A Wikimédia Commons tartalmaz Proterochampsidae témájú kategóriát.
A Proterochampsidae egy rejtélyes archosauromorphacsoport, melyet A. S. Romer nevezett el 1966-ban, Vertebrate Paleontology című művének harmadik kiadásában. A különböző szerzők hol az archosaurusok közé , hol a Proterosuchia , hol pedig az Archosauriformes  csoportba helyezik el, míg az újabb keletű online adatbázisok nem létező taxonként, illetve a crocodylomorphák tagjaként hivatkoznak rá. A család  nagyjából ötven példányon alapul, melyeket Argentínában és a Patagónia körüli területeken találtak. Az ismert példányok korát 245 és 199,6 millió év közé, a triász időszakra becsülik.
A család tagjai meglehetősen különböznek egymástól, de valamennyi faj rendelkezik a krokodilokhoz hasonló testi jellemzőkkel. Egyes proterochampsidák hossza nem haladta meg az 1 métert sem, de az olyanok, mint a Proterochampsa elérték az 5 métert is, és kétségtelenül a triász időszak legnagyobb ragadozói közé tartoztak.
Romer könyvében a Proterochampsidae családhoz tartozó definíciónál említésre kerül a széles, lapos koponya, a kezdetleges lemezszerű csípő, a bőrpáncél  jelenléte, valamint az, hogy ezek az állatok Nyugat-Gondwana vízi ragadozóiként éltek. Parrish  és Sereno  részben egyetértenek a megállapításaival.
Kezdetben a phytosaurusok fosszilis maradványait is a proterochampsidák csoportjába sorolták be, ám a későbbi kutatások kimutatták, hogy ezek az állatok túl kezdetlegesek és specializáltak voltak ahhoz, hogy ebbe a csoportba tartozzanak. A tudósok ma úgy vélik, hogy ez az ősi család valódi archosaurusok csoportja, amely hasonlít a proterosuchidák és az erythrosuchidák családjára.
A Proterochampsidae nevet Alfred Sherwood Romer alkotta meg . Nem létező, nem ichnotaxon és nem is hivatalos taxon. Carrol  a Proterosuchiához, Benton  az Archosauriához, Sereno pedig  az Archosauriformeshez sorolta be. Az alábbi taxonokat rendszerint nem fogadják el:
Euparkeriidae    Erythrosuchidae    Proterochampsidae    Proterosuchidae     Choristodera    Prolacertiformes    Rhynchosauria    Trilophosauria
Ornithosuchidae    Aetosauria    Phytosauria    Rauisuchia    Crocodylomorpha    Krokodilok 
Scleromochlus    Pteroszauruszok     Dinosauromorpha    Dinoszauruszok     Madármedencéjűek     Hüllőmedencéjűek     Madarak 
Avialae    Archaeopteryx    Confuciusornis    Ichthyornis    Enantiornithes    Hesperornithes    Neornithes    Futómadár-szabásúak     Újmadárszabásúak 
