Pontosságellenőrzött
A Lóci játszik 2014 óta működő, egyszeres Fonogram díjas magyar pop- és rockegyüttes. Eredetileg Csorba Lóránt egyszemélyes produkciójából nőtte ki magát hattagú együttesnek. Az együttes a Nem táncolsz jobban, mint én című dalával vált ismertté, amelynek egyik átirata a Strand Fesztiválon az esemény himnuszává vált. A zenéjüket leginkább az akusztikus szólam jellemzi .
1986-ban született Zenta városában. Hatéves korában a szüleivel együtt a délszláv háború következtében átköltöztek Budapestre. Már nagyon fiatal korában megmutatkozott a zenei iránit érdeklődése. Főleg az 1960-as évek hippi korszak előadói voltak rá nagy hatással. 1  Legtöbb esetben egy vacsoráért cserében is zenéltek az édesapjával. Később az Eötvös Loránd Tudományegyetem filmtörténeti, illetve portugál nyelv és irodalom szakán végzett. 
Zenei pályafutását 16 éves korában kezdte el a Műszaki Hiba nevű zenekarban, amely a Bikini, Heaven Street Seven és a Hiperkamra előtt lépett fel. Később Tamás Lászlóval kötött szorosabb ismertséget a Beatles iránti rajongásuknak köszönhetően.
2011-ben először csak saját maga alkotta a formációt, amelyhez később csatlakozott Dobozy Ágoston billentyűs is. Ez lett a Grand Hotel Budapest nevű bulizenekar. 2  2014-ben ehhez csatlakozott később Fülöp Bence gitáros is és így alakult meg a Lóci játszik nevű formáció 3 . Első koncertjükre 2014 decemberében került sor. Abban az évben két siker hozta meg nekik a hírnevüket: egyrészt a 2014-es Ki Mit Tube tehetségkutató, amelyben Csorba Lóci Szeder-Szabó Krisztina közreműködésével előadta Szociálisan érzékeny dal 4  című szerzeményt, amellyel a döntőbe is bejutottak. Később a Cseh Tamás-program keretén belül is elismerést kapott. Közreműködött Reisz Gábor bemutatkozó filmje, a Van valami furcsa és megmagyarázhatatlan zenéjében.
2015 során megjelent első albumuk a Golden Record kiadó gondozásában, a Hadd legyek arról híres.... Az az évi fesztiválszezonban a Margaret Island előzenekara volt. 2016-ban jelent meg nagy sikerű slágerük, a Nem táncolsz jobban mint én. Ennek a dalnak az egyik átirata lett a következő évi Strand Fesztivál himnusza. Ezenkívül 2016-ban megnyerték a Veszprémi Utcazene Fesztivál közönségdíját.
2017-ben az együttes a Fonogram "Az év felfedezettje" díjat szerezte meg, és megnyerte a Nagy-Szín-Pad versenyt is. 5  Így azon az éven a Sziget fesztiválon Pink előtt lépett fel, majd a Strand Fesztiválon a Bastille előtt. Ez évben megjelent a Krokodil című albumuk is.
2019-ben kiadták a Rózsa utca albumukat, Csorba Lóci pedig a Seveled című film zenéjén dolgozott. Utóbbi munkáért Csengery Dániellel együtt 2020-ban a Magyar Filmdíj gálán a Legjobb zeneszerző kategória jelöltjei lettek. 6  2021-ben az együttes a Panelparadicsom videoklipjük a Magyar Klipszemlén a legjobb performansznak járó díjban részesült. 7 
2022-ben kiadták a Színes, magyarul beszélő albumukat.
Az együttes tagjaira  az alábbi előadók voltak hatással:
