Pontosságellenőrzött
A 2003–2004-es UEFA-bajnokok ligája a legrangosabb európai nemzetközi labdarúgókupa, mely jelenlegi nevén 12., jogelődjeivel együttvéve 49. alkalommal került kiírásra. A döntőnek Gelsenkirchenben az Arena AufSchalke stadion adott otthont. A győztes a portugál FC Porto volt, akik a francia AS Monaco csapatát győzték le 3–0-ra.
A döntőbe a José Mourinho vezette Porto olyan együtteseken keresztül jutott be, mint a Manchester United, a Deportivo La Coruña és a Lyon, az ellenfelük az AS Monaco a Chelsea és a Real Madrid ellen győzött az egyenes kieséses szakaszban.
Ez volt az első olyan kiírás, amikor a csoportkörből továbbjutott 16 csapat második csoportkör helyett egyenes kieséses rendszerben mérkőzött.
A selejtezőket három fordulóban bonyolították le 2003. július 16. és augusztus 27. között. A selejtezőben 56 csapat vett részt.
Az első selejtezőkör párosításainak győztesei a második selejtezőkörbe jutottak, a vesztesek kiestek. Az első mérkőzéseket 2003. július 16-án, a visszavágókat július 23-án játszották.
A 2. selejtezőkör párosításainak győztesei a 3. selejtezőkörbe jutottak, a vesztesek kiestek. Az első mérkőzéseket 2003. július 30-án, a visszavágókat augusztus 6-án játszották.
A 3. selejtezőkör párosításainak győztesei a csoportkörbe jutottak, a vesztesek az UEFA-kupa első fordulójába kerültek. Az első mérkőzéseket 2003. augusztus 12-én és 13-án, a visszavágókat augusztus 26-án és 27-én játszották.
A csoportkörben 32 csapat vett részt, a sorsoláskor nyolc darab négycsapatos csoportot képeztek. A csoportokban a csapatok körmérkőzéses, oda-visszavágós rendszerben mérkőztek meg egymással. A csoportok első két helyezettje az egyenes kieséses szakaszba jutott. A harmadik helyezettek az UEFA-kupa harmadik fordulójába kerültek. A negyedik helyezettek kiestek. A csoportkör mérkőzéseit 2003. szeptember 16. és december 10. között játszották le.
Az egyenes kieséses szakaszban az a 16 csapat vett részt, amelyek a csoportkör során a saját csoportjuk első két helyének valamelyikén végeztek.
Az első mérkőzéseket 2004. február 24-én és 25-én, a visszavágókat március 9-én és 10-én játszották.
Az első mérkőzéseket 2004. március 23-án és 24-én, a visszavágókat április 6-án és 7-én játszották.
Az első mérkőzéseket 2004. április 20-án és 21-én, a visszavágókat május 4-én és 5-én játszották.
Bajnokcsapatok Európa-kupája 
UEFA-bajnokok ligája 
