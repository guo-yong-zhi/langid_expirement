Pontosságellenőrzött
Bolhás egy község Somogy vármegyében, a Nagyatádi járásban.
A Dombóvár–Gyékényes-vasútvonal mellett található, közúton zsákfalu.
Bolhást már a 14. században említették írásban, ekkor nevét Villa Bolhas alakban írták, ekkor a segesdi királynéi birtokhoz tartozott , később Mátyás király birtokába került. 1533-ban készült a község harangja, amely később a föld alá ásva vészelte át a történelem viszontagságait, majd egy földmunka során előkerült, és a Somogy Megyei Múzeumok Igazgatóságának épületébe vitték megőrzésre. A település a török megszállás idején elnéptelenedett. Lakói ekkor az erdőkbe húzódva kerestek maguknak menedéket, majd a törökök kiűzése után visszatelepültek, de a 18. század elején ismét elhagyták a települést. Bolhás 1721-ben népesült be újra.
Az 1830-as években Tallián Ignác, akinek családja már a 17. század óta birtokolta a falut, vidéki udvarházat építtetett Bolháson. A református templom 1853-ban épült, a katolikus kápolnát a rajta elhelyezett tábla szerint 1864-ben építtette gróf Zichy Anna. Ugyanebben a században a Somssich család gőzmalmot is működtetett a faluban, amelynek része volt Imre-major, Júliafalva-major, Richárd-major és a középkorban nagy jelentőségű Szentlászló faluból kialakult puszta is. Ennek közelében állt régebben az Alma nevű földvár és a Szent László-monostor is.
A térség más településeinek jelentős fejlődést hozó, 1872-ben megnyílt Dombóvár–Zákány-vasútvonal érintette ugyan Bolhást is, de megállója nem volt, az csak az 1930-as évek után létesült. Ekkor több mint 1000-en éltek a településen. Később kiépítették a szennyvízelvezető-rendszert is. 3 
A település népességének változása:
A 2011-es népszámlálás során a lakosok 97,6%-a magyarnak, 10,2% cigánynak, 0,2% németnek mondta magát . A vallási megoszlás a következő volt: római katolikus 73,8%, református 12,6%, evangélikus 0,5%, felekezet nélküli 10% . 11 
A település egyetlen műemléke a Tallián-kúria, 12  de emellett jelentős értéket képvisel még a hozzá tartozó katolikus kápolna, a református templom, a parókia, néhány régi lakó- és gazdasági épület, valamint egy 86 éves, faragott szőlőfürtökkel díszített kőkereszt. 13 
A falu temploma
A Tallián-kúria
A kúria
Az 1864-ben épült kápolna
Szőlőfürtös díszítésű kereszttalapzat 
Bakháza ·  Beleg ·  Bolhás ·  Görgeteg ·  Háromfa ·  Kaszó ·  Kisbajom ·  Kutas ·  Lábod ·  Nagyatád ·  Nagykorpád ·  Ötvöskónyi ·  Rinyabesenyő ·  Rinyaszentkirály ·  Segesd ·  Somogyszob ·  Szabás ·  Tarany
