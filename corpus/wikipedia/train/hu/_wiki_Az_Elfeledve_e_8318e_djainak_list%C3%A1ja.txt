Pontosságellenőrzött
Ez a lap az Elfeledve című televíziós sorozat epizódjait listázza.
A történet középpontjában Emily Byrne  FBI-ügynök áll, aki nyomtalanul eltűnik egy sorozatgyilkos üldözése közben, ezért halottnak nyilvánítják. Hat év elteltével, élve találnak rá egy erdei faházban. Részleges amnéziában szenved és fogalma sincs arról, mi történt vele az eltelt időben. Hazatér, de semmit sem talál régi életéből, szintén FBI-ügynök férje  újranősült, kisfia meg sem ismeri, és hamarosan újabb gyilkossági ügybe keveredik, miközben nem bízhat senkiben és korábbi kollégái is ellene fordulnak.A Sony prémium saját gyártású műsora olyan világsztárokat sorakoztat fel, mint a Castle-ből jól ismert Stana Katic, aki a főszereplő bőrébe bújik, valamint a Trónok harcából és a Harry Potterből ismert Ralph Ineson, aki Adam Radford különleges ügynököt, Emily volt partnerét alakítja. Stana Katic férjét Patrick Heusinger játssza, aki a sorozat története szerint egykori és új szerelme között vívódik, miközben a legjobbat szeretné egyetlen fiának.A pörgős thriller történetvezetése tökéletesen megtalálja az egyensúlyt a mindenre elszánt sorozatgyilkosok jelenlétének köszönhető borzongás, az önismeret megható pillanatai és a szívbemarkoló családi dráma között, új színt hozva ezzel a krimi- és akciósorozatok világába.
