Pontosságellenőrzött
Erős Gábor  magyar nemzetközi labdarúgó-partbíró, asszisztens, 2014-től esztergomi önkormányzati képviselő. 2019. október 29-től Esztergom alpolgármestere, 2022. májusától országgyűlési képviselő. 1 
A játékszabályokból 1994-ben Budapesten tett vizsgát, ezt követően különböző labdarúgó osztályokban szerezte meg a szükséges tapasztalatokat. 1996-ban már az NB III-ban vezetett a mérkőzéseket, 1998-ban utánpótlás játékvezető lett, majd 1999-ben az országos keretben, NB II-es játékvezetőként szolgálta a labdarúgást. 2000-ben került a nemzeti I. osztályú asszisztensek közé. Első NB I-es mérkőzése 2001-ben volt. 2016 decemberében visszavonult az aktív játékvezetéstől. Élvonalbeli közreműkődések száma: 327 mérkőzés  2 
Hitvallása: Alázattal szolgálni a világ legszebb sportját. * 
A Magyar Labdarúgó-szövetség  Játékvezető Bizottságának  felterjesztésére 2003-ban lett nemzetközi partjelző, asszisztens, a Nemzetközi Labdarúgó-szövetség  játékvezetői, partbírói keretének tagja. Az UEFA által készített Convention programjának magyarországi arca volt. Ez egy rövid film ahol minden országból képviselte valaki saját hazáját. Összes nemzetközi mérkőzések száma: 178, ebből válogatott vb, ill. Eb-selejtezők: 38, Bajnokok Ligája-mérkőzések:24, egyéb európai kupamérkőzések: 32
2007-ben Kanadában rendezték az U20-as labdarúgó-világbajnokságot, ahol asszisztensi feladatokat kapott. Állandó asszisztensként Vámos Tibor társával segítették a játékvezető szakmai munkáját.
2009-ben Kassai Viktor játékvezető segítőjeként, Vámos Tibor partbíró és Bognár Tamás negyedik bíró társaságában, a Bahrein-Új-Zéland  világbajnoki osztályozón partbíróként szolgálta a labdarúgást.
2009-ben Nigériában rendezték az U17-es labdarúgó-világbajnokságot, ahol megszokott, állandó társaival három mérkőzésen foglalkoztatták. Viktorral Európából egyedül szerepet kaptak a bronz mérkőzésen. Erős Gábor itt az 5. játékvezető volt.
A FIFA 2010. február 5-én kijelölte a  közötti dél-afrikai világbajnokságon közreműködő harminc játékvezetőt, akik között ott volt Kassai Viktor és két segítője, Erős Gábor és Vámos Tibor is. Európát 10 játékvezetői trió képviselte. Az érintettek március 2-6. között a Kanári-szigeteken vettek részt szemináriumon, ezt megelőzően február 26-án Zürichben orvosi vizsgálaton kellett megjelenniük. Az ellenőrző vizsgálatokon megfeleltek az elvárásoknak, így a FIFA Játékvezető Bizottsága delegálta az utazó keretbe.
A világbajnoki döntőhöz vezető úton Dél-Afrikába a XIX., a 2010-es labdarúgó-világbajnokságra a FIFA JB asszisztensként alkalmazta. Partbírói mérkőzéseinek száma világbajnokságon: 4.
2006-ban Portugáliában, partbíróként részese volt az U21-es utánpótlás Európa-bajnoki tornának. Kelet Európából egyedül vett reszt és egészen az elődöntőig maradhatott.
A 2008. évi nyári olimpiai játékok labdarúgó tornáján Pekingben a FIFA JB asszisztensi szolgáltra vette igénybe. Második számú asszisztens Vámos Tibor volt. Először működött magyar hármas olimpiai döntőben.
Több UEFA-kupa, Intertotó-kupa, Bajnokok Ligája és Öböl Kupa mérkőzésen nyújtott segítséget a vezető játékvezetőnek. Az UEFA Bajnokok-ligája döntőn Ring György volt a második számú asszisztens.
Komárom-Esztergom Megyei Labdarúgó-szövetség Játékvezető Bizottságánál oktatóként és vizsgabiztosként segíti a megyei játékvezetői tanfolyamok és a játékvezetők évközi felkészülésének sikerességét. A Komárom-Esztergom Megyei Labdarúgó Szövetség elnökségének tagja.
Jelenleg a Komárom-Esztergom Megyei Játékvezetői Bizottság elnöke 3 
2014-2022: Esztergom 1. sz. települési egyéni választókerület  önkormányzati képviselője  4 
2019. október-2022: Esztergom alpolgármester  4 
2022. május: országgyűlési képviselő  1 
