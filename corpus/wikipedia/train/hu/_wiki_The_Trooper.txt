Pontosságellenőrzött
A The Trooper az Iron Maiden brit heavy metal együttes 1983-as Piece of Mind című albumának kislemezen megjelent dala. A nagylemezről másodikként kiadott dal az amerikai lemezbemutató turné indulása előtti napon került a boltokba, 1  és a brit slágerlistán a 12. helyig jutott. 2  1990-ben a The First Ten Years box set részeként adták ki újra a kislemezt CD-n. 3 
A The Trooper az Iron Maiden klasszikus korszakának egyik emblematikus dala, mai napig állandó és kihagyhatatlan része az együttes koncertprogramjának. A dal a Krími háború részeként lezajlott 1854-es Balaklavai csatának, azon belül a brit könnyűlovasság rohamának állít emléket, 4  5  akik Lord Cardigan vezetésével megrohamozták az orosz állásokat, hogy megszerezzék a cári seregek ágyúit. A könnyűlovasság közel fele odaveszett az orosz ágyútűzben, a többi visszavonult. A kislemez borítóján Eddie figuráját ezúttal katonaként ábrázolta Derek Riggs a csatamezőn, egyik kezében véres karddal, másikban a brit lobogóval, körülötte elesett orosz katonák, háttérben a halált megszemélyesítő kaszás árnyalak. 6  A dalhoz készült videóklip koncertfelvételek és a Balaklavai csatát feldolgozó 1936-os The Charge of the Light Brigade című, Kertész Mihály rendezte Errol Flynn-film fekete-fehér filmkockáinak összevágásából áll. 1 
A dal főbb zenei jellegzetességei a lódobogást hangját idéző gitárritmus, továbbá Adrian Smith és Dave Murray ikergitáros riffjei és gitárszólói. Az első szólót Adrian Smith, a másodikat Dave Murray játssza. Smith távollétében részeit a koncerteken Janick Gers játszotta.
1999-től a három gitáros felállás miatt az első szólót duettben játssza Smith és Gers.
A kislemez B-oldalára egy 1971-es Jethro Tull-dal a Cross-Eyed Mary feldolgozása került. Meglepetésre az Egyesült Államokban nem az A-oldalas The Trooper-t kezdték játszani a rádiók, hanem a Jethro Tull-feldolgozást. A siker hatására a kiadó szerette volna, ha az album következő kiadására a Cross-Eyed Mary is felkerül, de a zenekar ebbe nem egyezett bele. 7 
2005. augusztusában jelent meg az Iron Maiden Death on the Road című koncertalbuma, amelyet két évvel korábban Dortmundban rögzítettek. Felvezető kislemezként a The Trooper élő változatát adták ki különböző formátumokban és különböző B-oldalas dalokkal. A 7" kislemezre az Another Life, 8  a 12" kislemezre a Murders in the Rue Morge, 9  a multimédiás CD-változatra pedig a Prowler egy-egy élő változata került a 2005. júniusi izlandi koncertről. Utóbbi két lemezen a The Trooper 1983-as stúdiófelvétele is hallható. A multimédiás CD-re két videó került fel bónuszként: a The Trooper 2003-as dortmundi koncertvideója, valamint az eredeti 1983-as videóklip. 10  Az élő változatban  az első gitárszólót Adrian Smith és Janick Gers duettben játssza, míg Dave Murray szólója improvizatív, csak az eleje hasonlít a stúdióverzióhoz.
A kislemez a brit slágerlistára is felkerült, ahol egészen az 5. helyig jutott. 2 
A The Trooper az egyik legismertebb heavy metal dal, amit több előadó is feldolgozott az évek során. 11 
Iron Maiden ·  Killers ·  The Number of the Beast ·  Piece of Mind ·  Powerslave ·  Somewhere in Time ·  Seventh Son of a Seventh Son ·  No Prayer for the Dying ·  Fear of the Dark ·  The X Factor ·  Virtual XI ·  Brave New World ·  Dance of Death ·  A Matter of Life and Death ·  The Final Frontier · The Book of Souls · Senjutsu
Live After Death ·  A Real Live One ·  A Real Dead One ·  Live at Donington ·  A Real Live Dead One ·  Rock in Rio ·  The BBC Archives ·  Beast Over Hammersmith ·  Death on the Road ·  Flight 666
The First Ten Years ·  Best of the Beast ·  Ed Hunter ·  Edward the Great ·  Eddie's Archive ·  Best of the B'Sides ·  The Essential Iron Maiden ·  Somewhere Back in Time ·  From Fear to Eternity
Live at the Rainbow ·  Video Pieces ·  Behind the Iron Curtain ·  Live After Death ·  12 Wasted Years ·  Maiden England ·  The First Ten Years: The Videos ·  From There to Eternity ·  Donington Live 1992 ·  Raising Hell ·  Classic Albums: The Number of the Beast ·  Rock in Rio ·  Visions of the Beast ·  The Early Days ·  Death on the Road
The Soundhouse Tapes ·  Live!! +one ·  Maiden Japan ·  No More Lies
Running Free ·  Sanctuary ·  Women in Uniform ·  Twilight Zone ·  Purgatory ·  Run to the Hills ·  The Number of the Beast ·  Flight of Icarus ·  The Trooper ·  2 Minutes to Midnight ·  Aces High ·  Running Free  ·  Run to the Hills  ·  Wasted Years ·  Stranger in a Strange Land ·  Can I Play with Madness ·  The Evil That Men Do ·  The Clairvoyant  ·  Infinite Dreams  ·  Holy Smoke ·  Bring Your Daughter... to the Slaughter ·  Be Quick or Be Dead ·  From Here to Eternity ·  Wasting Love ·  Fear of the Dark  ·  Hallowed Be Thy Name  ·  Man on the Edge ·  Lord of the Flies ·  Virus ·  The Angel and the Gambler ·  Futureal ·  The Wicker Man ·  Out of the Silent Planet ·  Run to the Hills  ·  Wildest Dreams ·  Rainmaker ·  The Number of the Beast  ·  The Trooper  ·  The Reincarnation of Benjamin Breeg ·  Different World ·  El Dorado ·  Speed of Light ·  Empire of the Clouds
Tagok ·  Diszkográfia ·  Turnék ·  Dalok ·  Díjak ·  Eddie ·  Urchin ·  Derek Riggs ·  Rod Smallwood ·  Martin Birch ·  Psycho Motel ·  Samson ·  Michael Kenney
