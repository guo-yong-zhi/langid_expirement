Pontosságellenőrzött
A Gateway/Northeast 99th Avenue pályaudvar átszállópont az Oregon állambeli Portlandben, ahol a TriMet és más szolgáltatók autóbuszai, valamint a Metropolitan Area Express kék, zöld és piros vonalai között lehet átszállni, egyben a három vonal innen közlekedik önálló szakaszon.
1986-os megnyitásakor az állomás volt az akkori egyetlen vonal  legforgalmasabbika, egyben 11 autóbusz-járat is indult innen. 1 
A megálló az Interstate 84 és -205 kereszteződése mellett, egy Fred Meyer üzlet mögött helyezkedik el.
Az állomásnak három vágánya és az azokat keleti és nyugati oldalról körülölelő buszpályaudvara van. A keleti oldalon elhelyezkedő vágányt a kék- és zöld vonal nyugati irányba közlekedő szerelvényei használják, itt mindkét oldalon ajtót nyitnak. A középső vágányt a belváros felé haladó piros járatok használják, itt a középső peron nyugati oldalán lehet fel- és leszállni, a nyugati vágányhoz tartozó szélső peronhoz pedig a városból kifelé közlekedő vonatok tartoznak.
A vágánykeresztezések kialakítása miatt a befelé közlekedő piros vonatok a középső, az ugyanebbe az irányba haladó kék- és zöld járatok viszont a szélső vágányon haladnak; mivel a keleti irányba haladó vágányokat északi irányból vezették, a piros vonal repülőtér felé közlekedő járatainál irányváltás lenne szükséges. A probléma megoldására a belváros irányába haladó vágányok az állomástól 800 méterre összefonódnak, majd az egyvágányú szakasz az Interstate 205 mentén áthalad a fővonal alatt, majd hurokban megfordulva az állomástól délre becsatlakozik a kifelé haladó irány sínpárjába, ezután a középső vágányra átváltva keresztezi a külső irányt. A tervek szerint új peronok építésével a vonatok később a hurokban való megfordulás nélkül, egyenesen is továbbhaladhatnak majd. Összehasonlítva a kék- és zöld vonalak egyszerűbben, néhány váltón áthaladva keresztezik egymást. 2 
A parkolást eredetileg az utcaszinten oldották meg, de 2006 júniusában egy 690 férőhelyes parkolóházat nyitottak, amely a korábbi, nyitott parkolót váltotta, melynek helyére orvosi rendelő került. 3  Az állomástól délre található egy másik, nyitott parkoló is.
