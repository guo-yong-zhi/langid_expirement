Pontosságellenőrzött
Az aszkorbátok az aszkorbinsav  sói. Iparilag aszkorbinsav, és valamilyen karbonátsó vizes oldatából állítják elő. A reakció során a szén-dioxid távozik, majd ezt követően az oldatot kiszárítják, végül a kapott kristályokat a kívánt méretre őrlik.
Az aszkorbátok készülhetnek kalcium-karbonát, kálium-karbonát, nátrium-hidrogén-karbonát, magnézium-karbonát, és még számos egyéb karbonát felhasználásával. Az aszkorbátok antioxidánsok, élelmiszerekben tartósítószerként alkalmazzák őket. Az aszkorbátok használata tartósítószerként egyszerűbb, mint az enyhén savas aszkorbinsav alkalmazása, mert az élelmiszer pH-értéke változatlan marad. Hátránya, hogy az aszkorbátok a szervezetben igen csekély mértékben szívódnak fel, így vitaminbevitelre alkalmatlanok.
Számos élelmiszerben megtalálhatók, nincs napi maximum beviteli mennyiség meghatározva. Az élelmiszerekben található mennyiség esetén nincs ismert mellékhatásuk, de különlegesen nagy adag elfogyasztása esetén hasmenést okozhatnak.
