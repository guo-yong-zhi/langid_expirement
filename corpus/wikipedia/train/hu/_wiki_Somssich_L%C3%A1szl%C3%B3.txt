Pontosságellenőrzött
Saárdi gróf Somssich László József János Imre Antal Mária Hubert  mezőgazdász, az Országos Magyar Gazdasági Egyesület elnöke, az Osztrák–Magyar Bank, majd a Magyar Nemzeti Bank főtanácsosa.
Somssich Imre gróf  és Széchényi Mária grófnő  gyermeke. Középiskolai tanulmányai befejeztével a Pozsonyi Jogakadémia, majd a Magyaróvári Királyi Gazdasági Akadémia növendéke volt. Felsőbb tanulmányai után bejárta szinte egész Európát, majd hazatérve birtokain gazdálkodott. A maga idején Magyarország egyik legnevesebb mezőgazdásza volt, és jelentős részt vállalt az ország mezőgazdasági életében. Az első világháború alatt a Haditermény Rt. elnökeként tevékenykedett, majd 1917-től a bukásig az Osztrák–Magyar Bank főtanácsosa volt. 1914-től örökös jogon tagja volt a főrendiháznak is. 1920-ban trianoni békeszerződést megelőző tárgyalások során mezőgazdasági főmegbízottként vette ki a részét a magyar küldöttség munkájában. Az 1927-es genfi világkonferencia volt az a nemzetközi gazdasági értekezlet, ahol először képviselte Magyarországot, később többször is vállalt effajta képviseletet. . 1918-ban lett az Országos Magyar Gazdasági Egyesület elnöke, e minőségében nagy lendületet adott a magyar mezőgazdaság fejlesztésének. E tisztséget egészen 1944-ig viselte. 2  A főrendiházban a költségvetési és gazdasági javaslatok vitái során többször is felszólalt a mezőgazdaság védelmében, melyeket mindig nagy figyelem kísért. Érdemei elismeréséül Horthy Miklós kormányzó 1930-ban az első osztályú magyar érdemkereszttel tüntette ki. 1924-től 1938-ig a Magyar Nemzeti Bank főtanácsosa, majd 1944-ig alelnöke. Említett ténykedésein kívül tagja volt az Országos Gazdasági Szakoktatási Tanácsnak és a Katolikus Vallási Alapokra Felügyelő Bizottságnak, valamint igazgatósági tagja volt a Magyar Mezőgazdák Szövetkezetének és a Gazdák Biztosító Szövetkezetének is. A második világháború után Belgiumba emigrált az idős gróf, ahol aztán 1956-ban meghalt.
1919-ben, Somogyváron vette feleségül sárvár-felsővidéki gróf Széchényi Máriát , aki három gyermeket szült neki:
