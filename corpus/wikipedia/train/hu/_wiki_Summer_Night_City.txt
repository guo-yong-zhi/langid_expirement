Pontosságellenőrzött
A Summer Night City című dal a svéd ABBA együttes 1978. szeptember 6-án megjelent kislemeze, melyet eredetileg a Voulez-Vous című albumra terveztek megjelentetni, azonban végül a dal nem került fel, csupán a Greatest Hits Vol. 2 című lemezen volt hallható először. Az 1997-es és 2001-es újrakevert CD megjelenéseken azonban szerepel a dal bónuszként.
A dal felvételei 1978 elején kezdődtek. Eredetileg  "Dancing In The Moonlight"  és  "Kalle Sändare"  címen rögzítették. 2  Az ABBA új stúdiója a Polar Music Stúdió 1978 májusában nyílt meg, de kezdetben nem volt még kész felvételek rögzítésére, így az elsődleges munkálatok a Metronome Stúdióban kezdődtek. Eredetileg egy 43 másodperces ballada stílusú bevezetőt szántak introként, de nem voltak vele megelégedve, így később törölték. Állítólagosan a dal egyetlen keverése is egy hetet vett igénybe, sokkal többet, mint amennyit korábban bármelyik dalra szántak. Úgy érezték, hogy valami rossz van a felvételeken, és nem tudták az újat rákeverni, hogy hangosabban szóljon a dal. A csapat végül úgy döntött, hogy a dalt megjelenteti, és az 1979-es világkörüli turnén is játszották eredetiben, az eltávolított résszel együtt. A korábban kiadatlan változatot végül megjelentették az 1994-es Thank You For The Music című válogatásbox kiadványban.
7"  Magyarország Pepita – SPSK 70334  3 
A kislemez B. oldalán egy Medley található olyan tradicionális dalokkal, mint a Pick a Bale of Cotton, On Top of Old Smokey, és a Midnight Special, melyet a tagok 1975-ben rögzítettek. A dalokat nem az együttes írta. A Medley 1975-ös teljes változata a Stars im Zeichen eines guten Sterns című német jótékonysági albumon jelent meg a Polydor kiadó jóvoltából. Az 1978-as tömörített változat a Thank You For the Music 4 lemezes kiadványán hibásan szerepel, miszerint az 1975-ös változat hallható rajta, azonban ezt a tényt cáfolták. A 2000-es évek elején az Epic Records visszaadta azt a mesterszalagot a Polar Music számára, amelyen az 1978-as változat szerepel.
