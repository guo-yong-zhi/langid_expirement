Pontosságellenőrzött
Telegdy Kata  az egyik első ismert magyar költőnő. Telegdy Pál húga, Balassi Bálint Júliájának, Losonczy Annának rokona. 
Apja mezőtelegdi Telegdy Mihály, földbirtokos, anyja losonczi Bánffy Zsófia volt.
Művelt, öntudatos reneszánsz asszony volt. Egyetlen verses levele maradt fenn. Ebben ironikus felhangokat ad a stilizált pásztorregény-világképnek. A prózai és verses részeket váltogató levélben ügyesen használja az évődés, a kritika, az öntudat és önirónia hangnemeit.
Férje, Zokoly Miklós. Kisvárdai udvarukban vendégül látták a szabadgondolkodó Christian Franckent.
Kisvárdáról írta 1599 előtt azt a levelet ángyának, vagyis sógorasszonyának, melynek bizonyos részletei verses formájúak. A levél címzettje valószínűleg Telegdy Pálné Várday Kata.
