Pontosságellenőrzött
Karol Świderski  lengyel válogatott labdarúgó, az amerikai Charlotte csatárja.
Świderski a lengyelországi Rawicz városában született. Az ifjúsági pályafutását a helyi Rawia Rawicz csapatában kezdte, majd 2012-ben UKS SMS Łódź akadémiájánál folytatta.
2014-ben mutatkozott be a Jagiellonia Białystok első osztályban szereplő felnőtt csapatában. 1  2014. augusztus 23-án, a Śląsk Wrocław ellen 3–1-re elvesztett mérkőzésen debütált. 2 
2019 januárjában a görög PAÓK csapatához igazolt. 3  Először a 2019. január 27-ei, OFI Kréta elleni mérkőzés 81. percében Omar El Kaddouri cseréjeként lépett pályára. 4  A következő fordulóban, január 30-án, a Giannina ellen 2–1-re megnyert találkozón szerezte. 5 
2022. január 26-án négy éves szerződést kötött az újonnan alakult, amerikai első osztályban érdekelt Charlotte együttesével. 6  7  Először a 2022. március 6-ai, LA Galaxy elleni mérkőzésen lépett pályára. 8  2022. március 20-án, a New England Revolution ellen 3–1-re megnyert találkozón kétszer is betalált a hálóba. 9  Hat nappal később, a Cincinnati ellen 2–0-ra megnyert mérkőzésen újra duplázott. 10 
Świderski az U18-astól az U21-esig minden korosztályban képviselte Lengyelországot.
2021-ben debütált a lengyel válogatottban. Először 2021. március 28-án, Andorra ellen 3–0-ra megnyert VB-selejtező 63. percében Robert Lewandowski cseréjeként lépett pályára és a 88. percben megszerezte első válogatott gólját is. 11  12  13  A 2020-as labdarúgó-Európa-bajnokságon a lengyel keret tagja volt.
2023. június 25. szerint 14 
Karol Świderski adatlapja a Transfermarkt oldalon 
