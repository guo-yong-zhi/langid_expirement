Pontosságellenőrzött
A Fehér Ló templom  a hagyományok szerint Kína legelső buddhista temploma, amelyet i. sz. 68-ban alapítottak Ming-ti császár uralkodása idején a keleti Han-dinasztia fővárosában, Lojangban. 1  2  3 
A helyszín a keleti-Han főváros ősi városfalán kívül helyezkedik el, attól mintegy 12-13 km-re. A lojangi vasútállomástól 40 perc alatt elérhető az 56-os helyi buszjárattal. 4  Annak ellenére, hogy a templom kisebb mint az átlag kínai buddhista templomok, ezt tekintik „a kínai buddhizmus bölcsőjének”. 5  A helyszínt délről a Manghan-hegység és a Lukocse-folyó határolja. 6 
A fő templomépületet, amely egy hatalmas komplexum, a Ming-  és a Csing-dinasztia  idején felújították. 7  Az 1950-es években és 1973-ban, a kulturális forradalom után, további felújítási munkákat végeztek az épületeken. A számos épületet udvarok és kertek tagolják, a teljes telek területe 13 hektár. Az egyes termekben elhelyezett információs táblákon kínai és angol nyelven van feltüntetve a különböző buddhista istenségek jellemzése. A legjelentősebb szobrok Sákjamuni Buddhát, Maitréja Buddhát, a Jáde Buddhát, Avalókitésvara bodhiszattvát, Amitábha Buddhát és egyéb arhatokat ábrázolnak. A két fehér ló - amelyek Kínába hozták az indiai szerzeteseket - és két mitológiai oroszlán kő szobra a bejáratnál van elhelyezve. 1  2  3  Nemzetközi támogatásból több szerkezeti és belsőépítészeti változtatást hajtottak végre a templomon legutoljára 2008-ban.
