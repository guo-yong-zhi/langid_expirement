Pontosságellenőrzött
Papp Gábor  magyar sakkozó, nemzetközi nagymester, U12 és U18 korosztályos magyar bajnok, U12 korosztályos ifjúsági Európa-bajnoki bronzérmes, a magyar női sakkválogatott szövetségi kapitánya. 1 
Két alkalommal szerezte meg az U12 magyar bajnoki címet, 1998-ban és 1999-ben. 1999-ben bronzérmet szerzett az U12 korosztályos ifjúsági sakk-Európa-bajnokságon. 2005-ben megnyerte az U18 korosztályos magyar bajnokságot. 2 
2004-ben kapta meg a nemzetközi mesteri, és a háromszori normateljesítés után 2011-ben a nemzetközi nagymesteri címet. A normákat az alábbi versenyeken teljesítette:
2016. augusztusban az Élő-pontértéke a klasszikus sakkban 2583. Az eddigi legjobb értékszáma 2608, amelyet 2015. novemberben ért el. 6  Rapidsakkban 2569, villámsakkban 2587 ponttal rendelkezik. A magyar ranglistán az aktív játékosok között a 9. helyen áll. 7 
2012 óta sakkedzőként dolgozik, 2015-ben lett a női válogatott szekundánsa, majd szövetségi kapitánya. Edzői munkája mellett csak kevés versenyen vesz részt. 8 
Tagja volt a 2003-ban az U16-os korosztályos sakkolimpián 1. helyezést elért magyar válogatottnak, és egyéniben is a mezőny legjobb eredményét érte el. 17 
2002-ben és 2003-ban az U18 korosztályos Európa-bajnokságon is a válogatott tagja volt.
A MITROPA Kupán a magyar válogatottal 2006-ban és 2012-ben 1. helyezést, 2010-ben 2., 2009-ben 3. helyezést ért el. 2010-ben a mezőny legjobb eredményét teljesítette. 18 
