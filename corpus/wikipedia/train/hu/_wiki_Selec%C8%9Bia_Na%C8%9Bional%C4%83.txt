Pontosságellenőrzött
A Selecția Națională  évente megrendezett dalverseny Romániában. A verseny szervezője a román műsorsugárzó a Román Televízió, amely 1993-ban lett tagja az Európai Műsorsugárzók Uniójának. A Selecţia Naţională győztese képviselheti Romániát az Eurovíziós Dalfesztiválon.
Románia már az 1993-as Eurovíziós Dalfesztiválra is jelentkezett, de ekkor a csatlakozni kívánó kelet-európai országok számára Kvalifikacija za Millstreet néven tartottak egy elődöntőt Ljubljanában, hét ország részvételével, és nem sikerült továbbjutniuk. 1994-ben szerepelhettek először a nemzetközi versenyen.
1993 óta a Selecția Națională minden évben megrendezésre került. A kilencvenes években a döntőben tizenhat-húsz dal versenyzett, melyek közül regionális zsűrik választották ki a győztest. 1  2003-tól elődöntőket is rendeztek, a döntő létszámát pedig tizenkettőre csökkentették. 2014-től nem rendeznek elődöntőket, a tizenkét fős döntőből választják ki az indulót.
A végeredményt egy zsűri, illetve a nézők telefonos szavazás segítségével közösen alakítják ki. 2  2006-tól a végeredményt a nézői illetve a zsűri szavazatok 50-50 százalékban alakítják ki. A szavazás megegyezik az Eurovíziós Dalfesztiválon alkalmazott pontozási rendszerrel, vagyis 1-8, 10 illetve 12 pontot osztanak ki a versenyben részt vevő dalok között, a kedvenc szám kapja a 12 pontot. Így a maximálisan összegyűjthető pontszám 24. 
Az évek során, különböző helyszíneken tartották a versenyt: TV-stúdióban, koncertteremben, arénában, cirkuszban vagy akár szabadtéren is. Visszatérő helyszín TVR 3-as stúdiója. 2014 óta Románia különböző városaiban rendezik meg a versenyt. Először Brassóban, 2015-ben Királyiban, majd 2016-ban Nagybánya adott otthont a műsornak.
