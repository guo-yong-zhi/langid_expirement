Pontosságellenőrzött
Kristi Karelsohn  észt diplomata, 2018 óta észtország budapesti nagykövete.
1986-ban kitüntetéssel végzett Saku község gimnáziumában. 2  A Tartui Egyetemen észt nyelvből szerzett diplomát 1993-ban, majd egy évvel később az Észt Diplomáciai Iskolát is elvégezte Tallinnban. 1  1994-ben lépett az észt Külügyminisztérium kötelékébe. Az ország ebben az időszakban építette ki diplomáciai szolgálatát, Karelsohn jórészt az üzleti és kereskedelmi diplomácia terén dolgozott. 3  2010 előtt gazdasági diplomataként dolgozott Rigában és Helsinkiben. 2010 és 2014 között a Külügyminisztérium külső gazdasági és fejlesztési együttműködési osztályának egyik részlegét vezette. 4  Első nagyköveti megbízása az írországi követség vezetésére szólt 2014-ben , 5  itt 2018 nyaráig teljesített szolgálatot. Budapestre 2018 augusztusában nevezték ki 6  - ez egybeesett a budapesti észt nagykövetség újbóli megnyitásával. Megbízólevelét 2018. október 3-án adta át Áder János köztársasági elnöknek. 4 
Szeret táncolni, szívesen tanul új táncokat, 3  az észt mellett beszél angolul, finnül, oroszul és franciául. Házas, négy gyermek anyja. 5 
