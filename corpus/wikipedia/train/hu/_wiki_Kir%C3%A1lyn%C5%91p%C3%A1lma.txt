Pontosságellenőrzött
A Wikifajok tartalmaz Királynőpálma témájú rendszertani információt.
A Wikimédia Commons tartalmaz Királynőpálma témájú médiaállományokat és Királynőpálma témájú kategóriát.
A királynőpálma  a pálmafélék  családjában a Cocoeae nemzetségcsoport Syagrus nemzetségének legismertebb és elterjedtebb faja.
Eredeti élőhelye Dél-Amerika, főképp az Amazonas medencéje. A kontinens gyarmatosítása után a trópusi, illetve szubtrópusi éghajlaton sokfelé dísznövénynek ültették, így például betelepítették Madeirára és a Hawaii-szigetekre is.
Magányos törzsű fa. Mintegy 8–15 m magasra nő meg. Fényes zöld, szárnyasan összetett levelei 3–5 m hosszúak lehetnek; a szabálytalan alakú levélüstök átmérője 5–8 m. Narancssárga virágai nem az üstök közepén, torzsában nyílnak, hanem nagy fürtökben az üstök alatt. Termése  a kókuszdióéhoz hasonlít, csak jóval kisebb .
Gyökerei a többi pálmaféléhez hasonlóan, sekélyen, a talajszint közelében futnak szét.
Örökzöld, egylaki. Gyorsan nő. Leginkább az enyhén savanyú  talajt kedveli. A tűző napot is jól viseli. Tavasz végén – nyár elején virágzik. Érett gyümölcsei a téli hónapokban hullanak le.
Elterjedését jelentősen segítette alkalmazkodó képessége: annak ellenére, hogy trópusi növény, rövidebb ideig még a -6 – -8 °C-os fagyot is elviseli. Nedvességkedvelő; a szárazságot mérsékelten tűri.
Dísznövénynek ültetik. A Washington-pálma és a kanári datolyapálma  mellett a három legkeresettebb,  legelterjedtebb díszpálma közé tartozik. Különösen kedvező termőhelyein kivadulva visszaszorítandó özönnövénnyé válhat.
Kifejlett példány Maui szigeten, a Kula kertészetben
Szárnyasan összetett levele
Virágzata és éretlen termései 
Gyümölcse 
Érett, megtisztított termései 
