Pontosságellenőrzött
A Star Trek: Voyager amerikai sci-fi, a Star Trek univerzum negyedik televíziós sorozata, melynek alkotói Rick Berman, Michael Piller és Jeri Taylor voltak. A sorozat hét évadot élt meg 1995-től 2001-ig, és ez különlegessége, hogy az egyetlen olyan Star Trek-sorozat, melyben a hajónak női kapitánya volt, Kathryn Janeway személyében. A filmsorozat a USS Voyager föderációs csillaghajó történetéről szól, amely egy idegen lény közbeavatkozása után, a galaxis másik szegletébe, 70 000 fényévre kerül a Földtől. A történet elején a föderációs legénységhez csapódik egy maquis hajó személyzete is. A néző hét éven át követheti a legénység életét, melynek legfőbb célja a hazajutás.
A sorozatot, hét éves eredeti sugárzása alatt 78 különböző díjra jelölték, melyből csak az Emmy-díj jelölések 35-t tesznek ki.
A Voyager alapszituációja: 2371-ben a Csillagflotta megbízza a szárazdokkból frissen kifutott Voyager csillaghajót azzal, hogy kerítsen kézre a maquis terrorista csoport egyik hajóját és annak legénységét, amelyet utoljára a Vadvidék elnevezésű, csillagközi anomáliákkal teli területen észleltek. Ezen a területen a Gondviselő nevű, nagyhatalmú idegen lény, a galaxis túlsó végéből elragadja a Voyagert, mely így a Delta kvadránsba kerül. A csillaghajó az incidens közvetlen következményeképpen súlyos károkat szenved. Ezen felül életét veszti az első tiszt, a kormányos, a főgépész és a teljes egészségügyi szervezet is.
Mint kiderül Gondviselő haldoklik, viszont nem akarja magára hagyni a rábízott bolygó népét, az ocampákat, akik még nem elég felkészültek a planéta elhagyására vagy az agresszív kazonok elleni védekezésre. A Voyager feladata, hogy átsegítse az ocampákat a Gondviselő elvesztésén, illetve hogy elpusztítsa a Gondviselő otthonaként szolgáló űrállomást, amit az ocampák ellen lehetne fordítani. Ezzel ugyan elvágják az azonnali hazafelé vezető utat, ám Janeway kapitány fontosabbnak ítéli egy nép létbiztonságát a saját érdeküknél. Még az incidens során a legénységhez verődik a talaxiai Neelix és barátnője, az ocampa Kes. Előbbi a Voyager szakácsa és „hangulatfelelőse”, utóbbi pedig a Doktor asszisztense lesz. 
Az üldözött maquis legénység is a Voyager fedélzetére kerül, miután a kazonokkal való harcokban az ő hajójuk megsemmisül.
Chakotay, a maquis-k kapitánya Voyager első tisztje , B’Elanna Torres  annak főgépésze lesz. Tuvok , aki a Föderáció kémje volt a maquis soraiban, a Voyager biztonsági főnöki posztját tölti be. Tom Paris, aki eddig csak megfigyelő volt a hajón, ideiglenesen hadnagyi rangot kap, és a főkormányosi széket foglalja el, az orvosi főtiszt helyébe pedig a Orvosi Segédhologram  lép.
Így kezdődik a Voyager hosszú, kalandokkal szegélyezett útja az Alfa Kvadráns irányába, amelyet a hajó legnagyobb sebességével is csak 75 év alatt érhetnek el. Janeway abban reménykedik, hogy megtalálják Gondviselő társát, aki segíthetne nekik hazajuttatni.
A későbbiekben a legénységhez csatlakozik egy borg dolgozó, Hét Kilenced, akit majd a kapitány vesz a szárnyai alá, hogy segítse az emberré válás folyamatában.
A Voyager kalandjai nem csak különálló részekben élvezhetőek, érdemes végigkövetni a szereplők alakulását a közösen átélt viszontagságok során.
A Voyager kalandjaihoz kapcsolódóan két könyv jelent meg magyar nyelven:
1. John Gregory Betancourt: Klánháború
Szukits Könyvkiadó, 2001. ISBN 963-9393-67-3
2. Diane Carey: Equinox
Szukits Könyvkiadó, 2002. ISBN 963-9393-90-8
3. L. A. Graf: A Gondviselő
Szukits Könyvkiadó, 2011.
4. Dean Wesley Smith és Kristine Kathryn Rusch: A szökés
Szukits Könyvkiadó, 2012.
A könyvekben olyan történeteket olvashatunk el, amelyek soha nem szerepeltek a Star Trek: Voyager című filmsorozat epizódjai közt, mégis beilleszthető azok közé. Kivételt képez a második és a harmadik könyv, mely a sorozat két dupla részes epizódját adja az olvasó kezébe nyomtatott változatban.
Az Undor epizódban Chakotay azt mondja Harrynek hogy az asztrometriai labort nem tartották karban mióta elhagyták a sokkot. Az idősíkok epizódban mégis azt mondja a kapitány hogy a Voyageren nincs is asztrometriai labor. 
Az Életre halálra második részében, 0:11:20-kor a doktor kérdésére a kompjúter elmondja a legénység létszámát, kifelejti az egy fő kardassziait – Seskát.
Kirk ·  Spock ·  McCoy ·  Scott ·  Uhura ·  Sulu ·  Chekov ·  Chapel ·  Rand
Arex ·  M'Ress
Picard ·  Riker ·  Data ·  La Forge ·  Worf ·  B. Crusher ·  Troi ·  W. Crusher ·  Yar ·  O’Brien ·  Guinan ·  Pulaski
B. Sisko ·  Kira ·  J. Dax ·  Odo ·  Bashir ·  O’Brien ·  Worf ·  J. Sisko ·  Quark ·  Rom ·  Nog ·  E. Dax ·  Garak ·  Martok ·  Damar ·  Dukat ·  Weyoun ·  Winn
Janeway ·  Chakotay ·  Tuvok ·  Paris ·  Torres ·  Kim ·  Doktor ·  Neelix ·  Hetes ·  Kes
Archer ·  T’Pol ·  Tucker ·  Reed ·  Phlox ·  Sato ·  Mayweather
Burnham ·  Lorca ·  Saru ·  Stamets ·  Culber ·  Detmer
Picard
Mariner ·  Boimler ·  Tendi ·  Rutherford
Dal R'El ·  Gwyndala ·  Jankom Pog ·  Zéró ·  Rok-Tahk ·  Murf ·  Janeway hologram
Pike ·  Spock ·  Chapel ·  Noonien-Singh ·  Uhura ·  Ortegas ·  M'Benga ·  Chin-Riley
