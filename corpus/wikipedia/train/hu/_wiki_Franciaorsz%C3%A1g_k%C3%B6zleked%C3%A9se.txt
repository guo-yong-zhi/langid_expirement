Pontosságellenőrzött
Franciaország vasúthálózata 31 840 km hosszú, ezzel a legterjedelmesebb Nyugat-Európában. A vasúti közlekedésben a legfontosabb szerepet a nemzeti vasúttársaság, az SNCF játssza. Az SNCF üzemelteti a Thalys, Eurostar és a TGV nagysebességű vasúthálózatot. Az Eurostar az Egyesült Királyságot köti össze az európai kontinenssel a Csatorna-alagúton keresztül. Franciaország Andorrán kívül minden szomszédjával létesített vasúti összeköttetést. A nagyvárosi közlekedésben metrók és villamosok egészítik ki a buszjáratokat.
A francia vasútijármű-gyártás világszínvonalú.
Az ország 893 300 km közúttal büszkélkedhet. Az úthálózat Párizs környékén a legsűrűbb, az utak és autópályák látszólag az egész országból itt találkoznak. A francia közutakon jelentős nemzetközi gépjárműmennyiség is áthalad. Az utak és a nagyvárosok közelében futó autópályák ingyenesek, a városok között viszont az autópályák használatáért fizetni kell. Az autópiacot a hazai gyártók, a Renault , a Peugeot  és a Citroën  uralják. Franciaország büszkélkedhet a világ legmagasabb közúti hídjával, a Millau-i völgyhíddal, és még sok más fontos híddal, olyanokkal, mint például a Normandia híd.
Országszerte 478 repülőtér található Franciaországban. A Párizs vonzáskörzetében fekvő Charles de Gaulle nemzetközi repülőtér az ország legnagyobb és legforgalmasabb légi kikötője, amely az országba érkező légi forgalom nagy részét fogadja és összekapcsolja Párizst a világ legtöbb fontos városával. Franciaország nemzeti légitársasága az Air France, bár mellette még sok kisebb privát társaság is üzemeltet repülőjáratokat.
Az országban tíz jelentősebb kikötő található, a legnagyobb ezek közül Marseille a Földközi-tenger partján. Csaknem 15 000 km csatorna szeli át Franciaországot. A Canal du Midi a Garonne folyón keresztül köti össze az Atlanti-óceánt a Földközi-tengerrel.
Franciaországban található Európa leghosszabb vízi közlekedési hálózata, a teljes hossz kb. 8500 km. Fontosabb kikötők: Bayonne, Bordeaux, Boulogne-sur-Mer, Brest,  Calais, Cherbourg-Octeville, Dunkerque, Fos-sur-Mer, La Pallice, Le Havre, Lorient, Marseille, Nantes, Nizza, Párizs, Port-la-Nouvelle, Port-Vendres, Roscoff, Rouen, Saint-Nazaire, Saint-Malo, Sète, Strasbourg és Toulon.
Albánia    Andorra    Ausztria    Belgium     Bosznia-Hercegovina    Bulgária    Ciprus    Csehország    Dánia    Egyesült Királyság    Észtország    Fehéroroszország    Feröer    Finnország    Franciaország    Görögország    Hollandia    Horvátország    Írország    Izland   Koszovó    Lengyelország    Lettország    Liechtenstein    Litvánia    Luxemburg    Macedónia    Magyarország    Málta     Moldova    Monaco    Montenegró    Németország    Norvégia    Olaszország    Oroszország    Portugália    Románia    San Marino    Spanyolország    Svájc    Svédország    Szerbia    Szlovákia    Szlovénia    Ukrajna    Vatikán
Gibraltár    Guernsey    Jersey    Man-sziget    Spitzbergák    Dnyeszter Menti Köztársaság
Azerbajdzsán    Grúzia    Kazahsztán    Törökország
Afrika    Ausztrália    Ázsia    Dél-Amerika    Észak-Amerika
