Pontosságellenőrzött
Windows
A Grand Theft Auto: San Andreas a Rockstar Games Grand Theft Auto videójáték-sorozatának hatodik, és harmadik teljesen 3D-s része. 2004. október 29-én jelent meg PlayStation 2 konzolra, 2005. június 7-én pedig kiadták Xbox-ra és PC-re is.
A története 1992-ben, a fiktív San Andreas államban játszódik, mely a valódi Kalifornia államon és Nevada állam egy részén alapul. Az előző részektől eltérően az államban három nagyváros található és a közöttük elterülő vidék: Los Santos, San Fierro és Las Venturas, melyek megfelelnek Los Angeles, San Francisco és Las Vegas játékbeli másainak.
A San Andreas először 2004. október 29-én jelent meg PlayStation 2 konzolra, majd 2005. június 10-én PC-re és Xbox-ra is.
A játékból mára több mint 12 millió darab kelt el. 2013 decemberében megjelent IOS-re és Androidra a játék, majd 2014 januárjában Windows Phone-ra is.
Carl Johnson  öt éve Liberty Cityben él, ám kénytelen visszatérni régi otthonába, Los Santosba, amikor a bátyja, Sweet felhívja, hogy anyjuk meghalt egy ellenséges banda támadása során. Amint megérkezik, magukkal sodorják az események: meg kell küzdenie a bátyja neheztelésével, amiért testvérük halálakor elhagyta a várost, újra vissza kell térnie a bandába és a riválisok támadásainak kitéve árulók és haszonlesők játszmáit is túl kell élnie, hogy a közössége és saját maga is újra naggyá legyen, mert csak így maradhatnak fenn. 
San Andreas változatos vidékén és városain át a legrázósabb kalandok közben feltárul a bandák és az illegális autóversenyek világa, de a kaszinóbiznisz vagy a nemzetbiztonságot is érintő titkok sem maradnak rejtve Carl előtt, aki végül lehetőséget kap, hogy a családját és barátait fenyegető erőket visszaszorítsa és legyőzze az ellenségeit.
Los Santos
CJ öt év után visszatér Los Santosba, de már a reptérről jövet korrupt rendőrök, tipikus egyenruhás bűnözők tartóztatják fel: hírét vették, hogy újra a városban van. 
Tenpenny, Pulaski és Hernandez egy néhány perccel azelőtt elkövetett rendőrgyilkossággal zsarolják meg a gyilkos fegyvert gúnyosan mutogatva és miután közlik vele, hogy mostantól a markukban van és ne nagyon akarja újra elhagyni a várost, még ki is teszik az ellenséges banda területén, mondván hogy ha nem bandázni jött vissza, úgysem lesz baja.
A rázós érkezés után a Grove Street-i szülői házban CJ összefut régi cimborájával, Big Smoke-kal, akivel ezután CJ anyjának temetésére indulnak. Ott újra találkozik a bátyjával, Sweettel, aki neheztel rá, mert testvérük, Brian halálakor inkább elhagyta a várost, de ott van Kendl is, a nővére, aki szeretettel fogadja.
A temetés után a testvérek, Big Smoke és a régi cimbora Ryder éppen hazaindulnának, amikor a rivális gang, a Ballas tagjai egy autóból többször rálőnek a fiúkra, de ők végül elmenekülnek előlük. 
CJ úgy érzi, kötelessége maradni és a valaha befolyásos, a közösség tagjait védő Grove Street Families soraiba visszatérni, habár tudja, hogy ez nem lesz egyszerű.
CJ-nek a bátyja által kapott küldetéseket néha egyedül kell végrehajtania, de Big Smoke és Ryder oldalán is jónéhány balhéban vesz részt, miközben keményen edz és a fegyverekkel is újra kezd jól bánni. A banda lassanként erőre kap, nemsokára harcok indulnak a területekért és a bandát demoralizáló crack terjedése ellen is: a banda egyik kiugrott tagjával, B-Duppal és a dílereivel is meggyűlik a Grove Street-i fiúk baja, miközben a nővér, Kendl egy mexikói sráccal, Cesarral jár, akit a fiúk eleinte ellenkezve fogadnak, de igazi barátnak és harcostársnak bizonyul. Még Cesar kérésére egy utcai rallyn is indul, ami jó összeggel kecsegtet neki.
A piti ügyekért lecsukott Jeffrey éppen szabadul: a rácsok mögött gyaníthatóan szexuális "kalandokba" is bonyolódott tehetségtelen rapper leghőbb vágya, hogy OG Loc néven sztár lehessen. A bandahűségre meg a haverságra hivatkozva megkéri CJ-t, hogy lopjon egy partibuszt hangszerekkel tele, segítsen neki megszerezni a gengszterrapper-ikon, Madd Dogg rímkönyvét a szövegeivel, sőt iktassa ki annak a menedzserét is, aki szerinte lehúzza őt a kritikáival és miatta nem jut lehetőséghez,mindezt egy bulihoz,ahol maga OG Loc énekel,rettenetesen,közben a bulit egy bandatámadás zavarja meg – eközben a korrupt, ügyeskedő zsaruk is jelentkeznek néhány életveszélyes megbízással,például felgyújtjuk a Vagos egyik házát,és kiiktatunk egy Ballasokkal üzletelő orosz fegyverkereskedőt.
A Grove kezd megint igazán nagypályás banda lenni, Sweet újra tisztelni és becsülni kezdi CJ-t, ahogy a banda többi tagja is. 
Lehetőséget látnak arra, hogy a Ballas vezetőire komoly csapást mérjenek, meg is szervezik a támadást, de nem sokkal indulás előtt Cesar elhívja CJ-t, hogy valami fontosat mutasson neki. A megadott helyen meglátja a barátait, Big Smoke-ot és Rydert a korrupt Tenpennyék és Ballas-tagok társaságában, egy garázsnál, amiben egy zöld Sabre áll – olyan kupé, amilyet annál a támadásnál láttak, amikor az anyja meghalt. CJ ráébred, hogy az állítólagos barátai árulók és Sweetet tőrbe csalhatták, azonnal a bátyja után siet, de már egy véres, elkeseredett tűzharc közepén találja. 
Éppenhogy megússzák élve, Sweet súlyosan meg is sérül, végül a rendőrség nagy erőkkel pillanatok alatt bekeríti őket és nincs menekvés.
Red County, Flint County, Whetstone
CJ vidéken találja magát, Tenpenny és Pulaski karmaiban. Sweet életben maradt, a rabkórházban várja a tárgyalását. 
Tenpenny kedélyesen közli CJ-vel, hogy örüljön a szerencséjének, mostantól csak nekik dolgozik, segíthet nekik "harcolni a bűn ellen" és mindjárt megbízást is ad neki egy ellene és a társai ellen vallani akaró védett tanú elhallgattatására.
Big Smoke és Ryder titokban nagyszabású drogüzletben lettek érdekeltek a korrupt Tenpennyékkel együtt: az árulásuk megnyitotta a Ballas terítőinek a piacot, a Grove Street Families és Cesar bandája, a Varrios Los Aztecas is összeomlott, a területeket a Ballas és a másik nagy latino banda, a Los Santos Vagos felosztotta egymás között, az életben maradt tagok bújkálni kényszerülnek. CJ telefonon eléri Cesart: a lelkére köti, hogy vigyázzon Kendl-re és minél gyorsabban hagyják el Los Santost, Cesar pedig egy Red Countyban élő unokatestvéréhez irányítja őt Dilimoreba.
Tenpenny üzlettárs-féléje, The Truth  felhívja CJ-t, akinek CJ ellop egy kombájnt, de felkeresi Cesar unokatestvérét is, akiről kiderül, hogy Catalinának hívják és nő létére kőkemény pszichopata, viszont tud néhány lehetőséget a boldogulásra.Catalina terve,hogy végigrabolja Red Countryt 
,amit CJ-vel szövetkezve végrehajt, mindeközben össze is jönnek, habár a kapcsolatuk nem lesz éppen kiegyensúlyozott, sőt CJ-re nézve nem is teljesen veszélytelen, Catalina rettenetes, lobbanékony természetéből adódóan.
Cesar hívására CJ egy illegális rallyn is indul, ami jó pénzzel vagy az ellenfél autójának megszerzésével  kecsegtet. 
A futamokat szervező üzletember, Wu Zi Mu – vagy ahogy mindenki hívja, Woozie – barátságosan üdvözli, miután megnyeri a versenyt és névjegykártyát ad neki arra az esetre, ha CJ San Fierro-ban járna. 
Megjelenik a folyton féltékenykedő Catalina is egy szótlan fickó társaságában, akit az új barátjának nevez és kihívóan méregeti CJ-t hogy féltékeny-e Claude—ra , aki szintén indul a versenyen. 
CJ megnyeri a futamot, erre Catalina egy San Fierro-i garázs tulajdonjogáról szóló papírt ad Claude nevében pénz és autó helyett, ami nagyon nem tetszik CJ-nek, de legalább lezárhatja a kapcsolatot a kiszámíthatatlan, balhés nővel, ezért belemegy az alkuba.
Miután elég pénz összegyűjtött, CJ elmegy Truth farmjára, hogy együtt San Fierro-ba induljanak, de előtte kénytelenek felgyújtani az öreg jókora kannabiszültetvényét, mert razziát kapnak a nyakukba egy zsaruhelikopterrel, amit a végén CJ kénytelen rakétával leszedni és a hatalmas kenderfüsttől kissé szédelegve érnek a városba Truth-tal.
San Fierro
A Catalina/Claude által adott papírhoz tartozó címen egy lerobbant garázs- és műhelyépületet találnak, a csalódott és dühös CJ-t az időközben megérkező Cesar és Kendl biztosítják arról, hogy mindig mellette állnak és Truth városbéli ismerőseivel  közös autó- és műhelybizniszbe fognak, ami egy idő után kezd egész jól beindulni.
CJ-t elkeseríti, hogy a bátyja börtönbe jutott, miközben a rádióban a tehetségtelen OG Loc pozőrködik Big Smoke-al, mint menedzserrel. Cesar segítségével megpróbálják feltérképezni Big Smoke drogbizniszét, ami miatt áruló lett. Egy füles alapján kifigyelnek egy kisvárosi találkozót, amin részt vesz az áruló Ryder és néhány ismeretlen. Le is fényképezik a résztvevőket, hogy kiderítsék, kik a nagykereskedők.
Időközben Tenpenny-ék egy tanú és az őt kikérdező riporter meggyilkolásával bízzák meg CJ-t, illetve egy San Fierro-i nyomozó besározásával tereljük el a gyanút a korrupt rendőrcsapatról.
CJ felkeresi Woozie-t, aki jóbarátként üdvözli, de szinte azonnal egy húzós szituációba kerülnek: Woozie a helyi kínai maffia vezetője és a vietnámiak egyre nagyobb fenyegetést jelentenek a triádokra. CJ kívülálló barátként eredményesen tud neki segíteni, Woozie pedig felajánlja a triádok erőforrásait, hogy támogassa CJ-t, a segítségével ki is derítik, hogy Big Smoke bizniszéhez egy három ember által alakított csoport, a Loco  Szindikátus biztosítja a drogszállítmányokat: az első tag egy üzletember, akiről nemigen lehet tudni, a második T-Bone Mendez, aki a San Fierro Rifa banda egyik vezetője és ő adja a szervezet erejét, a harmadik pedig Jizzy B, aki a város legnagyobb lányfuttatója és bordélytulajdonosa – őt megkörnyékezve és az alkalmazásába kerülve CJ a Szindikátus lapjaiba is belelát egy idő után.
Az ismeretlen üzletember, Mike Toreno és a Szindikátus szállítmányai nem minden probléma nélkül érkeznek a városba és a finomító-elosztóba jutást is CJ-nek mint beépített embernek kell védenie, de végül küszöbön áll egy találkozó a vevő Big Smoke emberei és a nagykereskedő Szindikátus között. 
CJ és Cesar a triádok által segítve készül az ügylet és mindkét csoport szétverésére , de találkozó helyéről és idejéről tudomást kell szerezni valahogy, ezért CJ rátör Jizzyre a klubban, elszabadulnak a golyók és a menekülő strici nem menekülhet a halál elől, a telefonja üzenetei közt pedig megtalálják, amit keresnek.
CJ, Cesar és a triádok emberei a 69-es mólóhoz sietnek és a találkozót biztosító fegyvereseket kilövik a tetőn a vezetők jövetele előtt, de Toreno helikopteres érkezésével nem számolnak: a halottak feltűnőek fentről, a helikopter hirtelen irányt vált és elrepül. A találkozó meghiúsulására ráébredő Ballas és Rifa tagokon ekkor rajtaüt a csapat és végeznek velük, legvégül az elkeseredetten küzdő T-Bone-al. Az áruló Ryder is menekülne, de ő is holtan végzi az öböl vizében. 
Woozie infót kap, hogy Toreno helikoptere a belvárosban leszállt és csomagokat rakodnak bele. CJ odasiet, de a helikopter felszáll, ezért a platformot vigyázó fegyvereseket elintézi, magához vesz egy otthagyott rakétavetőt és motorral üldözni kezdi. Az autópályán elévágva sikerül megállnia, céloznia és tüzelnie: a helikopter lángolva darabokra szakad.Majd egy bombával felszerelt autó segítségével a droglabort is elpusztítjuk.
A játék harmadik fejezete a sivatagban és Las Venturas-ban játszódik.
CJ egy ismeretlen hívást kap a Las Venturas melletti sivatagból,Tierra Robadaból. Mikor odamegy, meglepő személybe botlik: a halottnak hitt Mike Torenóba. A férfi elmondja, hogy azért nem halt meg, mert egy titkosügynök, és egy "hasonmása" ült a felrobbant helikopteren. Mike megígéri, szabadon engedi Sweetet, ha cserébe CJ elvégez neki néhány feladatot.Például megóv egy fontos csomagot,illetve megvásárol egy elhagyatott repteret,megtanul repülni, és számos repülős küldetést teljesít, később pedig Truth bízza meg különböző feladatokkal,hogy lopjon el a 69-es körzetből egy jetpacket,és egy vonatról egy zöld folyadékot,amiből Truth ki tujda mit csinál. Woozie is újra felbukkan CJ életében, és meglepő dologgal áll elő: ki akar rabolni egy Las Venturasban található kaszinót, ami ellenséges számára. CJ ezután segít a kaszinórablás előkészítésében. ,időközben CJ a helyi olasz maffiánakis segít ügyleteik elrendezésében,és a bizalmukba férkőzik. Végül sikerül a rablás, Zero és a Triádok segítségével.A rablás után Salvatore Leone halálosan megfenyegeti.de CJ fittyet hány rá.
Ezután Tenpenny ad neki újabb missziókat. Egy alkalommal Frank egy elhagyatott, sivatagi helyre hívatja CJ-t, hogy az átadjon neki egy ellopott rendőrségi aktát,és vigye le egy sivatagi faluba. Csakhogy Carl szemtanúja lesz, amint Pulaski és Frank megtudja, hogy Hernandez társuk besúgó. Tempenny megöli Hernandezt, majd miután Tenpenny elhagyja a helyszínt, Pulaski kényszeríti Carlt, hogy ásson egy kétszemélyes sírt. Csakhogy CJ egy óvatlan pillanatban a rendőrre támad, akit ezután egy rövid üldözés után meg is öl.
Mindezek mellett a depresszióba esett Madd Dogg életét is megmenti, és még a házát is visszafoglalja a Triádok segítségével.Majd Toreno utasítására ellop egy vadászgépet és öt kémhajót elpusztít,azonban a kockázat miatt Cj berág Torenora.
A játék negyedik fejezete Los Santos-ban játszódik.
CJ visszatér Los Santosba. Toreno ígérete alapján Sweetet kiengedik a börtönből,és visszafoglalják a Grove Streetet,viszont a testvérpár viszonya ismét feszült. CJ segít az immár barátnak tekinthető Madd Doggnak ráijeszteni a korábban tőle dalszövegeket lopó OG Locra, és Madd Dogg kinevezi menendzsernek.
A Grove Street-i fiúk elhatározzák, hogy végleg megsemmisítik a Ballas és a Vagos bandát, a tisztogatásban Carl is részt vesz. A harcok közben Sweet és CJ megtudják, hogy a Grove Street egyik vezetője, B-Dup és annak hű barátja, Big Bear átállt a Ballasokhoz, betörnek a házába, majd elbeszélgetnek velük. Végül megkegyelmeznek B-Dupnak, Big Beart pedig visszaveszik a bandába. A háborúkat a Grove Street nyeri.
Időközben letartóztatják Tempennyt tettei kiderültével,de mindenki felháborodására felmentik, és a városban anarchikus állapotok uralkodnak el.Ezután CJ és Cesar visszafoglalják A Varios Los Aztecas Területeit.
A hatalmi átrendeződés után Sweet megtudja, hol rejtőzik Big Smoke, így CJ-vel felkeresik. Míg öccse parancsára Sweet az autóban marad, CJ betör a búvóhelyre, egy droglaborba. Lemészárolva az őröket, hosszas lövöldözés után megöli az áruló Smoke-ot. Csakhogy Tenpenny jelenik meg sörétes puskával a kezében, és elrabolja Carl elől Smoke pénzét, majd felgyújtja az épületet. CJ az utolsó pillanatban jut ki, ám meglepő látvány fogadja odakinn: Tenpenny és néhány rendőr egy tűzoltóautóval kezd el menekülni, létráján Sweettel. Carl üldözőbe veszi őket, majd segít bátyjának átugorni az ő autójába. Csakhogy rendőrautók és Vagosok veszik üldözőbe őket, és a tűzoltóautóból is tüzet nyitnak rájuk. Hosszas üldözések után végül Tenpenny elveszíti uralmát járműve felett, így a tűzoltóautó egy hídról egyenesen a Grove Streetre zuhan.  A balesetben Tenpenny halálra zúzza magát.
A történet végén a városban újra visszaáll a rend, és a Grove Street bandája veszi át a hatalmat…
A játék három városa:
A játékban kisebb falvak is találhatók, amik a nagyvárosok közötti vidéken helyezkednek el. Név szerint: Blueberry, Angel Pine, Las Colinas, Whetstone, El Quebrados, Las Payadas, Back O' Beyond, Shady Creeks, Palomino Creek és Leafy Hallow.
A játékban előforduló bandák:
Terület: Los Santos: Gettó, Playa Del Seville, Temple, Santa Maria Part majd Glen Park és Idlewood
Érdekesség: Eredetileg a Grove Street Familyt Orange Grove Familynek hívták, és a megjelenés előtt lett belőle Grove Street Family. 
kés és a pisztoly. Legfőbb tagok: Mark „B-Dup” Wayne, Melvin "Big Smoke" Harris, Lance "Ryder" Wilson. Vezető: Kane Tagok: Kicsi Menyét.
Terület: Los Santos: Kelet Los Santos, Idlewood, Glen Park, Verona Part, Willowfiled és Jefferson.
Terület: Los Santos: Los Flores, Las Colinas, Keleti Part.
Terület: Los Santos: Kis Mexikó, El Corona, Verdant Bluffs,Unity Állomás és a Commerce.
Terület: San Fierro: Doherty, King, Garcia és Battery Point.
Terület: San Fierro: Kínai Negyed és Calton Magaslat. Las Venturas: Négy Sárkány Kaszinó.
Terület: San Fierro: Északi Sugárút, Keleti Sugárút és Easter Basin.
Terület: Las Venturas: Caligula Kaszinó, Sindacco vágóhíd, Sindacco műanyaggyár.
Terület: Los Santos: Temple, Market, Mullholland Interszekció, Vinewood.
Crack Deallers: Los Santos egyik drogos bandája, a Grove Street ellensége. Ruhájuk sötét barna atléta vagy fehér kapucnis pulcsi.
Vezető:Mark '''B-dup''' Wayne
Terület: Los Santos: Crack Den,Idlewood,Keleti Los Santos,Jefferson,Glen Park.
C.R.A.S.H.: San Andreas gengszterellenes rendőrsége.
Vezető: Frank Tenpenny
Tagok:Eddie Pulaski, Jimmy Hernandez
Legfőbb terület:Pershing Tér.
Fegyver:UZI,Pisztoly,Sörétes Puska.
A GTA San Andreas-ban 11 rádióadó van 20 külön DJ-vel. Rádiót csak akkor lehet hallgatni, amikor valami földi, vízi vagy légi járműbe szállunk . Az adóknak különféle stílusuk és műsorvezetőjük van.
Grand Theft Auto  ·  Grand Theft Auto 2
Grand Theft Auto III  ·   ·  GTA Advance  ·  GTA: Liberty City Stories )
Grand Theft Auto IV ·   ·  Grand Theft Auto V
Grand Theft Auto Online
The Trilogy ·  Episodes from Liberty City
Niko Bellic · Carl Johnson
