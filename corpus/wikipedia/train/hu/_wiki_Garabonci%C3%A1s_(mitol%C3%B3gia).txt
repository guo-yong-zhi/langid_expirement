Pontosságellenőrzött
A garabonciás , 1  bűbájos, ördöngös mesterséghez értő varázsló, vihartámasztó  a magyar népi vallásban. A középkori népi keresztény hiedelmek és a pogányság szinkretizmusából ötvöződött mitikus alak. * 1  Gyakran szegényes  öltözetű vándorként vagy vándordiákként ábrázolt személy; hosszú fekete köpennyel és leggyakrabban bűvös könyvvel, varázskönyvvel.
Több szomszédos nép, illetve magyarországi nemzetiség  hiedelemvilágában is szerepel a garabonciás diákhoz hasonló alak néhol hasonló , másoknál eltérő neveken . 
A régibb elem egy germán Odin-Wotannal rokon vonásokat mutató vihardémon , a magyar hiedelemvilágban a táltos. 2 
A kapcsolódó hiedelmek szövevényes kölcsönhatásainak jelei figyelhetők meg. 3  Kialakulásában nyilván közrejátszott a diákokhoz, vándordiákokhoz  kapcsolódó népi tapasztalatok, műveltségük , tudásuk, ártalmatlan fortélyaik, csínytevéseik 4  megfigyelése, megtapasztalása és a legendaképzés logikája szerint ezek természetfelettivé nagyítása, ördögivé torzítása. Illetve hasonló régebbi, mitikus személyek, például a táltosok tulajdonságainak, történeteinek egybeolvasztása, ami a magyar garabonciás alakját egyedivé teszi. 
A varázskönyv motívum alapja – tekintettel a könyvek akkori igen magas árára – inkább a vándordiákok által közkedvelt emlékkönyv 5  lehet, amibe útjuk, tanulmányaik során külföldi professzorok, hírességek, diáktársak, rokonok, barátok írtak méltatásokat, útravaló bölcsességeket, kedvenc idézeteket néha színes képekkel, vízfestményekkel díszítve azokat.
Távolabbi párhuzam a középkori Dél-francia, Észak-olasz, Dél-német területeken működő, időjárással zsaroló szemfényvesztő csalók, tempestarius vagy tempestatum doctorok híre, emléke.
A garabonciás szó alakváltozatai: garaboncás, garboncsás, görböncses, barboncás, gabroncás, gorgoncás, verboncás, tókás diák stb.
A szó eredetét Szarvas Gábor tisztázta. 6  Megfejtése szerint a tőnek tekinthető garabonca  a régi olasz gramanzia  szóból ered, amely a negromanzia rövidült alakja és a latin necromantia, illetve görög νεκρομαντια  szóra vezetendő vissza, 7  vagyis tulajdonképen „halottidéző”, „szellemidéző”, a holtak lelkeinek segítségével bűbájoskodó varázsló. Csak a népi etimológiai félreértés folytán lett belőle a „Schwarzkünstler”, illetve a szláv „fekete iskola diákja”.
Megjegyzendő, hogy mindez csupán a szó eredetére vonatkozik, de a garabonciásoknak tulajdonított praktikák között nem szerepel halottidézés vagy jóslás.
Továbbá hogy a legutóbbi időkben néha tévesen a garabonciás diákot a vándordiák szinonimájaként használják, nyilván azt feltételezve, hogy a garabonciás jelentése vándor lenne.
