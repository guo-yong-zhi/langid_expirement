Pontosságellenőrzött
Bruno Jonas  német író, kabarészínész és humorista.
Jonas a passaui Adalbert-Stifter-Gymnasium-ban érettségizett, majd Münchenben, a Lajos–Miksa Egyetemen germanisztikát tanult.
A karrierjét a passaui Scharfrichterhausban kezdte el. A Scharfrichterhaus neve egy legendából származik, eszerint régebben a város ítélet-végrehajtója lakott ebben a házban. A szó azt jelenti, hogy „hóhérház”. A legenda való alapja az, hogy a 13. században a hírhedt Prisling börtön ott volt elhelyezve.
Az 1970-es években a konzervatív erők domináltak Passauban. A CSU, a  Passaui egyházmegye és a helyi újság, a Passauer Neue Presse  együtt határozták meg a kulturális és politikai életet. Ez a túlsúly provokálta egy ellenkulturális mozgalom megalapítását. A politikai kabaré vezetőji Bruno Jonas és Siegfried Zimmerschied voltak. A konzervatív határozathozók és a város képviselői többször megtámadták őket. Például a PNP főszerkesztője egyszer hírzárlatot rendelt el az összes kabarérendezvénnyel kapcsolatban. Máskor a püspöki helynök megvádolta őket istenkáromlás miatt. A város egyszer bemutatási tilalmat adott ki. Mégis 1977 márciusában Walter Landshuter és Edgar Liegl létesítették a Scharfrichterhaust. Azóta ez egy jelentős jazz- és kabarészínpaddá vált. Sok híres humorista, aki ott fellépett, híres lett, mint Ottfried Fischer vagy Hape Kerkeling. Ma már nincs konfliktus a város politikai elitével. A Scharfrichterhaus a város kulturális életének szerves része. 1987 óta egy kis mozi működik a házban, ahol alternatív művészfilmeket mutatnak be.
Jonas Sigi Zimmerschieddel együtt megalapította a „Die Verhohnepeopler“ csoportot. Miután a Scharfrichterhausban léptek fel, országszerte híresek lettek. Bruno Jonas például a Münchner Lach- und Schießgesellschaft-ban is aktív volt. Nemzeti jelentőséget nyert el, amikor rendszeresen a Dieter Hildebrandt Scheibenwischer  című TV műsorában megjelent. Amikor Hildebrandt 2003-ban kilépett, először Mathias Richlinggel és Georg Schrammal, aztán 2006 és 2008 között Richard Roglerral  tovább vezette a programot. Valószínűleg 2008. december 30-án lesz az utolsó adás. Bruno Jonas azt hirdette, hogy egy tévémentes évet fog tartani. 2 
A Starkbierfest története
2004. március 11-én Bruno Jonas először a Nockerberg-on a Bruder Barnabas  szerepét játszotta, állítólag ő találta ki a Salvator receptjét. Ő tartja a bőjtpredikációt , ami nem cenzúrázott szöveg, hanem a szerző saját mondanivalója.
Ez azért nevezetes, mert ez volt az első alkalom, hogy egy nem konzervatív szerző megkapta ezt a szerepet. 2007. január 19-én Jonas kijelentette, hogy már nem fogja tovább játszani a Bruder Barnabast.
Az élettársával együtt két gyereke van.
Egy interjúban azt vallotta be, hogy elkerüli az iszlám témákat, mert tart az erőszakos reakcióktól. 4 
