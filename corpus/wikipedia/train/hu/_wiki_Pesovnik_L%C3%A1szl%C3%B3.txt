Pontosságellenőrzött
Pesovnik László dr., Megay  válogatott labdarúgó, jobbfedezet.
Szülővárosában, az Ungvári Atlétikai Club gyermek- és ificsapataiban kezdi labdarúgó-pályafutását, majd 1919-ben, alig 18 évesen bekerül a felnőttkeretbe. 1920-ban felvételt nyer a Budapesti királyi magyar Pázmány Péter Tudományegyetem jogtudományi karára, amelynek befejezése után jogi doktori oklevelet szerzett. A diákévei alatt a BEAC, majd a Szombathelyi Atlétikai Klub, a Sabária és a Somogy FC  csapatokat erősítette. Erőteljes fizikumú, ötletes játékmodorú labdarúgó volt, aki a védekezésben és a támadásban is hasznosan játszott. 1925 és 1928 között nyolc alkalommal szerepelt a magyar válogatottban. A profi-labdarúgás befejezése után visszatért Ungvárra, ahol a negyvenes évek első felében betöltött különböző városvezetői tisztségeket.
