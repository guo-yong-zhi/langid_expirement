Pontosságellenőrzött
A Za Bon  japán hangszeres lányegyüttes volt.
A zenekart 2002-ben alapította Meppii dobos, Maiko basszusgitáros, Rie énekes és Kajokko billentyűs miután megismerkedtek egy oszakai zeneiskolában. A Za Bon első kiadványa, a Girlfriend stúdióalbum 2002. május 22-én jelent meg az Indies Maker kiadó gondozásában. 1  A lemezt ★★★★★ címmel 2002. november 20-án újabb soralbum követett. 2  Következő kiadványuk, a 03 Toybox című teljes hosszúságú album 2004. július 21-én jelent meg. 3  A lemez megjelenése után kiadót váltottak, a Sunny Drive című kislemezüket már a Treasure of Music jelentette meg, 2006. szeptember 6-án. A dal volt az együttes első olyan kiadványa, mely felkerült a japán Oricon heti eladási listájára, a 197. helyen. 4  Második kislemezük Szakurabi néven jelent meg, címadó dalát a Nippon TV Ki ni naru cúhan Ranking! Poshlet Depart sinja misze televíziós vásárlási műsorának zárófőcím dalának választották. A lemez volt a zenekar utolsó kiadványa, amely felkerült az Oricon heti eladási listájára, a 91. helyen. 5  Harmadik kislemezük 2007. június 27-én jelent meg Ame/Csiiszana siavasze címmel és a Ki ni naru cúhan Ranking! Poshlet Depart sinja misze televíziós vásárlási műsor nyitófőcím dalaként is hallható volt. 6  A Hello címmel megjelent negyedik kislemezük a Bakugan szörny bunyósok animesorozat második zárófőcím dalának választották, azonban az így sem került fel az eladási listákra. 7  2008. január 30-án még Akane címmel megjelentettek egy stúdióalbumot, majd 2008. július 2-án Omohide kirakira címmel egy búcsúzú kislemezt. 8  9  A Za Bon 2008. július 13-án feloszlott.
