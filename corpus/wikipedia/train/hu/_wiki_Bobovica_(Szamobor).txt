Pontosságellenőrzött
Bobovica falu Horvátországban Zágráb megyében. Közigazgatásilag Szamoborhoz tartozik.
Zágrábtól 21 km-re nyugatra, községközpontjától 3 km-re északra az A3-as autópálya mellett fekszik.
Neve 1242-ben tűnik fel „Boboycha locus” alakban. 1443-ban „Bobowycza”, 1453-ban „Bobowcz possessio et Zomzedwar”, 1509-ben és 1596-ban „Bobowycza” néven említik. 2  1783-ban az első katonai felmérés térképén „Dorf Bobovicza” néven szerepel. 1857-ben 72, 1910-ben 114 lakosa volt. Trianon előtt Zágráb vármegye Szamobori járásához tartozott. 2011-ben 282 lakosa volt.
