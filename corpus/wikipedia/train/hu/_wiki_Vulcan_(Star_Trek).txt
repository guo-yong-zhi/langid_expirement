Pontosságellenőrzött
A Vulcan  egy kitalált bolygó a Star Trek-univerzumban. A 40 Eridani hármascsillag 2  3  körül kering, a vulcaniak szülőbolygója. Emberi mértékkel mérve a Vulkán kopár, kietlen és forró: a bolygó nagyrészt száraz, sivatagos, az ég vörösnek látszik, csak elszórtan helyezkednek el a felszínen nagy kiterjedésű vízfelületek. Felszíni gravitációja és hőmérséklete magas. Egy ikerbolygója van, a T'Khut, ez hatalmasnak tűnik a Vulcan égboltján, a felszínén zajló vulkánkitörések és porviharok a Vulcanon jól megfigyelhetők.
A bolygó és ikerbolygója a római mitológiában szereplő Vulcanus, illetve Charis után kapta a nevét , amit a vulkániak elfogadtak hivatalosan is. 4  .
A vulcaniak a Bolygók Egyesült Föderációja alapító tagjai az emberekkel együtt. Jellemző rájuk, hogy érzelmeiket elfojtják, állandó meditációval próbálva kordában tartani őket, sőt megszabadulni tőlük; ebben a legendás Surak nevű filozófust követik. A romulánok a vulcaniakkal rokon faj, ők azért hagyták el a bolygót évezredekkel ezelőtt, mert nem voltak hajlandóak követni Surak tanításait. A vulkániak továbbá telepaták, testi érintkezés által képesek észlelni nemcsak a vulkániak, hanem más fajok egyedeinek gondolatait is.
A Star Trek-ben feltűnő vulcaniak közt a leghíresebb Spock .
Más vulcaniak, akik feltűnnek egy vagy több Star Trek-sorozatban vagy filmben: Sarek nagykövet , Saavik hadnagy, Soval nagykövet , Sybok , Surak filozófus, T'Pau , Tuvok , T’Pol .
A vulcani írásnak rengeteg különböző formája van. Az elsődleges forma leginkább a földi zenei kottákra hasonlít, de függőleges oszlopokba írják a betűket fentről lefelé haladva és balról jobbra. Ez a forma egy fentről lefelé az írás irányába húzódó vonalat is tartalmaz, ezeken találhatóak a betűk.
A másik fajta írásmód egyszerű görbe vonalakból áll és nem tartalmaz vezetővonalat, de ugyanúgy függőlegesen írják, és ha egy oszlop betelik, akkor jobbra kezdenek egy újat. Leginkább a ruhákon látható.
A harmadik fajta a vulcani hajókon és néhány templomon látható, és balról jobbra írják.
A Föderációba lépés előtt a vulkániak nem érdeklődtek az öncélú felfedezés után, és nem lelkesedtek annyira érte, mint tanítványaik, az emberi faj - hiszen egyéb érzelmeik mellett a lelkesedést is elfojtották, relatíve hosszú élettartamuk miatt pedig nem kellett annyira sietniük, mint más fajoknak. Az űrbeli felfedezések főleg a társadalmi haszon miatt érdekelték őket. Mivel kevésbé voltak individualista társadalom az embereknél, jóval kevésbé voltak mohóak, lassabban és megfontoltabban aknázták ki az erőforrásokat. A Föderáció előtti Vulkán politikáját az óvatos, fontolva haladó terjeszkedés, más népek kultúrájának hűvös, ám sokszor enyhe lenézéssel párosuló tiszteletben tartása, az üzleti és politikai szövetségkötések jellemezték. A kevés kivételek egyikét egy közeli bolygórendszer, a kék bőrű, agresszív és impulzív csápos humanoidok által lakott Andoria jelentette. A Vulkániak felsőbbrendűségi tudatuk ellenére is gyanakodva figyelték a gyorsan fejlődő, ámde kaotikusnak tartott rendszert, az andóriaiak pedig akadálynak tekintették őket a saját terjeszkedésük útjában. A két rendszer közti viszony hűvösből az évszázadok alatt egyre forróbbá változott, állandósultak a határvillongások és diplomáciai konfliktusok.
A Főparancsnokság a legerősebb kormányzati szervezet volt a Vulcan bolygón annak a Föderációba lépése előtt. Felemelkedéséhez az andoriai fenyegetés jelentős mértékben hozzájárult. Katonai szervezet volt, de az egész vulcani birodalmat ők irányították. Több száz csillaghajójuk volt katonai, tudományos és egyéb feladatokra. A rangok hasonlóak voltak a Csillagflottáéihoz, de azzal ellentétben a Főparancsnokságnak vannak nem katonai alszervezetei is, ilyen például a tudományos direktórium. A Főparancsnokság a fontolva-terjeszkedő vulkáni űrpolitikát tanácsadói és nagykövetei útján szelíden ráerőszakolta a fejletlenebb szövetségesekre is, így pl. az emberi fajra, akiket ígéretes, de még sokáig iskolapadban tartandó tanítványoknak tekintettek, majdnem egy évszázadon keresztül. A Parancsnokság merev Andória-ellenes politikája és néhány vezető árulása  majdnem háborúba sodorta a vulkániakat, ezt Jonathan Archer közreműködésével sikerült megakadályozni. Ez a Főparancsnokság bukását jelentette, így a Vulkán Föderációba lépése előtt hat évvel elvesztette a hatalmát és megszűnt.
A vulcaniak mind vegetáriánusok.
A vulcani mitológiában több isten is szerepelt az Ébredés  előtt. Volt istene a halálnak, békének és a háborúnak is.
