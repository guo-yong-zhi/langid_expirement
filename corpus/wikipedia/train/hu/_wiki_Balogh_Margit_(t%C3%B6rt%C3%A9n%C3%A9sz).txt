Pontosságellenőrzött
Balogh Margit  magyar történész, a Magyar Tudományos Akadémia nagydoktora, a történelemtudományok kandidátusa. Fő kutatási területe a 20. századi egyháztörténet, különös tekintettel a katolikus szociális mozgalmakra, az 1945 utáni egyházpolitika, a katolikus püspöki kar működése.
Egyetemi tanulmányait az Eötvös Loránd Tudományegyetemen végezte el, történelem-magyar nyelv és irodalom szakon, 1985-ben. 1988-ban egyetemi doktori, majd 1991-ben kandidátusi fokozatot szerzett, a A KALOT története 1935–1946. című tanulmányával.
2020-ban az MTA doktori címét nyerte el Mindszenty Józsefről írt monográfiájával.
Elsődleges kutatási területe a 20. századi magyar egyháztörténet, különös tekintettel a katolikus szociális mozgalmakra (kifejezetten a KALOT működésére, valamint az 1945 utáni egyházpolitika, azon belül is katolikus püspöki kar működése. Legjelentősebbnek tekinthető munkája Mindszenty József bíboros életének kutatása, illetve az ebből készült több, mint 1500 oldalas monográfia, amellyel Somorjai Ádám, Mészáros István és Fejérdy András mellett az egyik legnagyobb hatású magyar Mindszenty-kutatónak tekinthető. 1  Szakmai vezetésével zajlott az elmúlt évtized talán legnagyobb szabású egyháztörténeti kutatóprojektje, amely a 19-20. századi Magyarország zsinatainak és katolikus nagygyűléseik történetét tárta fel. 2 
