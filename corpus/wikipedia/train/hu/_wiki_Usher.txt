Pontosságellenőrzött
Usher Terry Raymond IV  amerikai énekes, dalszövegíró, táncos, és színész.
Usher a kilencvenes évek végén robbant be a köztudatba, miután kiadta második stúdióalbumát, amely My Way címet kapta. Az albumról megjelent maxilemez a Nice and Slow lett első Billboard Hot 100 listavezető dala. A My Way végül hatszoros platinalemez lett az Egyesült Államokban. Következő albuma a négyszeres RIAA platina minősítésű 8701, amelyről két újabb Hot 100 listavezető szám került kiadásra, név szerint a U Remind Me, és a U Got It Bad dalok. 1 
Usher eddigi legsikeresebb felvétele a 2004-ben kiadott Confessions, 10 milliós kereskedelmi mérlegének köszönhetően Amerikában gyémántlemez lett. Mindemellett a Confessions a kiadást követő első héten összesen 1,1 millió példányban kelt el, amely önmagában is rekord, ugyanis eddig r&b előadótól ez volt minden idők legsikeresebb nyitóhete. A korongról négy egymásutáni listavezető maxi jelent meg sorrendben: a Yeah!, a Burn, a Confessions Part II, és a My Boo felvételek. 2  A lemez végül Magyarországon is platina minősítést szerzett. 3 
Usher 2008-ban kiadott Here I Stand című albuma ismét milliós példányban kelt el, csak az Egyesült Államokban. A korongról megjelent első kislemez a Love In This Club három hetet töltött a legrangosabb amerikai sláger lista, a Billboard Hot 100 vezető helyén. 4 
2010. március 30-án megjelent hatodik stúdióalbuma a Raymond v. Raymond lett a harmadik egymást követő alkotása, amely első helyen nyitott a Billboard albumok 200-as listáján. 5 
Az Amerikai lemezkiadók szövetsége  Usher-t tartja minden idők egyik legsikeresebb amerikai előadójának. Albumaiból napjainkig csak az Egyesült Államokban több mint 23 millió példányt értékesítettek. 6 
Usher zenei karrierje során eddig hét Grammy-díjat nyert. 7 
Magyarországon eddigi kislemez kiadásai közül öt saját száma, illetve egy közreműködése került be a Mahasz Rádiós Top 40-be. Ezek közül három szám a "DJ Got Us Fallin' in Love", a "More", valamint a David Guettával közösen rögzített "Without You is Top-10-ben végzett. A 2004-ben megjelent "Yeah" című dala egy hétig vezette a magyar Dance listát. 8 
* Megjelenés dátuma: 1994. augusztus 30.
1 A Yeah! című szám nem került be a Mahasz rádiós Top-40-be, a Dance listán viszont összesen 23 hetet töltött, ebből 5 hetet a top-10-ben, és 1 hetet első helyen. 67 
2 Annak ellenére, hogy Burn című szám nem került be a rádiós Top-40-be, a Single track listán egészen a 10. helyig jutott. 68 
