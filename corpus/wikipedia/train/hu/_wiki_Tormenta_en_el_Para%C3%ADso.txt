Pontosságellenőrzött
A Tormenta en el Paraíso , egy 2007-2008 között készült mexikói telenovella a Televisától. Főszereplői: Sara Maldonado, Erick Elías, Mariana Seoane és Alejandro Tommasi. A főcímdalt Alejandro Fernández adja elő, melynek címe: No se me hace fácil. A sorozat Magyarországon még nem került adásba.
1519.: A maja pap, Ahzac felfedezi, hogy lánya, Ixmy beleszeretett egy fehér emberbe, annak ellenére, hogy apja úgy rendelkezett, hogy a lányt feláldozza az isteneknek egy nagy értékű aranykinccsel és egyedülálló méretű fekete gyönggyel együtt. Ahzac dühében örökre elátkozza lányát, és mindenkit, aki hozzáér a fekete gyöngyhöz: „akinek kezébe kerül a gyöngy, az sosem fogja megismerni a boldogságot!”
1987.: Két kutató, Hernán Lazcano és Eliseo Bravo a korallzátonyok körül kutatnak az elveszett maja kincs után Cozumelben, és megtalálják a fekete gyöngyöt. Amikor Hernán megérinti a gyöngyöt Ahzac átka megfogan. Hernán meghal egy balesetben, magára hagyva feleségét, Analy-t, és újszülött kislányukat, Aymart. 
Eliseo visszatér Veracruzba az arannyal és a fekete gyönggyel együtt, azonban az átok őt is utoléri. Felesége, María Teresa elhagyja őt, magára hagyva három kisfiúkat, Davidot, Nicolást és Leonardót. Eliseo az „El Paraíso” birtokra költözik fiaival együtt. 
Húsz évvel később.: Aymar találkozik Nicolás-szal és egymásba szeretnek, azonban boldogságuk útjába áll Maura Durán, aki mostohaanyjával, Luisa Duránnal együtt szeretné megkaparintani a Bravo-vagyont. Maura Karina Rosemberg személyazonossága alatt férkőzik a Bravo-család közelébe. Mivel nem tudja, hogy a három fiútestvér közül melyik az örökös, így mindhármat elcsábítja.
