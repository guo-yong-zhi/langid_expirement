Pontosságellenőrzött
Luc Alphand  francia alpesisíző, autóversenyző.
1984-ben debütált az alpesisí-világkupán. 1995-ben és 1996-ban a megnyerte a lesiklás pontversenyét, majd 1997-ben a lesiklás mellett a Szuperóriás-műlesiklásban is ő lett az első, valamint ebben az évben győzött összetettben is.
1996-ban bronzérmet szerzett a világbajnokságon lesiklásban.
1997 után befejezte sípályafutását, és áttért az autóversenyzésre. 2009-ig Le Mans-i, tereprali-, és túraautó-versenyeken indult. 1998-ban megalapította a Luc Alphand Aventures nevű csapatot. 5  Az alakulat leginkább hosszútávú futamokon, a Le Mans-szériák versenyein szerepel.
1998-ban debütált a Dakar-ralin. A 2003-as és a 2004-es viadalon a X-Raid BMW csapatával vett részt, és több szakaszgyőzelmet is szerzett. 2005-ben a Mitsubishi gyári versenyzője lett. Ebben az évben másodikként zárt a Dakaron csapat-, és honfitársa, Stéphane Peterhansel mögött. A 2006-os versenyen újfent Peterhanselel küzdött az első helyért. Három szakasszal a cél előtt azonban a címvédő fának ütközött, és Alphand került az élre. 6  Végül megtartotta előnyét és megszerezte a győzelmet. 2007-ben újra kettőjük közül került ki a győztes. Miután a Volkswagen versenyzői sorra kiestek az első helyekről, Luc és Peter állt az élre. Alphandnak végül nem sikerült a címvédés; kevesebb mint nyolc perccel zárt Peter mögött a célban.
2001 és 2009 között minden évben rajthoz állt a Le Mans-i 24 órás autóversenyen. Legjobb eredménye egy hetedik helyezés, melyet a 2006-os futamon ért el. 2007-től 2009-ig a Le Mans-széria versenyein is elindult, ezeken több kategória-győzelmet is szerzett.
2009. június 27-én súlyos balesetet szenvedett egy francia motokrossz versenyen. Komoly gerincsérülések érték, és orvosai javaslatára fel kellett hagynia az aktív autóversenyzéssel. 7  8  9 
Összetett
Versenygyőzelmek
Dakar-rali
Le Mans-i 24 órás autóverseny
