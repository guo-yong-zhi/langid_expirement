Pontosságellenőrzött
A Wikifajok tartalmaz Arab leopárd témájú rendszertani információt.
A Wikimédia Commons tartalmaz Arab leopárd témájú kategóriát.
Az arab leopárd vagy arábiai leopárd  a ragadozók  rendjébe és a macskafélék  családjába tartozó leopárd  egy alfaja.
Az aráb leopárd Izraelben, Szaúd-Arábiában, Egyesült Arab Emírségekben, Jemenben és Ománban él. Zárkózott és félénk teremtmény: magányos vadász. A szélsőséges környezet miatt a faj feltehetőleg sohasem volt túl elterjedt, de az emberekkel való konfliktusa és a vadászat miatt egyedszáma vészesen csökken. Viselkedéséről és életmódjáról viszonylag keveset tudni, kutatását a terepviszonyok is nehezítik.
Az arab leopárd a legkisebb termetű leopárd-alfaj. A hím tömege 30 kg, a nőstényé 20 kg körüli. Azonban ígyis az Arab-félsziget legnagyobb macskaféléje. 1  2 
A bundaszín a halványsárgától a sötétaranyig terjed, lehet sárgásbarna vagy szürke is, rozettákkal tarkítva. 3 
Az arab leopárd többnyire éjjeli életmódot folytat, bár néha nappal is látható. 2  Étrendje a kis-és közepesméretű prédákra koncentrálódik, a nagyobb prédák tetemét barlangba viszi, nem pedig fára. 4  Főbb prédái az arab gazella, a núbiai kőszáli kecske, a fokföldi nyúl, a fokföldi szirtiborz, az indiai sül, a sivatagi sün, kisebb rágcsálók, madarak és rovarok. Mivel az ember miatt lecsökkent a patásprédák száma, ezért a leopárdok rátértek a kisebb prédákra és a házijószágokra .
Becslések szerint az Arab-félszigeten élő leopárdok száma nem több 200 egyednél. 5  Veszélyezteti az élőhelyek eltűnése és fragmentációja, a prédaállomány túlzásba vitt vadászat miatti csökkenése, a csapdázás és a házi jószágok védelmében történő megölés. 5  A Természetvédelmi Világszövetség a súlyosan veszélyeztetett kategóriába sorolja.
