Pontosságellenőrzött
A Wikifajok tartalmaz Nőszirom témájú rendszertani információt.
A Wikimédia Commons tartalmaz Nőszirom témájú médiaállományokat és Nőszirom témájú kategóriát.
A nőszirom vagy írisz  a spárgavirágúak  rendjébe tartozó nősziromfélék  családjának névadó nemzetsége. 200-300 faj tartozik ide. A tudományos nevét a szivárvány görög nevéről kapta, az ide tartozó virágok sokféle színváltozatára utalva. A köznyelvben az írisz  a nemzetségen kívül néhány más, a nősziromféléken belül közel álló nemzetség növényeire is utalhat.
Egyes leírások az Iris nemzetséghez csatolják a Belamcanda, Hermodactylus, Neomarica és Pardanthopsis nemzetségeket is.
Csak szűk körben terjedt el az északi mérsékelt égövön. Élőhelye figyelemre méltóan változatos, a hideg és hegyi régióktól Európa füves lejtőiig, rétségeiig és folyópartjaiig, a Közel-Kelettől Észak-Afrikán át, egészen Észak-Amerikáig terjed.
Az íriszek évelő növények, amelyek gyöktörzsekkel, , vagy szárazabb éghajlatokon hagymákkal  élik túl a telet. Hosszú, egyenes, virágzó szárakkal rendelkeznek. Ezek lehetnek egyszerűek vagy elágazóak, tömörek vagy üregesek, és laposak vagy körkörös keresztmetszetűek. A gyöktörzses fajoknak általában van 3-10 tőálló, kard alakú levelük, a hagymás fajoknak hengeres alakú tőleveleik vannak.
