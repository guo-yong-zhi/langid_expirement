Pontosságellenőrzött
A pitcairni   nyelv egy angolalapú kreol nyelv, amely a 18. századi angol és a tahiti nyelven alapul. Ez a Pitcairn-szigetek nyelve, melyet szerte a világon száznál kevesebb ember beszél csak. Legközelebbi rokona a Norfolk-szigeteki nyelv , annak pár ezer beszélője van. A pitkern és a norfuk nyelv abban különleges, hogy bár a hazájuk a Csendes-óceánon van, mégis atlanti-kreol nyelvekként tartják őket számon. A nyelvet a szigeteken kívül a környező szigetvilágban beszélik még néhányan  vagy Ausztráliában és Új-Zélandon. 1 
A Bounty nevű hajón történt lázadás után a lázadás résztvevői megálltak Tahitin, ahonnan 19 tahiti embert vittek magukkal, többségükben nőket. Végül a lakatlan, elhagyatott Pitcairn-szigeteknél kötöttek ki és letelepedtek ott. A tahitiak alig beszéltek angolul és a Bounty legénysége sem nagyon tudott tahitiul. A világtól elvágva valahogy kommunikálniuk kellett egymással. Egy kis idő múlva egy egyedi nyelvet alakítottak ki, amely ötvözi az angol és a tahiti nyelvet.
A pitcairni nyelv kialakulását jelentősen befolyásolták a legénység tagjainak angol dialektusai. Származásuk szerint a Nyugat-Indiákról származtak , egyikük skót, a vezetőjük, Fletcher Christian pedig művelt brit volt. A beszédükben felbukkantak még geordie és nyugat-angliai nyelvjárási elemek is, mint például a wheetles, azaz „étel” .
Egyes kifejezések, amelyek ma már nem léteznek az angolban, élnek még a pitcairniben. Főképp az angol hajózási és tengerészeti szókincs tartozik ide. A Hetednapi Adventista Egyház és a King James Biblia is jelentős hatással volt a nyelvükre.
A 19. században néhányan a Norfolk-szigetekre költöztek át, de később részben visszatelepültek a Pitcairn-szigetekre. A pitcairni legtöbb mai beszélője az ekkor visszatelepülők közül kerül ki.
Megjegyzés: a pitkern helyesírás nem sztenderdizált. Az egyszerűség kedvéért a magyar fordításban tegeződés szerepel**.
