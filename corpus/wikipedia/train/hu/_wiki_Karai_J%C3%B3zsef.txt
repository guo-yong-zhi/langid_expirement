Pontosságellenőrzött
Karai József  zeneszerző, karnagy.
Budapesten és Pécsen volt diák, a második világháború utolsó szakaszában katonaként szolgált, ez után a villamosművek segédmunkása lett.
1947 és 1955 között a Zeneakadémián Farkas Ferencnél és Viski Jánosnál zeneszerzést, Ferencsik Jánosnál, Kórodi Andrásnál és Somogyi Lászlónál vezénylést tanult.
Már 1947-től a Famunkás Szakszervezet Férfikarának korrepetitora, 1951-ben házasodott meg és lett az Építők Központi Kórusának zongorakísérője, majd karnagya. 1969-től már csak mint szabadúszó zeneszerző, főként kórusművek alkotója tevékenykedett, hivatalosan nem kötődött egyik énekkarhoz sem, de a hazai kóruséletben aktívan jelen volt.
Több művét különböző letétekben is megírta.
