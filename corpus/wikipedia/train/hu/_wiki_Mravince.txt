Pontosságellenőrzött
Mravince település Horvátországban Split-Dalmácia megyében. Közigazgatásilag Solinhoz tartozik.
Split központjától 6 km-re keletre, Solin központjától 2 km-re délkeletre, a Mosor-hegység délkeleti lejtőin, az 1-es számú főút mentén fekszik. Splittel a 32-es számú menetrendszerű autóbuszjárat köti össze.
Mravince közelében az első települést a 7. században betelepülő horvátok ősei hozták létre. A Glavičina nevű településrészen 1937-ben bukkantak rá az első kora középkori sírokra. A rákövetkező két évben összesen 130, a 9. és 10. századból származó sírt tártak fel, így a glavičinai a kor egyik legnagyobb ószláv temetőjének bizonyult. A következő időszakban a környékbeli településeken még további óhorvát sírokat is találtak. A feltárások során több mint száz sírmelléklet  is előkerült. A leletek számos értékes információval szolgáltak az itt élt emberek mindennapi életéről, egyúttal kétségtelenné tették, hogy a közelben jelentős település volt. A mravincei temetőt a szakemberek a középkori „Pot Clico” néven említett településsel, a későbbi Kučinével hozták összefüggésbe, amely a török-velencei háborúk során pusztult el. 2  Mravince települést csak 1681-ben Geronimo Cornera kormányzó egyik oklevelében említik először, amikor a török megszállás alól felszabadított területre a dalmát Zagora vidékéről főként katolikus horvátokat telepítettek ide. Nevét a ma oregánóként is ismert szurokfűről  kapta, mely bőségesen termett a környékén. A bencés történész Zelić Bućan „Od Kuka do Mravinaca” című művében a település nevét egy közeli feltűnő sziklás magaslat középkori nevéből származtatja, mely mai Sutikva nevét egykori Szent Tekla templomáról kapta. Ezt a templomot még a török pusztította el, mára nyoma sem maradt. 3 ] 1797-ben a Velencei Köztársaság megszűnésével a település a Habsburg Birodalom része lett. 1806-ban Napóleon csapatai foglalták el és 1813-ig francia uralom alatt állt. Napóleon bukása után ismét Habsburg uralom következett, mely az első világháború végéig tartott. A település mellett építették fel mravinceiek 1873-ban új plébániatemplomukat, melyet régi templomukról Keresztelő Szent János tiszteletére szenteltek. Külön fejezetet nyitott a település történetében a közelben a 19. század második felében fejlődésnek indult cementipar, melynek főként Mravince és Klissza területén volt földekre szüksége az üzemek építésére. Az igény kedvező fogadtatásra talált a helyi hatóságok körében, hiszen munkát és új kereseti lehetőséget jelentett. Jelentőségét növelte, hogy a filoxérajárvány kipusztította a Split környékének szőlőültetvényeit, mely addig sokaknak az egyetlen megélhetést nyújtotta. Az első üzem azonban a hosszas pártcsatározások és kicsinyes érdekek miatt hátráltatva csak 1910-ben kezdhette meg működését. A falunak 1857-ben 197, 1910-ben 504 lakosa volt. Az I. világháború után rövid ideig az Olasz Királyság, ezután a Szerb-Horvát-Szlovén Királyság, majd Jugoszlávia része lett. A második világháború idején olasz csapatok szállták meg. A háború után a település a szocialista Jugoszlávia része lett. Lakossága 2011-ben 1628 fő volt.
A Gyógyító boldogasszony  tiszteletére szentelt római katolikus plébániatemploma 1873-ban épült. Búcsúünnepét a település tradícióinak megfelelően Keresztelő Szent János ünnepén, június 24-én tartják.
Városok:
Hvar 
Imotski 
Kaštela 
Komiža 
Makarska 
Omiš 
Sinj 
Solin 
Split 
Stari Grad 
Supetar 
Trilj 
Trogir 
Vis 
Vrgorac 
Vrlika 
Községek:
Baška Voda 
Bol 
Brela 
Cista Provo 
Dicmo 
Dugi Rat 
Dugopolje 
Gradac 
Hrvace 
Jelsa 
Klissza 
Lećevica 
Lokvičići 
Lovreć 
Marina 
Milna 
Muć 
Nerežišća 
Okrug 
Otok 
Podbablje 
Podgora 
Podstrana 
Postira 
Prgomet 
Primorski Dolac 
Proložac 
Pučišća 
Runovići 
Seget 
Selca 
Sućuraj 
Sutivan 
Šestanovac 
Šolta 
Tučepi 
Zadvarje 
Zagvozd 
Zmijavci 
Városok:
Hvar 
Imotski 
Kaštela 
Komiža 
Makarska 
Omiš 
Sinj 
Solin 
Split 
Stari Grad 
Supetar 
Trilj 
Trogir 
Vis 
Vrgorac 
Vrlika 
Községek:
Baška Voda 
Bol 
Brela 
Cista Provo 
Dicmo 
Dugi Rat 
Dugopolje 
Gradac 
Hrvace 
Jelsa 
Klissza 
Lećevica 
Lokvičići 
Lovreć 
Marina 
Milna 
Muć 
Nerežišća 
Okrug 
Otok 
Podbablje 
Podgora 
Podstrana 
Postira 
Prgomet 
Primorski Dolac 
Proložac 
Pučišća 
Runovići 
Seget 
Selca 
Sućuraj 
Sutivan 
Šestanovac 
Šolta 
Tučepi 
Zadvarje
Zagvozd 
Zmijavci 
