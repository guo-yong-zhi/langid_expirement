Pontosságellenőrzött
A bölcsőhalál vagy hirtelen csecsemőhalál  a baba nagyjából egyéves koráig előforduló váratlan, előzmények nélküli elhalálozását jelenti, amelynél utólagos vizsgálatok se tudják felderíteni a pontos okot. Ennél fogva pontos mechanizmusát és lefolyását nem ismerjük. Lényegében bölcsőhalál megnevezés nem egy adott, pontos folyamatot takar, hanem felderíthetetlen halálesetek összefoglaló halmaza. Ezért a bölcsőhalál téma körül sok a félreértés és misztikum. Gyakoriak a szenzációhajhász bejelentések és a visszaélési kísérletek. Első feljegyzés a témáról a Bibliában található. Az első tudományos leírás 1923-ból származik, majd 1970-ben definiálják először. A legkritikusabb időszak a statisztikák szerint a baba 2 és 4 hónapos kora között van.
Mivel a bölcsőhalál  számos eshetőséget takaró összefoglaló megnevezés, így definíciója is általános. Alapvetően akkor sorolhatunk valamit ebben a fogalomkörbe ha az alábbi állítások mindegyike igaz:
Továbbiakban a következő megállapítások jellemzőek még:
Ma már több országban felmerült a szakmában, hogy a SIDS megfogalmazás nem megfelelő, mert nem csak az esemény hirtelen voltán van a hangsúly, hanem a megmagyarázhatatlanságán is, így a SIDS kifejezés félrevezető. Ezért Ausztrália és Új-Zélandon a SUDI kifejezést ajánlják inkább, ahol az "U" a "unexpected", vagyis váratlant jelenti, illetve az Amerikai Egyesült Államokban a SUID kifejezést, ahol az "U" a "undetermined", vagyis nem meghatározhatót jelöli.
A bölcsőhalál fogalom körének szakmai megjelenésének egyik árnyoldala, hogy ebben a korban a szakemberek és hatóságok számára elfogadottabbá váltak a megmagyarázhatatlan halálesetek, így néha felületes vizsgálatokkal zárhatnak le olyan eseteket, ahol a halál oka alaposabb vizsgálatokkal kideríthető lehetett volna.
Egyik kirívó eset Wanda Hoyt ügye. Az anya 1964 és 1971 között 5 gyermekét ölte meg és az első négy esetben bölcsőhalált állapítottak meg az orvosok, mire az utolsó esetnél kiderült az igazság. Ekkor alakult ki az a morbid mondás a hatóságok körében: „Egy csecsemőhalál SIDS, kettő már gyanús, három: gyilkosság!”. Azonban óvatosan kell bánni az általánosítással, mert hazánkban is volt olyan jól dokumentált eset, amikor egy anya 6 gyermeke közül hármat veszítette el bölcsőhalállal. Végül hetedik gyermekénél elkeseredésében orvosi segítséget kért és sikerült is megóvni a gyermek életét. A bölcsőhalál esetén fontos az utólagos alapos hatósági vizsgálat.
Ellentmondásosak a statisztikák az esetek számával kapcsolatban is. A legnagyobb probléma, hogy nem csak a statisztikai módszerekben van eltérés országonként, hanem az utólagos vizsgálati és patológiai gyakorlatban is. Például hivatalosan Pápua Új-Guineában nincs egyetlen ilyen eset sem.
Így ezen statisztikák összehasonlítása nem pontos, inkább csak irányadó. Közép-Európában 10 000 babára jut 2,7 eset, Amerikai Egyesült Államokban pedig 6,9 és azon belül az afroamerikai lakosság körében gyakoribb az esetek száma.
Paradox a bölcsőhalál okait keresni, amikor e fogalom megkülönböztető jegye  éppen az ok hiánya.
Az okok boncolgatásánál főleg statisztikai és logikai következtetésekre támaszkodhatunk. Éppen ezért a következő felsorolás tartama megfontolandó, de minden kétséget kizáróan még nem igazolhatóak!
A csecsemőhalál esélyét növelő faktorok:
A jelenleg ismert legmegfelelőbb megelőzési módszer a baba figyelése alvás közben ún. légzésfigyelővel. A légzésfigyelő készülékek felépítése és működési elve eltérő lehet, de lényegében többnyire érzékeny mozgásérzékelő készülékek, amely a baba légzés közbeni mellkasmozgását is érzékeli. A készülékeken beállítható az érzékenység és hogy mennyi idő után jelezzen, ha nem észlel mozgást. A működési elvből következik, hogy:
Nagyon fontos megjegyezni, hogy a légzésfigyelő használata önmagában nem feltétlenül elégséges, hiszen a szükség esetén a riasztott személynek értenie kell a leállt légzésű és keringésű baba újraélesztéséhez . Ezen ismeretek szaktanfolyamon elsajátíthatóak, több kórházban is folyik oktatás szülőknek. Az újraélesztés után ajánlott a baba azonnal szakszerű vizsgálata.
