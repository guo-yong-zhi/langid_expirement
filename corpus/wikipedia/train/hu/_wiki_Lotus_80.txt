Pontosságellenőrzött
A Lotus 80 egy Formula–1-es versenyautó, amelyet a Team Lotus tervezett és versenyeztetett az 1979-es Formula-1 világbajnokság néhány futamán. Az autó a maximális szívóhatás  elérésére törekedett, azonban számos probléma adódott vele, így nem volt sikeres. Az autót egyedül az 1978-as világbajnok Mario Andretti vezette.
Az autó tervezésekor a fő szempont az volt, hogy a Formula-1-ben akkor már pár éve alkalmazott szívóhatást  maximálisan ki akarták használni. Így aztán a kasztni egyetlen nagy szívóhatást kiváltó rendszerként került megépítésre, az autó orrától a hátsó kerekekig. Már maga az orr is úgy került megépítésre, hogy abban egy további, szívóhatást kiváltó rendszer került megépítésre. Elméletben ez iszonyatos erőhatással járt együtt, így aztán a kasztnit sokkal erősebbre is kellett megépíteni, mint az előd Lotus 79-est. A hatalmas leszorítóerő egyben azt is jelentette, hogy az autónak nem volt szüksége szárnyakra.
Mivel a John Player Special cigarettamárka ebben az évben kivonult a Formula-1-ből, ezért az autó a brit versenyzöldben, jelesül a Lotus zöld-sárga színeiben pompázott. Jellegzetes, kólásüvegre emlékeztető formájú oldaldobozai itt jelentek meg először, ez a nyolcvanas években széles körben alkalmazott technika lett.
Mindennek ellenére az autónak volt egy óriási hátulütője. Andretti a tesztek során arról számolt be, hogy amikor gyorsul vele, nagyon jól viselkedik, fékezéskor és kanyarodáskor azonban váratlanul megszűnik a szívóhatás, majd ahogy elmegy, hatalmas erővel azon nyomban vissza is tér. Mint kiderült, a tervezés során átestek a ló túloldalára, és akkora leszorítóerőt értek el, amekkorát a pilóta már nem tudott kezelni. A probléma két részből állt. Az első az volt, hogy a szívóhatás miatt generált alacsony légnyomású terület az autó alján egybeesett a jármű tömegközéppontjával. Emiatt jött létre a "delfinezés" néven ismert jelenség, mely a 2022-ben bemutatkozó Formula-1-es autóknál is tömegesen jelentkezett: a szívóhatás során az autó alja annyira leért, hogy egy idő után megszűnt maga a hatás is, ezért az autó elemelkedett az aszfalttól - majd amint elegendő távolságra elemelkedett, a rendszer visszaszívta azt - emiatt az autó, de főleg benne a pilóta is folyamatosan le-föl pattogott. A második probléma az volt, hogy a kanyarokban elég volt akár csak egy kerékvetőre rámenni, és máris drasztikusan változott az autó alján a légnyomás. Ezután a csapat szárnyak felszerelésével kísérletezett, de ez nem sokat segített. A 80-ast csak Andretti vezette, mert csapattársa, Carlos Reutemann nem volt hajlandó kipróbálni.
Végül a csapatfőnök Colin Chapman is kénytelen volt elismerni, hogy a Lotus 80 nem az a csodaautó, amire számítottak. Andretti azért a spanyol nagydíjon szerzett egy dobogót 1 , majd Belgiumban hiába kvalifikált vele ötödiknek, inkább mégis a 79-essel állt rajthoz 2 . Monacóban és Franciaországban a problémák csak még jobban kijöttek, így mindkét versenynek kiesés lett a vége. A csapat kénytelen volt a Lotus 79-est áttervezni és újra bevetni.
A Lotus 80 ugyan teljes kudarc volt a csapat számára, de Chapman életben tartotta a koncepciót, és annak átdolgozásával kezdte meg a Lotus 88 fejlesztését.
35 pontot a Lotus 79-essel szereztek.
Ez a szócikk részben vagy egészben  a   Lotus 80 című angol Wikipédia-szócikk ezen változatának fordításán alapul.  Az eredeti cikk szerkesztőit annak laptörténete sorolja fel. Ez a jelzés csupán a megfogalmazás eredetét és a szerzői jogokat jelzi, nem szolgál a cikkben szereplő információk forrásmegjelöléseként.
Alapító: Colin Chapman
Személyek:Frank Dernie ·  Gérard Ducarouge ·  Maurice Philippe ·  Peter Warr ·  Peter Wright ·  Len Terry
Világbajnok versenyzők:  Mario Andretti ·   Jim Clark ·   Emerson Fittipaldi ·   Graham Hill ·   Jochen Rindt
Egyéb jelentős versenyzők:  Elio de Angelis ·   Martin Donnelly ·   Mika Häkkinen ·   Johnny Herbert ·   Jacky Ickx ·   Nigel Mansell ·   Nakadzsima Szatoru ·   Gunnar Nilsson ·   Ronnie Peterson ·   Nelson Piquet ·   Carlos Reutemann ·   Ayrton Senna ·   John Surtees ·   Derek Warwick ·   Alex Zanardi
Autók: 16 ·  18 ·  21 ·  24 ·  25 ·  33 ·  43 ·  49 ·  56B ·  63 ·  72 ·  76 ·  77 ·  78 ·  79 ·  80 ·  81 ·  86 ·  87 ·  88 ·  91 ·  92 ·  93T ·  94T ·  95T ·  97T ·  98T ·  99T ·  100T ·  101 ·  102 ·  107 ·  109 ·  112
Formula–2-es autók:
12 · 16 · 18 · 32 · 35 · 41 · 44 · 48 · 59 · 69
Formula–3-as autók: 22 · 31 · 35 · 41 · 55 · 59 ·  69
