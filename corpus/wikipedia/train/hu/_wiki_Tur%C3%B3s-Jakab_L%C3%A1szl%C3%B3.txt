Pontosságellenőrzött
Turós-Jakab László  erdélyi magyar építészmérnök, sportújságíró.
Középiskoláit a kolozsvári Brassai Sámuel Líceumban végezte , majd a Műszaki Főiskola építészeti karán szerzett mérnöki oklevelet . 1984–85-ben építészmérnök Sepsiszentgyörgyön, 1985–90 között Kolozsváron és Aranyosgyéresen, különböző építőtelepi és irodai beosztásokban. 1990-től a Szabadság belső munkatársa, a sportrovat vezetője, 1993–99 között a szerkesztőbizottság tagja; közben 1992–93-ban a csíkszeredai Új Sport kolozsvári tudósítója. 1999-től a Monitorul de Cluj sportújságírója.
Első írásai 1981-ben az Igazság c. napilapban jelentek meg. Tudósításokat közölt még külső munkatársként a Romániai Magyar Szóban  és az Erdélyi Riport c. lapban ; majd az Új Magyar Szó sportrovatának társszerkesztője.
Romániai magyar irodalmi lexikon: Szépirodalom, közírás, tudományos irodalom, művelődés V. . Főszerk. Dávid Gyula. Bukarest–Kolozsvár: Kriterion; Kolozsvár: Erdélyi Múzeum-Egyesület. 2010.   
