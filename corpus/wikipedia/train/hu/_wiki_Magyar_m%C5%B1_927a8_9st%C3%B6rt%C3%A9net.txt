Pontosságellenőrzött
A Magyar művelődéstörténet egy a 20. század első felében megjelent nagy terjedelmű magyar nyelvű történettudományi mű volt.
A Magyar művelődéstörténet egyike volt a Horthy-korszak legnagyobb irodalmi munkálatainak. Ugyan 1915-ben már elindult hasonló címmel egy 2 kötetes sorozat Erdélyi László Gyula történész-bencés szerzetes tollából. 1  Az 1930-as években indult az új, nagyobb vállalkozás egy több kötetes magyar művelődéstörténet megírására. Közel 70 szerzőt, köztük a korszak több jelentős szaktudását sikerült megnyerni a nagy vállalkozásnak, amely egyetemes igényességgel próbálta feldolgozni a magyar kultúra történetét a kezdetektől a korszakig. A szerkesztési munkálatokat Domanovszky Sándor , Balanyi György , Szentpétery Imre , Mályusz Elemér , és Varjú Elemér  történészek vezették. A sorozat végül 5 kötetben látott napvilágot 1939 és 1942 között a Magyar Történelmi Társulat gondozásában. Teljes terjedelme 3312 nyomtatott oldal. 2 
Domanovszky Sándor így fogalmazta meg a mű célját az Előszóban: 
A sorozat bizonyos szempontból hasonlított a korszak többi nagy vállalkozásához , és egyfajta díszmű funkciót is betöltött. A vaskos kötetek ennek köszönhetően aranyozott barna félbőr kötésben kerülhettek az olvasók polcaira. A belsőre is odafigyeltek a kiadók: minden kötet körülbelül 500 fekete-fehér szövegképet, és néhány színes mellékletet kapott. Az illusztrációk-mellékletek teljes száma 2704. 4 
A sorozat évtizedeken át egyedülálló szintézisnek számított méretével. Csak megjelenése után 60 évvel, 2000-ben készült Kósa László szerkesztésével az újabb Magyar művelődéstörténet, ennek terjedelme azonban jóval kevesebb, 569 oldal . 5 
Magát a Domanovszky-féle Művelődéstörténetet 1991-ben a Babits Magyar-Amerikai Kiadó Rt. fakszimile kiadásban ismét megjelentette . 6  Digitálisan a Magyar Elektronikus Könyvtár tette hozzáférhetővé.
A kötet összeállításában a következő személyek vettek részt: 7 
Az egyes kötetek a következők voltak:
