Pontosságellenőrzött
Krolopp Alfréd  gazdasági akadémiai tanár, igazgató.
A  Magyaróvári Magyar Királyi Gazdasági Akadémia elvégzése után a növénytani tanszéken vállalt tanársegédi állást. Külföldi tanulmányút után Budapesten dolgozott a Földművelésügyi Minisztériumban, 1904-től került vissza Óvárra, ahol az állattant és az apró háziállatok tartását oktatta. 1907. október 27-én nevezték ki az akadémia igazgatójává. Sokat foglalkozott a szakoktatás megreformálásával, s bár politikai szereplést nem vállalt, a Tanácsköztársaság leverése után eltávolították az intézmény éléről. 1939. június 25-én Óváron halt meg, sírja a magyaróvári temetőben van.
