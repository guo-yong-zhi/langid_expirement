Pontosságellenőrzött
Az oldal a South Park című amerikai animációs sorozat fontosabb fő- mellék-, és visszatérő szereplőit sorolja fel. A sorozat középpontjában négy alsó tagozatos fiú, Stan Marsh, Kyle Broflovski, Eric Cartman és Kenny McCormick áll, akik családjukkal, osztálytársaikkal és egyéb helyi lakosokkal együtt a coloradói Sziklás-hegységben fekvő fiktív kisvárosban, South Parkban élnek. 1  2  Stan Marsh a csoport vezetője, aki a műsor hivatalos honlapjának leírása szerint egy „normális, átlagos és összezavarodott amerikai fiú”. 3  Kyle Broflovski zsidó származású fiú, Stan legjobb barátja – kapcsolatuk a sorozat megalkotóinak, Trey Parkernek és Matt Stone-nak a barátságát tükrözi vissza. 4  A túlsúlyos, ellenszenves és elkényeztetett Eric Cartman gyakran tűnik fel a főszereplők ellenfeleként, 5  antiszemita nézetei és megjegyzései miatt Kyle-lal folyamatosan rivalizálnak. 6  Kenny McCormick szegény családból származik, narancssárga csuklyát hord, amely érthetetlenné teszi szavait. Az első öt évad során Kenny majdnem az összes epizódban groteszk módon meghalt, hogy aztán a legközelebbi részben bármiféle magyarázat nélkül visszatérjen. 7 
A férfiszereplők eredeti hangjának zömét Parker és Stone kölcsönzi. 2  6  A harmadik évad végéig, váratlanul bekövetkezett haláláig Mary Kay Bergman volt a legtöbb női szereplő hangja, helyét Mona Marshall és Eliza Schneider vette át . Azóta April Stewart és Marshall kölcsönzi a női szereplők legtöbbjének hangját . A South Park készítéséért felelős személyzet néhány tagja szintén kölcsönzi a hangját visszatérő szereplőknek; Jennifer Howell felügyelő producer Bebének, 11  a forgatókönyvírásban tanácsokat adó Vernon Chatman a beszélő törülközőnek, Törcsinek, 11  a gyártást felügyelő John Hansen pedig Mr. Furkónak biztosítja a hangját. 12  A producer és storyboard művész Adrien Beard a színes bőrű Token Black hangja 13  – azért őrá esett a választás, mert a Cartman súlyos bűne készítésekor Trey Parker gyorsan találni akart valakit Token hangjához és Beard volt az egyetlen színes bőrű az épületben. 14 
A magyar nyelvű változatban – az eredeti sorozattól eltérően – a legtöbb szereplőnek más-más színészek biztosítják a hangjukat. A négy főszereplő magyar hangja a kezdetek óta Csőre Gábor , Bozsó Péter , Dolmány Attila  és Markovics Tamás . 15 
Néhány szereplő a korai évadok során fontos szerepet töltött be egyes epizódokban, mielőtt kiírták őket a sorozatból.
1. · 2. · 3. · 4. · 5. · 6. · 7. · 8. · 9. · 10. · 11. · 12. · 13. · 14. · 15. · 16. · 17. · 18. · 19. · 20. · 21. · 22. · 23. · 24. · 25. · 26.
