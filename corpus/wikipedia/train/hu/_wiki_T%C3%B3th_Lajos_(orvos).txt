Pontosságellenőrzött
tőrei és tótmegyeri Tóth Lajos  3  orvos-író, államtitkár.
Tóth Lajos  4  ügyvéd, Pest-Pilis-Solt-Kiskun vármegyei főügyész, a pesti református egyház tanácsosa és Wraubeck-Serré Anna 5  elsőszülött gyermekeként született. A Budapesti Tudományegyetemen végezte tanulmányait, ahol 1879-ben avatták orvossá. 6  Egy évig az élettani tanszéken, majd fél évig a szemklinikán dolgozott mint gyakornok. 1881 februárjában tanársegédi kinevezést kapott a gyógyszertani tanszéken. 1884-ben császári és királyi tartalékos ezredorvos és Pest megyei tiszti főorvos lett. Két évvel később gyógyszertanból egyetemi magántanári képesítést szerzett. 1890-ben kinevezték a Kolozsvári Magyar Királyi Ferenc József Tudományegyetem gyógyszertani tanszékére, azonban nem fogadta el az állást. A Vallás- és Közoktatási Minisztériumban az egyetemi főosztály vezetője lett. Közreműködött a pesti egyetem orvoskarának modernizálásában, valamint a pécsi, szegedi és debreceni egyetem orvoskarainak létrehozásában. 1904. október 26-án miniszteri osztálytanácsossá nevezték ki, majd államtitkár lett. Érdemeiért a debreceni és szegedi egyetem valamint a budapesti egyetem tiszteletbeli doktorrá avatta. 7 
Számos szakmai testületben töltött be tisztségeket, pl. az Országos Közegészségügyi Tanács jegyzője, a Magyar Orvosok és Természetvizsgálók Központi Bizottságának elnöke és az Igazságügyi orvosi Tanács elnöke volt. 8  Az Orvosi Hetilap szerkesztőségének tagja volt, illetve közreműködött a Magyar Gyógyszerkönyv második kiadásának gyógyszertani részében.
Felesége Dietzl Anna volt, akit 1885. május 26-án a Belvárosi plébániatemplomban vett nőül. 9 
Gyermekei:
