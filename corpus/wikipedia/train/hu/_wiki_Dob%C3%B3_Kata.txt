Pontosságellenőrzött
Dobó Kata, születési nevén: Kovács Katalin  magyar színésznő, rendező.
Kovács Katalin néven született 1974-ben Győrben. Mivel édesapja katonatiszt volt, sokat költözött a család. Éltek Kijevben, Lentiben, végül Budapestre, Békásmegyerre költöztek. 2 
Érettségi után felvételizett a bölcsészkarra, de nem vették fel. Saját lábára akart állni, ezért dolgozott például titkárnőként is. Egy neves divatstúdió modellversenyére jelentkezett, ahol beválogatták a profi modellképző kurzusukra. Több magazinban szerepelt modellként, majd Németországba szerződött, ahol katalógusokban szerepelt. 2 
1995-ben egy véletlen folytán  került be az Éretlenek című sorozat szereplői közé. Az igazi hírnevet A miniszter félrelép című film hozta meg számára 1997-ben, ahol Marosi Tündét alakította. 2 
1997-ben felvételt nyert a Színház- és Filmművészeti Egyetemre is, ahol kétszer halasztott, majd csak az első évfolyamot végezte el. Később az Egyesült Államokba utazott, és Hollywoodban tanult színészmesterséget. 2 
Az utóbbi években szerepelt vendégként a Karinthy Színház, a Pinceszínház, a Játékszín, az Átrium Film-Színház előadásaiban. 3  2008–2014 között a Békéscsabai Jókai Színházban is fellépett. 4  2019-ben a Kölcsönlakás című filmmel debütált filmrendezőként, melyet több mint 150 ezren néztek meg a hazai mozikban, ezzel 2019 legnézettebb magyar mozifilmje lett. Második rendezői munkája az El a kezekkel a papámtól című családi film lett, melyet 2021. december 9.-én mutattak be a hazai mozikban. 2022-ben a legjobb mozifilm díját nyerte a San Diegó-i Nemzetközi Gyerekfilmfesztiválon. 
Első férje Vermes Dávid színész volt, akivel 1997–98-ban, csupán egy évig voltak házasok. 5  1998–2006 között Andy Vajna volt az élettársa. 6  Korábban együtt élt Hajas László mesterfodrásszal is. 7  8  2012-ben született meg kislánya, Szofi, akinek édesapja Gulyás Levente, zenész. 9  2  Kapcsolatuk 2014-ben ért véget. 10  Volt kapcsolata Bochkor Gáborral és Anger Zsolt színművésszel is. 11  2016–2019 között Zsidró Tamással élt együtt. 12  11  13  2021–2022 között párja Szente Vajk rendező. 14  15 
