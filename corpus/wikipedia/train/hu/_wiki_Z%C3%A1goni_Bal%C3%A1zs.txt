Pontosságellenőrzött
Zágoni Balázs  erdélyi magyar író, filmrendező, filmkritikus, szerkesztő, egyetemi oktató, Zágoni Attila  és Zágoni Olga  fia, testvére Zágoni Bálint .
Szülővárosában, a Báthory István Elméleti Líceumban érettségizett , majd a BBTE filozófia szakán szerzett oklevelet . 1999-től, az alapítás pillanatától külső munkatársa a Krónika c. erdélyi közéleti napilapnak, ahol filmkritikákat, glosszákat, esszéket és interjúkat közöl. Alapítója és 2000-től szerkesztője a Filmtett mozgóképes havilapnak. 2009-től 2017-ig a Koinónia Könyvkiadó vezetője, 2019-től a BBTE Színház és Film Karának főállású oktatója.
Írásai jelennek meg a Korunkban, az Erdélyi Riportban és a magyarországi Iskolakultúrában. 2002 decembere óta rendszeresen közöl meséket a Szivárvány, ill. a Kis Tükör hasábjain, ezek egy részét fogja kötetbe a Barni könyve c. meséskönyvben. A könyv kisfiú hőse a mesékben sorra ismerkedik meg tárgyakkal, emberekkel, helyzetekkel, miközben kirajzolódik egy sajátos, gyermeki látásmód szerint formálódó világ.
Kitalálója, sorozatszerkesztője és egyik szerzője a Jánosi Andrea rajzaival megjelenő Kincses Képeskönyv című várostörténeti gyermekkönyv­sorozatnak.
