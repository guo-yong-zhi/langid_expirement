Pontosságellenőrzött
A Best of Sweetbox, más címen Greatest Hits a Sweetbox-projekt és Jade Villalon énekesnő válogatásalbuma. A Sweetbox nyolcadik, Jade hetedik albuma. 2005-ben jelent meg, több különböző változatban. Japánban 2005 februárjában három hétig állt az első helyen az Oricon nemzetközi slágerlistán, Koreában pedig 2005 májusában lett listavezető, és kétszeres platinalemez.
Az albumon a már megjelent sikeres dalok mellett számos bónuszanyag található, úgymint korábban kiadatlan dalok, remixek, demóváltozatok, dalok új verziói. Jade feldolgozta a Sweetbox korábbi énekese, Tina Harris által híressé tett Everything’s Gonna Be Alrightot is, más szöveggel; ez a dal lett a válogatásalbum egyetlen kislemeze .
