Pontosságellenőrzött
A Szent Anasztázia-bazilika katolikus imahely Róma központjában, a Palatinus-domb lejtőjén, basilica minor rangban működik. 1  Az olasz fővárosban élő perui és a szír-malabar szertartású indiai közösség nemzeti szentélye. Róma egyik állandó temploma.
A 4. század első évtizedeiben (325 v. 326) épült, a már létező római építészeten áll, különböző rétegekben a Circus Maximus külső burkolata mellett (tabernae és magánépületek, amelyek egy út mentén álltak a délnyugati lejtőkön) a Palatinus-dombon). Később Sirmiusi Anasztáziának (281–304), egy római nőnek (aki Diocletianus keresztényüldözése alatt szenvedett vértanúságot) nevére szentelték. Már a 499-es zsinat aktáiban titulus Anastasiae néven anyakönyvezték.
A Bazilikát a hagyomány Szent Jeromoshoz köti  – aki valószínűleg ott lakott és fontos, a Szentföldről ma is őrzött ereklyéket hozott – és Nagy Szent Leó  prédikációjához.
A templomot többször restaurálták: I. Damáz pápa , Hilár pápa , VII. János pápa , III. Leó pápa  és IV. Gergely pápa . A modern templom formáit a Barberini pápának köszönheti, aki 1636-ban rendelte el a helyreállítását. VII. Piusz és IX. Piusz pápa a 19. században további helyreállításokat rendelt el.
A 18. századig ez volt a hamvazószerdán a pápa által vezetett bűnbánati körmenet kiindulópontja, amely a Santa Sabina-bazilikánál ért véget, ahol a nagyböjt első állómiséjét tartották.
Itt őrzik Pier Francesco Mola festményét Keresztelő Szent Jánossal a sivatagban 1658 körül. A templomban Lazzaro Baldi  nagy mennyiségű vászna és Francesco Trevisani egyik csodálatos festménye található, amely San Turibiót ábrázolja. A bal oldali kereszthajóban látható Angelo Mai filológus és bíboros monumentális sírja, Giovanni Maria Benzoni neoklasszikus szobrász alkotása.
A 2000-es jubileum idején Rómában megrendezett Ifjúsági Világtalálkozó alkalmából ebben a templomban hatalmas sekrestyét állítottak fel, amelyben 700 000 darab ostyát őriztek, amelyből tízezreket a Circus Maximusban tartott ünnepségeken áldoztattak meg.
A Sant'Anastasia volt az első gyülekezet Rómában, amelyben 2001. március 2-án vette kezdetét az örökös eucharisztikus szentségimádás gyakorlása.
Ez a szócikk részben vagy egészben  a    Basilica di Sant'Anastasia al Palatino  című olasz Wikipédia-szócikk ezen változatának fordításán alapul.  Az eredeti cikk szerkesztőit annak laptörténete sorolja fel. Ez a jelzés csupán a megfogalmazás eredetét és a szerzői jogokat jelzi, nem szolgál a cikkben szereplő információk forrásmegjelöléseként.
