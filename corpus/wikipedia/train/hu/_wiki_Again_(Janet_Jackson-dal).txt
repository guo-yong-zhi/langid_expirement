Pontosságellenőrzött
Az Again Janet Jackson amerikai pop- és R&B-énekesnő harmadik kislemeze ötödik, janet. című albumáról. A Hazug igazság  című film Oscar-díjra jelölt betétdala.
Az elveszett szerelemről szóló dal szerepelt Janet első filmje, a Hazug igazság végén, és bár a filmzenealbumra nem került fel, Oscar-díjra jelölték legjobb eredeti filmzene kategóriában. A díjátadón Jackson előadta a dalt.
Az Again lett Jackson hetedik listavezető száma a Billboard Hot 100 slágerlistán, ahol két hétig állt az első helyen. A Meat Loaf I’d Do Anything for Love  című számát szorította le az első helyről, az Againt pedig Mariah Carey Hero című dala váltotta fel az első helyen.
A kislemez az Egyesült Államokban platinalemez lett.
Az Again videóklipjét Janet akkori férje, René Elizondo rendezte. A klipben Gary Dourdan színész szerepel Jackson elveszített szerelmeként. A klipben Janet a naplójába ír és visszaemlékezik a szerelmével töltött napokra. A klip egy másik változatában jelenetek láthatak a Hazug igazságból.
A dalnak létezik egy francia nyelvű változata is.
