Pontosságellenőrzött
Az Addams Family – A galád család  1991-ben bemutatott amerikai filmvígjáték, az Addams Family-filmsorozat első darabja. A filmet rendezői debütálásaként Barry Sonnenfeld rendezte, a főbb szerepekben Anjelica Huston, Raul Julia és Christopher Lloyd látható.
Az Addams Family egy képzelt személyekből álló csoport, melyet Charles Addams amerikai karikaturista alkotott meg, az eszményi amerikai család szatirikus megfordításaként; egy különc, gazdag család, melynek tagjai azt élvezik, ha az emberek bizarrnak vagy ijesztőnek találják őket. Eredetileg a The New Yorker magazin rajzfilmsorozataként jelent meg, ami az 1930-as években nagy népszerűségre tett szert. Azóta készült belőle televíziósorozat és videójáték is. A karakterek eredetileg nem voltak kidolgozva, sőt még nevet sem adtak nekik.
A jóravaló, rémes hagyományait hűen őrző Addams család idillje felett sötét felhők gyülekeznek. Egy tönk szélére jutott ügyvéd és egy rémes perszóna kiterveli, hogy a nő fiát  pénzszerzés céljával becsempészi Addamsékhez, elhitetve, hogy ő a családfő rég eltűnt bátyja. Az ál nagybácsi csakhamar lelki válságba kerül: megszereti új családját...
Az Addams család tagjai: Gomez, Morticia, Pugsley, Wednesday, Fester bácsi, Nagymama, és Kuzin. A családhoz tartozik még a komornyik, Lurch, és Izé, egy testetlen kéz, aki Gomez gyerekkori barátja.
Addamsék a 0001-es házszám alatt laknak egy temető és egy mocsár mellett, egy komor udvarházban.  Bár hátborzongató embereknek tűnnek, Addamsék mégsem gonoszak. Morticia példás anya, ő és Gomez szenvedélyesen szeretik egymást, támogatják gyermekeiket.
Gomez Alonzo Addams az Addams család feje. Kasztíliából származik, ő Morticia férje, Wednesday és Pugsley apja, Nagymama fia. A testvére Fester. Az eredeti rajzfilmekben köpcös, pisze orral  jelenik meg. A tévésorozatban, Gomezt jóképű és sikeres emberként festik le, bár van egy gyerekhez hasonló, különc lelkesedése mindenért, amit tesz, szeret a modellvonataival játszani és közben szivarozni. Bár békés ember, sokféle küzdősportban jártas. Ő és Morticia néha tőrökkel vívnak. Gomez végtelenül szereti feleségét. Azért tanult, hogy ügyvéd legyen, de ritkán gyakorolja hivatását. Örökségről és kiterjedt befektetéseiből rendkívül gazdag, de nem sokat törődik a pénzzel. A hátborzongató humorérzéke ellenére rendkívül nagylelkű ember.
Sápadt bőrű nő, gótikus megjelenéssel, de mégis elegáns. Néha varázsol, és az ujjhegyével gyertyákat gyújt, és ellazul. A testéből valóságos füstöt bocsát ki. Morticia igazi anyja Hester Frump volt , de később ő lett a Nagymama lánya, akit ezután Esmerelda Frump néven említenek. Morticiának van egy nővére, Ophelia.
Gomez és Morticia gyermekei. Otthon taníttatják őket. Egy kísérletet tettek arra, hogy beírassák őket a helyi általános iskolába, de ez nem működött. Az első részben, a gyerekek egy általános iskolába járnak, ahol Wednesday-t megdicsérik az előadásáért. Mindkét gyerek a nagybácsijuk segítségével iskolai előadáson vesznek részt. A második részben nyári táborba küldik őket.
Egy igazi boszorkány, de belül nagylelkű.
