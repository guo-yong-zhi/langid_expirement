Pontosságellenőrzött
A tojásdíszítés a tojások héjának különféle módszerekkel történő díszítésének művészete. A tojásfestéshez bármilyen tojás felhasználható, de általában minél nagyobb a tojás és minél erősebb a héja, annál jobban megfelel. A tojásfestés Európa számos országában húsvéti hagyomány, amely a locsolkodáshoz kapcsolódik, de a tojások díszítése más kultúrákban is elterjedt. A tojásdíszítő eljárásoknak se szeri, se száma, így készülhetnek festett, karcolt, rátétes, mosott, vésett, viaszolt, csipkézett, metszett, patkolt, faragott és maratott technikával is.
A liba, kacsa és tyúktojásokat általában kifújják , majd az üres héjat festik, rajzolják, faragják, patkolják vagy más módszerrel díszítik.
Az emu és a strucc tojásai olyan nagyok és a tojás héja olyan vastag, hogy különösebb probléma nélkül lehet faragni. Az emu tojásánál ráadásul nagy eltérés van a héj külső részének és belső rétegeinek színe között. Dél-Afrikában 60 000 éves, faragott mintákkal díszített strucctojásokat találtak. 2 
Az orosz cári udvarnak dolgozó ékszerész, Peter Carl Fabergé nemesfémből és drágakövekből készített tojásokat a cári család számára. A Fabergé-tojás néven ismert ékszerdobozok azonban csak hasonlítottak a tojásra, de nem az volt az alapanyaguk.
A perzsa kultúrában szintén elterjedt szokás volt a tojások díszítése, amelyre elsősorban a tavaszi napéjegyenlőség környékén került sor. Ekkor volt ugyanis a perzsa újév , amikor a családtagok közösen díszítettek tojásokat és azokat egy tálba helyezték. Feltehetően innen származik az a keresztény hagyomány is, hogy húsvétkor tojást festünk, díszítünk, 3  4  amely elsősorban Európa keleti részén maradt fenn a mai napig, mint néphagyomány. 5 
A húsvétot megelőző böjtöt és magát a tavaszi feltámadás ünnepét a kereszténység, feltehetően a húsvéti tojás ajándékozási szokásával együtt emelte át a pogány tradíciókból, 6  és a kereszténység elterjedésével a tojást, mint ősi életszimbólumot, összekapcsolták a feltámadás ünnepével. 7  A húsvétra festett tojások hagyományos színe a piros, amely Krisztus vérét jelképezte.
A húsvéti tojásokat manapság már sokféle technikával díszítik, többek között festéssel, karcolással, faragással, varrással,  patkolással, felragasztott formákkal vagy filctollal. 8 
A tojások díszítésének egy különleges technikája a tojáspatkolás, amelyhez általában a nagy mérete miatt libatojást és a könnyű formálhatósága miatt, ólomlemezt  használnak. A tojáspatkolás világrekordere a székesfehérvári Koszpek József, aki 1119 darab, kézzel készített patkót helyezett el egy strucctojáson. Egy 61 patkós tyúktojás a Vatikánban található, amit kölni látogatásakor kapott a pápa.
Írókázott magyar húsvéti tojások
Tiroli húsvéti tojások
Berzselés, harisnyás tojásfestési technika 9 
Karthágói tojás festett díszítésekkel
Berzselt tojások
III. Sándor orosz cár által rendelt Fabergé-tojás
Hímes tojások a Mesterségek Ünnepén
A tojásfestő készségei az íróka és a méhviasz 10  A hagyományos magyar mintákat, viasszal „írják” a tojásra az úgynevezett írókával
Locsolókra várva, Budapest
