Pontosságellenőrzött
Rieti olasz város a Monte Terminillo lábánál, egy termékeny síkságon, Rómától mintegy 80 km-re, északkeletre. Itt található Olaszország földrajzi közepe.
Rietit minden oldalról hegyek veszik körül, amelyek lábánál a Rieti alföld fekszik, 405 m tengerszint feletti magasságban, mintegy 90 km²-en. Régen a helyén egy hatalmas tó volt, amit később lecsapoltak.
Rieti éghajlata kontinentális. A telek körülbelül 140 napig tartanak és nagyon hidegek, a nyarak pedig kellemesen melegek. A csapadék mennyisége meghaladja az 1000 mm/év-et. Télen nagyon ritka a hóesés, mert a felszálló meleg szél északnyugat felé, a környező hegyekre viszi a felhőket. Nyáron gyakoriak a zivatarok.
A Biblioteca Comunale Paroniana, a Monsignor Giovanni Filippo Paroni nevét viselő könyvtár, amelyet 1865. június 4-én az ágostonrend egykori kolostorában avattak föl, majd többszöri átköltöztetése után gyűjteménye 1998-ban a volt Szent Luca-kolostorba került. Nagyjából 140 000 darabos gyűjteményében 23 000 15.-19. századi ősnyomtatvány, 466 periodika, amelyből 100 jelenlegi, 78 kódex, 80 inkunábulum, mérhetetlen számú kézirat és könyvekbe nem foglalt iromány szerepel. 2 
A Fondazione Varrone-könyvtár  a milánói Katolikus Egyetem latintudora, Monsignore Benedetto Riposati 1982-es bő 13 000-es donációján alapul a via dei Crispolti 22. alatt, a Palazzo Potenziani Fabriban. 3  Az igen ritka, nemzetközi értékű könyvtár 2012-ben a felújított largo San Giorgio-i épületbe költözött, amelyben könyvesbolt és irodalmi kávéház, művészeti galéria, angol oktatóközpont és divatlaboratórium is helyet kapott, ahol az Alapítvány rendezvényeket és kulturális eseményeket szervez. 2014 óta a könyvtár zárva van a felújítás után föltárt rendellenességek kivizsgálásáig. 4 
Az 1953. június 15-én még a Levéltár szekciójaként alapított gyűjteményt 1963-ban valódi Állami Levéltárrá léptették elő. 5  Székhelye ma a viale Ludovico Canali 7. sz. alatt van, 6  míg eredetileg a via Román volt.
Közösségi területen vannak elemi-, közép- és felsőfokú intézmények humán, reál, ipari, gazdasági, művészeti, építési, vendéglátós, turisztikai, egészségügyi, fogászati, mezőgazdasági és nyelvpedagógiai szakmákban.
Az 1962-ben alapított híres-neves Istituto Alberghiero Ranieri Antonelli Costagginiről elnevezett szállodafőiskola az első ilyen egész Lazio tartományban. 7  Manapság ez a legszámosabb beirattkozottal bíró ilyen tanintézmény a városban, amelyben nemcsak a megye, hanem a közeli Róma, Terni és L'Aquila fiataljai is tanulhatnak.
A Marco Terenzio Varrone humángimnáziumban tanult Indro Montanelli újságíró, Eugenio Garin filozófus, Renzo De Felice történész és a szenátus korábbi elnöke, Franco Marini.
A Sabina Universitast 1994-ben alapították az Università La Sapienza di Roma mérnöki- és orvosi fakultása és az Università degli Studi della Tuscia agrárfakultása gesztorálásával.
A Parco della Musica di Villa Battistiniben, Contigliano városrészben a római Santa Cecilia Konzervatórium fiókintézményét 2008-ban avatták fel. 8 
Helyi rádiók: a Radio Mondo, a MEP Radio Organizzazione, a Radio Ondaverde és a legfrissebb, a Radio Si Serva Signora.
Két helyi napilapja a Corriere di Rieti e della Sabina , és az Il Messaggero rieti, valamint az Il Tempo észak-laziói kiadása  oltre a numerosi giornali online.
A periodikumok között a Format és a Rello ingyenes havilapok, a megyés püspöki Frontiera hetilap, a Mondo Sabino aktualitások és kultúra havi folyóirat, a Sabina, a Sabina Shire kétnyelvű kulturális havilap, a Mixer művészet-zene-színház témájú és a SeMag ingyenes havilapok a környék kulturális eseményeiről.
A Rieti Film Commission működésének köszönhetően számos kisebb jelentőségű filmet forgattak a városban, pl. a L'uomo del granót Giancarlo Baudenától , az Il disordine del cuorét Paolo Fosso forgatókönyvéből , vagy az Il tema di Jamilt Massimo Wertmüllertől . 12 
Az első helyi adás az RTR − Rete Televisiva Reatina, ma a Sabinia tv mellett, a 818-as csatornán működik.
A másik egykori rieti adó az 1970-ben alapított TeleRadioRieti 2000 volt, amely 1980-tól TeleSabina 2000 néven 2002-ig sugározta adásait.
A színházi tevékenység elsősorban a Flavio Vespasiano-színházban zajlik, ami a 19. század végétől a via Garibaldin áll (pár lépésnyire a piazza Vittorio Emanuele II-től. Sokszor dicsérték már kiváló akusztikája miatt. Évente vendégül látja a nemzeti- és nemzetközi tánc- és operarendezvények egész sorát, a kis helyi társulatok, főként helyi dialektusban írt vígjátékait. Emellett a itt rögzítik a  RAI Show 0. és első adásait. 13  14 
A tipikus rieti fogás a "Fregnacce alla reatina". Vízből, lisztből és sóból leheletvékony réteslapot nyújtanak ki. Hajtogatják, majd kb. két centis rombuszokat vágnak belőle. A töltelék kiolvasztott szalonna, zeller, hagyma, darabolt paradicsom, só és zöldpaprika. 15  16  egyszerű húsmártással, vagy báránysülttel tálalva. Másik jellegzetes fogás a pizzicotti . Kenyértésztából „falatkákat” szaggatnak, majd forrásban lévő vízben kifőzik; enyhén csípős paradicsomos mártással tálalják.
Miként Közép-Olaszországban mindenütt, itt is készítik a Strengozzi tésztafogást sonka kövérjével, olívaolajjal, kockára vágott pácolt sonkával, piros paprikával, zsenge zöldborsóval és paradicsommal ízesítve. 17 )
Jóllehet nem helyi specialitás, de itt is készítik a pasta all'Amatriciana spagettit, olaj, báránypofa és Amerika felfedezése óta paradicsomos ízesítéssel.
Ami a húsételeket illeti, megyeszerte elterjedt a Sardamirelli , amit mosott, három napig szárított disznóbelsőségből csinálnak. Édesköménnyel, paprikával, sóval ízesítik, majd parázson vagy babbal nedvesen sütik ki. 18 
2007. december 31-én a város lakói közül 96,68% olasznak, 3,32% más nemzetiségűnek vallotta magát. Ezen belüli arányuk:
A történelmi belvárost körülvevő középkori fal építése a 12. századra nyúlik vissza.
Régi római híd, amely a Velino folyón ívelt át.
Rietiben számos templomot találhatunk. A leglátványosabb a Cattedrale di Santa Maria.
Líra-emlékmű
Városfal
Szent Mária katedrális
Kilátás a városra
Via Róma
Emlékmű Olaszország földrajzi közepén
Rieti
