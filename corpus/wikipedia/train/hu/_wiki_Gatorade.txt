Pontosságellenőrzött
A Gatorade szénsavmentes sportital, amelyet a PepsiCo forgalmaz. Eredetileg sportolók számára fejlesztették ki, de most már azok is fogyasztják, akik nem kifejezetten sportitalt, hanem üdítőitalt keresnek. Az ital szacharóz, glükóz, fruktóz, elektrolitok  segítségével csökkenti a szervezetben sportolás közben kialakuló víz-, só- és szénhidráthiányt.
A Gatorade-et 1966-ban fejlesztette ki dr. Robert Cade és dr. Dana Shires az amerikai University of Florida-n , és az egyetem amerikai foci csapatáról, a Gators-ról nevezték el.
Dr. Cade az általa közben szabadalmaztatott termék gyártására megállapodást kötött az indianapolisi Stokely-Van Camp  gyümölcs- és zöldségkonzerveket gyártó céggel. 1973-ban Cade és az S-VC lezárta azt a polgári pert az University of Floridával, melyet az intézmény azért indított, hogy jogot formáljon az üdítőital receptjére. Azóta az egyetem a Gatorade után több mint 80 millió dollár jogdíjat szedett be.
Mindössze egy évvel a Gatorade kereskedelmi bevezetését követően módosították az összetevőket, miután az amerikai FDA  az édesítőszerként használt nátrium-ciklamátot felvette a tiltólistájára.
A Florida Gator focicsapat 1967-ben használta hivatalosan a Gatorade-et, amikor versenyben voltak a csapat első Orange Bowl  díjáért. A döntő mérkőzésen a Georgia Tech csapatát legyőzték, akinek az edzője mondta a vereséget firtató kérdésre, hogy "We didn't have Gatorade. That made the difference." . A Gatorade-et használta hivatalos sportitalként 1969-ben a Kansas City Chiefs, amely a Super Bowl megnyerését az University of Florida sportitalának tulajdonította.
A Gatorade-et egy erősen verejtékező atlétával reklámozták, mégis gyorsan népszerű lett a nem kifejezetten sportitalt keresők között is, és a diétás és alacsony nátriumtartalmú változatát is elkezdték gyártani.
A Quaker Oats nevű cég 1983-ban egy versenytárgyaláson megvette az S-VC-t a rivális Pillsbury vállalat elől. A Quaker a PepsiCo licencébe adta a Gatorade néhány USA-n kívüli piacon történő terjesztését, de 1998-ban Ausztráliában perbe fogta a PepsiCo-t, mert gyártási titkokat csempészett ki azért, hogy elkészítse saját, All Sport nevű sportitalát. A Quaker megnyerte az ausztráliai pert. 2001 augusztusában a PepsiCo egy újabb versenytárgyaláson felvásárolta a Quakert, megelőzve az örök riválist, a Coca-Colát.
A Johnson & Johnsonnal együtt a Gatorade a National Athletic Trainer's Association  egyik legnagyobb szponzora
Eredeti nevén "The Gatorade dunk", "Gatorade shower"
Egy népszerű amerikai sportszokásként a győztes csapat edzőjét a játékosok meglepetésszerűen nyakon öntik egy hordónyi Gatorade-del. Ez a szokás 1986-ra vezethető vissza, amikor az NFL-ben  játszó New York Giants csapata a rájátszás döntőjének megnyerése után leöntötte a főedzőjét, Bill Parcellst. A csapat 1987. január 25-én nyerte meg a XXI. Super Bowl kupát. A Quaker Oats vezetősége  nem volt érintett eme tradíció útnak indításában, mégis ezt követően számos győzelem után, és több más sportágban is felbukkant a Gatorade-zuhany.
2005-ben az ESPN amerikai kábeltelevízió sportújságírója, Darren Rovell kiadott egy könyvet First in Thirst: How Gatorade Turned the Science of Sweat into a Cultural Phenomenon  címmel, mely a Gatorade történetéről szólt, és kitért benne a Gatorade-zsákolásra is.
A Gatorade vizet, szacharózt, glükóz-fruktóz szirupot, citromsavat, nátrium-kloridot, nátrium-citrátot, kálium-monofoszfátot és ízesítő/színező összetevőket tartalmaz. 127 mg/l kálium, 464 mg/l nátrium és 59 g/l szénhidrát  található egy üveg Gatorade-ben.
A Gatorade ezenkívül forgalmazza az Energy Formula-t  és az Endurance Formula-t  is. Az Energy Formula-t 2000-ben vezették be és a gyorsabb energiatermelés érdekében több egyszerű cukrot és szénhidrátot tartalmaz. Emiatt ez a termék édesebb az eredeti Gatorade-nél. 12 unciás  üvegben hozzák forgalomba az USA-ban. Az Endurance Formula több elektrolitot tartalmaz, és 2004-ben kezdték el gyártani. A hozzáadott elektrolitok szükségesek ahhoz, hogy a test kitartson a különösen megerőltető tevékenységek során, például nagy forróságban. Emiatt ez a változat viszont sósabb az eredeti Gatorade-nél.
2003-ban, a Gatorade bemutatta a Propelt, a "fitnesz-vizet". A Propel szacharózt, szukralózt és aceszulfám káliumot  tartalmaz, így kevesebb energiatartalmú, mint a Gatorade. Azoknak fejlesztették ki, akiknek fontosabb a szervezet vízháztartás-hiányának pótlása, mint az energiabevitel. A Propel ugyanazokat az elektroliteket tartalmazza, mint a Gatorade, és kiegészítették még vitaminokkal is.
A Gatorade 1999-ben mutatta be energiaszeletét. Ez az élelmiszer volt a Gatorade első nem ital formájú élelmiszere és versenytársává vált a PowerBarnak és a Cliff szeletnek is. A Gatorade Energy Bar nagy része fehérje és hozzáadott szénhidrát. Alapanyaga a puffasztott gabona és rizsszirup, amely összetevők az többi energiaszelet alapját is képezik.
A Gatorade Sports Science Institute   egy olyan intézet, amely az atletikát, a hidratációt, és az "edzéstudományt" kutatja. Az Illinois állambeli Barringtonban van a központja az 1988-as megalapítása óta. Különleges laborokkal rendelkezik a táplálkozás, a testgyakorlás-pszichológia és a biokémia kutatására.
