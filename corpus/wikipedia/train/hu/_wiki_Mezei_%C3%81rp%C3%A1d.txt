Pontosságellenőrzött
Mezei Árpád   magyar pszichológus, filozófus, művészettörténész, író.
Budapesten született Rosenfeld Izsák Hirsch ügynök és Gibsz Hermina fiaként. A két világháború közötti időszakban tisztviselőként dolgozott. 1936-ban házasságot kötött dr. Erdély Sándor  3  bankhivatalnok és Steiner Jolán lányával, Évával. 4  Autodidakta módon filozófiai tanulmányokat folytatott. Emellett több művészeti folyóirat szerkesztője volt. 1945-ben az Európai Iskola egyik alapítója volt. 
Az 1950-es évek végétől pszichológusként dolgozott először a Lélektani intézetben azután az Országos Korányi TBC Intézetben. Ezenkívül nagy hatású előadásokat tartott építészeknek . 1975-ben az Amerikai Egyesült Államokban telepedett le. Könyveiben és írásaiban főleg egy önálló művészetfilozófia kialakításával, a magyar és nemzetközi szürrealizmussal, valamint az alkoholizmussal és a betegségek pszichotikus vonatkozásaival foglalkozott. Marcel Jeannal írt francia nyelvű művei nemzetközileg is úttörő jelentőségűek voltak a művészetfilozófiában.
