Pontosságellenőrzött
Zalaboldogfa község Zala vármegyében, a Zalaegerszegi járásban.
Zalaboldogfa Zalaegerszegtől északnyugatra található. Megközelíthető a 76-os főútról Bagod településnél letérve. Egy másik útvonalon Hatházon keresztül lehet keleti irányból megközelíteni.
Zalaboldogfa nevét 1411-ben említették először az oklevelek Boldogasszonyfalva néven . 1478-ban Bodogazzonfalwa, 1549-ben Boldogffolwa, 1627-ben Bodogfa, 1898-ban pedig Zalaboldogfa alakban írták nevét. 3 
1428-ban már országos vásártartási jogot kapott Zsigmond királytól, e joga még 1479-ben is megvolt, tehát már ekkor a magyar városok közt tartották számon.
Zalaboldogfa egykori birtokosai az  Tompa, Loránti és  Pethő családok voltak, viszont az a 17. század közepénél megjelenik a Hajgató család, 4  és majd alsóeőri Farkas Mihály , törökverő megvásárolt egy birtokot a század második felében. 5  Onnantól leszármazottjai lesznek a Boldogfai Farkas család, akik fontos megyei közigazgatási szerepet fognak tölteni a következő évszázadokban, köztük: alsóeőri Farkas Mihály fia boldogfai Farkas János  aki alszolgabíró és utána helyettes főszolgabíró volt, 6  valamint ennek a fia boldogfai Farkas Ferenc  zalai alispán, 7  akinek összesen 10 úrbéri birtoka, amelyek 697 úrbéri holdot alkottak megye szerte. 8  Ferenc alispán fia, boldogfai Farkas János  Zala vármegye főjegyzője volt, 9  és ennek a János főjegyzőnek a fiai, boldogfai Farkas János Nepomuk  zalai helyettes alispán, jogász, táblabíró, alsó- és felsőbagodi birtokos, és boldogfai Farkas Ferenc , jogász, táblabíró, boldogfai földbirtokos voltak.. 10 
A 18. század közepén fokozatosan kezdett növekedni a helyi nemesi lakosság a házasságok révén. Dereskey Ferenc , idősebb Desreskey Ferenc földbirtokos és boldogfai Farkas Katalin  házasságából született; Dereskey Ferencné Farkas Katalin joga révén ez a család szintén lett birtokos Boldogfán. 11  Szintén odakerült 1780-ban felsőkáldi Káldy József  miután feleségül vette Kovács Annát , Kovács Boldizsár és Szladovits Anna lányát 12  Szladovits Anna , korábban Balla István  felesége volt, akinek az öccse Balla Dániel  1782-ben feleségül vette felsőkáldi Káldy Teréz, Zsigmond és felsőkáldi Káldy Julia lányát. 13 
Mária Terézia korában szerepelnek mint boldogfai birtokosok: Balla István, akinek 47 holja van, Dereskey János, akinek nem volt úrbéri holdja, boldogfai Farkas Ferenc akinek 34 úrbéri holdja, és Kovács Boldizsár akinek se volt úrbéri holdja a településen. 14  Később szentgyörgyvölgyi Horváth György  feleségül vette Szladovits Magdát , Szladovits József  és boldogfai Farkas Mária  lányát, és odaköltözvén ott halt meg. 15 
Boldogfai Farkas János zalai helyettes alispán feleségével, besenyői és velikei Skublics Angélával elköltözött Bagodba, ahol több birtokot vásárolt. Öccsére, az agglegény boldogfai Farkas Ferenc  táblabíróra ráhagyta a boldogfai birtokot és az ottani kúriát. Farkas Ferenc táblabírónak és késői feleségének, Joó Borbála  házasságából származó legidősebbik gyermeke, ifjabb boldogfai Farkas Ferenc  Zala vármegye számvevője, pénzügyi számellenőre, vármegyei bizottsági tag, földbirtokos, aki kényszerült idős korára a zalaboldogfai földbirtokot eladni és testvéreivel osztozkodni. Édesanyja, boldogfai Farkas Ferencné Joó Borbála  halála után, a boldogfai major és jószágot eladták; házasság révén, ifjabb boldogfai Farkas Ferenc Andráshidára költözött, ahol földbirtokos lett felesége, nemesnépi Marton Zsófia  révén. Farkas Ferenc számvevő és Marton Zsófia gyermeke dr. boldogfai Farkas István , jogász, a sümegi járás főszolgabírája, volt az utolsó tagja a boldogfai Farkas családnak, aki még Zalaboldogfán született. 1886-ban az Alsóbagodon lakó nemes Csertán Károly , zalai alispán már szerepelt mint Zalaboldogfa legjelentősebb földbirtokosa; az 1897-ben megjelent "Magyar Korona országainak mezőgazdasági statisztikája II. Gazdacímtár"ában Csertán Károly összesen 548 kataszter holdat birtokolt Boldogfán. Csertán Károly anyai nagyanyja; boldogfai Farkas Marianna  asszony, szladeoviczi Szladovits József  táblabírónak a felesége, és egyben idősebb boldogfai Farkas Ferenc  táblabírónak a húga volt.
Talán érdemes lenne megjegyezni, hogy emellett akkoriban Csertán Károlynak Alsóbagodban 224 kataszteri holdas földbirtoka is volt. 16  A következő zalaboldogfai földbirtokos a szintén alsobagódi lakos miskei és monostori Thassy Kristóf  országgyűlési képviselő lett, aki feleségül vette nemes Csertán Margit  kisasszonyt, Csertán Károly alispán lányát. 1945-ben Thassy Kristóf és neje Csertán Margit minden jogát veszítették el a zalaboldogfai uradamuk kapcsán. A zalaboldagfai Thassy uradalomból jelentős mennyiségű felszerelés került az újgazdákhoz. Többek között hat ekét, öt szekeret, négy szánt kaptak. Ezenkívül járom, henger, nehézborona, kukorica morzsoló stb. került a parasztok tulajdonába. A gazdaság állatállományából 15 lovat, tehenet, tinót, ökröt osztottak szét; a zalaboldogfai földműves szövetkezet is megalakult. 17 
1910-ben 561 lakosa volt, melyből 555 magyar volt. Ebből 548 római katolikus, 9 evangélikus volt.
A 20. század elején Zala vármegye Zalaegerszegi járásához tartozott.
1925. szeptemberében Pehm József apátplébános felszentelte az renovált kápolnát és a két új harangját. Miskei és monostori dr. Thassy Kristófné Csertán Margit asszony töltötte be a zászlóanyai tisztet. 18 
Ezüst keretezésű, negyedelt, álló, csücskös tárcsapajzs első arany mezejében lebegő, gyökeres, zöld fa, lombjai között arany, kettős-keresztes országalma. Második és harmadik vörös mezejében két-két ezüst pólya, negyedig arany mezejében lebegő, jobbra ágaskodó, ezüst fegyverzetű, vörös nyelvű fekete vadkan.
A pajzs fölött háromlombos, ékköves, nyitott nemesi arany korona lebeg, a pajzs alatt a település neve: „Zalaboldogfa” vörös keretezésű arany betűkkel.
A jelképek magyarázata:
Mindhárom jelkép IV. Béla Árpád-házi magyar királyra, illetve a szájhagyomány szerinti történetre utal. Nevezetesen arra, hogy amikor a király a tatárjárás idején rövid ideig itt tartózkodott, egy vaddisznó-vadászat alkalmával kénytelen volt egy fára felmenekülni.
Az országalma a királyi hatalom jelképe, a vörös-ezüst sávok az Árpád-ház családi jelképe, a fa és a fekete vadkan pedig a király kalandját szimbolizálja. A pajzs fölötti nemesi korona a középkori egykori nemes földesuraira, a Gersei Pethőkre és a későbbi Tompa családra utal.
A település népességének változása:
A 2011-es népszámlálás idején a nemzetiségi megoszlás a következő volt: magyar 98,7%, cigány 0,2%, német 6,97%, horvát 0,16%. A lakosok 70,2%-a római katolikusnak, 1,14% reformátusnak, 7,9% felekezeten kívülinek vallotta magát . 26 
Alibánfa ·  Almásháza ·  Alsónemesapáti ·  Babosdöbréte ·  Bagod ·  Bak ·  Baktüttös ·  Becsvölgye ·  Bezeréd ·  Bocfölde ·  Boncodfölde ·  Böde ·  Búcsúszentlászló ·  Csatár ·  Csertalakos ·  Csonkahegyhát ·  Csöde ·  Dobronhegy ·  Egervár
 ·  Gellénháza ·  Gombosszeg ·  Gősfa ·  Gutorfölde ·  Gyűrűs ·  Hagyárosbörönd ·  Hottó ·  Iborfia ·  Kávás ·  Kemendollár ·  Keménfa ·  Kisbucsa ·  Kiskutas ·  Kispáli ·  Kustánszeg ·  Lakhegy ·  Lickóvadamos ·  Milejszeg ·  Misefa ·  Nagykapornak ·  Nagykutas ·  Nagylengyel ·  Nagypáli ·  Nemesapáti ·  Nemeshetés ·  Nemesrádó ·  Nemessándorháza ·  Nemesszentandrás ·  Németfalu ·  Orbányosfa ·  Ormándlak ·  Ozmánbük ·  Pacsa ·  Padár ·  Pálfiszeg ·  Pethőhenye ·  Petrikeresztúr ·  Pókaszepetk ·  Pölöske ·  Pusztaederics ·  Pusztaszentlászló ·  Salomvár ·  Sárhida ·  Söjtör ·  Szentkozmadombja ·  Szentpéterfölde ·  Szentpéterúr ·  Teskánd ·  Tilaj ·  Tófej ·  Vasboldogasszony ·  Vaspör ·  Vöckönd ·  Zalaboldogfa ·  Zalacséb ·  Zalaegerszeg ·  Zalaháshágy ·  Zalaigrice ·  Zalaistvánd ·  Zalalövő ·  Zalaszentgyörgy ·  Zalaszentiván ·  Zalaszentlőrinc ·  Zalaszentmihály ·  Zalatárnok
