Pontosságellenőrzött
Az Apostol egy 1970 óta működő magyar könnyűzenei együttes.
1970-ben alakultak Budapesten. Felléptek Salgótarjánban, az amatőr könnyűzenei fesztiválon, ahol aranydiplomát nyertek. Először ideiglenes működési engedéllyel kezdtek játszani Balatonföldváron, a Balatongyöngye étteremben. A felállás ekkor a következő volt:
Deák Béla gitáros az év őszén került a csapatba, a dobos pedig Nagy Béla lett. Szerepeltek a Fővárosi Tanács Gerlóczy utcai klubjában, valamint a BME Vár-klubjában is. Ugyanezen őszön meghirdettek egy országos könnyűzenei fesztivált, melynek 1971 májusában Salgótarjánban rendezték a döntőjét. Decemberben csatlakozott hozzájuk Deák Mihály , 1971 januárjában pedig Deseő Attila . Miután a salgótarjáni döntőn győzelmet arattak, Georgie Fame-mel és Alan Price-szal közösen léptek fel a Kisstadionban. Ekkortájt kezdett körvonalazódni a zenekar stílusa. Jazzrockot játszottak, példaképeik a Chicago és a Blood, Sweat & Tears volt, igyekeztek ezek hangzását és színvonalát átvenni.
1971 szeptemberében Lifka Mihály  került Deák helyére a zenekarba, decemberben pedig Makrai Pált  szerződtették Kozma András helyére. Egy éven keresztül játszottak ebben az felállásban. Az 1970-es évek elején elsősorban külföldi fellépéseik voltak , Magay Klementina, Kassai Katalin, és Babits Marcella énekeltek a formációban. A szaxofonos és a trombitás helyére Gábor István és Nagy József került. 1972 szilveszterén az együttes Németországban zenélt, 1973 májusában svéd turnéjuk végéhez értek. Nagy József  Svájcba távozott, ami után az együttes nem léphetett fel nyugaton. Szalánczy  kivált a csapatból és a Magyar Állami Operaházban zenélt tovább, Debreceni  egy másik zenekarral külföldre indult. 1973 májusában Csiba József , szeptemberben pedig Szalánczy helyett Pete László  csatlakozott hozzájuk, Debreceni helyére pedig a korábban kivált Kozma András  került.
1973 végén Meződi József  is belépett a zenekarba, innentől a dzsessz helyett inkább a szórakoztató műfaj irányába mozdult el az együttes. 1974 májusában megnyerték az „Európai Extraklasszis” elismerést a csehszlovákiai nemzetközi jazzfesztiválon. 1974 júniusában alakult meg Koncz Zsuzsa kísérőzenekara, a Korál, amelybe Makrai és Kozma belépett, őket Felkai Miklós  és Heilig Gábor  helyettesítette. 1975-ben részt vettek a Made in Hungary táncdalversenyen a Nehéz a boldogságtól búcsút venni című dalukkal. 1976-ban Deák helyére Veszelinov András  került, Heiliget Gombos Géza , Csibát pedig Kovács János  váltotta.
A dzsesszirányzatot képviselő zenészek 1979-ben végleg otthagyták az együttest, mely ezután Németh Zoltán, Meződi József, Pete László, Veszelinov András, Baranski László , Szaniszló Lajos  felállásban működött tovább. 1980-ban kijutottak az Egyesült Arab Emirátusokba, s bejárták a Szovjetuniót. 1981-től a Rock Színház zenekaraként játszottak. 1984-ben Veszelinov András kilépett, Szabó Ferenc  érkezett a helyére, az együttes pedig egyre inkább a színházi világ felé kacsintgatott, fellépéseik ritkultak. 1999. március 19–20-án Demis Roussosszal közösen zenéltek a Budapest Sportcsarnokban. 2004. november 13-án a Budapest Sportarénában volt koncertjük.
Ambrus Asma ·   Balogh Bodor Attila ·  Bata János ·  Benkóczy Zoltán ·  Bókay Márta ·  Böröndi Tamás ·  Csuha Lajos ·  Eszményi Viktória ·  Fehér Tibor ·  Frajt Edit ·  Fráter Kata ·  Füsti Molnár Éva ·  G. Szabó Sándor ·  Harmath Albert ·  Harmath Imre Imre Zoltán ·  ·  Kárpáti Denise ·  Kovács Dóra ·  Kováts Kriszta ·  Kulcsár Lajos · Laklóth Aladár ·  Lukácsi József ·  Magyar Kati ·  Makrai Pál ·  Márkus Ildikó ·  Miklós Tibor ·  Mixtai Melinda ·  Prókai Annamária ·  Prókai Éva ·  Sándor Jolán ·  Seres Gabi · Simon Edit ·  Simorjay Emese ·  Sörös Sándor ·  Szakácsi Sándor ·  Szánti Judit ·  Széki József ·  Szolnoki Tibor ·  Usztics Mátyás ·  Varga Rita ·  Várhegyi Teréz ·  Várkonyi Mátyás · 
