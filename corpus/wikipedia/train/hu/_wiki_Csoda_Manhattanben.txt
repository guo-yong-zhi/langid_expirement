Pontosságellenőrzött
A Csoda Manhattanben egy amerikai televíziós sorozat. A sorozat alapjául a 2002-ben Jennifer Lopez és Ralph Fiennes főszereplésével készült, Álmomban már láttalak című film szolgált. Főszereplői: Litzy, Eugenio Siller, Vanessa Villela, Jorge Eduardo Garcia, Marisela González. A főcímdalt Litzy és Eugenio Siller adja elő. A sorozat 2011. november 29-én 20:00 órakor kezdődött el az NBC csatornán. Magyarországon 2012. március 20-án került adásba a TV2-n.
Marisa Lujan egy gyönyörű nő, aki szállodában dolgozik, de az élete nem mondható egyszerűnek. A szép nő Michoacánban lakott szerelmével Victorral és fiával, de a városuk a drogkereskedelem fellegvárává vált, így Los Angelesbe költöztek át. A költözést követően Marisa reményei elvesznek, mert kiderül, hogy a férje megcsalta, ezért a gyermekével, Laloval New Yorkba költöznek…
