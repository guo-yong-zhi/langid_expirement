Pontosságellenőrzött
Guczi László  állami díjas kémikus, egyetemi tanár, a korszerű heterogén katalitikus és felületkémiai vizsgálatok egyik hazai meghonosítója, a heterogén katalízis folyamatainak nemzetközileg elismert kutatója.
1950-ben érettségizett a szegedi Baross Gábor Gyakorlógimnáziumban. Egyetemi tanulmányait a Szegedi Tudományegyetem Természettudományi Kar vegyész szakán 1950 és 1955 között végezte, egyetemi doktori címet 1959-ben radioizotópok alkalmazása kinetikai vizsgálatokban témájú értekezésével kapott. Első munkahelye a Talajtani és Agrokémiai Intézet izotóplaboratóriuma volt, ahonnan 1962-ben Tétényi Pál meghívására az MTA Izotóp Intézetéhez került, ahol 50 éven át, élete végéig dolgozott. Kandidátusi értekezését 1968-ban, akadémiai doktori értekezését 1976-ban védte meg. 1976-tól a Katalízis Osztály, 1987-től a Fizikai-kémiai Főosztály, majd 1993 és 2000 között a Felületkémiai és Katalizátorkutató Osztály vezetője volt. 2002-től több éven keresztül az egykori Központi Kémiai Kutatóintézet átszervezésével alakult Felületkémiai és Katalízis Intézet  Felületspektroszkópiai Laboratóriumát is vezette és az FKI Tudományos Tanácsának elnöke is volt.
Tevékenysége a heterogén katalízis és a felületkémia terén bontakozott ki. Élenjárója volt a korszerű módszerek, nagyberendezések magyarországi meghonosításának és alkalmazásának a katalitikus folyamatok vizsgálatában .
A katalitikus folyamatok tanulmányozása terén iskolateremtő volt. Számos új, korszerű téma vizsgálatát és módszer alkalmazását kezdeményezte kutatóközösségében. A fotosabbak ezek közül:
A tudományterület naprakész áttekintését nagyban segítette, hogy a katalízis egyik vezető folyóiratának  az indulástól kezdve 26 éven keresztül volt regionális szerkesztője. Szerkesztői tevékenysége jelentősen hozzájárult, hogy a folyóirat szakkörökben igen elismert lett. Számos más katalitikus folyóirat szerkesztő bizottságának is tagja volt.
Széleskörű nemzetközi kapcsolatai és együttműködései voltak. Vendégkutató és vendégprofesszor volt hosszabb-rövidebb ideig a katalíziskutatás számos világszerte elismert központjában .
1970-1980 között titkára volt az MTA egyik első munkabizottságának, a Katalízis Munkabizottságnak. Sokat tett a hazai katalíziskutatások eredményeinek nemzetközi elismertetéséért. „Keleti-nyugati” nemzetközi konferenciasorozat megindítását kezdeményezte és az évenkénti találkozókat szervezte még jóval a rendszerváltás korszaka előtt . Nagy szerepe volt abban is, hogy 1992-ben Magyarországon kerülhetett megrendezésre a 10. Nemzetközi Katalízis kongresszus . Ennek a rendezvénynek is fő szervezője és lebonyolítója volt. A későbbiekben is több nemzetközi konferencia szervezése, ill. elnöki teendőinek ellátása fűződik nevéhez. Összességében mintegy 460 nemzetközi konferencián tartott előadást, ezek között mintegy 40 volt plenáris, ill. meghívott prezentáció.
Két MTA doktori, 5 kandidátusi és 22 egyetemi doktori, ill. PhD értekezés  készült témavezetésével. Címzetes egyetemi tanár volt a Szegedi Tudományegyetem Természettudományi Karán, magántanár volt a Budapesti Műszaki Egyetem Vegyészmérnöki Karán, rendszeres oktatója volt mindkét intézménynek.
10 könyv szerkesztője, társszerzője. Cikkeinek, közleményeinek száma 444.
