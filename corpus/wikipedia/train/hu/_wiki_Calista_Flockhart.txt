Pontosságellenőrzött
Calista Flockhart   Golden Globe-díjas amerikai színésznő. 
Leginkább az Ally McBeal című televíziós sorozat címszereplőjeként ismert, mellyel női főszereplőként egy Golden Globe-díjat nyert, továbbá három Primetime Emmy-díjra jelölték. Fontosabb szereplései voltak a Testvérek és a Supergirl című műsorokban is.
Calista Flockhart 1964. november 11-én született Freeportban Kay és Ronald Flockhart második gyermekeként. Egy bátyja van, Gary. 
1989-ben a Vezérlő fény című sorozatban debütált színészként. 1994-ben Laurát alakította a The Glass Menagerie című Broadway-darabban. 1997-től ő formálhatta meg az Ally McBeal címszerepét, melyért 1998-ban elnyerte a Golden Globe-díjat. 
2006-tól öt éven át Kitty Walkert játszotta a Testvérek című Primetime Emmy-díjas családi drámasorozatban. 2015-ben megkapta Cat Grant szerepét a Supergirlben.
2002-ben kezdett el találkozgatni Harrison Ford amerikai színésszel. Nyolc évvel később, 2010. június 15-én Santa Fében házasodtak össze. Egy örökbefogadott fiuk van, Liam Flockhart Ford, aki a színésznő 2001-ben adoptált. 9 
