Pontosságellenőrzött
Charlie White  amerikai jégtáncos, aki 1997 óta Meryl Davis párja a jégen.  Ők a 2010-es Téli Olimpia, valamint a 2010-es Világbajnokság ezüstérmesei, a 2009/2010-es szezon amerikai bajnokai, a 2009-es Négy Kontinens Bajnokság győztesei, valamint a 2009-es év Grand Prix Döntőjének aranyérmesei. Edzőik: Igor Shpilband és Marina Zoueva.
White Royal Oak városában, Michiganben született. Jelenleg Ann Arborban él és Canton városában, Michiganben edz.
Charlie korábban jéghokizott, csapatával állami bajnokságot is nyertek. 2005-ben érettségizett. Jelenleg a Michigani Egyetem hallgatója.
White 3 évesen kezdett korcsolyázni. Eredetileg egyesben és jégtáncosként is indult. Férfi korcsolyázóként bronzérmes lett a 2004-es bajnokságon, és juniorként nemzetközi versenyeken is részt vett. A 2005/2006-os szezon után már csak jégtáncosként lépett pályára. Davis és White 1997 óta versenyzik együtt.
A 2000/2001-es szezonban kvalifikáltak a 2001-es amerikai bajnokságra, ahol hatodik helyen végeztek mint újoncok. Következő szezonbán már ezüstérmesek lettek és feljebb léptek a junior szintre.
A 2003/2004-es szezon során másodikak lettek a nemzeti bajnokságban, így részt vehettek a 2004-es junior világbajnokságon, ahol a 13-ik helyen végeztek.
A 2004/2005-ös szezonban Charlie eltörte a bokáját még a válogatók előtt, így nem kvalifikálhattak a 2005-ös nemzeti bajnokságra.
A 2005/2006-os szezonra megerősödve tértek vissza. Második helyen végeztek a Junior Grand Prix Döntőben, megnyerték a nemzeti bajnokságot és harmadikak lettek a junior világbajnokságon.
A 2006/2007-es szezont már a felnőttek között kezdték. A 2007-es nemzeti bajnokságon bronzérmesek lettek, mely helyezéssel kvalifikáltak a 2007-es világbajnokságra. Első felnőtt világbajnokságukon a hetedik helyen végeztek.
2008-ban másodikak lettek a nemzeti bajnokságban, valamint a négy kontinens versenyen. A világbajnokságon a hatodik helyen végeztek.
A 2008/2009-es szezonban először kerültek Grand Prix Döntőbe, ahol bronzérmesek lettek. Megnyerték a hazai bajnokságot, amelyről  Belbin és Agosto sérülés miatt visszalépett. Megnyerték a négy kontinens versenyt is Virtue és Moir előtt. A világbajnokságon negyedikek lettek.
A 2009/2010-es szezonban megnyerték a Grand Prix Döntőt. A 2010-es Téli Olimpián eddigi legjobbjukat korcsolyázva másodkikak lettek Tessa Virtue és Scott Moir mögött. A világbajnokságon szintén ezüstérmesek lettek.
A 2010/2011-es szezonban az NHK Trophy és a Skate America Grand Prix versenyekre kaptak meghívást. Az NHK Trophy-t megnyerték, megelőzve a kanadai Weaver-Pojé párost, és az amerikai Shibutani testvéreket is.
La Vie Boheme  Giacomo Puccini
Payadora  Lisandro Adrover
Recuerdo  Lisandro Adrover 
Rhythm of Love  Plain White T's 
