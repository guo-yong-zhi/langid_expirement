Pontosságellenőrzött
A Pilisvörösvári Német Nemzetiségi Fúvószenekar a Mauterer zenekar zenei hagyományaira épülő zenekar, az 1893-ban Mauterer Jakab által megalakított zenekar jogutódja. Megalakulása óta szereplője a helyi és környékbeli egyházi és világi rendezvényeknek, kapcsolatot ápol a gerstetteni és más honi és németországi fúvószenekarokkal. A nemzetiségi hagyományok megőrzésében, a zenei kultúra ápolásában és a német identitástudat megerősítésében játszik szerepet Pilisvörösváron, amely az ország egyik legnagyobb német nemzetiségi települése.
Pilisvörösvár vezető nemzetiségi fúvószenekara létrejöttének 125. évfordulóján magas állami kitüntetésben, „Pro Cultura Minoritatum Hungariae” díjban részesült.
A Mauterer zenekar
A zenekar alapítója és első vezetője a Mauterer karnagydinasztia tagja, Mauterer Jakab volt. 1893. május 15-től kezdve 1898. július 5-ig állt a zenekar élén. Ekkor fia, Mauterer János vette át a karnagyi és vezetői szerepet egészen 1902. július 17-ig. Ezután Mauterer Jakab testvére, Mauterer János állt a zenekar élére. Az ő kezei alatt érett igazi 18-20 tagú együttessé a zenekar, ő volt a karnagydinasztia legtehetségesebb zenésze. Kiválóan képzett muzsikus volt. Korának híres katonakarmestere, Fricsay Richárd zenekarában volt első szárnykürtös. 1953-ig látta el a karnagyi teendőket, utána a karmester Nick János lett, őt Vörösvári József követte. Tőle 1982-ben Feldhoffer János vette át a stafétabotot.
A zenekar újjáalakulása
1989-ben taggal Schäffer Lőrinc és Eduard Gillitzer kezdeményezésére a zenekar 18 taggal egyesületté alakult, melynek elnökévé Schäffer Lőrincet, titkárává Schuck Edét választották meg. A zenekar vezetője Feldhoffer János, karnagya Brandhuber János lett. 1994-től egy éven át Feldhoffer János a karnagyi teendőket is ellátta.
1995. októberétől Buzás Bálint lett a zenekar karnagya. 
1996 áprilisában a IX. Országos Fúvószenekari Minősítésen „német nemzetiségi zenekar” kategóriában Kiemelt Arany Diplomát kapott az együttes, így elnyerte a „Fesztiválzenekar” címet.
1997 májusában jelent meg a zenekar első kazettája és CD-je. Szeptemberben nagy sikerrel szerepeltek Sopronban az Országos Német Nemzetiségi Fúvószenekari Fesztiválon. 
2000-től 2002-ig Kovács Tibor volt a zenekar karnagya.
2002-ben személyi változások történtek: Feldhoffer János vette át az elnöki tisztet, a karmester pedig ismételten Buzás Bálint lett. Ezen év májusában a zenekar közhasznú egyesületté alakult.
2004 áprilisában jelent meg a zenekar második CD-je és kazettája, „Wir grüBen mit Musik” címmel, majd egy évvel később egy válogatás CD-t is megjelentettek.
2005. október 23-án a zenekar „Pilisvörösvárért” emlékéremben részesült „a város kulturális életében kiemelkedően eredményes, önzetlen, áldozatos és maradandó munkájáért”.
2007 májusában megszervezték az I. Pünkösdi Német Nemzetiségi Fúvósfesztivált Pilisvörösváron.
2009. április 24-én Taksonyban – Kiemelt Arany Diploma minősítést kapott a zenekar.
2012. április: kiemelt arany fokozatú minősítés elnyerése 
2013. november 10-én Budakalászon az ÉMNÖSZ Gálán a zenekar „Für Ungarndeutschstum Region Nord” kitüntetésben részesült.
2014. március 30-án tartotta a zenekar 25 éves jubileumi koncertjét.
2016 januárjában szerepeltek az LDU-gálán a pécsi Kodály Központban.
2018. október 13-án a zenekar magas fokú állami kitüntetésben „Pro Cultura Minoritatum Hungariae” Díjban részesült. Ezen elismerésben olyan Magyarországon élő elismert nemzetiséghez tartozó személyek, szervezetek részesülhetnek, akik/amelyek kiemelkedő tevékenységet végeztek a Magyarországon élő nemzetiségek körében az anyanyelvi kulturális örökség megtartásáért, fejlesztéséért, s tevékenységükkel hozzájárulnak a Kárpát-medence népeinek együttéléséhez. A díjat Soltész Miklós egyházi, nemzetiségi és civil társadalmi kapcsolatokért felelős államtitkár adta át Feldhoffer János elnöknek.
A zenekarnak:
A zenekar tagjainak:
Könyvek
A pilisvörösvári Mauterer-fúvószenekar története és működése. In: Fogarasy-Fetter Mihály: Pilisvörösvár története és néprajza. Pilisvörösvár, 1994. 
On-line: http://fogarasy.hu/mivarosunk/Fuvos/Mauterer.htm
Johann Mauterer. In: Fogarasy-Fetter Mihály: Akik itt hagyták lábuk nyomát. Die berühmten Werischwarer. Pilisvörösvár Város Önkormányzata, Pilisvörösvár, 1999. 
On-line: http://fogarasy.hu/mivarosunk/Fuvos/Johann%20Mauterer.htm
Varga Nóra: A Pilisvörösvári Német Nemzetiségi Fúvószenekar története . Vitéz János Római Katolikus Tanítóképző Főiskola, Esztergom, 2006.
On-line: http://fogarasy.hu/mivarosunk/Fuvos/fuvos.htm
Újságcikkek
Sax Ibolya: Zur Geschichte der Mauterer Kapelle 
On-line: http://fogarasy.hu/mivarosunk/Fuvos/Mauterer%20Kapelle.htm
Sax Ibolya: A Fúvószenekar 110 éves múltja. 
On-line: http://fogarasy.hu/mivarosunk/Fuvos/Fuvoszenekar110.htm
Sax Ibolya: Nick István Josef-Gungl díjat kapott 
On-line: http://fogarasy.hu/mivarosunk/Fuvos/NickPista.htm
Fogarasy Attila, Sax Ibolya: Mozaikok a fúvószenekarról 
On-line: http://fogarasy.hu/mivarosunk/Fuvos/Mozaikok.htm vagy
http://pilisvorosvar.hu/vorosvariujsag-regi/2006/julius/12.htm Archiválva 2018. október 23-i dátummal a Wayback Machine-ben
Sólyom Ágnes: Trombitával a városért 
On-line: http://pilisvorosvar.hu/vorosvariujsag-regi/2011/november/6.php Archiválva 2018. október 23-i dátummal a Wayback Machine-ben
Palkovics Mária: 120 éves a vörösvári fúvószene 
On-line: http://pilisvorosvar.hu/vorosvariujsag-regi/2013/majus/11.php Archiválva 2018. október 23-i dátummal a Wayback Machine-ben
Honlapok
A zenekar hivatalos honlapja: https://sites.google.com/site/vorosvarifuvos/
http://fogarasy.hu/mivarosunk/fuvoszenekar.htm
http://pilisvorosvar.hu/vorosvari/pilisvorosvari-nemet-nemzetisegi-fuvoszenekar/ Archiválva 2018. október 23-i dátummal a Wayback Machine-ben
