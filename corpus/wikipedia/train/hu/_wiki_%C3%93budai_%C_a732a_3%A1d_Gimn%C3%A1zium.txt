Pontosságellenőrzött
Az Óbudai Árpád Gimnázium középiskola Budapest III. kerületében. Óbuda első középiskolájaként alapították. Több mint száz éves működése során számos nagynevű tanár tanított falai között, diákjai közül neves közéleti személyiségek sora került ki. Jelenleg 6 és 4 osztályos gimnáziumként működik. 1940-ben épült épülete a 20. századi modern építészet figyelemreméltó alkotása, műemlék. Az HVG 2022-es középiskolai ranglistáján az ország 17. legjobb középiskolája volt.
Az épület Óbudán, a római katonai amfiteátrum közvetlen szomszédságában helyezkedik el.
1902 őszén kezdte meg működését Óbuda első középiskolája, a III. kerületi Magyar Királyi Állami Főgimnázium Morvay Győző igazgató vezetésével. Az iskola két éven át a VII. kerületi Főgimnázium fiókintézménye volt, és albérletben lakott a Tímár utca 12. alatti iskola földszintjén. 1905-ben átkerült a Zsigmond térre, egy bérházba, ahol tantermekké alakított lakásokban folyt az oktatás. 1940-ben elkészült a Nagyszombat utcában az új épület az óbudai polgárok téglajegyei segítségével. Üvegfalú rajzterme, egybenyitható, nagy tornatermei révén európai színvonalú volt, nem beszélve a természettudományos kabinetekről, ahol minden asztalt elláttak gázzal, vízzel, villannyal.
Nevét Árpád magyar fejedelem után kapta, hasonlóan a szintén Óbudán található Árpád hídhoz.
Az 1924-ben, az új középiskolai törvény alapján főgimnáziumból reálgimnáziummá, majd az 1934. évi XI. tc. alapján 8 évfolyamos gimnáziummá vált iskola. Az egységes középiskolai rendszerre való fokozatos áttérés az 1942/43. tanévre fejeződött be, ekkorra mind a 8 évfolyam az új, egységes gimnáziumi tanterv szerint tanult. A háborús évek alatt, 1940-ben új tantárgyként megkezdődött az olasz tanítása .
1945-től az iskolarendszer átalakításával a 8 osztályos gimnázium fokozatosan 4 osztályos gimnáziummá alakult. 1949-ben betelepítették társbérlőként a Bláthy Ottó Erősáramú Ipari Technikumot. Ugyan a technikum pár év múlva új épületet kapott a Szépvölgyi úton, az így felszabaduló részt nem kaphatta vissza az Árpád, mert ideköltöztették a Kandó Kálmán Főiskola Erősáramú Karát. A főiskola – mivel sokkal jobb anyagi helyzetben volt, mint a gimnázium – folyamatosan terjeszkedett, először az alagsor, majd természettudományos termek kerültek hozzájuk, végül 1965-ben az iskola a nagy tornatermét is elveszítette. Közben az egész épület kezelési joga is a Kandóhoz került, az Árpád albérlővé vált, sőt 1982-ben kitelepítették a gimnázium második évfolyamát a Szőlő utcai dolgozók iskolájába. A Kandó-Árpád társbérlet megszüntetéséért 1984 óta folytak a tárgyalások, amelyek 1995-ben eredményre vezettek, így a Bécsi úton felépülhetett az új Kandó-épület. Az épületet 2005-ben visszakapta az iskola.
Az Árpád gimnázium 1940-ben átadott épülete a modern magyar építészet jelentős példája, 1976 óta műemlék. 1  Tervezői Hidas Jenő és Papp Imre, főkivitelezője Hesz Lajos. Építészeti stílusát tekintve a két világháború modern építészeti mozgalmainak, elsősorban Le Corbusier és a Bauhaus elveire alapozott, vasbeton pillérvázas rendszerű funkcionalista alkotás. A 3 szintes, U alakú épület 4896 m²-en terül el.
Az építés 1938–40 között zajlott. Az új épület a 2. világháborúban komoly belövéseket kapott.
A telek, amelyen az iskola épülete áll, az 1880-as években még Óbuda Újlak felé eső határán külterületnek számított, az újlaki téglagyáraknak voltak itt téglaszárítói. A főváros 1898-ban sajátította ki és vonta belterületbe a területet. 1913-ban alakították ki a mai utcahálózatot, azonban a telek egészen 1936-ig üresen állt, amikor elhatározták, hogy itt építik fel a gimnázium új épületét. 1937-ben nyilvános tervpályázatot hirdettek, amelyre rekordszámú pályázat érkezett. A 77 tervező által benyújtott 80 munka közül Hóman Bálint vallás- és közoktatásügyi miniszter Hidasi Jenő és Papp Imre tervének megvalósítására adott megbízást. Papp és Hidas 1934 és 1936 között Olaszországban dolgozott, így nem véletlen az olasz racionalista építészeti elemek megjelenése az épületen, amit a Nagyszombat utcai homlokzat, a bejárat, az előcsarnok és a tornaterem horizontális ablakraszterének kialakítási módja is tükröz.
A homlokzatok minden felesleges dísztől mentesek, a sima mészkőburkolatú felületek egyetlen dísze a Nagyszombat és Zápor utcai íves sarkon, az ablaksávok folytatásában elhelyezett hárommezős, 10 méter magas domborművek, ezek Rumi Rajki István szobrászművész alkotásai. A domborművek témái:
Az épület jelenleg önkormányzati tulajdonban van.
1902 és 1944 között az iskola tanárai közül 87-en megszerezték a doktori fokozatot és ezzel az Egyetemeken magántanári képesítést szereztek, tehát az Egyetemeken szakterületük szerint taníthattak. Az Árpád Gimnázium 1945 előtt fiú gimnázium volt, a tanárok is férfiak voltak.
Doktori fokozatot szereztek:
Adler Éliás , Ágner Lajos, Ajtai Kálmán, Alszeghy Zsolt, Balázs Endre, Balázs István, Vasadi Balogh György, Beck Károly, Bentsik György, Benoschofszky Imre, Berg Pál, Biró Lajos Pál, Bogyai Attila, Bödey József, Budaméry Béla, Császár Ernő, Csernay József, Csinády István, Edelstein Bertalan, Endrei Gerzson, Esztergomy Ferenc, Fallenbüchl Tivadar, Goldziher Károly, Hofbauer Róbert, Holzträger Frigyes, Honti János, Jelitai József, Kákonyi László Zoltán, Kiss Arnold, Kéki Lajos, Kertész Ármin, Kincses Endre, Kiss Arnold, Kohányi Zoltán, Könözsi Lajos, Körmöczi Lajos, Kunszeri Gyula, Latkóczy Mihály, Lukinich Imre, Marót Károly, Máté Lajos, Mátrai Vilmos, Mihálovits Sándor, Módy Mihály, Morvay Győző, Munkácsi Kálmán, Nagy Dénes, Nagy Ferenc, Nagyághy László, Olgyai Bertalan, Pais Dezső, Palágyi Menyhért, Párdányi Emil, Pfisterer Miklós, Pinkert Ede, Polgár György Ödön, Poszvék Lajos, Rausch Géza, Rédei Kornél, Reményi Lajos, Riesz Frigyes, Rimár Jenő, Ruttkay Miklós, Sajó Sándor, Salamon Károly, Schuster K. Alfréd, Senkár-Könözsi Lajos, Siposs István, Szabó Géza, Szemere Samu, Szemkő Aladár, Szidarovszky János, Sziva József, Takács Pál, Tari Imre, Tichy Gyula, Tompa Béla, Tölgyessy Ferenc, Tőrös Béla, Váradi Béla, Vértessy Dezső, Vidor Pál, Wagner Alajos, Willer József, Witkoviczky Károly, Zachár Emil, Zayzon Sándor.
1902 és 1944 között az iskola tanárai közül a Magyar Tudományos Akadémia tagjai voltak: Riesz Frigyes, Kéky Lajos, Lukinich Imre, Marót Károly, Pais Dezső, Szemere Samu, Szidarovszky János, Alszeghy Zsolt, Keményfy János.
1945 és 2022 között 79-en megszerezték a doktori fokozatot, köztük nők is. 1945 előtt csak férfiak tanítottak az Árpád Gimnáziumban. 1945 után a helyzet megváltozott, 1945 végén már nő tanárok is tanítottak, számuk fokozatosan nőtt, 1977-ben a nők aránya a tanári karban már 72%, 2022-ben pedig 74 % volt. 1952-től nem csak fiúk, hanem leányok is járhattak az iskolába. Vegyes koedukált osztályok 1963-ban indulhattak, addig 1952-1963 között a fiúk és a leányok külön folyóson tanulhattak.
Doktori fokozatot szereztek:
Bányai József, Bánkuti Imre, Barabás Ferenc, Bátori Béla, Benke János, Benke Jánosné, Berczeli István, Berend Mihály, Beresztóczy György, Berg Pál, Bernátné dr. Lajos Ildikó, Besenyei Ádám, Bihari János, Bíró Lajos Pál, Bodhaneczky Imre, Bogyay Attila, Bolla József, Császár Mihály, Dánosné dr. Juhász Gabriella, Demcsákné dr. Ódor Zsuzsanna, Dobosy Tibor, Dominik Gyula, Dömötör Gábor, Fejes Tóth László, Fridli Sándor, Fridliné dr. Lajos Ildikó, Gajtkó István, Gyimessy János, Hajdu Mihály, Hepp Ferenc, Illyés Antal, Kemény Csaba, Kériné Dr. Sós Júlia, Kézér Ildikó, Kincses Endre, Kiss Ernő, Koris Kálmán, Könözsy Lajos, Kőváriné dr. Fülöp Katalin, Litván György, Majoros János, Maksay László, Mezei István, Miketáné dr. Fenyvesi Györgyi, Nádori László, Nagy Sándor, Nánay Mihály, Pap Illés, Peller József, Per Lajos, Perczel Sándor, Persányi Miklós, Polcsán Mihály, Poszvék Lajos, Rácz Elemér, Radics Jenőné, Radó János, Raisz Aladár, Reményi Lajos, Rieger Imre, Rigó István, Schuszter Ferenc, Seres Dániel, Steinbach Péter, Szabó Edit, Szabolcsi Miklós, Szántó Jenő, Száraz Péter, Száva Géza, Szendi Emma, Szentgyörgyi László, Szétsi Sándor, Szombatfalvy György, Tolnai István, Tóth Gábor, Tóth Pál László, Tüdős Éva, Vajda István, Vajthó László, Vankó Péter, Vanyek Béla, Vészi János, Vörös István.
1945-2022 között az iskola tanárai közül a Magyar Tudományos Akadémia tagjai voltak: Fejes Tóth László, Szabolcsi Miklós.
2022-ben PhD fokozattal rendelkezett az iskola 9 tanára: dr. Besenyei Ádám, dr. Kézér Ildikó, Kőváriné dr. Fülöp Katalin, dr. Nánay Mihály, dr. Seres Dániel, dr. Steinbach Péter, dr. Szendi Emma, dr. Tüdős Éva és dr. Vajda István.
 
Bölcsészettudományi szaktekintélyek
Képzőművészek
Irodalmi munkásság
Sportszakemberek
Természettudományos munkásság
Zeneművészek
Az intézet 1902 szeptemberében nyílt meg a III. kerületi lakosság kérésére, Wlassics Gyula dr. vallás és közoktatási miniszter, Boncz Ödön miniszteri tanácsos, Ruttkai Erődi-Harrach Béla dr. tankerületi királyi főigazgató és Wagner Alajos dr. tankerületi királyi főigazgató közreműködésével kezdte meg működését.
Az iskola tanárainál az adott tanévben kinevezett tanárok nevét és oktatási szakterületét közöljük 1902–1944 között. Az iskola tanárai között sokan több nyelven beszéltek, külföldi tanulmányutakon továbbképzésekben vettek részt, jelentős irodalmi munkásságot folytattak, tankönyveket írtak, verseik, tanulmányaik jelentek meg, szaklapokat, lexikonokat szerkesztettek. 1902–1944 között 33 tanár szerezte meg a doktori fokozatot és ezzel az Egyetemeken magántanári képesítést szereztek, tehát az Egyetemeken szakterületük szerint taníthattak.
Az évkönyvek közölték a tanulmányi versenyek eredményeit, a tanulók erkölcsi, tanulmányi helyzetét, a tanulók névjegyzékét és az érdemjegyeket, a tanulmányi kirándulások helyszíneit, az orvosi egészségi állapotot, az iskolaorvosok jelentései alapján, a szülői értekezletek tapasztalatait, az adományozók nevét és az adományok összegét, a tanulók által elnyert ösztöndíjakat, a sport- és tanulmányi versenyek eredményeit stb.
Forrás: III. kerületi magyar királyi állami Árpád főgimnázium, Budapest évkönyvei 1904–1961
Építészek
Írók
Képzőművészek
Politikusok
Sportolók
Színház- és filmművészeti szakemberek
Színművészek
Tudósok
Újságírók, rádiós, televíziós személyiségek
Zeneművészek
Az Árpád Gimnázium épülete, III., Zsigmond u. 114. sz. 1905–1940 között ebben a bérházban tantermekké alakított lakásokban folyt az oktatás
Az Árpád Gimnázium épülete 1940-től. Budapest, Nagyszombat u. 19.
Morvay Győző, tankerületi főigazgató, az Árpád Gimnázium első igazgatója . Festette: Bakász Lajos
Gáldy Béla, az Árpád Gimnázium igazgatója 
Latkóczy Mihály , Szépirodalmi író, irodalomtörténész, fordító, verselő, klasszika-filológus és történetíró. 1905–06-ban az Árpád Gimnázium tanára.
Pinkert Ede  természetrajz szakos tanár 1908–1911 között
Csallóközi Jenő  magyar–latin szakos tanár. 1917–1921 között tanított a gimnáziumban
Karádi Győző. Magyar–német szakos tanár 1920–1929 között
Dr. Máté Lajos. A gimnázium magyar–latin szakos tanára 1909-1930 között
Dr. Olgyai Bertalan. Magyar–latin–angol szakos tanár 1909–1931 között
Handlos Gyula  latin–görög szakos tanár 1921–1932 között
Vass Árpád. A gimnázium irodalom szakos tanára 1906–1932 között. Lelkészként is működött.
Schultz Ernő. 1923–1933 között a gimnázium matematika szakos tanára.
Frank Ferenc . 1911-től haláláig a gimnázium matematika–fizika szakos tanára.
Polgár Gy. Ödön . 1932–1936 között magyar–latin szakos tanár és gyorsírást is tanított.
Danczer Béla. Görög–latin szakos tanár 1929-től 1936-ig
Vasadi Balogh György. Történelem–földrajz szakos tanár 1919–1942 között. 1926-ban a gimnázium igazgatója.
Jancsó József . A gimnázium magyar–történelem szakos tanára 1936–1941 között.
Ágner Lajos , írói álnevein: Dolyáni Gyula, Kárpássy Alajos, Nippon Dzsin, Rimóczy Elek, magyar irodalomtörténész, orientalista, pedagógiai író. 1907–1938 között magyar, latin, görög és földrajz szakos tanár az Árpád Gimnáziumban
Lukinich Imre  történész
Marót Károly  klasszika-filológus
Szemere Samu  filozófiai író, esztéta. Az Árpád Gimnáziumban 1906–1920 között tanított
Várdai Béla  1905–1913 között gimnáziumi tanár az Árpád Gimnáziumban, irodalomtörténész
Alszeghy Zsolt , 1909–1919 között gimnáziumi tanár az Árpád Gimnáziumban, irodalomtörténész
Kéky Lajos  1905–1906 között magyar–latin szakos tanár az Árpád Gimnáziumban
Palágyi Menyhért  fizikus, 1903-tól számtant tanított az Árpád Gimnáziumban
Sajó Sándor  magyar és latin szakos tanár 1903-tól 1916-ig tanított az Árpád Gimnáziumban
Szepessy István, magyar–latin szakos tanár 1931–1941 között az Árpád Gimnáziumban
Szentkuthy Miklós  angol–francia szakos tanár 1948–1957 között az Árpád Gimnáziumban
Fejes Tóth László  matematika tanár 1944–1948 között az Árpád Gimnáziumban
Riesz Frigyes  matematika tanár 1902–1920 között az Árpád Gimnáziumban
Pintér Jenő. 1919–1939 az Árpád Gimnázium tankerületi királyi főigazgatója
Számadó László . 2002 óta matematikát tanít az Árpád Gimnáziumban
Serfőző Anikó . Németet tanított 1990–2015 között.
Az Árpád Gimnázium. Emléktábla. Hősi halottak. 1921. Kiss Ernő, Lehr András, Benyovits Árpád, Erőss Gusztáv, Fehér Sándor, Foerk Károly, Georgi József, Gleich Rudolf, Gyenes Sándor, Háry László, Kallós József, Kiss Jenő, Kratzer József, Láng Gyula, Nagy Sándor, Mervay Sándor, Pausz Béla, Schelling László, Simonyi-Semadam Sándor, Stiffel Vilmos, Szluha László, Sztracska József, Wacsek Gusztáv, Weszely Antal, Zádor Zoltán, Zboray Gyula
Az Árpád Gimnázium végzett növendékei. VIII. osztály. 1934. Osztályfőnök vitéz Benkő József. A 2-ik sorban a 7-ik, a 8-ik Frank Ferenc tanár
Az Árpád Gimnázium végzett növendékei. VIII. osztály. 1937. Ülő sorban a 3-iktól a tanárok: Bede István, dr. Zayzon Sándor, dr. Nagy Ferenc, dr. Biró Lajos Pál, Gáldy Béla igazgató, dr. Budaméry Béla, 9-ik Szerető Géza tanárok
