Pontosságellenőrzött
Az év hala cím odaítélése Németországban nagy hagyománnyal rendelkezik. A választását 1984 óta a Német Sporthorgász Szövetség  tartja. Különböző társadalmi szervezetek és kuratóriumok bevonásával a halak mellett megválasztják az év állatfajait, rovarait, növényeit azért, hogy a figyelem középpontjába állítsák őket és így felhívják a figyelmet az adott faj jelentőségére, tulajdonságaira, és főként esetleges veszélyeztetett voltára.
2012. év választott hala rendhagyóan nem egy faj, hanem az ingolafélék  családja lett. Ez a család különösen érzékenyen reagál a környezetszennyezésre és parazitaéletmódjuk miatt a halgazdaságok ellenségnek tekintik, ezért mára állományainak jelentős része veszélyeztetettnek tekinthető.
