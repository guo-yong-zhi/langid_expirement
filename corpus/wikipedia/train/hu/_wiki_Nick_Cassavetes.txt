Pontosságellenőrzött
Nicholas David Rowland Cassavetes  amerikai színész és rendező.
Édesapja a néhai görög-amerikai neves filmrendező és színész, John Cassavetes, édesanyja Gena Rowlands színésznő. Testvérei, Alexandra és Zoe szintén kipróbálták már magukat rendezőként is a színészet mellett.
Első filmszerepét apja Férjek című alkotásában kapta 1970-ben, noha annak stáblistáján nem volt feltüntetve. Cassavetes karrierje során végig megmaradt mellékszereplőnek, csupán néhány említésre méltó filmben játszott. 1996-ban, hét évvel apja halála után rendezte első filmjét Csillagot az égről címmel, édesanyja főszereplésével. Ezt követte a Sean Penn, Robin Wright és John Travolta nevével fémjelzett Életem szerelme .
A 21. századba lépve az anyagi siker is beköszöntött: a John Q – Végszükség  tovább folytatta Denzel Washington sikerszériáját. A Szerelmünk lapjai , melyben Cassavetes ismét édesanyjával dolgozott együtt, 2004 nyarának meglepetés sikere lett, több mint 80 millió dolláros bevétellel.
Első feleségétől két lánya született, Sasha és Virginia. Jelenleg második feleségével, Heather Wahlquist színésznővel él.
