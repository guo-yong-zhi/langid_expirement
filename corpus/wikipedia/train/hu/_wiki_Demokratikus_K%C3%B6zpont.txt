Pontosságellenőrzött
A Demokratikus Központ  egy kolumbiai jobboldali politikai párt, amit Álvaro Uribe alapított 2013-ban. A párt tagjai közt számos képviselő a Konzervatív Párttól és a Társadalmi Nemzeti Egység Pártjától lépett át Uribe pártjába. A párt magát egy centrista, néppárti erőként jellemzi, ennek ellenére határozottan jobboldalinak minősíti a közvélemény.
A párt megalakulása egészen Juan Manuel Santos és Alvaro Uribe közti konfliktustól ered. Alvaro Uribe elnöksége alatt Santos honvédelmi miniszter volt. Eközben megalapította a Társadalmi Nemzeti Egység pártot, amely 2006-ban Uribe újraválasztását támogatta.
A párt első komoly szereplése a 2014-es kolumbiai parlamenti választásokon volt, amin 20 képviselőházi és 19 szenátusi mandátumot szerzett. Ezzel az a párt lett a Juan Manuel Santos vezette balközép kormány ellenzéke. Egyetlen ellenzéki pártként ellenezték a Kolumbiai Békefolyamatot, amivel a kormány a legnagyobb gerillacsoporttal a FARC-cal lezárta az 1964 óta tartott kolumbiai polgárháborút.
