Pontosságellenőrzött
A Szovjetunió által alapított nemzetközi Lenin-békedíjat ) , mint elismerést a világbéke megóvása és erősítése érdekében elévülhetetlen érdemeket szerzők kaphatták. Az első díjazott Jean Frédéric Joliot-Curie francia Nobel-díjas fizikus volt.
A nemzetközi Sztálin-békedíj a II. világháború utáni hidegháborús szembenállás szovjet elismerése a világbéke erősítőinek. 1949. december 21-én a Szovjetunió Legfelsőbb Tanácsa alapította Sztálin 70. születésnapja tiszteletére, annak ellenére, hogy a főtitkár ekkor már 71 éves volt. A Nobel-békedíj ellensúlyozásaként létrejött elismerés még abban is különbözött tőle, hogy nem csak egy fő kaphatta meg évente, hanem több is. Általában prominens kommunisták vagy a Szovjetunió támogatói részesülhettek ilyen magas elismerésben.
Az SZKP XX. Kongresszusa Hruscsov útmutatásait követve 1956. szeptember 6-án Sztálin helyett Leninre nevezte át a békedíjat és hivatalosan „nemzetközi Lenin-díj a világbéke élharcosainak” megnevezésre változtatták. Minden korábbi elismertet felkértek arra, hogy adja vissza kitüntetését, melyet átcseréltek erre az újra.
1989. december 11-én a Legfelsőbb Tanács ismét változtatott a díj elnevezésén és ekkortól „nemzetközi Lenin-békedíj” lett a neve. Két évvel a Szovjetunió felbomlása után már nem adományozták a díjat, az utolsót 1990-ben Nelson Mandela börtönből szabadulásának évében ítélték neki oda, de a díjazott csak 2002-ben tudta átvenni.
Mandela kitüntetését dél-afrikai börtönbüntetése miatt nem tudta átvenni, ezért erre 2002-ben került sor.
