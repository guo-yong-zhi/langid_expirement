Pontosságellenőrzött
Davinia Vanmechelen  belga női válogatott labdarúgó, jelenleg a holland bajnokságban érdekelt Twente támadója. 1  2 
Vanmechelen a VC Landen ifjúsági csapatában kezdte pályafutását, 14 évesen pedig már az ország egyik legnevesebb csapatához a Standard Liège-hez került. A korosztályos csapatokban szépen ívelt karrierje felfelé, előbb a területi bajnokságot, majd az országos kupát nyerte meg az U16-os együttessel.
Játéka meggyőzte edzőit, így a 2015–16-os bajnokságot a felnőttek közt kezdhette, a szezon végére pedig begyűjtötte első bajnoki címét. Még ugyanebben az évben debütált a Bajnokok ligájában, ahol két mérkőzésen lépett pályára. 2016–17-es következő szezonjában 16 gólpasszával a bajnokság legtöbb asszisztját osztotta ki és a BL-ben három találkozón két alkalommal talált be ellenfelei hálójába.
Az előző szezonbeli sikerek ellenére 2017. május 12-én a KRC Genkhez szerződött. 3 
A genkiek harmadik helyen végeztek a 2017–18-as bajnokságban, de Vanmechelen nem tudta korábbi formáját új együttesénél érvényesíteni, azonban a válogatottban 14 mérkőzésen 3 gólt szerzett és szereplése felkeltette a francia Paris Saint-Germain figyelmét, ahová 2018. január 31-én írt alá. 4 
A párizsiak erős keretébe azonban nem sikerült beverekednie magát és kölcsönbe a PSV Eindhovenhez került 2019 januárjában. 5 
Kölcsönszerződésének lejártával a PSG nem tartott igényt játékára, így elfogadta a Twente ajánlatát. 6 
 Belga bajnok :
 Belgium
2019. szeptember 3-al bezárólag
A labdarúgás mellett óvodapedagógus tanulmányait folytatja a Diepenbeek-i főiskolán. 7 
