Pontosságellenőrzött
Mandzsusrí a pradnyával  azonosított bodhiszattva a mahájána buddhizmusban. A tibeti buddhizmusban jidamnak  tekintik. Nevének jelentése „nemes ragyogás” . 1  Mandzsusrí teljes neve Mandzsusríkumárabhúta, 2  szó szerint „Mandzsusrí herceg”.
A tudósok szerint Mandzsusrí a legrégebbi és legjelentősebb bodhiszattva a mahájána irodalomban. 3  Mandzsusrí nevét legelőször olyan korai mahájána szövegek említik, mint a Pradsznyápáramitá szútrák és már elég korán a pradzsnyá  megtestesítőjeként tekintettek rá. 2  A Lótusz szútra neki tulajdonít egy tiszta földet, amelyet úgy hívnak, hogy Vimala. Az Avatamszaka-szútra szerint ez keleten található. Ez a tiszta föld minden idők két legjobb tiszta földje közé tartozik. Amikor eléri majd a buddhaság szintjét „mindenlátónak” fogják nevezni. A Lótusz szútrában Mandzsusrí szintén megvilágosodáshoz segíti a Nága király lányát. Szintén szerepel a Vimalakírti szútrában, amelyben Vimalakírti bodhiszattvával folytat vitagyakorlatot.
Mandzsusrí bodhiszattva bölcsesség tanításaira példa a Szaptasatiká Pradzsnyápáramitá-szútra . Ebben a szövegben van egy párbeszéd Mandzsusrí és Buddha között a Szamádhi  gyakorlatról. 4 
Az ezoterikus buddhizmusban Mandzsusrí meditációs istenség, és teljesen megvilágosodott buddha. A singon buddhizmusban Mandzsusrí a tizenhárom buddha közé tartozik, akik felé a gyakorlók elkötelezik magukat. Több ezoterikus buddhista szövegben is feltűnik, úgy mint például a Manydzsusrí-múla-kalpa 2  és a Manydzsusrínámaszamgíti. Egyes hagyományokban a kísérője Szaraszvati istennő.
Congkapa, a gelug iskola alapítója állítólag látomásokon keresztül kapott tanításokat Mandzsusrítól.
Mandzsusrít férfi bodhiszattvaként ábrázolják lángoló karddal a jobb kezében, amely a transzcendentális bölcsesség szimbóluma, amely szétvágja a nemtudást és a dualitást. A bal kezében tart egy lótuszt, amely a Pradzsnyápáramitá-szútrát jelképezi, amely a bölcsesség megvalósításának legmagasabb szintjét jelenti. Mandzsusrít gyakran ábrázolják kék oroszlán háton, vagy oroszlánbőrön ülve. Ez a tudat megszelídítését jelképezi, amelyet egy felbőszült oroszlánhoz szokás hasonlítani.
A kínai és a japán buddhista művészetben Mandzsusrí kardja helyett olykor egy ruji jogar szerepel, főleg a Vimalakírti-szútra szereplője, Vimalakírti ábrázolásában. 5  Berthold Laufer szerint a ruji első kínai ábrázolása egy 8. századi Mandzsusrí festmény, amelyen a főszereplő jobb kezében tartja a jogart, a szokásos kard helyett. 6  
Mandzsusrí a kínai buddhizmus négy nagy bodhiszattvájának az egyike (a másik három bodhiszattva: Ksitigarbha, Avalókitésvara és Szamantabhadra. Kínában gyakran párosítják össze Szamantabhadrával.
A tibeti buddhizmusban Mandzsusrí gyakran szerepel együtt Avalókitésvara  és Vadzsrapáni  társaságában.
A Mandzsusríval azonosított legismertebb mantra a következő: 7 
Az „arapacsana” egy szótagábécé, amely 32 betűből áll, és a nevét az első öt betűből kapta: a, ra, pa, csa, na. 8  Ezt a szótagábécét használták leggyakrabban gandhárai nyelven Kharosthi írással, de szerepel néhány szanszkrit nyelvű szövegben is. Feltűnik olyan mahájána szövegekben is mint például a Pradzsnyápáramitá szútrák, a Gandavjúha-szútra, a Lalitavisztara-szútra, az Avatamszaka-szútra, a Dharmaguptaka vinaja vagy a múlaszarvásztiváda vinaja. 9  Ezek közül néhány szövegben az arapacsana emlékeztető erősítőként szolgál fontos mahájána fogalmakhoz. 10  Az Arapacsana kifejezés annyira összefonódott Mandzsusríval, hogy így is szokták nevezni a történelmi buddhista tudóst. 11 
A Tökéletes bölcsesség szútrja  mindegyik szótagot elmagyarázza:
A tibeti kiejtés némileg különbözik: om a ra pa ca na dhih . 12  A tibeti hagyományok szerint ez a mantra fejleszti a bölcsességet és javítja a vitagyakorlati képességet, a memóriát, az írást és egyéb irodalmi képességeket. A mantra legfontosabb szótagja a dhih, amelyre nagyobb hangsúlyt helyeznek kántálás közben és akár meg is ismétlik.
Mandzsusrí a bölcsesség kardját forgatja, Nepál
Mandzsusrí festménye pálmalevélen. Nálanda, Bihár állam, India
Mandzsusrí ezüst alakja hosszú szárú lotusszal, Indonézia
Mandzsusrí kínai fehér-porcelán szobra ruji jogarral a kezében. Kína, 17. század
Mandzsusrí oroszlánháton, csintámani gyönggyel. Ho Si Minh-város, Vietnam
Mandzsusrí átkel a tengeren, Japán
Harrison, Paul M. . Mañjuśrī and the Cult of the Celestial Bodhisattvas, Chung-Hwa Buddhist Journal 13, 157-193
Sákjamuni • Amitábha ) • Bhaisadzsjaguru ) • Vairócsana )
Kuansi Jin   • Mandzsusrí ) • Szamantabhadra ) • Ksitigarbha ) • Mahászthámaprápta ) • Vadzsrapáni ) • Mile Pusza   • Cundi )
Négy mennyei király ) • Szangharama ) • Szkanda ) • Jama ) • Csi Kung  • Szudhana ) • Nagakanja ) • Marici )
Mahákásjapa • Ánanda • Moggallána • Bódhidharma  • An Si-kao • Hszüan-cang • Fa-hszien • Ji-csing • San-tao • Hui-kuo • Ming-ti • V. Vu-ti • Tizennyolc arhat
Avalókitésvara  • Mandzsusrí • Szamantabhadra • Ksitigarbha • Maitréja • Mahászthámaprápta • Ákásagarbha
Szkanda • Szangharama 
Padmaszambhava • Mandarava • Tárá • Vadzsrapáni • Vadzsraszattva • Szitátapatrá • Csundí
Bhaisadzsjarádzsa • Csandraprabha • Nágárdzsuna • Nio • Santidéva • Szupratisthitacsáritra • Szupushpacsandra • Szurjaprabha • Vaszudhárá • Viszistacsáritra • Visuddhacsáritra
