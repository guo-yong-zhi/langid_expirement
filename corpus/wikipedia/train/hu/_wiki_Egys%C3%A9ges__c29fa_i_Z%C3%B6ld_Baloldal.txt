Pontosságellenőrzött
Az Egységes Európai Baloldal/Északi Zöld Baloldal egy európai szocialista, kommunista pártokat tömörítő szövetség és frakció az Európai Parlamentben. 1 
Az Európai Unió 1995-ben hozta létre a frakciót, hogy az akkor csatlakozó skandináv országok  baloldali pártjait tömörítő Északi Zöld Baloldalnak legyen képviselőcsoportja az Európai Parlamentben. A frakció tagjai voltak a kezdetekben a svéd Baloldali Párt, a dán Szocialista Néppárt, a spanyol Egyesült Baloldal , a görög Szinaszpízmosz emellett a Görögországi Kommunista Párt, Francia Kommunista Párt, Portugál Kommunista Párt és az olasz Kommunista Újjászerveződés Pártja.
1999-ben teljes jogú tag lett a német Demokratikus Szocializmus Pártja  és a görög Demokratikus Szocialista Mozgalom . Öt megválasztott képviselőjével társult taggá vált a francia Trockista Szövetség .
2002-ben a francia Polgári és Republikánus Mozgalom négy képviselője a frakcióhoz csatlakozott.
2004-ben A francia Trockiista Szövetség és a görög Demokratikus Szocialista Mozgalom egyik jelöltjét sem választották meg képviselőnek. Tag lett a portugál Baloldali Blokk, az ír Sinn Féin, a ciprusi Progresszív Munkáspárt és a cseh Csehország és Morvaország Kommunista Pártja.
Az 1994-ben létrehozott nyilatkozatuk szerint a frakció ellenzi az Európai Unió politikai struktúráját, de támogatják az integrációt. A frakció három célt határozott az Európai Unió megreformálására: intézmények teljes átalakítása, hogy "teljesen demokratikus" legyen és hogy szakítsanak a "neoliberális monetáris politikával", kiállnak a közös fejlesztési politika és az egyenlő együttműködés mellett. A szervezet feloszlatná a NATO-t és helyette az EBESZ-t erősítené meg. 2 
