Pontosságellenőrzött
Bégatárnok  település Szerbiában, a Vajdaságban, a Közép-bánsági körzetben, Bégaszentgyörgy községben.
Nagybecskerektől északkeletre, a Béga-csatorna partján, Bégaszentgyörgy, Katalinfalva és Magyarittabé közt fekvő település.
A középkorban még csak egy Tárnok nevű helység létezett, melyet az 1332-1337. évi pápai tizedjegyzék a torontáli főesperességi plébániák között sorolt fel. Később azonban már két Tárnok  nevű település is volt egymás mellett: Kis- és Nagytárnok néven.
1401-ben Keve vármegye területén fekvő faluként szerepelt, és 1400-1455-ben a Csáki család birtoka volt.
A török hódoltság alatt a falu elpusztult, és Mercy tábornagy térképén is lakatlan helyként, a becskereki kerületben, Toraik néven volt feltüntetve.
1750-től a délmagyarországi kincstári puszták bérlő-társasága bérelte, és még 1761-ben is pusztaként volt említve.
1765-ben marosmenti románokat telepítettek e pusztára, majd az 1788. évi török hadjárat alatt négy szerb menekült családot is itt helyeztek el.
1773-ban, harmadik délmagyarországi útja során II. József is megfordult itt.
A 18. század végén a Kiss család birtokába került és 1838-ban Kiss Antal, utána pedig Kiss Miklós volt a település birtokosa.
1856-ban nagy tűzvész pusztított itt, melyben a falu negyedrésze leégett, majd 1866-ban közel 400-an haltak el kolerában.
Kistárnoknak 1910-ben 2850 lakosa volt, melyből 21 magyar, 65 német, 2729 román, 35 cigány volt. Ebből 71 római katolikus, 2764 görögkeleti ortodox volt.
Nagytárnoknak 1910-ben 3349 lakosa volt, melyből 31 magyar, 82 német, 3181 román, 43 cigány volt. Ebből 86 római katolikus, 3206 görögkeleti ortodox volt.
Kistárnok és Nagytárnok a trianoni békeszerződés előtt Torontál vármegye Nagybecskereki járásához tartozott.
Egykor Tárnokkal volt határos a középkorban az ugyancsak Keve vármegyéhez tartozó Bessermén-teleke és Fancsal is, mely településeket a gróf Csáki család levéltárában őrzött, 1400-ban kelt oklevél említette.
Bégaszentgyörgy     Bégatárnok     Csősztelek     Katalinfalva     Magyarittabé     Pálmajor     Párdány     Szerbittabé     Tamásfalva     Torontáltorda     Törzsudvarnok     Vida 
Bozitópuszta     Klári     Leónamajor     Magyarcsernye     Szerbcsernye     Tóba 
Aradi     Bégafő     Bótos     Csenta     Ernőháza     Elemér     Écska     Farkasd     Jankahíd     Lázárföld     Lukácsfalva     Magyarszentmihály     Melence     Nagybecskerek     Nagyerzsébetlak     Orlód     Óécska     Perlasz     Rezsőháza     Tamáslaka     Tiszatarrós     Zsigmondfalva 
Árkod     Bóka     Istvánfölde     Kanak     Káptalanfalva     Kismargita     Módos     Nezsény     Surján     Szárcsa     Torontálszécsány 
Beodra     Bocsár     Kumán     Törökbecse 
