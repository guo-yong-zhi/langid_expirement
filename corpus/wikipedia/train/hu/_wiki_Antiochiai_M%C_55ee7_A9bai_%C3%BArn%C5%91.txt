Pontosságellenőrzött
Antiochiai Mária , franciául: Marie d'Antioche, olaszul: Maria di Poitiers, görögül: Μαρία της Αντιόχειας, születése jogán antiochiai hercegnő és tripoliszi grófnő, házassága révén Thébai úrnője. I. Izabella és I. Hetum örmény királyok anyai unokája. A Poitiers-ház tagja.
VI. Bohemond  antiochiai uralkodó herceg  és Szibilla  örmény királyi hercegnő 1  lánya. Kislány volt még, mikor 1268-ban az egyiptomi seregek elfoglalták az Antiochiai Hercegséget. Az uralkodócsalád ekkor a szomszédos Tripoliszi Grófság székhelyén, Tripoliszban rendezkedett be, mivel 1187 óta az antiochiai hercegek a Tripolisz grófja címét is viselték. Testvérei voltak: bátyja, VII. Bohemond antiochiai herceg és nővére, I. Lúcia tripoliszi grófnő. Mária 1278. január 24-én Nápolyban feleségül ment Saint-Omer-i II. Miklós thébai úrhoz, Magyarországi Margit bizánci császárné unokájához. A házasság azonban gyermektelen maradt, és Mária még 1280 előtt meghalt. Férje ekkor II.  Vilmos achajai uralkodó herceg  özvegyét, Angelosz Ágnest , II. Mihály epiruszi despota lányát vette feleségül, de II. Miklósnak ebből a házasságból sem születtek gyermekei.
