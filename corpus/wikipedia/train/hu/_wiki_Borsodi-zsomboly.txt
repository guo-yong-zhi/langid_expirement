Pontosságellenőrzött
A Borsodi-zsomboly az Aggteleki Nemzeti Parkban található egyik barlang. Az Aggteleki-karszt és a Szlovák-karszt többi barlangjával együtt 1995 óta a világörökség része.
Az Alsó-hegy fennsíkjának keleti részén, Tornanádaska központjától északnyugatra, a Vecsem-bükk csúcstól keletre 76,5°-ra, három kilométerre, erdőben, két töbör közötti sziklás gerincen, a Nádaskai-zsombolytól északnyugatra, körülbelül 200 méterre, a határsávtól délre, körülbelül 200 méterre nyílik. A keskeny, hasadék alakú, 40×80 centiméteres, függőleges tengelyirányú, bontott, de természetesnek tűnő bejárata csak közelről vehető észre.
Középső triász wettersteini mészkőben jött létre. Egyetlen függőleges, lefelé enyhén táguló oldott hasadékból áll. A bejáratban már nem fejlődő cseppkőlefolyás nyoma figyelhető meg. A lentebbi részeken oldott formák, borsó nagyságú képződmények és feketés színű nem fejlődő cseppkövek jöttek létre. Vízszintes kiterjedése 2,5 méter. Alján kőzettörmelék található. A lezáratlan barlang megtekintéséhez engedély és nyolc méter kötél szükséges.
Mélységét lehetne növelni az akna alján lévő, kis kövekből álló kőzettörmelék eltávolításával.
Előfordul a barlang az irodalmában Csiga biga-zsomboly  néven is.
Az Aggteleki-karszt és a Szlovák-karszt barlangjait 1995-ben nyilvánították világörökségi helyszínné és ezért ez a barlang is a világörökség része, bár később lett a barlang felfedezve. 2000. december 10-én bontotta ki a barlang bejáratát a BEAC Barlangkutató Csoport és a MAFC Barlangkutató Csoport. Először Sőregi Ildikó járt benne. Kibontásával korábban is próbálkozott a csoport és a barlang felfedezése előtt a bejáratot mások is megtalálták, mert az üreg 8–12 cm széles nyílásánál a CSIGA BIGA ZS felirat volt a sziklába karcolva.
2000. december 11-én Nyerges Attila rajzolta meg a barlang hossz-szelvény térképvázlatát és keresztmetszet térképvázlatát. A hossz-szelvény térképvázlaton látható a keresztmetszet elhelyezkedése a barlangban. A hossz-szelvény térképvázlat szerint a barlang 7 m mély. 2000-ben Nyerges Attila szerkesztette meg a barlang hossz-szelvény térképét és keresztmetszet térképét. A hossz-szelvény térképen látható a keresztmetszet elhelyezkedése a barlangban. A hossz-szelvény térkép szerint a barlang 6,8 m hosszú és 6,8 m mély. 2009. július 21-én a Barrandien Barlangkutató Csoport mérte fel a barlangot, majd a felmérés alapján megszerkesztette a barlang hosszmetszet térképét, 2 keresztmetszet térképét, valamint a barlangbejárat felszíni környékének és magának a barlangbejáratnak az alaprajz térképét. A hosszmetszet térképen látható a 2 keresztmetszet elhelyezkedése a barlangban és a felszíni alaprajz térkép tájolásának iránya a hosszmetszet térkép vetületéhez viszonyítva. A felmérés alapján a barlang 6 m mély.
Az Alsó-hegy karsztjelenségeiről szóló, 2019-ben kiadott könyvben az olvasható, hogy a Borsodi-zsomboly 6 m hosszú és 6 m mély. A barlang azonosító számai: Szlovákiában 236, Magyarországon 5452/75. A könyvben publikálva lettek a barlang 2009-ben készült térképei. A barlangot 2009-ben Ctirad Piskač és Mikuláš Vlk mérték fel, majd 2009-ben Ctirad Piskač és Mikuláš Vlk a felmérés alapján megrajzolták a barlang térképeit. A térképeket 2014-ben Luděk Vlk digitalizálta. A kiadványhoz mellékelve lett az Alsó-hegy részletes térképe. A térképet Luděk Vlk, Mojmír Záviška, Ctirad Piskač, Jiřina Novotná, Miloš Novotný és Martin Mandel készítették. A térképen, amelyen fekete ponttal vannak jelölve a barlangok és a zsombolyok, látható a Borsodi-zsomboly  földrajzi elhelyezkedése.
Almási-zsomboly ·  Bába-völgyi 1. sz. víznyelőbarlang ·  Bába-völgyi 2. sz. víznyelő barlangja ·  Bába-völgyi 3. sz. víznyelőbarlang ·  Bába-völgyi 4. sz. víznyelőbarlang ·  Babot-kúti 1. sz. inaktív forrásbarlang ·  Babot-kúti 2. sz. inaktív forrásbarlang ·  Babot-kúti-forrásbarlang ·  Banán-zsomboly ·  Baradla-barlang ·  Baradla Hosszú-Alsó-barlang ·  Baradla Rövid-Alsó-barlang ·  Baradla-tetői-zsomboly ·  Béke-barlang ·  Borsodi-zsomboly ·  Borz-barlang ·  Búbánat-zsomboly ·  Bújócska-barlang ·  Cickány-zsomboly ·  Csapás-tetői-barlang ·  Csempész-barlang ·  Csörgő-forrásbarlang ·  Danca-barlang ·  Darázs-lyuka ·  Egér-lyuk ·  Eger-zsomboly ·  Esztramosi Felső-táró 2. sz. ürege ·  Esztramosi Földvári Aladár-barlang ·  Favágó-zsomboly ·  Fazekas-zsomboly ·  Fenyves-zsomboly ·  Frank-barlang ·  Gőte-zsomboly ·  Hosszú-tetői-barlang ·  Iker-zsomboly ·  Imolai-ördöglyuk ·  Iskola-zsomboly ·  Játék-barlang ·  Jóbarát-zsomboly ·  Kalap-zsomboly ·  Káposztás-kerti 1. sz. barlang ·  Káposztás-kerti 3. sz. barlang ·  Karácsony-zsomboly ·  Keserű-barlang ·  Kifli-zsomboly ·  Kopaszgally-oldali 2. sz. víznyelőbarlang ·  Kopasz-vigasz-barlang ·  Kossuth-barlang ·  Körte-zsomboly ·  Kuriszlánfői-zsomboly ·  Kuriszláni-beszakadás ·  Magas-tetői-barlang ·  Meteor-barlang ·  Moszkitós-zsomboly ·  Nádaskai-zsomboly ·  Nászút-barlang ·  Néti-lyuk ·  Nóra-lyuk ·  November 7-zsomboly ·  Pócsakői-víznyelő ·  Por-lyuk ·  Pötty-zsomboly ·  Rákóczi 1. sz. barlang ·   Rákóczi 2. sz. barlang ·  Rákóczi 3. sz. barlang ·  Rákóczi-oldaltáró barlangja ·  Rejtek-zsomboly ·  Rőt-kúti Dreher-zsomboly ·  Soltész-zsomboly ·  Szabadság-barlang ·  Szabó-pallagi-zsomboly ·  Szádvári-barlang ·  Szarvasól-barlang ·  Széki-zsomboly ·  A Szögligettől északra lévő bánya barlangja ·  Tektonik-zsomboly ·  Teresztenyei-forrásbarlang ·  Töbör-alji-hasadék ·  Töltényes-zsomboly ·  Tücsök-lyuk ·  Útmenti-zsomboly ·  Vass Imre-barlang ·  Vecsem árvízi forrásszáj ·  Vecsembükki-zsomboly ·  Vecsem-forrásbarlang ·  Zsozsóka-zsomboly
