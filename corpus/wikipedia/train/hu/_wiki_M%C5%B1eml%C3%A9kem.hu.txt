Pontosságellenőrzött
A műemlékem.hu 2008 júniusában indult játék, amelynek célja, hogy épített örökségünket megismerjük, az épületek sorsát figyelemmel kísérjük, s akár új építményekkel bővítsük a hazai védett műemlékek listáját”. Lényege, hogy a regisztrált játékosok felkereshetik Magyarország műemlékeit, melyeknek koordinátáit GPS-sel bemérve és melyekről fényképeket készítve, majd azokat az oldalra feltöltve pontokat szereznek, az évente lezáruló pontverseny győztesei pedig nyereményeket kapnak. 1  A játék egyben közhasznú is, hiszen a fényképek és a beküldött szöveges jelentések alapján a Kulturális Örökségvédelmi Hivatal, valamint a közvélemény folyamatos tájékoztatást kapnak az ország műemlékeinek állapotáról. A KÖH megszűnésével a szakma tájékoztatása informális lett, ám továbbra is a legfontosabb forrás a védett objektumok állapotának megismerésére.
Az oldal indulásához a Kulturális Örökségvédelmi Hivatal  a műemlékek adatbázisát, Magyar Geocaching Közhasznú Egyesület a tárhelyet és a lelkes felhasználókat adta. 2  Miután az országosan védett, több mint 11 ezer objektumot néhány hónap alatt azonosították a játékosok, a lista kibővült a helyi  védettséget élvező objektumokkal, az út menti keresztekkel, majd határon túli adatbázis építés vette kezdetét Határeset címmel.
A műemlékem.hu már az indulás után kevéssel elkezdett kibővülni, hogy sokszínű információs portállá váljon. 2009-ben indult magazin rovata, amelyben heti rendszerességgel jelennek meg riportok, cikkek az örökségvédelem  témakörében. 2012-től a portálon található a Közkincs-kereső, Magyarország egyetlen rádiós örökségvédelmi riportműsora hangarchívuma is.
A portál és közössége az évek során több rangos szakmai elismerében részesült.
A műemlékem.hu adatbázisában az oldal indulásakor csak az országosan védett műemlékek jelentek meg , kiegészítve a regisztrált műemléki érték státuszú építményekkel, a védetté nyilvánítási eljárás alatt levőkkel valamint néhány olyannal, melynek a közelmúltban megszűnt a védettsége.
2009 nyarán új listával bővült az oldal adatbázisa: megjelent a helyi  védettségű objektumok egy része is, mintegy 15 000 darab. Mivel jelenleg sehol sem létezik olyan adatbázis, amiben az összes helyi védettségű építmény benne lenne, ezért ez a lista sem volt teljes. Emiatt hamarosan lehetőség nyílt arra, hogy a játékosok új adatlapokat hozzanak létre olyan építmények számára, melyekről tudomásukra jut, hogy önkormányzati védelemben részesülnek. Ezt a lehetőséget kihasználva mára 21 500 fölé nőtt az adatbázisba bejelentett helyi védettségek száma. 3 
A műemlékem.hu-n regisztrált játékosok 2009 óta külön pontversenyben, külön adatbázisban gyűjtik össze a Kárpát-medence keresztjeit, feszületeit . Ebben az úgynevezett keresztes hadjáratban 2013 nyaráig több mint 12 000 jelentés gyűlt össze, melyek között vannak azonos keresztekről készült jelentések, de többsége egyedi, így a bejelentett feszületek száma meghaladja a 10 000-et. 4 
2010 végétől kezdve indult a Határeset nevű játék, melynek érdekében újabb, szintén a játékosok által bővíthető adatbázissal bővült az oldal: megjelentek a Kárpát-medence határon túli műemlékei. Ez az adatbázis 2013 nyarán már 2200-nál is több objektumot tartalmazott. 5 
A portálon van egy fotópályázat is, melyben havonta változó tematika szerint lehet beküldeni az épített örökséggel kapcsolatos fényképeket, melyeket profik értékelnek és a közösség is szavaz a számukra legjobban tetsző képekről. 6 
Emellett egy magazin is indult az oldalon, amelyben a műemlékvédelem és a régészet témaköreiből található olvasnivaló. 7 
