Pontosságellenőrzött
Ez az oldal a Marvel-moziuniverzum filmjeinek fontosabb szereplőit sorolja fel. A karakterek nevei, történetei és tulajdonságai minden esetben a moziuniverzumban történtekkel összhangban kerülnek feltüntetésre. Az oldal csak a főszereplőket valamint a fontosabb, a cselekményt befolyásoló mellékszereplőket tünteti fel, nem szerepelnek benne hiánytalanul a háttérszereplők, illetve a moziuniverzumhoz kapcsolódó televíziós sorozatok szereplői sem kerülnek feltüntetésre, csupán a mozifilmek karakterei.
A Marvel-moziuniverzum 2008 óta épülő filmes franchise, melynek alapjául a Marvel Comics képregények szolgáltak. A széria 2019-cel bezárólag 23 mozifilmet tartalmaz. A képregénysorozat egyik megalkotója a 2018-ban elhunyt Stan Lee, aki a haláláig elkészült valamennyi filmben feltűnik kisebb cameoszerepekben . 1 
Az első Bosszúállók-csapat hat tagból állt, akik visszaverték Loki és a chitauri sereg  New York elleni támadását. Ők tekinthetők a Marvel-moziuniverzum központi szereplőinek.
Thor , Bosszúállók, Bosszúállók: Ultron kora, Amerika Kapitány: Polgárháború, Bosszúállók: Végjáték, Fekete Özvegy , Sólyomszem
A galaxis őrzői az azonos című filmekben szereplő, öt  tagú csapat, akik eleinte mind piti bűnözők, ám később több alkalommal is megmentik az univerzumot.
Alább azok a szereplők olvashatóak, akik nem részei ugyan az első, eredeti Bosszúállók-csapatnak, ám később mindannyian teljes értékű tagok lesznek, vagy pedig tevékeny segítői a csapatnak. Legtöbbjük rendelkezik szupererővel, különleges képességekkel vagy különleges technikai- és fegyverarzenállal.
A S.H.I.E.L.D., teljes nevén Stratégiai Honvédelmi Iroda Elhárítási és Logisztikai Divíziója  egy fejlett hírszerző, terrorelhárító és beavatkozó szervezet a Marvel-moziuniverzumban, amely a Bosszúállókat is foglalkoztatja. Miután kiderül, hogy a HYDRA évtizedeken át beépült a szervezetbe, és maga az igazgató is kettős ügynök, a S.H.I.E.L.D.-et feloszlatják és törvényen kívülinek nyilvánítják.
A HYDRA egy világuralomra törő, fejlett technológiával rendelkező szerteágazó bűnszervezet, amelyet még a második világháború idején alapított Johann Schmidt német ezredes, akinek az volt a terve, hogy a szervezete átveszi a világuralmat. Habár kudarcot vallott, a HYDRA tovább létezett más szervezetekbe  titokban beépülve.
Asgard a Thor-filmek központja, a skandináv mitológia fontos helyszíne. Az asgardi nép őrzi a kilenc birodalmat .
Wakanda egy fiktív afrikai ország a Marvel-moziuniverzumban, amely az egyetlen hely ahol a Föld legértékesebb fémje, a vibránium megtalálható . Ennek köszönhetően az ország meglehetősen fejlett, ám békéjük és függetlenségük megőrzése érdekében a külvilág előtt szegény, elmaradott országként mutatkoznak.
Stan Lee, a Marvel képregények atyja 2018. november 12-én bekövetkezett haláláig minden Marvel élőszereplős filmben szerepelt apró, ún. cameoszerepekben. 2017-ben Kevin Feige megerősítette, hogy Lee szerepeivel igazából egyazon karaktert formál meg, a Szemlélők nevű faj egy tagját, aki más és más személynek kiadva magát figyelemmel követi a Föld, azon belül pedig a Bosszúállók csapatának történéseit. 3  Az alábbi táblázat Stan Lee összes, a Marvel-moziuniverzumban látható szerepét felsorolja, a filmek megjelenési sorrendjében. Lee utolsó szerepe a Bosszúállók: Végjátékban volt látható.
