Pontosságellenőrzött
Charles Eugene "Pat" Boone  amerikai énekes, dalszerző, színész, író és szónok. Nick Todd énekes bátyja.
Margaret Virginia Pritchard és Archie Altman Boone fiaként született. Kétéves korában költöztek családjával Nashville-ből Floridába.
1953 novemberében feleségül vette Shirley Lee Foley-t, Red Foley countryzenész és Judy Martin énekesnő lányát. Négy gyermekük született: Cheryl Lynn , Linda Lee, Deborah Ann , és Laura Gene.
Pat Boone tanulmányait a nashville-i David Lipscomb College-ben  kezdte, majd 1958-ban magna cum laude diplomázott a Columbia University School of General Studies-on. Ezen kívül a dentoni North Texas State University-t is  látogatta.
Első felvételeit 1954-ben készítette a Republic Records-nál. 1955-ben Fats Domino's Ain't That a Shame című számának általa énekelt változata nagy siker lett. Számtalan R&B zenész dalait dolgozta fel, többek között a Tutti Fruttit és a Long Tall Sally-t Little Richardtól, az At My Front Door -t a The El Doradostól, az I Almost Lost My Mindot Ivory Joe Huntertől, az I'll be Home-ot a the Flamingostól és a Don't Forbid Me-t Charles Singletontól.
Az 1970-es években megalapította a Lamb & Lion Records kiadót. 1997-ben kiadott egy albumot, melyen metál dalok feldolgozásai hallhatók In a Metal Mood: No More Mr. Nice Guy címmel.
