Pontosságellenőrzött
A Váratlan utazás  1990-től 1996-ig vetített kanadai televíziós filmsorozat, amelyet 1989 és 1996 között forgattak, és a világ mintegy 140 országában bemutatták. A 7 évadból álló, összesen 91 részt számláló sorozat befejezése után egy önálló karácsonyi epizód is készült Boldog karácsonyt, Miss King!  címen.
A sorozat regényváltozatai Lucy Maud Montgomery kanadai írónő neve alatt jelennek meg; valójában a Váratlan utazás Montgomery A mesélő lány és Az arany út című regényei szereplőinek felhasználásával készült. A regényekhez képest több szereplőt és rokoni kapcsolatot megváltoztattak, ezen kívül átvettek bele történetszálakat Montgomery Anne Shirley-sorozatából is.
A cselekmény fő része a Prince Edward-szigeten játszódik 1903 és 1912 között, bár a konkrét helyszín, Avonlea városkája csupán fikció. A sorozat egy a városba érkező kislány, Sara Stanley kalandjain keresztül bemutatja a XX. század elején élő avonleai lakosok gondjait, örömeit, életmódját.
A Váratlan utazás számos díjat kapott. Több színészi teljesítmény  elismerése mellett díjat kapott a jelmez és a filmzene is. A hét év során jó pár hollywoodi híresség is megfordult a sorozatban, mint Michael York, Faye Dunaway, Christopher Reeve, Christopher Lloyd, Stockard Channing, Peter Coyote és Dianne Wiest.
A történet Sara Stanley bemutatásával kezdődik, akinek édesapja jogi ügybe keveredik és ennek rendezéséig Sara ideiglenesen a dadájával együtt nagynénjéhez, Hetty King-hez utazik, aki a 2. évadtól édesapja váratlan halála után a gyámjává válik 
A népes King család nagy megbecsülésnek örvend a városkában, hiszen szervesen részt is vesznek Avonlea életének irányításában, megszervezésében. Az elkényeztetett, nagyvárosi kislány nehezen szokja meg a szigorú értékrendszer alapján fölötte bábáskodó vénkisasszony, Hetty King nevelési elveit, de hamar alkalmazkodik a varázslatos kis falu, Avonlea életéhez és új barátokat szerez. Leginkább másik nagynénjére, Oliviára és unokatestvéreire, Felicityre és Felixre számíthat.
A hét évad alatt számos eseménynek lehetünk szemtanúi a városban. A kisgyerekekből kamaszok lesznek, így a sorozat más problémákkal is foglalkozik, mint kezdetben. Az első évadok leginkább a gyermeki csínytevésekről, vidámságról szólnak. Később ezek mellett szerelmek, házasságok köttetnek; árva gyermekek, megözvegyült, idős emberek, vagy sok esetben a fejlődő világ negatív oldalai kerülnek előtérbe. Az ötödik évad során a Sara Stanleyt alakító Sarah Polley távozik a sorozatból, és a történet a King család életének bemutatásával folytatódik tovább: az immár kamaszokból felnőtté váló unokatestvérek és az idősödő Hetty néni kisebb novellái követik egymást.
tanfelügyelő lesz és feleségül veszi Miss Stacy-t.
Simonyi Balázs
A Váratlan utazás 7 évadjában sok vendégszereplő jelenik meg, egyszer vagy néhány alkalommal is:
