Pontosságellenőrzött
Orbital Science Corporation
Ball Aerospace & Technologies
5 évre tervezett
A Landsat 8 egy amerikai földmegfigyelő műhold, amelyet 2013. február 11-én indítottak. A Landsat program nyolcadik tagja és a hetedik sikeresen pályára állított műholdja. Jelenleg a Landsat 7 és Landsat 8 üzemel és készít képeket, a következő Landsat 9 névre hallgató műholdat 2021. szeptemberében tervezik az űrbe bocsátani.  
A küldetés célja a terméshozam becslése a mezőgazdaságban, az ásványi anyagtartalom vizsgálata, a természeti jelenségek és károk  detektálása, a növényi betegségek, a vízben és tápanyagban szegény területek térképezése. Emellett a hosszú idősornak köszönhetően vizsgálható a felszínborítás és területhasználat változása, a klímaváltozás és az urbanizáció mértéke.
A műholdat az Orbital Sciences Corporation, mint fővállalkozó tervezte és építette. Érzékelőit és műszereit a NASA Goddard Space Flight Center és a Ball Aerospace & Technologies készítette. 2013. február 11-én a kaliforniai Vandenberg légitámaszpontból, az LC–3E  jelű indítóállványról egy Atlas V  hordozórakétával állították alacsony Föld körüli pályára . A Landsat 8 műhold napszinkron, közel-poláris, 98,18 fokos hajlásszögű pályán 705 km magasságban halad, és 98,8 percenként kerüli meg a Földet. 1  Az elliptikus pálya perigeuma 708 km, az apogeuma pedig 710 km. A felbocsátást követő 108 napban a műhold átesett a NASA ellenőrzési fázisán, majd 2013. május 30-án átkerült az üzemeltetése az Amerikai Geológiai Szolgálathoz . 2 
A műholdat 5 éves életciklusra tervezték, de a rajta lévő hajtóanyag mennyiség elegendő 10 évre is. Naponta több, mint 700 képet tud készíteni, ami jóval meghaladja a Landsat 7-es napi 250 db felvételét. A felvételek 185 km × 180 km-es területről készülnek egyidejűleg, és 16 naponta van ismételt fedés ugyanarról a területről.
A küldetés tudományos céljai:
Tömege 2623 kg, hasznos tömege 1512 kg. A kamerákat összefogó test egy keskeny henger, ami felett a működést biztosító berendezéseket, az üzemanyagtartályt, a TDKR antennát, a telemetrikus rendszereket – széles sávú modult , a helyzetstabilizáló egységet és a globális helymeghatározó rendszert  helyezték el. A stabilizálást, a pályakorrekciók végrehajtását gázfúvókák biztosítják.
A Landsat 8 műholdon az Operational Land Imager  és Thermal InfraRed Sensor  névre hallgató, tudományos vizsgálatokra alkalmas szenzorokat helyezték el.
Az OLI szenzor a látható fény, a közeli infravörös és a közepes infravörös spektrális sávokban valamint a pánkromatikus sávban felvételez. A Landsat korábbi szenzoraihoz képest két új spektrális tartományban gyűjt információkat, az egyik célja kifejezetten a cirrus felhők detektálására, a másik pedig a tengerpart menti övezetek megfigyelése. Nagy fejlesztés a program korábbi tagjaihoz képest, hogy már 12 bites radiometrikus felbontásban gyűjti az adatokat , amivel 4096 szürkeségi értéket képes megjeleníteni a korábbi 256-hoz képest.
Az alábbi kilenc spektrális sávban, beleértve a pánkromatikust felvételez:
A TIRS a termális tartomány további két keskeny sávjában gyűjti az adatokat, amelyet korábban a Landsat 4-7 esetén egy szélesebb spektrális sáv biztosított. A két keskeny sáv előnye, hogy mindkettő atmoszférikus ablakba esik, ezzel lehetővé teszik a földfelszín hőmérsékletének pontosabb meghatározását. 5 
A képek bárki számára ingyenesen elérhetők és letölthetők több különböző honlapról is, mint az USGS Earth Explorer, 6  az USGS GloVis 7  vagy a LandsatLook Viewer 8  adatbázisaiból. Ezek az adatok különböző feldolgozottsági szinten állnak a felhasználók rendelkezésére: 9 
Landsat 1 ·  Landsat 2 ·  Landsat 3 ·  Landsat 4 ·  Landsat 5 ·  Landsat 6 ·  Landsat 7 ·  Landsat 8 ·  Landsat 9
