Pontosságellenőrzött
James Ambrose Johnson Jr.  amerikai zenész, énekes-dalszerző és lemezproducer. A New York-i Buffalóban nevelkedett. Zenei karrierjét tinédzser korában kezdte. Több együttesben is játszott, mielőtt belépett volna az amerikai haditengerészetbe. 1964-ben kilépett és Torontóba dezertált. 7  Itt megalapította a The Mynah Birds nevű rockegyüttest, amely 1966-ban a Motown Records-szal kötött szerződést. A katonai hatóságok azonban kiderítették a hollétét és börtönbe zárták a dezertálás miatt. Miután kiengedték a börtönből, Kaliforniába költözött, ahol több együttest is alapított az 1960-as és 1970-es évek során.
1977-ben megalapította a Stone City Bandet, amely szülővárosában népszerűnek számított. Végül szerződést kötött a Gordy Records-szal és 1978-ban kiadta első albumát Come Get It! címmel. A lemez legismertebb dalai a "You & I" és "Mary Jane". 1981-ben jelentette meg legsikeresebb albumát, a Street Songs-ot. Ezen szerepel két leghíresebb dala, a "Give It to Me Baby" és a "Super Freak". James olyan előadók producereként is dolgozott, mint Teena Marie, a Mary Jane Girls, a Temptations, Eddie Murphy és Smokey Robinson.
Legnagyobb sikerét az 1985-ös Glow című albummal érte el. James egyetlen Grammy-díjat nyert, a "Super Freak" című dal révén. 8  A kilencvenes évekre karrierje veszélybe került a kábítószer-függősége miatt. 1993-ban letartóztatták, mivel a crack hatása alatt elrabolt és bántalmazott két nőt. Ezért három év börtönbüntetésre ítélték. 1996-ban kiengedték, és 1997-ben megjelentette következő albumát, Urban Rapsody címmel. 
Olyan tévéműsorokban is szerepelt, mint a Chappelle’s Show, a South Park 9 és A szupercsapat. 2004-ben hunyt el, szívelégtelenség következtében. 56 éves volt.
1948. február 1-jén született Buffalóban, Mabel és James Ambrose Johnson Sr. gyermekeként. Hét testvére volt. Ministráns volt a St. Bridget's Catholic Church templomban. 10  Amikor James tíz éves volt, apja elhagyta a családot. Anyja Katherine Dunham egyik táncosa volt, majd takarítóként is dolgozott. 11  12  James Glow című önéletrajzi könyvében elmondta, hogy "9 vagy 10 éves korában" vesztette el szüzességét. 12  A Bennett High Schoolban tanult. Már fiatal korában drogozni kezdett, és le is tartóztatták betörés miatt. 12  14 vagy 15 éves korában belépett az amerikai haditengerészetbe. Ekkoriban helyi dzsesszegyüttesek dobosaként is tevékenykedett. 12  
2004-ben kezdett el dolgozni önéletrajzán, a The Confessions of Rick James: Memoirs of a Super Freak-en. A könyv végül 2007-ben jelent meg. David Ritz újságíró szerint azonban ez a változat nem tükrözte azt, ahogyan a zenész ábrázolni szerette volna magát. 2014-ben Ritz kiadta a könyv új verzióját, Glow: The Autobiography of Rick James címmel. 13 
2021-ben dokumentumfilm készült az életéről, Bitchin': The Sound and Fury of Rick James címmel. A filmet Sacha Jenkins rendezte, és a Showtime tévécsatorna vetítette. 14  A Rotten Tomatoes oldalán a maximális 100%-ot szerezte meg, 13 kritikus véleménye alapján. 15 
Többször házasodott. Syville Morgan-től két gyermeke született: Tyenza és Rick Jr.
1982-től 1984-ig Linda Blair színésznővel járt. 16  Kapcsolatuk elején Blair terhes lett és abortuszt követett el. 17 
1989-ben ismerkedett meg Tanya Hijazi-val. 1990-ben kezdtek járni. 1993-ban gyerekük született, Tazman. 1996-ban házasodtak össze és 2002-ben váltak el.
James közeli kapcsolatban állt Teena Marie-val, akit 1979-ben ismert meg. Marie szerint "két hétig voltak jegyesek." 18  Kapcsolatuk 2004-ben ért véget. 19 
2004. augusztus 6-án James gondozója holtan találta őt a Los Angeles-i otthonában. 56 éves volt. Sujata Murthy újságíró szerint természetes körülmények között halt meg. 20  A boncolás során azonban több kábítószert is találtak. 21  A buffalói Forest Lawn Cemetery temetőben helyezték örök nyugalomra. 22 
