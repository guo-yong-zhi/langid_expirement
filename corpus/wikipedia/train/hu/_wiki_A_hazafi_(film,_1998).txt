Pontosságellenőrzött
A Hazafi vagy A patrióta  1998-ban bemutatott amerikai akcióthriller, amelyet M. Sussman és John Kingswell forgatókönyvéből Dean Semler rendezett. A film William C. Heine The Last Canadian című regényén alapul. 1  A főbb szerepekben Steven Seagal, Gailard Sartain, L. Q. Jones és Camilla Belle látható.
A filmet világszerte 1998. július 10-én, az Egyesült Államokban pedig 1999. február 6-án mutatták be a mozikban.
Dr. Wesley McClaren orvos és egykori titkosszolgálati ügynök a lányával él a montanai Ennis kisvárosban, miután felmondott a CIAnál. Bennszülött amerikai lévén különös jelentőséget tulajdonít a természetgyógyászatnak, és olyan embereket is kezel, akik nem engedhetik meg maguknak a hagyományos orvosi ellátást. A kisvárosi idillt azonban beárnyékolja a szintén ott élő Floyd Chisolm. Floyd egy országszerte körözött neonáci és egy erősen felfegyverzett milíciacsoport vezetője. Feladja magát az FBI-nál, de mielőtt ezt megtenné, ő és bandája egy, a CIA-tól lopott halálos vírust szabadítanak el. Ő azonban úgy véli, hogy az ellenszert már magához vette.
Fokozatosan az egész város megbetegszik és az amerikai kormány katonai karantén alá helyezi a területet. A járványügyi szakértők és biokémikusok ideiglenes kutatóállomást hoznak létre. Közben Floydnak rá kell jönnie, a feltételezhető ellenszer nem hatásos. A csatlósai erőszakkal kiszabadítják az őrizetből és átveszik az irányítást a város felett. Egy rutinszerű vérvizsgálat során rájönnek, McClaren lánya immúnisnak tűnik a vírusra. A hatékony ellenszer előállításához nagy mennyiségre van szükségük a lány véréből, de ez a lány halálát jelentené.
A két férfi ezután elmenekül, McClaren pedig kétségbeesetten keresi az ellenszert egykori laboratóriumában. Egy véletlen folytán végül meg is találja a megoldást: egy egyszerű növény virágait, amelyet már az őslakosok is használtak gyógyszerként.
