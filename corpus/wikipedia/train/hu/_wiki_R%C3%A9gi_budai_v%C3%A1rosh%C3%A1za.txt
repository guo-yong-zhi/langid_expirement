Pontosságellenőrzött
A régi budai városháza egyemeletes barokk stílusú műemlék épület Budapest I. kerületében, a Szentháromság utca 2. szám alatt. Több mint 160 évig Buda városának, további 70 éven át a főváros I. kerületének közigazgatási központja volt, a 21. század első évtizedében nemzetközi kutatóintézet működött falai között.
A budai Várnegyed egyik leglátogatottabb helyén, a volt polgárváros közepén áll. Három homlokzata közül a leghosszabb a Szentháromság utca vonalában húzódik, a nyugati az Úri utcára, a keleti a Tárnok utcára és a Szentháromság térre néz. Az egyszerű vonalvezetésű, egységes stílusú épület két sarkán egy-egy előreugró, díszesen faragott kőkonzolokkal alátámasztott zárt erkély, a keleti szárny tetején kis harang- és óratorony látható. A Szentháromság térre néző sarkon a falba vágott mélyedésben Pallasz Athéné szobra áll, pajzsát Buda város címere díszíti.
Az épületnek két belső udvara van. A kapualjban középkori ülőfülkék maradványai láthatók, innen faragott kőkorláttal szegélyezett lépcső vezet fel az emeletre. Az emelet egyik központi helyiségének mennyezetét többalakos gazdag stukkódíszítés borítja.
Buda 1686. évi visszafoglalása után a vár építményeinek nagy része elpusztult, házainak többsége romokban hevert. A Buda városházának szánt épületet kisebb középkori lakóházak maradványain 1702-ben  kezdték építeni Venerio Ceresola itáliai építőmester vezetésével.  Kevéssel ezután a városházát tovább bővítették, és a budai magisztrátus 1710. június 6-án tartotta meg benne első ülését. 1714-ben Johann Hölbling az emeleten kis kápolnát épített. 1723-ban Budán tűzvész pusztított, a városháza is megsérült, de egy-két év alatt helyreállították.
Néhány évtizeddel később Nöpauer Máté tervei szerint és irányításával az épületet kibővítették: ekkor készült a napjainkban is látható díszes rokokó lépcsőház, 1770–1774 között pedig a nyugati, Úri utcai szárny emeleti része. Az itteni sarokerkély a korábban készült keleti erkély mása, csak faragott díszítése különbözik attól. Lényegében ezzel a bővítéssel fejeződött be a városháza építése, alakult ki mai formája. Az emeleti kápolnát 1785-ben II. József bezáratta, 1824-ben ismét megnyitották, majd 1851-ben végleg megszüntették, a kápolna kis harangtornya azonban a helyén maradt.
Budapest ostroma idején, 1945-ben az egykori városháza súlyosan megrongálódott, tetőzete beszakadt, nyugati szárnya leomlott. A teljes helyreállítás során  többek között új kapuszárnyakat készítettek, restaurálták, illetve részben újrafaragták a leomlott nyugati sarokerkélyt és az ablakok kőkereteit.
A régi pesti városháza lebontása  után ennek az épületnek az aulájában helyezték el az egykor a pesti közigazgatási épületének főpárkányzatát díszítő allegorikus kőszobrok közül a négy, egy-egy erényt ábrázolót. 1 
Felépítésétől fogva Pest, Buda és Óbuda 1873-ban történt egyesítéséig az épület gazdája a budai magisztrátus volt. 1944-ig a főváros I. kerületének elöljárósága működött falai között, eközben a régi berendezés java részének nyoma veszett. Közvetlenül a háború után a még teljesen helyre sem állított épületet múzeumnak jelölték ki, és a  Budapesti Történeti Múzeum középkori osztálya kapta meg, itt nyílt meg később a Vármúzeum. Miután azt a várpalotába költöztették át, a hajdani városháza a Magyar Tudományos Akadémia Nyelvtudományi Intézetéé lett. 1992-től 2011. szeptember 30-áig 2  egy felsőfokú, doktorális és posztdoktorális szintű tanulmányok folytatására létrehozott nemzetközi intézmény, a Collegium Budapest használatában volt. 2014-ben az épület a Magyar Nemzeti Bank által működtetett alapítvány tulajdonába került, jelenleg a 
Pallas Athéné Domus Sapientiae Alapítvány működik benne. 3  4 
A régi budai városháza
A lépcsőház részlete
Sarokerkély a Szentháromság térnél
Pallasz Athéné szobra
A 2017-es felújítás után
Gellérthegy  ·  Krisztinaváros  ·  Tabán  ·  Várnegyed ·  Víziváros 
Szent György tér ·  Dísz tér ·  Móra Ferenc utca ·  Úri utca ·  Tárnok utca ·  Szentháromság tér ·  Táncsics Mihály utca ·  Fortuna utca ·  Országház utca ·  Tóth Árpád sétány ·  Kapisztrán tér ·  Bécsi kapu tér ·  Lovas út ·  Logodi utca ·  Széll Kálmán tér ·  Csalogány utca ·  Batthyány utca ·  Mária tér ·  Fő utca ·  Bem rakpart ·  Batthyány tér ·  Szilágyi Dezső tér ·  Corvin tér ·  Clark Ádám tér ·  Döbrentei tér ·  Szarvas tér ·  Kereszt tér ·  Attila út ·  Horváth-kert ·  Krisztina körút ·  Mészáros utca ·  Naphegy ·  Vérmező
Mátyás-templom ·  Mária Magdolna-templom ·  Budavári evangélikus templom ·  Szent Ferenc sebei templom ·  Vízivárosi Szent Anna-templom ·  Szilágyi Dezső téri református templom ·  Budai kapucinus templom ·  Tabáni Szent Katalin-templom ·  Krisztinavárosi templom
Egyetemi Gimnázium ·  Toldy Ferenc Gimnázium ·  Kodály Zoltán Magyar Kórusiskola ·  Petőfi Sándor Gimnázium ·  Szilágyi Erzsébet Gimnázium  ·  Szent Gellért Iskola  ·  Kosztolányi Dezső Általános Iskola és Gimnázium ·  Budavári Általános iskola ·  Batthyány Lajos Általános Iskola
Budavári Palota ·  Budapesti Történeti Múzeum ·  Magyar Nemzeti Galéria ·  Országos Széchényi Könyvtár ·  Zenetörténeti Múzeum ·  Hadtörténeti Múzeum ·  Semmelweis Orvostörténeti Múzeum ·  Tabán Emlékkiállítás ·  Sziklakórház ·  Budavári labirintus
Sándor-palota ·  Várszínház ·  Francia Intézet ·  MTA Zenetudományi Intézet ·  MTA Társadalomkutató Központ ·  Magyar Országos Levéltár ·  OMgK
Budavári sikló ·  Honvéd Főparancsnokság  ·  Batthyány-palota ·  Régi budai városháza ·  Szent Miklós domonkos kolostor ·  Prímási palota ·  Lánchíd palota ·  Alagút ·  Várkert Bazár ·  Várkert-kioszk ·  Szarvas-ház ·  Rác gyógyfürdő ·  Rudas gyógyfürdő ·  Bethlen-udvar
Déli rondella ·  Buzogánytorony ·  István-torony ·  Halászbástya ·  Szentháromság-szobor ·  Bécsi kapu ·  Savanyúleves tornya ·  Szent Gellért-szobor ·  Filozófiai kert ·  „0” kilométerkő
Bécsi kapu téri szőlőtőke ·  Citadella-kristálybarlang ·  Gellért-hegy ·  Gülbaba-barlang
Budavári Palota ·  Budapesti Történeti Múzeum ·  Buzogánytorony ·  István-torony ·  Déli rondella ·  Magyar Nemzeti Galéria ·  Országos Széchényi Könyvtár ·  Budavári sikló ·  Sándor-palota ·  Karmelita kolostor ·  Honvéd Főparancsnokság  ·  Batthyány-palota ·  Régi budai városháza ·  Mátyás-templom ·  Halászbástya ·  Szent Miklós domonkos kolostor ·  Erdődy-palota ·  MTA Társadalomkutató Központ ·  Prímási palota ·  Mária Magdolna templom ·  Hadtörténeti Múzeum ·  Budavári evangélikus templom ·  Magyar Országos Levéltár ·  Bécsi kapu ·  Sziklakórház ·  Budai Vár-barlang
Karátsonyi-palota ·  József főhercegi palota ·  Budai Színkör ·  Budai Tornacsarnok ·  Régi Szent János-kórház  ·  Polgári Lövölde
