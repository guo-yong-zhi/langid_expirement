Pontosságellenőrzött
A norbornén, más néven norbornilén vagy norkamfén áthidalt gyűrűs szénhidrogén. Fehér színű, savanyú csípős  szagú szilárd anyag. Molekulája egy ciklohexéngyűrűből és az 1-es és 4-es szénatomok közötti metilénhídból áll. A molekulában kettős kötés található, ami jelentős gyűrűfeszültséget és erős reakciókészséget eredményez.
A norbornént ciklopentadién és etilén Diels–Alder-reakciójával állítják elő. Számos szubsztituált származékát is hasonló módon lehet előállítani. 2  3  Hasonló áthidalt gyűrűs vegyület a norbornadién, amelynek szénváza azonos, de abban két kettős kötés található. Másik rokon vegyülete a norbornán, ezt a norbornén hidrogénezésével állítják elő.
Savkatalizált vízaddíciós reakciója során norborneol keletkezik. Ennek a reakciónak nagy jelentősége volt a nem-klasszikus karbokationok szerkezetének felderítésében.
Norbornént használnak a Catellani-reakcióban, valamint a norbornén által közvetített meta-C−H aktiválásban. 4 
Egyes szubsztituált származékai – 2-norbornil kation keletkezése miatt – szokatlan szubsztitúciós reakciókban vesznek részt.
A norbornének a gyűrűfelnyílásos metatézis polimerizáció  fontos monomerjei. Ezek az átalakulások általában kevéssé meghatározott szerkezetű katalizátorokkal játszódnak le. A polinorbornénekre jellemző a magas üvegesedési hőmérséklet és a nagyfokú optikai tisztaság. 5 
A ROMP mellett a norbornén monomerek vinil addíciós polimerizációra is képesek.
A polinorbornént elsősorban a gumiipar használja a  vibráció csökkentésére, az ütközés erejének mérséklésére , valamint a tapadás javítására 
Az etilidénnorbornén hasonló monomer, ciklopentadiénből és butadiénből állítják elő.
Ez a szócikk részben vagy egészben  a   Norbornene című angol Wikipédia-szócikk ezen változatának fordításán alapul.  Az eredeti cikk szerkesztőit annak laptörténete sorolja fel. Ez a jelzés csupán a megfogalmazás eredetét és a szerzői jogokat jelzi, nem szolgál a cikkben szereplő információk forrásmegjelöléseként.
