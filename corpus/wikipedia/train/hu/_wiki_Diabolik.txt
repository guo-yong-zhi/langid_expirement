Pontosságellenőrzött
A Diabolik egy olasz képregény-sorozat, amit Angela és Luciana Giussiani alkotott meg, 1962-ben. A cím a képregény főhősének neve is egyben. A képregény később alapjául szolgált egy rajzfilmsorozatnak, egy filmnek, egy élőszereplős sorozatnak, és egy videojátéknak is. A szerzők elmondták, hogy főleg a Fantomas nevű francia képregény-szereplő ihlette Diabolik karakterét.
Az első szám 1962 novemberében jelent meg, amit azóta már több, mint 800 szám követett. Eredetileg 120 oldalas zsebkönyv  formátumban jelent meg, később nagyobb méretű és terjedelmű különszámok is kiadásra kerültek.
Maga Diabolik egy tolvaj, aki a gazdagoktól lop. Kiskorában egy titokzatos szigeten nőtt fel, bűnözők társaságában. Köztük kitanulta a harcművészetet és a bűnözés csínját-bínját. Szüleiről semmi nem derül ki, még Diabolik eredeti neve is ismeretlen. Később felfogadott maga mellé egy Eva Kant nevű nőt, akivel társak lettek, szerelem is van kettejük között. Nem szokta megölni az ártatlan embereket vagy a rendőrséget, de időnként van, hogy rávetemedik erre az aljas tettre. Különféle álarcai segítségével mindig álcázni tudja magát ellenfelei elől. Diabolik a főszereplő, de nem hős karakter, inkább antihős. Eredetileg teljesen gonosz volt, ám ez a jellem a franchise során "eltompult". A sorozat igazi főgonosza Ginko felügyelő, aki egy rendőr Diabolik városában. A franchise a kitalált Clerville városban játszódik, ám a képregény legelső kiadásában még Marseille-ben játszódtak az események.
2018-ban jelent meg a képregény első három - válogatott - kötete magyarul az Anagram Comics jóvoltából. Ezt később további számok követték.
A Diabolik Extra kiadvány nagyobb méretben és terjedelemben jelenik meg. Az első szám 2019 májusában került kiadásra.
A rajzfilmsorozatot a Fox Kids vetítette Amerikában és Magyarországon is. Magyar bemutató ismeretlen. 1 évadot élt meg 40 epizóddal. Az USA-ban 2000. január 1.-jén indult a műsor, és 2001. január 1.-jén fejeződött be. A képregényeket és a filmet nem mutatták be hazánkban. Olaszországban szinte kultusz szimbólumnak számít Diabolik, viszont Magyarországon a Fox Kids megszűnésével szinte feledésbe merült. 2009-ben a népszerűbb konzolokra és platformokra videójáték is készült a franchise-ból.
Létezik egy japán anime sorozat is, „Diabolik Lovers” címmel, viszont annak semmi köze az olasz Diabolik-hoz.
Archiválva 2018. május 6-i dátummal a Wayback Machine-ben
