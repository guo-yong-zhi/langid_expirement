Pontosságellenőrzött
Male-i Margit  középkori flamand nemesasszony, 1384-től Flandria, Nevers, Rethel, Artois és Burgundia grófnője, házasságai révén burgundi hercegné, illetve anyja révén Brabant és Limburg hercegségek örököse.
Apja II. Lajos flamand gróf, anyja Brabanti Margit, III. János brabanti herceg lánya. 1  1384-ben apja halála után Flandria, Nevers, Rethel, Artois és Burgundia grófnője, antwerpeni őrgrófnő, Mechelen úrnője. Anyja után ő volt a Brabanti Hercegség örököse.
1357-ben pápai engedéllyel az akkor hétéves Margitot feleségül adták Rouvres-i Fülöphöz , IV. Odó burgundi herceg unokájához és örököséhez, aki Franche-Comté és Artois grófja , Burgundia hercege , Auvergne és Boulogne grófja  volt. A házasságot azonban nem hálták el, mivel Fülöp 1361-ben, 15 évesen pestisben meghalt. Fülöp halálával a burgundi hercegség visszaszállt II. János francia királyra, aki 1363-ban legfiatalabb fiának, Merész Fülöpnek adta.
1364-ben, feltehetően apja kívánságára, eljegyezték Langley Eduárddal, III. Eduárd angol király és Hainaut-i Filippa fiával. Azonban az hainaut-i gróf, a brabanti herceg és legfőképpen a francia király ellenezte a házasságot és elérte V. Orbán pápánál, hogy vérrokonságra hivatkozva ne adja meg az engedélyt. 2 
1369. június 19-én Gentben ment másodszor feleségül, férje Fülöp, II. János francia király fia, burgundi herceg. Amikor Margit apja meghalt, a pár együtt örökölte Artois, Franche-Comté, Flandria, Nevers és Rethel grófságokat. Fülöp 1390-ben megkapta még Charolais grófságot. A házassággal Fülöp és családja birtokába kerültek a németalföldi államok, élükön Flandriával, amely a textiliparnak köszönhetően Európa egyik legvirágzóbb és leggazdagabb térsége volt.
1396-ban az idős Johanna brabanti hercegnő Margitot nevezte meg utódjának, a brabanti és limburgi hercegi címek várományosának. A brabanti nemesség kezdetben ellene volt Margit öröklésének, de amikor fiatalabbik fiát, Antalt nevezte ki a hercegi cím várományosának, beleegyeztek az öröklésbe.
Fülöp 1404-ben, Margit a rákövetkező évben halt meg, a feljegyzések szerint boldog házaséletet éltek és férje imádta, ajándékokkal, ékszerekkel, virágokkal kedveskedett neki. Örökösük legidősebb fiuk, János lett, aki megkapta a burgundi hercegséget, míg Antal fiuk örökölte Brabant és Limburg hercegségeket.
Első férje  Rouvres-i Fülöp , Bourgogne-i Fülöp Artois, Franche-Comté grófja és I. Johanna, Auvergne és Boulogne grófnőjének fia, IV. Odó burgundi herceg unokája. A házasságot azonban nem hálták el és Fülöp 1361-ben meghalt.
1369. június 19-én Gentben ment másodszor feleségül, férje Fülöp, II. János francia király és Luxemburgi Bona fia, burgundi herceg. 3  A házasságból kilenc gyermek született:
