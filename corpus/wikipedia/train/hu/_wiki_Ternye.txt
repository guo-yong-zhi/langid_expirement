Pontosságellenőrzött
Ternye  község Szlovákiában, az Eperjesi kerület Eperjesi járásában. Balpataka és Radoskő tartozik hozzá.
Eperjestől 15 km-re északra fekszik.
A régészeti leletek tanúsága szerint területén már az újkőkorban is éltek emberek, a bükki kultúra népe élt ezen a vidéken, amely később a hallstatt korban is lakott volt. A hallstatt kori település maradványait a Lysa Stráža dűlőben 1954-ben tárták fel. A Hrádok nevű magaslaton középkori földvárat feltételeznek a régészek. Az innen előkerült cserépmaradványok a 10.-12. századi időszakra utalnak.
A mai falut először IV. Béla király 1259-ben kelt adománylevele említi „Therne” alakban, melyben a sárosi királyi uradalomhoz tartozó falut a tatárok elleni harcokban tett szolgálataiért Adam lengyel lovagnak adja. Ezt az oklevelet több történész hamisítványnak tartja, mely az utódoknak csak a tulajdonjog és a kiváltságok igazolására szolgált. 1310-ben a jászói konvent oklevele megerősíti, hogy „Tyrna” a Tekul nemzetség birtoka. Az oklevél szerint a falut patak osztotta két birtokrészre. 1312-ben „Thermia” néven találjuk. Az 1332 és 1337 között kelt pápai tizedjegyzék már említi a falu gótikus templomát és Kozma nevű papját is. A 14. század első felében új településrész bukkan fel a forrásokban, Kisternye néven. Ezt 1353-ban „Kysternye”-ként említik. 1427-ben „Therne”, „Alsoterne”, „Felsoterne” alakban említik a korabeli források. Ekkor a falunak 29 portája volt, ezen belül Alsóternye 13, Felsőternye 8, Ternye 8 portával rendelkezett. Részben a Ternyei család, részben tarcai nemesek birtokolták. A 15. század közepétől a Kálnássy és a Gombos család tulajdonában áll. A 15. század közepén 4 nemesi kúria, templom és plébánia található a településen. 1600-ban 10 háza mellett kúriák, templom és plébánia állt a faluban. Lakói többségben zsellérek voltak, akik mezőgazdasággal, gyümölcstermesztéssel foglalkoztak. 1787-ben 63 házában 513 lakos élt.
A 18. század végén Vályi András így ír róla: „TERNYE. Tót falu Sáros Várm. földes Ura B. Splényi Uraság, a’ kinek kastéllyával ékesíttetik, lakosai katolikusok, fekszik Eperjeshez 1 mértföldnyire; határja jó, réttye kétszer kaszáltatik, legelője hasznos, fája van, piatza közel.” 2 
A 19. században a Bornemissza család birtokolta. 1828-ban 101 háza és 767 lakosa volt. A 19. században területén kőbánya működött.
Fényes Elek 1851-ben kiadott geográfiai szótárában így ír a faluról: „Ternye, tót falu, Sáros vgyében, Bártfához délre 2 mfd., az eperjesi postautban: 638 kath., 40 zsidó lak. Kat. paroch. templom. Savanyúviz-forrás. Postahivatal és váltás Bártfa és Eperjes közt. Több nemesudvar. Földje sok és jó; juhtenyésztése nevezetes. F. u. gr. Dessewffy, Schuller, Bencsik, Bornemisza.” 3 
1850 és 1880 között sok lakója kivándorolt. 1920 előtt Sáros vármegye Kisszebeni járásához tartozott.
A háború után lakói a mezőgazdaságban dolgoztak, emellett erdei- és kőműves munkákkal foglalkoztak.
1910-ben 453, többségben szlovák lakosa volt, jelentős cigány kisebbséggel.
2001-ben 1036 lakosából 944 szlovák és 88 cigány volt.
2011-ben 1149 lakosából 1126 szlovák.
Ábrány  ·  Ádámfölde  ·  Andrásvágás  ·  Aranybánya  ·  Ásgút  ·  Bajor  ·  Berki  ·  Bertót  ·  Berzenke  ·  Boroszló  ·  Cselfalva  ·  Delnekakasfalva  ·  Deméte  ·  Eperjesenyicke  ·  Erdőcske  ·  Felsősebes  ·  Finta  ·  Frics  ·  Fulyán  ·  Gellért  ·  Gergelylaka  ·  Harapkó  ·  Harság  ·  Hedri  ·  Hüvész  ·  Istvánvágás  ·  Jakabvágása  ·  Janó  ·  Jánoska  ·  Kacsány  ·  Kajáta  ·  Kapi  ·  Kapinémetfalu  ·  Kapivágása  ·  Kelembér  ·  Kellemes  ·  Kende  ·  Kiskökény  ·  Kiskörösfő  ·  Kissáros  ·  Kisszilva  ·  Kisvitéz  ·  Komlóskeresztes  ·  Láda  ·  Lászka  ·  Lemes  ·  Licsérd  ·  Lipnikpuszta  ·  Lubóc  ·  Megye  ·  Mérk  ·  Miklósvágása  ·  Monyhád  ·  Nádfő  ·  Nagysáros  ·  Nagyszilva  ·  Nagyvitéz  ·  Porócs  ·  Pósfalva  ·  Radácsszentimre  ·  Sárosberettő  ·  Sárosbogdány  ·  Sárosbuják  ·  Sárosizsép  ·  Sebesváralja  ·  Senyék  ·  Singlér  ·  Siroka  ·  Somos  ·  Somosújfalu  ·  Sósgyülvész  ·  Sósújfalu  ·  Szárazvölgy  ·  Szedikert  ·  Szedlice  ·  Szentkereszt  ·  Szinye  ·  Szinyelipóc  ·  Szinyeújfalu  ·  Sztankahermány  ·  Tapolykomlós  ·  Tarcaszentpéter  ·  Terjékfalva  ·  Ternye  ·  Töltszék  ·  Turina  ·  Vargony  ·  Vörösvágás  ·  Zsebefalva  ·   Zsegnye 
