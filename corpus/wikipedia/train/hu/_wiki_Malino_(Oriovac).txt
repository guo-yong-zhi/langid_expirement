Pontosságellenőrzött
Malino falu Horvátországban, Bród-Szávamente megyében. Közigazgatásilag Oriovachoz tartozik.
Bródtól légvonalban 22, közúton 33 km-re nyugatra, Pozsegától   légvonalban 18, közúton 27 km-re délre, községközpontjától 2 km-re nyugatra, Szlavóniában, a Dilj-hegység délnyugati lejtői alatt, az Újgradiskát Bróddal összekötő főút mentén fekszik. Itt halad át az A3-as  autópálya és a Zágráb-Vinkovci vasútvonal is.
A település már a középkorban is létezett. 1469-ben, 1481-ben és 1493-ban is „Malino” néven említik. 1489-ben „Malyn” néven szerepel egy oklevélben. 2  A térséget 1536 körül foglalta el a török és több, mint 150 évig török uralom alatt állt. 1691-ben szabadult fel végleg a török uralom alól. 1698-ban nem szerepel a kamarai összeírásban a felszabadított szlavóniai települések között. 3  1730-ban a vizitáció szerint 16 ház állt a faluban, mind katolikusok lakták. Fakápolnája Szent István vértanú tiszteletére volt szentelve, benne Szent István és Szent Lukács képével. Ezt a kápolnát 1734-ben is említik. 1746-ban 10 ház állt a településen. 1758-ban a falun kívül állt Szent Lukács kápolnája, körülötte temetővel. A szomszédos Kujnik katolikus lakói is ide temetkeztek. Az időközben megépített főút mellett egy Szent Rókus kápolnát is említenek. 1760-ban 15 házban, 31 családban 139 fő lakott a településen. 4 
Az első katonai felmérés térképén „Malina” néven található. A gradiskai ezredhez tartozott. Lipszky János 1808-ban Budán kiadott repertóriumában „Malina” néven szerepel. 5  Nagy Lajos 1829-ben kiadott művében „Malina” néven 57 házzal, 295 katolikus vallású lakossal találjuk. 6  A katonai közigazgatás megszüntetése után 1871-ben Pozsega vármegyéhez csatolták. A 19. század végén és a 20. század elején Likából katolikus horvát családok, a Bánság és a Kordun területéről pravoszláv szerbek települtek be. 4 
A településnek 1857-ben 300, 1910-ben 420 lakosa volt. Az 1910-es népszámlálás szerint lakosságának 84%-a horvát, 11%-a szerb anyanyelvű volt. Pozsega vármegye Bródi járásának része volt. Az első világháború után 1918-ban az új szerb-horvát-szlovén állam, majd később  Jugoszlávia része lett. A település 1991-től a független Horvátországhoz tartozik. 1991-ben lakosságának 72%-a horvát, 19%-a szerb, 6%-a jugoszláv nemzetiségű volt. 2011-ben 485 lakosa volt.
A helyi gazdaság alapja hagyományosan a mezőgazdaság és az állattartás. „MAGNUS“ d.o.o. és „OROTEX“ d.o.o. néven két üzem található itt. Ezenkívül 8 kisvállalkozás és 24 családi gazdaság van a településen.
NK Mladost Malino labdarúgóklub.
Városok:
Bród 
Újgradiska 
Községek:
Donji Andrijevci 
Bebrina 
Bukolya 
Csernek 
Davor 
Dragalić 
Gornji Bogićevci 
Felsőverba 
Garcsin 
Gundinci 
Klakar 
Nagykopanica 
Ógradiska 
Okucsány 
Staro Petrovo Selo 
Oprisavci 
Oriovac 
Podcrkavlje 
Resetár 
Slavonski Šamac 
Szibin 
Sikirevci 
Sztupnok 
Újkapela 
Vrbje 
Városok:
Bród 
Újgradiska 
Községek:
Donji Andrijevci 
Bebrina 
Bukolya 
Csernek 
Davor 
Dragalić 
Gornji Bogićevci 
Felsőverba 
Garcsin 
Gundinci 
Klakar 
Nagykopanica 
Ógradiska 
Okucsány 
Staro Petrovo Selo 
Oprisavci 
Oriovac 
Podcrkavlje 
Resetár 
Slavonski Šamac 
Szibin 
Sikirevci 
Stupnik 
Újkapela 
Vrbje 
