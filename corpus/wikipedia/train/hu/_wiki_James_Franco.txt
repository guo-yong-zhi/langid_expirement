Pontosságellenőrzött
James Edward Franco  kétszeres Golden Globe-díjas amerikai színész, rendező, producer és festőművész. 2002-ben tüntették ki első Golden Globe-díjával James Dean megformálásáért az önéletrajzi tévéfilmben. Színészettel komolyabban a 90-es évek végén kezdett el foglalkozni, mikor szerepet kapott egy tinisorozatban, a Freaks and Geeks-ben. Széles körű ismertségre Sam Raimi Pókember-filmjei után tett szert Harry Osborn eljátszása után. Főszerepet játszott még ezen kívül a háborús film Flyboysban, a tengerészeti Annapolisban és a Tristan & Isolde című produkcióban.
A legidősebb Franco fiú a kaliforniai Palo Altóban látta meg a napvilágot 1978. április 19-én. Anyja Betsy, költő és író, apja, Doug Franco portugál és svéd származású. Anyai nagyanyja galéria tulajdonos az ohiói Clevelandben. Franco Kaliforniában nőtt fel két öccsével, Tommal és Dave-vel, majd 1996-ban a Palo Altó-i középiskolában érettségizett. Végzősként ő kapta a "legjobb mosoly" címet. Aztán a Los Angeles-i állami egyetemre jelentkezett angol szakra, ahol színjátszást tanult. Szülei ellenzésére az első év elvégzése után James otthagyta az egyetemet, hogy "igazi" színésszé váljon és órákat vett Robert Carnegie-től.
2016 áprilisában a New York Magazine-nak ekképp nyilatkozott szexualitásáról: "Egy kicsit meleg vagyok, van egy meleg James." 1 
Az egyetem otthagyása után Franco tizenöt hónapig fejlesztette magát, majd elkezdett meghallgatásokra járni Los Angelesbe. Így kapta meg 1999-ben egyik első szerepét a nem túl hosszú életű, de annál sikeresebb fiatalsorozatban, a Freaks & Geeksben. Mióta a sorozat véget ért a színész élete egyik legnagyobb mulatságaként tartja számon ezt az időszakot életében. 2000-ben megkapta az első főszerepet a Kerül, amibe kerül című romantikus vígjátékban, ahol megismerkedett exkedvesével, Marla Sokoloff-fal. Ezután következett a sokat bírált, bár Golden Globe-ot érő szerep, a James Dean . Ezen szerepéért Emmy-díjra is jelölték. A Pókember film szereplőválogatására még úgy készült, hogy a főszereplő Peter Parker szerepét szeretné megkapni, de végül az első film gonosz alakjának, a gazdag kutató Norman Osborn fiának, Harry Osborn szerepét kapta meg. Mind a 2002-ben bemutatott első rész, mind a 2004-ben debütált Pókember 2. is nagy siker lett, így sok elismerést és népszerűséget hozva a színésznek. 2003-ban a The Company című filmben is szerepelt Neve Campbell oldalán.
2006-ban három mozifilmben is feltűnt elsőként legendás hőst játszva a Tristan & Isolde-ban, tengerész alakítva Tyrese Gibson mellett az Annapolisban és cowboy-ból lett pilótát a Flyboys című Tony Bill rendezte produkcióban. Szerepel még Nicolas Cage-dzsel a horrorfilm, The Wicker Man-ban. Beugró szerepet elvállalva láthatjuk a The Holiday című romantikus filmben Lindsay Lohan-nal.
A 2007-ben bemutatott Pókember 3. is meghozta az elvárt sikert a készítők és a szereplők számára is. Franco utána belevágott az Ananász expressz című alkotásba, korábbi színésztársával Seth Rogen-nel . Ezenkívül szerepet vállalt a Harvey Milk életét összegző életrajzi alkotásban is, a Milk-ben. 2010-ben főszerepet kapott a 127 óra című filmben, amit Danny Boyle rendezett. Ezen alakításáért Oscar-díjra jelölték. 2018-ban megkapta második Golden Globe-díját A katasztrófaművész című filmben nyújtott alakításáért, ahol Tommy Wiseau-t formálta meg.
A művészetek közül is a festőművészet az ami felkeltette Franco figyelmét iskolás évei alatt. Elmondása szerint régebb óta fest mint színészkedik, és ezt jelezvén láthatjuk is a Pókember 3 egyik jelenetében festeni. Műveit a nagyközönség először a Los Angeles-i Glü Galériában tekinthették meg 2006 elején.
