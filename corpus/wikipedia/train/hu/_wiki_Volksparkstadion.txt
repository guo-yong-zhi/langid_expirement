Pontosságellenőrzött
A Volksparkstadion a Hamburger SV sportegyesület stadionja a németországi Hamburgban. A stadiont labdarúgó mérkőzések és koncertek lebonyolítására használják. Az 57 000 látogató befogadására képes stadion a legmagasabb  osztályzatot kapta az UEFA-tól, 2010-ben itt rendezték meg az Európa-liga döntőjét.
A Volksparkban épült első városi stadion az Altonai Stadion volt. Az 1925. szeptember 11-én felavatott  pályán 50 000-en szurkolhattak. 1927-től nemzetközi mérkőzéseket is játszottak a stadionban és 1928-ban itt került sor a német bajnokság döntőjére. A háborúban súlyosan megrongálódott stadiont 1953-ban nyitották meg újra. A Volksparkstadionnak nevezett létesítmény számos nemzetközi mérkőzésnek adott otthont. 1974-ben 3 világbajnoki találkozót rendeztek a stadionban, közöttük NDK és az NSZK válogatottjának mérkőzését, amelyen a keleti együttes először tudta legyőzni a nyugatit. Az 1988-as Európa-bajnokságon mindössze egy mérkőzést játszottak Hamburgban, ekkor 61 000 néző foglalhatott helyet.
A stadion az 1990-es évekre elavult, a szurkolók között is népszerűtlennek számított. 1998-ban Hamburg városa jelképes összegért  megvásárolta a létesítményt. A Volksparkstadiont lebontották, helyébe 90°-kal elforgatva épült fel a mai aréna. Az AOL internetszolgáltató 15,3 millió eurót fizetett az új létesítmény névhasználati jogáért. A stadion „FIFA WM-Stadion Hamburg” néven vett részt a 2006-os labdarúgó világbajnokság lebonyolításában.  2007-ben a HSH Nordbank nevű hamburgi pénzintézet, 2010-ben pedig az Imtech  szerezte meg a stadion névhasználati jogát. 2015 nyarától nevezik újra Volksparkstadionnak, amikor Klaus-Michael Kühne német milliárdos vásárolta meg a névhasználati jogot 16 millió euróért, és visszaadta a stadion eredeti nevét. 1  A lelátók alatt működik a Hamburger SV múzeuma.
Allianz Arena    BayArena    Borussia-Park Stadion    Deutsche Bank Park    Europa-Park-Stadion    Merck-Stadion am Böllenfalltor    Mewa Arena    MHPArena    PreZero Arena    Red Bull Arena    RheinEnergieStadion    Signal Iduna Park      Stadion An der Alten Försterei    Voith-Arena    Volkswagen Arena    Vonovia Ruhrstadion    Wohninvest Weserstadion    WWK ARENA
