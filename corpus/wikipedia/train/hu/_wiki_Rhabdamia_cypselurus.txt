Pontosságellenőrzött
A Wikifajok tartalmaz Rhabdamia cypselurus témájú rendszertani információt.
A Wikimédia Commons tartalmaz Rhabdamia cypselurus témájú kategóriát.
A Rhabdamia cypselurus a sugarasúszójú halak  osztályához a sügéralakúak  rendjéhez, ezen belül a kardinálishal-félék  családjához tartozó faj.
A Rhabdamia cypselurus az Indiai-óceánban és a Csendes-óceán nyugati felén fordul elő. Kelet-Afrikától a Marshall-szigetekig található meg. Elterjedési területének az északi határát a Rjúkjú-szigetek, míg délen Pápua Új-Guinea képezi. Újabban Tonga vizeiben is észrevették.
A hal legfeljebb 6 centiméter hosszú.
A Rhabdamia cypselurus trópusi, tengeri halfaj, amely a korallzátonyokon él. 3-13 méteres mélységben található meg. Nagy rajokban úszik. Gyakran a Rhabdamia gracilisszal társul, hatalmas rajokat alkotva. Éjszaka a rajok szétválnak és az egyedek planktonra vadásznak.
