Pontosságellenőrzött
A Splash Damage Ltd. brit videójáték-fejlesztő cég, amely többjátékos first-person shooterekre szakosodott. A stúdió elsősorban a Wolfenstein: Enemy Territory és az Enemy Territory: Quake Wars fejlesztőjeként ismert.
A Splash Damage céget 2001 májusában 3  vagy júniusában 1  alapította Paul Wedgwood, Richard Jolly és Arnout van Meer, akik többek között az olyan nagy horderejű modokról ismertek, mint a Quake 3 Fortress. A cég első munkái között a Now TV és a Gamer.tv cégekkel működött közre, egyedi pályákat és egy játékokon belüli televíziós megoldást fejlesztett azoknak.
2002 márciusában a Games Domain felkérte a céget, hogy fejlesszenek néhány többjátékos pályát az internetes játékszolgáltatásukhoz. Az egyik, Market Garden hadműveleten alapuló pálya az id Software Return to Castle Wolfenstein című játékához készült; rendkívül sikeres lett és azonnal a játék legjátszottabb külsős fejlesztésű pályája lett.
A Market Garden sikere után az Activision és az id Software felkérte a céget, hogy készítsenek el további három pályát a játék „Game of the Year Edition” újrakiadásához. A vállalat még ugyanebben az évben elkészítette a Wolfenstein: Enemy Territoryt, a Return to Castle Wolfenstein különálló többjátékos kiegészítőjét. A játék Windows-változata 2003. május 29-én jelent meg, a Linux- és a Mac-átiratok pedig a következő évben, mindhárom változat ingyenesen játszható. A Wolfenstein: Enemy Territory számtalan „év játéka” és „szerkesztő ajánlása”  díjat is nyert, 4  és még 2008-ban is az egyik legnépszerűbb internetes first-person shooter volt. 5 
2003 júniusában ismét a Splash Damage-t kérte fel az id Software a Doom 3 összes többjátékos pályájának elkészítésével, ami mellett az Enemy Territory: Quake Wars, a Wolfenstein: Enemy Territory utódjának előkészületi munkáit is megkezdték. A játék az id Tech 4 erősen módosított motorját használja és a Quake univerzumban játszódik. Az Enemy Territory: Quake Wars 2007. szeptember 28-án jelent meg, és számos díjat, köztük több „év játéka” és több mint 25 „szerkesztő ajánlása” díjat is elnyert. 6 
2016 augusztusában a Leyou megállapodott a vállalat felvásárlásáról. 7 
A céget végül hivatalosan a RAdius Maxima Leyou-leányvállalat vásárolta fel. 8 
