Pontosságellenőrzött
A 2014-es ukrajnai parlamenti választásokat 2014. október 26-án tartották Ukrajnában, melynek során az Ukrán Legfelsőbb Tanács 450 képviselőjét választották meg. Az előrehozott parlamenti választásra a 2014 elején kialakult, az elnök leváltásához vezető politikai válság nyomán került sor. A kelet-ukrajnai háború és a Krím orosz megszállása miatt a szavazást nem tudták mindegyik szavazókörben megtartani, ezért 27 képviselői hely ideiglenesen betöltetlen maradt.
Az összes szavazat feldolgozása után hat párt lépte át az 5%-os küszöböt. A pártlistákra leadott szavazatok többségét, 22,14%-ot az Arszenyij Jacenyuk vezette Népfront kapta. 21,81%-kal a második helyen végzett a Petro Porosenko Blokk, 10,97%-ot kapott az Önsegély párt, 9,43%-ot az Ellenzéki Blokk, 7,44%-ot Oleh Ljasko Radikális Pártja és 5,68%-ot a Haza párt. További 23 induló párt nem érte el az 5%-os bejutási küszöböt. Így nem szerzett listás mandátumot a 4,71%-ot kapott Szvoboda és 3,88%-ot elért Ukrán Kommunista Párt. A Szvoboda azonban egyéni körzetben hat mandátumot nyert.
A 450 képviselői helyét az egyéni választókerületekben elért alapján töltik be.
A választókerületek eredményei alapján a legtöbb egyéni mandátumot, 69-et a Petro Porosenko Blokk képviselői szereztek meg. 18 egyéni mandátumot kapott a Népfront, 6-ot a Szvoboda, két-két mandátumot az Ellenzéki Blokk, egy egyéni mandátumot szerzett az Önsegély, az Erős Ukrajna, a ZASZTUP és a Jobb Szektor. Az egyéni képviselői helyek jelentős mennyiségét, 96-ot szerezték meg a független jelöltek.
27 egyéni képviselői hely betöltetlen marad, mert az Oroszország által megszállt Krímben és a kelet-ukrajnai háború miatt a Donecki és a Luhanszki terület egy részén nem lehetett megtartani a választást. A Donecki terület 21 választókerületéből 9-ben, a Luhanszki terület 11 választókerületéből 6-ban, valamint a Krím 12 választókerületéből nem lesz képviselő a Legfelsőbb Tanácsban.
2014. november 8-ig az ukrán Központi Választási Bizottság  152 mandátumot hagyott jóvá.
A még nem hivatalosan jóváhagyott eredmények alapján a képviselői helyek többségét, 132 helyet az elnököt támogató Petro Porosenko Blokk szerezte meg. Az összes mandátumot tekintve a második helyen végzett a Népfront , a harmadik helyet szerezte meg az Önsegély párt . A választáson közel száz független képviselő is mandátumot szerzett.
1990    1994    1998    2002    2006    2007    2012    2014    2019
1991    1994    1999    2004    2010    2014    2019
1990     1994    1998     2002     2006     2010     2014      2015     2016        2020
1991. március    1991. december    2000
