Pontosságellenőrzött
A Wikifajok tartalmaz Bóbitás pingvin témájú rendszertani információt.
A Wikimédia Commons tartalmaz Bóbitás pingvin témájú médiaállományokat és Bóbitás pingvin témájú kategóriát.
A bóbitás pingvin vagy makaróni pingvin  a madarak  osztályának pingvinalakúak  rendjébe, ezen belül a pingvinfélék  családjába és a Spheniscinae alcsaládjába tartozó faj. 2 
A DNS-vizsgálatok alapján a kutatók megtudták, hogy a bóbitás pingvin és legközelebbi rokona, a Royal-pingvin , körülbelül 1,5 millió éve váltak ketté. 3  Habár néha a kettőt két külön fajként kezelik, e pingvinek egyes DNS szekvenciái igen hasonlóak; emiatt Leslie Christidis és Walter Boles ausztrál ornitológusok a Royal-pingvint a bóbitás faj alfajának tekintik. 4  5  Külső megjelenésre is nagyon hasonlítanak; bár a Royal-pingvinnek fehér a pofája, míg a másiknak fekete. A Heard- és Marion-szigeteken a bóbitás pingvin kereszteződik az Eudyptes chrysocome filholi nevű alfajon keresztül, az aranytollú pingvinnel . 1987–1988 között az Australian National Antarctic Research Expedition kutatói 3 ilyen hibrid példányra bukkantak rá. 6 
Az Antarktiszon, Argentína, Chile partjainál és a környező szigeteken fészkel.
Testhossza 71 centiméter. Feje, háta és szárnyai fekete színűek, hasa fehér. Fején sárga bóbitát visel, innen származik angol neve , utalva az angol fiatalok egykori hajviseletére.
Hallal, krillel, planktonnal, tintahallal táplálkozik, élelmét a tengerből szerzi.
Sziklás helyeken fészkel.
