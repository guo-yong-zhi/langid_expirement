Pontosságellenőrzött
A Phönix D.I osztrák gyártmányú vadászrepülőgép volt az első világháború idején.
1916-ban az osztrák Phönix Flugzeugwerke német licenc alapján elkezdte gyártani a Hansa-Brandenburg D.I vadászgépet és ennek a típusnak az alapján szinte azonnal elkezdték kifejleszteni saját modelljüket, a Phönix D.I-et. A munkát dr. Leopold Kirste vezette. A francia Nieuport-gépek mintájára megnövelték a felső szárny és csökkentették az alsó méretét. A jellegzetes csillag alakú szárnymerevítő helyett egy egyszerűbb, V alakú merevítőt építettek be, megnövelték a függőleges vezérsíkot és a pilóta jobb kilátása érdekében magasabbra tették az ülést. Az új repülőt erősebb, 200 lóerős Hiero motor hajtotta és az addigi egy géppuska helyett két Schwarzlose-géppuskával szerelték fel, amelyeket a motor két oldalához erősítettek. A légcsavaron keresztül történő tüzelést megengedő szinkronizációs szerkezet gyártása lassan zajlott, előfordult, hogy ötven gép is várt a felfegyverzésre. A D.I három szériában készült , amelyeknek azonosak voltak a paramétereik, csak a motor gyártója volt más.
A fronton való kipróbálás után gyorsabbnak és jobban emelkedőnek bizonyult, mint a Császári és Királyi Légierő által általánosan használt német Albatros D.III, de nem érte el az antant új vadászgépeinek teljesítményét. A gyár kifejlesztett egy új változatot, a D.II-t, amely 50 kg-mal könnyebb volt ugyan, de szerkezeti gyengeségek léptek fel, előfordult a motortartó bak és a szárnyak törése; emiatt ebből a szériából csak 48 db készült. A javított, D.IIa változat már 230 lóerős motort kapott, bár a szerkezeti gyengeség továbbra is fennállt. Ebből is 48 darabot gyártottak.
Az utolsó típusváltozat a Phönix D.III volt, amelyben a fordulékonyság javítására az alsó szárnyakat is csűrőlapátokkal látták el és a géppuskákat közelebb helyezték el a pilótához, aki így elérhette azokat és megpróbálhatta megjavítani ha beragadtak. Ebből 61 darab készült el, de a frontra nem jutottak el a parancsnoksággal való elszámolási vita miatt.
A háború után, 1920-ban húsz D.III-ast Svédország vásárolt meg. Mivel a 230 lóerős motorokat ekkor már nem gyártották, 200 lóerőset kaptak, így néhol D.II-ként hivatkoznak rájuk. 1925-ben a svédek a veszteségek pótlására újabb 10 darabot rendeltek, majd 1933-ban végképp kivonták a szolgálatból.
A repülőgép törzse és szárnya favázas volt; a törzset rétegelt falemezzel, a szárnyakat vászonnal borították.
Albatros D.I ·  Albatros D.II ·  Albatros D.III ·  Albatros D.IV ·  Albatros D.V ·  Aviatik C.VI ·  Daimler L.6 ·  Fokker D.I ·  Fokker D.II ·  Fokker D.III ·  Fokker D.IV ·  Fokker D.V ·  Fokker D.VI ·  Fokker D.VII ·  Fokker D.VIII ·  Fokker Dr.I ·  Fokker E.I ·  Fokker E.III ·  Fokker E.IV ·  Fokker E.V ·  Fokker F.I ·  Halberstadt D.II ·  Junkers D.I ·  Kondor D.VI ·  Kondor E.III ·  Naglo D.II ·  Pfalz D.III ·  Pfalz D.XII ·  Pfalz Dr.I ·  Pfalz E.I ·  Pfalz E.II ·  Roland D.II ·  Roland D.VI ·  Siemens-Schuckert D.I ·  Siemens-Schuckert D.II ·  Siemens-Schuckert D.III ·  Siemens-Schuckert D.IV ·  Zeppelin-Lindau D.IAEG C.II ·  AGO C.I ·  AGO C.II ·  AGO C.IV ·  Albatros B.I ·  Albatros B.II ·  Albatros C.I ·  Albatros C.III ·  Albatros C.V Albatros C.VII ·  Albatros C.IX ·  Albatros C.X ·  Albatros C.XII ·  Aviatik B.I ·  Aviatik C.I ·  Hansa-Brandenburg W.12 ·  Hansa-Brandenburg C.I ·  DFW B.I DFW C.V ·  Etrich Taube ·  Halberstadt CL.II ·  Halberstadt CL.IV ·  Hannover CL.II ·  Hannover CL.III ·  Junkers J.I ·  LVG B.I ·  LVG C.II ·  Rumpler C.I ·  Rumpler C.IV ·  Rumpler Taube
Aviatik D.I ·  Hansa-Brandenburg C.I ·  Hansa-Brandenburg CC ·  Hansa-Brandenburg D.I ·  Hansa-Brandenburg KDW ·  Hansa-Brandenburg W.12 ·  Hansa-Brandenburg W.29 ·  Lloyd C.II ·  Lohner C.I ·  Lohner E ·  Phönix C.I ·  Phönix D.I ·  Ufag C.I
