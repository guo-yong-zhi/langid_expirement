Pontosságellenőrzött
Alan Michael Ritchson  amerikai színész, filmrendező, forgatókönyvíró, filmproducer és énekes.
Az észak-dakotai Grand Forksban suületett. 2005-ben debütált a Smallville című sorozatban, vendégszereplőként Arthur Curry / Aquaman szuperhőst formálta meg. A Blue Mountain State című szituációs komédiában Thad Castle szerepében lett ismert, melyet a 2016-os filmfolytatásban is megismételt. A 2017-es Blood Drive című sci-fi sorozatban már főszerepet alakított. 2018-tól ismét egy szuperhőst, Hank Hallt játszotta a Titánok websorozatban. 2022-ben a Reacher címszereplőjét, Jack Reachert játszotta. A tervek szerint a sorozat 2023-as 2. évadjában is szerepelni fog.
A mozivásznon feltűnt a 2013-as Az éhezők viadala: Futótűzben, valamint Raffaello szerepében a Tini nindzsa teknőcök  és a Tini Nindzsa Teknőcök: Elő az árnyékból!  című szuperhősfilmben. 2021-ben jelent meg Dark Web: Cicada 3301 című akcióvígjátéka, melyet rendezőként, forgatókönyvíróként és producerként is jegyez. 3 
