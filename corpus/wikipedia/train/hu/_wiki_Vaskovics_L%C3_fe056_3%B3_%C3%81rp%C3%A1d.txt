Pontosságellenőrzött
Vaskovics László Árpád  magyar származású német szociológus, a Magyar Tudományos Akadémia külső tagja.
1936. június 19-én született a csehszlovákiai Csallóköznádasdon. Felsőfokú tanulmányokat Bécsben folytatott szociológia, filozófia és pszichológia szakon. PhD fokozatot a Bécsi Egyetemen nyert 1962-ben, majd 1969-ben habilitált Linzben. Linzben, majd Bambergben volt egyetemi oktató és kutató, közben 1976-napjainkig vendégprofesszorként működik a Budapesti Corvinus Egyetemen, ahol 1991-ben tiszteletbeli doktorrá fogadták. 
Figyelemreméltó szerkesztői tevékenységet fejtett ki szakmai folyóiratoknál is, többek közt szerkesztette a német Zeitschrift für Familienforschung  című folyóiratot  = Családi Tanulmányok folyóirata), s társszerkesztője volt a magyarországi Szociológiai Szemle című folyóiratnak. 1998-ban a Magyar Tudományos Akadémia külső tagjainak sorába választotta. 2  Akadémiai székfoglaló beszéde magyar nyelven is megjelent. 3  2002-ben a Bambergi Egyetemen emeritálták, jelenleg is a németországi Bamberg városban él és alkot, s szociológiai társaságokban működik.
Vaskovics László Árpád élete során 10 könyvet, 14 kutatási jelentést és körülbelül 100 cikket publikált. Az 1970-es években a németországi marginalizált társadalmi csoportok, köztük a hajléktalanok helyzetéről készített beszámolót azzal a céllal, hogy ezeken a csoportokon hogyan tudna a német állam segíteni. Az 1990-es évek elején időközi szociológiai jelentést adott közre a németországi törvénytelen gyermekek élethelyzetéről. Sokat foglalkozott azzal a kérdéssel, hogyan hat a modern életforma a családok életére, a nemek közti- és az interperszonális kapcsolatokra.
