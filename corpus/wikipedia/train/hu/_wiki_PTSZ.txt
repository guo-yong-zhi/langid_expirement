Pontosságellenőrzött
A PTSZ   a Szovjetunióban gyártott közepes lánctalpas úszó gépjármű. Modernizált változata a PTSZ–M. Továbbfejlesztett, nagyobb teljesítményű, az MT–T tüzérségi vontatón alapuló változata a PTSZ–2. A típus a Magyar Néphadseregben is rendszeresítve volt, és a Magyar Honvédség műszaki alakulatainál még napjainkban is rendszerben áll. A magyar honvédcsapatoknál nem hivatalos beceneve a Táltos. Magyarországon a Katasztrófavédelmi Igazgatóság tulajdonában is van ilyen jármű. 1  A magyarországi árvizeknél rendszeresen bevetették mentő járműként.
A PTSZ alapjául A K–61 úszó jármű szolgált. Az erőátviteli berendezések az ATSZ–59 tüzérségi vontatóból és a T–54-es harckocsiból származnak. Elődjétől eltérően ezt a járművet már zárt vezetőfülkével látták el. Maximális terhelése 10 tonna vagy 70 katona. Szárazföldön 5 tonna terheléssel max. 40 km/h sebességgel, 10 tonna terheléssel 20 km/h-val haladhatott, vízen 10 km/h volt a sebessége. 1965-ben rendszeresítették. Ezzel a vízi átkelési képességeket prioritásként kezelő Szovjet Hadseregben a gépesített szárazföldi egységeknél az úszóképes harcjárművek mellett  a szállító alakulatok is nagy teljesítményű úszóképes járművekhez jutottak.
A PTSZ–M-be gázolaj tüzelésű kályhát építettek, amellyel a vezetőfülke és a rakodótér is fűthető volt. Így téli üzemeltetésnél el lehetett kerülni, hogy a rakodótér felületére fagyjon a víz. A ponyvával lefedhető rakodótér elülső részébe egy csörlőt építettek be. A rakodótéren a Szovjet Hadseregben rendszeresített tipikus tehergépkocsikból  egy darab helyezhető el, teher nélkül.
A teherszállító képesség növelésére kifejlesztették a járműhöz a PKP kétkerekes, úszóképes utánfutót. A stabilitás növelésére az utánfutóra két kihajtható úszótestet szereltek.
Fegyverzete nincs. A kétfős, nem páncélozott vezetőfülke hermetikusan zárható, ABV-fegyverek elleni védelemmel  van ellátva. A fülke tetején két búvónyílás található. A járműbe R–113 vagy R–123 típusú harckocsirádiót építettek.
A járműnek leereszthető a hátsó része, mely egyúttal a rakodás során rámpaként is szolgál. A V–54P típusú, V12 hengerelrendezésű, 262 kW teljesítményű dízelmotor a jármű közepén, a rakodótér alatt kapott helyet. A motorból a kipufogógázokat a jármű két oldalán található kipufogónyílásokon keresztül vezetik ki. A jármű hatótávolsága a szárazföldön 380 km.
Továbbfejlesztett változatát, a T–64-es harckocsi futóművén és erőátviteli rendszerén alapuló PTSZ–2-est 1973-ban rendszeresítették a Szovjet Hadseregben. A teherbíró-képességet 12 tonnára növelték, és sebessége szárazföldön elérheti a 60 km/h-t.
T–10 · T–54 · T–55 · PT–76 · T–62 · T–64 · T–72 · T–80 · T–84  · T–90
BTR–50 ·  MT–LB ·  MT–LBu ·  BTR–D  ·  PTSZ
BTR–3 ·  BTR–4 ·  BTR–40 ·  BTR–60 ·  BTR–70 ·  BTR–80 ·  BTR–90 ·  BPM–97 ·  BTR–94 ·  BTR–152
BMP–1 ·  BMP–2 ·  BMP–3 ·  BMD–1 ·  BMD–2 ·  BMD–3 ·  BMD–4 ·  BTR–T ·  BMPT  ·  BRDM–1  ·  BRDM–2
2SZ1 ·  2SZ3 ·  2SZ4 ·  2SZ5 ·  2SZ7 ·  2SZ9 ·  2SZ19 ·  2SZ23 ·  2SZ31 ·  ASZU–57 ·  ASZU–85
BM–14 ·  BM–21 ·  BM–24 ·  BM–25 ·  BM–27 ·  TOSZ–1 ·  BM–30
Luna–M ·  9K79 Tocska  ·  9K714 Oka  ·  9K720 Iszkander 
BTR–40A ·  BTR–152A ·  ZSZU–57–2 ·  ZSZU–23–4 ·  2K22 Tunguszka  ·  Pancir–SZ1 
2K11 Krug  ·  2K12 Kub  ·  2K22 Tunguszka  ·  9K31 Sztrela–1  ·  9K33 Osza  ·  9K35 Sztrela–10  ·  9K37 Buk  ·  9K330 Tor  ·  SZ–300  ·  Pancir–SZ1 
