Pontosságellenőrzött
A fekvenyomás testgyakorlat, melynek során a hanyatt fekvő személy a kezében tartott súlyt a mellkasáig leengedi, majd onnan felfelé kinyomja. A felsőtest, főleg a mellizom fejlesztésének egyik legfontosabb gyakorlata, a deltaizmot és a tricepszet is igénybe veszi. 2  3  Több sportágban a sportolók a felkészülésük során erőnövelés céljából alkalmazzák. A fekvenyomás az erőemelés sport egyik fogása. Fekvenyomó bajnokságokat is rendeznek, melyben a cél a gyakorlat minél nagyobb súllyal való egyszeri végrehajtása.
A fekvenyomásnak sokféle variációja létezik. 2  Az egyik, általános gyakorlat ezek közül az egyenes  padon végzett, kétkezes súlyzóval  végzett gyakorlat. A személy hanyatt fekszik a gyakorlat céljára szolgáló különleges padon, a fekvenyomópadon, talpai a talajon vannak. A feltámasztott súlyzórudat két kezével megfogja , kézfeje az arca felé néz. A rudat kiemeli a támasztékról, karjait kinyújtja, ez a kiinduló állás. A rudat a mellére engedi, körülbelül a mellbimbóhoz, közben levegőt vesz. A súlyt ezután kinyomja karja nyújtott állapotáig, közben a levegőt kifújja. A szabályos végrehajtás kimért és fegyelmezett, nincs lendítés és hirtelen mozdulat, nem mozog a csípő, a hát nem hajlik, a talpak is stabilan a földön vannak. 3 
A fekvenyomás elsősorban a mellizmot, az elülső deltaizmokat és a tricepszet veszi igénybe, 3  de a súly és a testhelyzet stabilizálásában sok más izom is részt vesz, kisebb hangsúllyal.
A szabad súllyal végzett fekvenyomásnak sokféle formája létezik, aszerint, hogy mely jellemzőjén milyen változtatás történik. 
A fekvenyomást erőkeretben  is el lehet végezni, a stabilizáló izmok ilyenkor kizárásra kerülnek. A gép lehetővé teszi a segítő  nélküli végrehajtását a gyakorlatnak. 11 
A fekvenyomás az erőemelés egyik fogása a guggolás, és a felhúzás mellett. Rendeznek erőemelő Európa- és világbajnokságot, hazai és megyei bajnokságokat, összetettben és egyéni számokban is. Fekvenyomásban Magyarországon több, mint kétezer igazolt versenyző van, ami a többi sportághoz képest igen nagy szám. 12  A magyar erőemelés világszínvonalú, kiemelkedő versenyzők például Závodszky Tímea, Nánási Nikoletta, Mészáros László, Ónozó Szabolcs, Árvai István.
A raw fekvenyomás világrekordját 2020-ban Julius Maddox tartja 349 kilogrammal, 13  equipped kategóriában pedig Will Barotti 501 kg-mal. 14  Nők esetében az egy fogásnemből álló equipped versenyen Sandra Lönn állított fel rekordot 235 kg-mal, míg a három fogásnemből álló versenyen, szintén equipped kategóriában a norvég Hugdal Hildeborg tartja a rekordot 227 kg-mal. 15 
Akárcsak a felhúzás esetében, itt is megkülönböztetik az úgynevezett raw  és equipped  kategóriákat. 16 
