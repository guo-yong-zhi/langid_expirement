Pontosságellenőrzött
Ifj. Frank William Abagnale  amerikai biztonsági szakember, aki a szélhámos, csekkhamisító, imposztor és szabadulóművész múltjáról híres. Az 1960-as években vált hírhedtté 2,5 millió dollárnyi aprólékos gonddal hamisított csekk beváltásával 26 országban, 5 év leforgása alatt, 16 éves korától kezdődően.
Mindezalatt állítása szerint nem kevesebb mint nyolc külön személyazonossággal rendelkezett, megszemélyesítve egy légitársaság pilótáját, egy doktort, a Börtönökért Felelős Hivatal egy ügynökét, valamint egy ügyvédet. 21 éves koráig kétszer szökött meg rendőri letartóztatásból . 4 
Kevesebb mint öt évet töltött börtönben mielőtt az Egyesült Államok kormányának kezdett dolgozni. Az FBI tanácsadója és előadója az akadémián és a helyi irodákban. Ő vezeti az Abagnale & Associates céget is, ami pénzügyi csalásokról való tanácsadással foglalkozik. 5 
Abagnale élettörténete ihlette a Kapj el, ha tudsz!  c. filmet, valamint az azonos című, 2011 áprilisában színre vitt Broadway musicalt és a  önéletrajzot.
Abagnale négy testvér egyike volt, és az első 16 évét a New York állambeli Bronxville-ben töltötte. 6  16 éves korában francia édesanyja, Paulette, és édesapja, id. Frank Abagnale elváltak, és ezután ő volt az egyetlen gyermek, aki az apja felügyeletében volt. A válási tárgyaláson Abagnale elrohant, és soha többé nem látta az apját. 7  Abagnale szerint az apja nem akarta őt mindenképpen, de azért, hogy a családot egyesíthesse, igyekezett visszanyerni az édesanyját apja 1974-es haláláig. 8 
Az első áldozata az édesapja volt. Amint ifj. Frank érdeklődni kezdett a nők iránt, rájött, hogy nem tud rájuk eleget költeni. Hogy a nők kihasználását finanszírozni tudja, az apjától kért egy hitelkártyát, amiről üzemanyagot vásárolhatott az 1962-es Ford teherautójához, amit az apja adott neki. Elkezdett üzletet kötni a benzinkúton dolgozókkal szerte New York környezetében, hogy különféle árukkal terheljék a kártyáját, és adják neki az ellenérték egy részét, cserébe a dolgozó megtarthatta az árut. Két hónap leforgása alatt ifj. Frank 14 garnitúra autógumit, 22 akkumulátort és nagy mennyiségű benzint "vásárolt". 9 
Abagnale első szélhámossága személyes csekkek írását foglalta magába, a saját túlterhelt bankszámlájára. Ez azonban csak korlátozott ideig működött, amíg a bank nem követelte a fizetést, ezért további bankszámlákat nyitott különböző bankokban, mialatt új identitásokat hozott létre, hogy ezt a színjátékot folytatni tudja. Idővel különféle módokat kísérletezett és fejlesztett ki arra, hogy a bankokat megtévessze.
Abagnale híres trükkjeinek egyike az volt, hogy a saját számlaszámát nyomtatta banki befizetési szelvényekre, és a kitöltetlen valós szelvények tömbjébe helyezte. Ez azt jelentette, hogy az ezen szelvényekre írt befizetések az ő számlájára kerültek a valódi ügyfelek számlái helyett.
Az egyik Florida State University-n tartott beszédében Frank leírt egy esetet, amikor észrevette a helyet, ahol a légitársaságok és autókölcsönző cégek - mint pl. a United Airlines és a Hertz - elhelyezték a napi pénzbevételüket egy csomagban és egy dobozba dobták őket a reptér területén. Magát biztonsági őrnek álcázva egy boltban vásárolt egyenruhában elhelyezett egy "Nem működik, adja át a csomagot a szolgálatban lévő biztonsági őrnek" feliratot a dobozon, így begyűjtve a pénzt. Később felfedte, hogy képtelen volt elhinni, hogy ez az ötlet ténylegesen működhetett, amikor csodálattal jelentette ki, hogy „Hogy nem működhet egy letétbe helyező doboz?"
A Pan American World Airways becslései szerint Abagnale 16 és 18 éves kora között legalább másfél millió km-t repült több mint 250 járaton, és 26 országban járt a légitársaság költségein ún. deadheading által, amikor is a pilótákat logisztikai célból szállítják repterek között. Ez idő alatt a hoteleket is ingyen használhatta, a szállástól az ellátásig mindent a légitársaságnak számláztatott.
Abagnale állítása szerint a valódi pilóták gyakran megkérték, hogy menet közben vegye át az irányítást. Az egyik ilyen alkalommal 9000 méter magasságban vette át az irányítást, és bekapcsolta a robotpilótát, ahogy a könyvében írja: „nagyon is átéreztem, hogy 140 élet sorsa van a kezemben, az enyémet is beleértve … mivel nem tudtam repülőt vezetni". 10 
Frank hamisított egy Columbia University diplomát, és ezzel szociológiát tanított a Brigham Young University-n egy szemeszteren át, tanársegédként dolgozva "Frank Adams" név alatt. 11 
Majdnem egy éven át egy szülészrezidens-főnököt személyesített meg egy georgiai kórházban Frank Conners álnév alatt.
Abagnale hamisított egy harvardi ügyvédi bizonyítványt, letette Louisiana államban a joggyakorláshoz szükséges vizsgákat, és 19 évesen állást szerzett a Louisiana-i Ügyészi Hivatalban. Mindez azalatt történt, amíg ő "Robert Black" álnéven futott a Pan Am elsőtisztjeként. Annak ellenére, hogy kétszer megbukott a szükséges vizsgán, állítása szerint csalás nélkül tette le a vizsgát a harmadik alkalommal, nyolc hét tanulás után. "Abban az időben Louisiana megengedte, hogy tetszőleges alkalommal próbálkozz a vizsgán. Nem kellett mást tenni, mint a hibás válaszokat újratanulni." 12 
