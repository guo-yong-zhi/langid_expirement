Pontosságellenőrzött
A Wikifajok tartalmaz Miniopterus tao témájú rendszertani információt.
A Wikimédia Commons tartalmaz Miniopterus tao témájú kategóriát.
A Miniopterus tao az emlősök  osztályának a denevérek  rendjébe, ezen belül a kis denevérek  alrendjébe és a Miniopteridae családjába tartozó fosszilis faj.
A Miniopterus tao a kínai Zhoukoudian barlangrendszerben élt a pleisztocén kor idején. Az állatot néhány alsó állkapocsnak köszönhetően ismerjük. 1963-ban, amikor felfedezték, a tudósok először azt hitték, hogy az állkapcsok a mai is élő hosszúszárnyú denevérhez  tartoznak, de aztán 1986-ban rájöttek, hogy egy különböző fajról van szó. A fosszilis faj nagyobb lehetett, mint a hosszúszárnyú denevér. Az alsó kisőrlők közti rész szűkebb volt, az alsó nagyőrlők belső fele pedig tömzsibb. Az állkapocsos átlag hossza 12 milliméter.
1934-ben a kínai Yang Zhongjian paleontológus volt az első, aki fosszilis denevéreket írt le Zhoukoudian környékéről. Ez a lelőhely híres a pekingi előemberről is. A Miniopterus taót 1963-ban Kazimierz Kowalski és Chuan-kuei Li írták le elsőként. A paleontológusok 48 alsó állkapocs alapján írták le az állatot, de nem Miniopterus taoként, hanem mint a hosszúszárnyú denevér egyik kihalt alakjaként. A 48 állkapocshoz hozzájárult még egy állkapocs, amelyet korábban Myotisnak véltek. 1  1986-ban Bronisław Wołoszyn e fosszilis állományt egyik írásában új fajként írta le, és ennek a Miniopterus tao nevet adta. Leírását a Lengyel Tudományos Akadémián található két állkapocs alapján dolgozta ki. Wołoszyn ezt az újonnan elnevezett fajt a schreibersii csoportba helyezte, 2  de megjegyezte, hogy nem tekinti a hosszúszárnyú denevér ősének. 3  Az állat a fajnevét, „tao”, a kínai taoista vallásról kapta. 2 
A Miniopterus tao csak a Zhoukoudian első számú lelőhelyéről került elő; a harmadik számú lelőhelyen is találtak Miniopterus-kövületeket, de ezeket valódi hosszúszárnyú denevérnek tekintik. 3  Az első számú lelőhely a pleisztocén kori réteget foglalja magába, vagyis a 2 millió - 10 ezeréves korúakat. Ez a réteg a Miniopterus tao mellett tartalmaz Ia iót, Rhinolophusokat, Myotisokat és Homo erectust. 1 
Wołoszyn két állkapocslelet alapján írta le a fajt; az egyik, sérült állkapocsban megmaradtak a fogak a harmadik előzápfogtól  a harmadik zápfogig , a másik, ép példányban a negyedik előzápfogtól  a második zápfogig . A Miniopterus tao a „schreibersii csoport” 2  nagy testű példánya, mérete nagyjából megegyezik a Németországban talált, miocén korból származó Miniopterus rummeli-lelettel. 4  Az állkapocs robusztus, általános hasonlóságot mutat a M. schreibersii-éhez. A foramen mentale  az alsó szemfog és a második alsó előzápfog  között van. Az állkapocs kampónyúlványa  alacsony, lekerekített; csaknem vízszintes, a hátulján enyhén kiemelkedő párkány köti össze a processus condylaris mandibulae-vel. A M. schreibersii-vel összehasonlítva a condylaris mandibulae karcsúbb, de a szögletnyúlvány  alapjánál  robusztusabb. 5  Az M. rummeli állkapcsának hátsó része magasabbra nyúlik, a kampónyúlvány jellegzetesen feljebb található a processus condylarisnál. 6 
Az állkapcsokon a megőrződött alveolusok  azt mutatják, hogy a p2 nagyjából a p3-mal azonos méretű, a Minipterus tristis csoportjától eltérően, ahol ez kisebb. 7  Az M. tao előzápfogai egymáshoz közel ülnek, ami megkülönbözteti az M. schreibersii-től és az európai maradványoktól, köztük az M. rummeli-től. 8  A p3 robusztus, jól kifejlett cingulummal . A korona trapéz alakú. A p4-ben tisztán látható a cingulum az elülső és az ajaki  széleken. 5  A korona háromszöges, a hátsó él egyenes, nem nyereg formájú, mint az M. schreibersii-nél. 9  A zápfogak hasonlítanak az M. schreibersii-ére, de robusztusabbak, különösen a talonidek . 9  Tíz felfedezett példány állkapcsának az átlag hossza 12 milliméter, a legnagyobb azonban 12,4 milliméter. Az állkapocs kampónyúlvány 3,1 - 3,3 milliméter magas. Az őrlők legfeljebb 4,4 milliméteresek. 10 
