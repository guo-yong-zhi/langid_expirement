Pontosságellenőrzött
A Wikifajok tartalmaz Erdei busalepke témájú rendszertani információt.
A Wikimédia Commons tartalmaz Erdei busalepke témájú médiaállományokat és Erdei busalepke témájú kategóriát.
Az erdei busalepke  a rovarok  osztályának lepkék  rendjébe, ezen belül a busalepkefélék  családjába tartozó faj.
Európai faj. Hiányzik Írországból, Észak-Skóciából és Skandináviából az 56. szélességi foktól északra. Délen csupán Szardínián, Korzikán és Krétán nem honos. Elterjedési területén nem ritka.
A röpülő lepkét a laikus nehezen tudja meghatározni, mert sok más fajhoz hasonlít. Elülső szárnya 1,5-1,8 centiméter hosszú. A szárnyak alapszíne sötétbarna, világos barnássárga mezőkkel és foltokkal, fonákjuk világosabb, zöldes árnyalattal, elmosódó szélű sárga, többé-kevésbé négyzet alakú foltokkal. A hím elülső szárnyán ferde, bársonyfekete vonal látható. A nőstény elülső szárnya világosabb alapszínű. A vesszős busalepkéhez  nagyon hasonlít.
Nyílt területeken, erdők rétjein, erdőszéleken, napos lejtőkön, parkszerű vidékeken él, 2000 méter magasságig.
Tápláléka csomós ebír, erdei szálkaperje, tarackbúza, és egyéb vadfüvek ).
Egyetlen, hosszú életű nemzedéke májustól szeptemberig repül. Délen olykor két, sőt három nemzedéke fejlődik. Hernyóidőszaka szeptembertől májusig tart. A hernyó kékeszöld, sötét hát- és sárga oldalvonallal, feje fekete. Különféle füvek tövén él, a fűlevelekből összeszőtt csőben alakul áttelelő bábbá.
Ochlodes sylvanus ♂
♂  △
