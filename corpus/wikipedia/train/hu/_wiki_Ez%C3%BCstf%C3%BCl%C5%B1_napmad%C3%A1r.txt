Pontosságellenőrzött
A Wikifajok tartalmaz Ezüstfülű napmadár témájú rendszertani információt.
A Wikimédia Commons tartalmaz Ezüstfülű napmadár témájú médiaállományokat és Ezüstfülű napmadár témájú kategóriát.
Az ezüstfülű napmadár  a madarak osztályának verébalakúak  rendjébe és a Leiothrichidae családjába tartozó faj. 1  2 
A fajt Brian Houghton Hodgson írta le 1837-ben, a Mesia nembe Mesia argentauris néven. 3 
Bhután, Kambodzsa, Kína, India, Indonézia, Laosz, Malajzia, Mianmar, Thaiföld és Vietnám területén honos. A természetes élőhelye a szubtrópusi vagy trópusi síkvidéki és hegyi esőerdők, magaslati cserjések, valamint ültetvények. Állandó, nem vonuló faj. 4 
Eredeti elterjedés területén kívül meghonosították Hongkongban is, ahol egy szökött kalitkamadarakból álló populáció él. 5 
Testhossza 17 centiméter, testtömege 23-29 gramm. 6 
Tápláléka rovarokból, gyümölcsből és magvakból áll.
