Pontosságellenőrzött
Az 1882-ben alapított Berlini Filharmonikus Zenekar  talán a világ legjobb zenekaraként említhető. Olyan kimagasló művészek formálták arculatát mint Hermann Levi, a magyar származású Richter János, Felix von Weingartner, Johannes Brahms, Edvard Grieg, Gustav Mahler, Richard Strauss és Hans Pfitzner. A vezető karmesterek névsora nem kevésbé illusztris: Hans von Bülow , Arthur Nikisch , Wilhelm Furtwängler , Leo Borchard, Sergiu Celibidache, Herbert von Karajan , 1989-től Claudio Abbado, 2002-től pedig Sir Simon Rattle.
A zenekarnak pillanatnyilag négy magyar tagja van, a hegedűs Almási Zoltán, a brácsás Szűcs Máté, továbbá mindkét szólótrombitás: Velenczei Tamás és Gál László.
