Pontosságellenőrzött
Markéta Jeřábková  kétszeres bajnokok ligája-győztes cseh válogatott kézilabdázó, balátlövő, a dán Herning-Ikast Håndbold játékosa.
Hétéves korában, szülővárosában kezdett el kézilabdázni, a HC Plzeň csapatában. 2013-ban lett a Baník Most kézilabdázója. Hat évet töltött el a klubnál, ahol tizennyolcadik életévét betöltve be is mutatkozott a felnőttek között. 2  A csapatnál töltött időszaka alatt minden évben bajnoki címet nyert hazájában, 3  majd 2018-ban Magyarországra, az Érd NK együtteséhez igazolt. Két szezont játszott Érden, majd amikor a csapat pénzügyi nehézségei miatt elengedte szinte az összes meghatározó, felnőttkorú játékosát, Jeřábková a német élvonalban szereplő Thüringer HC-ban folytatta pályafutását. 4  Az Érd színeiben 49 tétmérkőzésen 192 gólt szerzett. 5  A 2021-2022-es szezontól a BL-címvédő norvég Vipers Kristiansand játékosa. 6 
A cseh felnőtt válogatottban 2014. szeptember 11-én mutatkozott be. Részt vett a 2015-ös, 2017-es, és 2019-es világbajnokságon, valamint a 2016-os, 2018-as és 2020-as Európa-bajnokságon. 4 
Édesapja, Jaroslav Jeřábek profi labdarúgó volt, pályafutása jelentős részét a prágai Bohemiansban töltötte. Bátyja, Jakub Jeřábek profi jégkorongozó. 7 
