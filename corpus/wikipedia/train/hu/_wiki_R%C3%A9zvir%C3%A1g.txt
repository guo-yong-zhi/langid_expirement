Pontosságellenőrzött
A Wikifajok tartalmaz Rézvirág témájú rendszertani információt.
A Wikimédia Commons tartalmaz Rézvirág témájú médiaállományokat és Rézvirág témájú kategóriát.
A rézvirág  a fészkesvirágzatúak  rendjébe, ezen belül az őszirózsafélék  családjába tartozó faj. 1  2  3  Egyéb nevei: legényvirág vagy legényrózsa. 4 
A rézvirág eredeti előfordulási területe Mexikó déli része. Manapság világszerte közkedvelt kerti virág. Sok helyre betelepítették; emiatt a következő térségekben és országokban vadállományai is találhatók: Dél- és Közép-Amerika, a Karib-térség, az Amerikai Egyesült Államok, Ausztrália és Olaszország. 5  6  7  8  9  10 
Több száz termesztett változata és hibridje létezik; ezek fajták a legismertebbek és leggyakoribbak: 'Magellan', 'Envy Double', 'Fireworks', 'Purple Prince', 'Blue Point Purple', 'Profusion Cherry', 'Profusion Orange', 'Star Gold', 'Star Orange', továbbá a fehér változatok, mint a 'Crystal White', 'Purity' és 'Profusion White'.
Egyéves növény, melynek a vadonlevő példányai, legfeljebb 76 centiméter magasra nőnek meg. Egy-egy száron, csak egy virág hajt; ez 5 centiméter átmérőjű is lehet . A lila szirmai, fekete és sárga termőtájat vesznek körül; a termesztett változatok színezete igen változatos. A lándzsás levelei a virággal szemben átellenesen ülnek. Tavasz és ősz között virágzik.
Könnyen termeszthető kerti virág. A napsütötte, szárazabb vályogtalajokat kedveli. A szárazabb, fagymentes éghajlatokon nő a legszívesebben. Sokan szárazság tűrők, míg egyesek házban is tarthatók.
