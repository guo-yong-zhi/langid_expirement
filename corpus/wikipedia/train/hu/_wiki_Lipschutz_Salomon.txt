Pontosságellenőrzött
Lipschutz Salomon magyar nevén Lipschütz Sámuel  magyar származású angol-amerikai sakkozó.
17 éves korában Angliába, majd később Amerikába vándorolt ki, mint nyomdász. Már az 1880-as évek elején sakkozott, első nemzetközi versenyén 1886-ban Londonban indult és 6. lett. Legnagyobb sikere 1889-ben, New Yorkban, ahol ugyan ismét 6. lett, de itt nagymestereket előzött meg. Amerikában több első helyet is elért , azonban a világbajnoki címért sosem küzdhetett. 1892-ben az USA bajnoka.
Élő Árpád szerint 2510 pont volt a legjobb 5 éve átlaga. A Chessmetrics szerint legmagasabb értékszáma 2742, amelyet 1901 januárban ért el. 2  Ezzel a teljesítményével akkor a világranglista 4. helyén állt. 2 
Lipschütz neve sajátos módon egy olyan elnézése folytán ment át a köztudatba, amellyel döntetlenre rontotta az akkori világbajnokkal, Emanuel Laskerrel szemben könnyen nyerhető játszmáját. Emiatt a hatalmas kihagyás miatt az örök mókamester hírében álló Bogoljubov nagymester az agyonnyert állások elrontóit "lipsic" jelzővel illette, és ez a tájszólásos kifejezés az idősebb nemzedék körében ma is használatos, általában minden gyenge sakkozó kicsúfolására. De méltatlanul, mert Lipschütz valójában erős mester volt. 6 
Súlyosbodő betegsége miatt 1905-ben szülőhazájába való visszatérésre szánta el magát. Útközben azonban állapota válságosra fordult, és 1905. november 30-án Hamburgban elhunyt. 6 
