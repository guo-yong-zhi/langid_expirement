Pontosságellenőrzött
A magyar labdarúgó-válogatott világbajnoki-selejtező mérkőzése Románia ellen, 2013. március 22-én. A találkozó végeredménye 2–2 lett.
A magyar labdarúgó-válogatott 2012. szeptember 7-én kezdte el szereplését a vb-selejtezőben. Andorrában 5–0-s győzelmet arattak. Négy nappal később Hollandia látogatott Budapestre, és aratott könnyed győzelmet . A szeptemberben elért három pont után, az októberi két selejtezőn hat pontot várt el a csapattól a közvélemény, illetve a szurkolók is. Ez végül sikerült . A csapatnak a románok elleni volt a második találkozója 2013-ban, február 6-án Fehéroroszország ellen léptek pályára felkészülési mérkőzésen Törökországban .
„A hazai pálya előnyét akkor is szeretnénk érvényre juttatni, ha a közönséget kénytelenek leszünk nélkülözni. A játékosok hozzáállását úgy látom az edzéseken, a közös megbeszéléseken, hogy nagyon kiélezett helyzetben vannak, mindenki átérzi, mekkora felelőssége van, nemcsak a válogatottal, hanem az egész magyar labdarúgással szemben is. Úgyhogy szeretnénk bravúrosan szerepelni. Nyilván egy ilyen fegyelmezett csapattal szemben, mint a román, nehéz lesz eredményesnek lenni, de meggyőződésem, hogy a támadóharmadban meglévő képességeink mentén erre megvan az esélye a csapatnak, és ezt sikerül is érvényre juttatnunk.”
– Egervári Sándor, Magyarország szövetségi kapitánya. 1  A román labdarúgó-válogatott hasonló eredményeket ért el ezidáig a vb-selejtező D csoportjában. Ők Andorra ellen 4–0-ra, Észtország ellen 2–0-ra, Törökország ellenében pedig 1–0-ra győztek. Románia szintén csak a holland csapat ellen szenvedett vereséget, ugyanolyan arányban, mint a magyarok. 2013. február 6-án Ausztráliát verték barátságos mérkőzésen .
„Nagyon fontos meccs lesz a holnapi mind a két válogatottnak. Jó játékot és jó eredményt várok a román csapattól. Sajnos nem a legjobb körülmények között kell majd játszanunk. Nem lesznek nézők, ezzel a döntéssel nem értek egyet, és az időjárás sem túl kedvező. De nem érdekel a pálya talajának minősége, csak az, hogy megszerezzük a három pontot.”
– Victor Piţurcă, Románia szövetségi kapitánya. 2  Az eredmények az adott csapat szempontjából szerepelnek.
A magyar labdarúgó-válogatott 2012. augusztus 15-én Izraelt fogadta a Puskás Ferenc Stadionban, felkészülési mérkőzésen . A találkozón megjelent nézők egy része a lelátókról mocskos zsidók-at kiabált, Benito Mussolinit méltatta, Palesztinát éltette, és az izraeli himnusz elhangzásakor hátat fordított a focipályának. 3  A magyar kormány elítélte a történteket. 4 
Egervári Sándor, a magyar labdarúgó-válogatott szövetségi kapitánya, március 11-én hirdette ki huszonnégy főből álló keretét a márciusi vb-selejtezőkre. 10  Első alkalommal kapott helyet a csapatban Kovács István, a Videoton húszesztendős támadója. Március 13-án változás történt a válogatott keretében, Koltai Tamás sérülés miatt nem tudta vállalni a játékot a két vb-selejtezőn, helyére Szakály Pétert hívta be a kapitány. 11 
Victor Piţurcă, Románia szövetségi kapitánya március 7-én hirdette ki annak a tizenhat külföldön játszó futballistának nevét, akik készülhetnek a Magyarország és a Hollandia elleni soron következő világbajnoki selejtezőkre. 12  Március 15-én négy játékos került ki a keretből a külföldön játszók közül. 13  A teljes névsort március 17-én ismertették. 14 
Az adatok a mérkőzés előtti állapotnak megfelelőek.
A találkozót a Puskás Ferenc Stadionban rendezték, 20:30-as kezdéssel. A román csapat kezdett jobban, azonban az első veszélyes kapura lövés Pintér Ádám nevéhez fűződött. A tizenhatodik percben Hajnal Tamás ívelt középre szabadrúgásból, Vanczák Vilmos pedig a jobb oldali kapufa segítségével a kapuba fejelt. Az első félidő további részében mindkét fél előtt adódtak helyzetek. A szünetre egygólos előnnyel vonulhatott a magyar válogatott. A második játékrész csere nélkül folytatódott. A hatvannegyedik percben Szalai Ádám közelről, senkitől sem zavartatva fejelt a vendég kapu mellé. A hatvannyolcadik minutumban Korcsmár Zsolt buktatta a tizenhatoson belül Adrian Mutut. A tizenegyest a sértett váltotta gólra. A hetvenegyedik percben újabb büntető volt a mérkőzésen, ezúttal Dzsudzsák Balázs talált a kapuba, miután Korcsmárt buktatták. A játékrész további részében is a magyar csapat akarata érvényesült, azonban további gólt nem sikerült elérni. A kilencvenkettedik percben Alexandru Chipciu egy kavarodás után egyenlített. Magyarország–Románia 2–2.
„A két rúgott gól dicséretes, és ezzel meg is kellett volna nyernünk a meccset, ha tudatosabban védekezünk. A két gólt illetően a játékosok elmondták, az első gól lesről született, a másodiknál ellökték Varga Józsit.  Nem a játékvezetőn múlt, a labdával szemben kellett volna védekezni, sokkal tudatosabban. Nehéz hangulatban telik ezek után az esténk, de holnaptól már az isztambuli meccsre kell összpontosítanunk.  A félidejéhez érkezett a csoport. Előre is tudni lehetett, a magyar, a török és a román csapat között nagy versenyfutás lesz. A mai eredmény kedvez a törököknek, de a magyar és a román válogatott még mindig előnyben van a törökkel szemben.”
– Egervári Sándor 15  „Nagyon nehéz meccsre számítottam, és elismerem, szerencsénk is volt. A meccs egyes szakaszaiban jól játszottunk, végig küzdöttünk, de nem vagyok elégedett, mert ismét pontrúgásból kaptunk gólt, ami régi problémánk.  Innentől hármas versenyfutásról beszélhetünk a második helyért, a törökök is visszatértek a versenybe.  Ennek a meccsnek az igazi győztese a török válogatott, amely a román és a magyar csapatot is megközelítette. A magyar válogatott jobban alkalmazkodott a meccs hangulatához, nem játszottunk jól, ezért tudtunk csak későn egyenlíteni.”
– Victor Piţurca 16  Asszisztensek:
Jan-Hendrik Salver  
Mike Pickel  
Negyedik játékvezető:
Tobias Welz 
      Győzelem
      Döntetlen
      Vereség
Magyar gólszerzők sorrendje, szerzett találatok szerint rendezve: Puskás , Kocsis Sándor , Egresi, Hidegkuti , Mészáros, Deák, Szőke, Kocsis Lajos, Dzsudzsák , Lázár, Toldi, Tóth Mátyás, Sárosi, Gyetvai, Zsengellér, Rudas, Nyers, Perényi-Pecsovszky, Czibor, Budai II, Vasas, Tichy, Branikovits, Fazekas, Hrutka, Vanczák 
