Pontosságellenőrzött
A Csere-bere páros vagy A hentes felesége  1991-ben bemutatott amerikai romantikus filmvígjáték, melyet Terry Hughes rendezett. A főbb szerepekben Demi Moore és Jeff Daniels látható.
Az Amerikai Egyesült Államokban 1991. október 25-én bemutatott film kritikai és bevételi szempontból is megbukott.
A látnok Marina jeleket vár arra vonatkozóan, hogy mikor talál rá az igaz szerelem. Leo Lemke New York-i hentes feltűnik a nő életében, aki meg van győződve róla, a sors őt jelölte ki férjéül. Az esküvő után Marina Leóhoz költözik és képességével nagy hatást gyakorol mások életére – közben azonban rájön, talán mégsem a megfelelő férfit választotta.
A film a premier hétvégéjén a 6. helyen nyitott a mozikban, 2 442 229 dolláros bevétellel. Az amerikai mozikban az összbevétele 9 689 816 dollár lett. 1 
A Rotten Tomatoes weboldalon a film 17 kritika összegzése alapján 24%-os értékelést kapott. 4  Roger Ebert filmkritikus 5-ből két és fél csillagra értékelte a romantikus vígjátékot. Véleménye szerint a film „…hóbortos, szívmelengető fantasy akar lenni és majdnem sikerrel is jár. Ám saját igényével, miszerint a cselekménybe – melynek erre nem lenne szüksége – egy hollywoodi csavart tegyen, önmagát árulja el”. 5 
A 12. Arany Málna-gálán Demi Moore-t alakításáért  legrosszabb női mellékszereplő kategóriában jelölték a díjra, melyet végül Sean Young vehetett át.
