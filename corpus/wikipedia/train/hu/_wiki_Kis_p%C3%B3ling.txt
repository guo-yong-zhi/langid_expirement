Pontosságellenőrzött
A Wikifajok tartalmaz Kis póling témájú rendszertani információt.
A Wikimédia Commons tartalmaz Kis póling témájú médiaállományokat és Kis póling témájú kategóriát.
A kis póling vagy pólimadár  a madarak osztályának lilealakúak  rendjébe, ezen belül a szalonkafélék  családjába tartozó faj.
Gojzer, gujzer, ujtó, hujtó, pólicz, kúlicz, szélkiáltó, hojsza, töcs, töcsmadár, teős-teős, tőcsér. 1 
Észak-Amerikában, Európában és Ázsiában költ, ősszel délre vonul, eljut Afrikába, Dél-Amerikába, Ausztráliába is. Mindig víz közelében található, mocsaraknál, sekély vízű tavaknál él.
Átlagos testhossza 37–45 centiméter, szárnyfesztávolsága 76–89 centiméteres, testtömege 300–550 gramm. Csőre hosszú és lefelé hajló, keresgéléshez kiválóan használható.
Tundrákon tömegesen található bogyókkal táplálkozik, telelőterületén ízeltlábúakat és rovarokat is eszik.
Vonulása során a tengerpart vonalát követi.
A földre rakja növényi anyagokból készített fészkét. Fészekalja 4 tojásból áll. A szülők felváltva kotlanak 27-28 napig.
Rendszeres vendég áprilisban és ősszel, néhány példány átnyaral.
Magyarországon védett, természetvédelmi értéke 50 000 forint.
