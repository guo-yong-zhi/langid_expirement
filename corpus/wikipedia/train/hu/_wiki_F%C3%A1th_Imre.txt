Pontosságellenőrzött
Fáth Imre, Frank Imre  3  író, újságíró.
Frank József és Auspitz Paula  fia. Szülei voltak az elsők Zentán, akik polgári házasságot kötöttek, 1895. október 15-én. A Zentai Állami Főgimnáziumban érettségizett. 4  Tanulmányait a Budapesti Tudományegyetemen folytatta, ahol jogi végzettséget szerzett, majd ugyanott ügyvédi diplomát is kapott, azonban ügyvédi gyakorlatot nem végzett. A Szabadkán megjelenő Bácsmegyei Napló külső munkatársa lett. Elbeszélései, versei az Új Időkben és A Hétben jelentek meg. Írt színdarabokat is, ezek közül a Marion című darabját 1930-ban az Új Színház mutatta be nagy sikerrel. 5 
Első felesége Kotányi Klára  zongoraművész- és tanár volt, Kotányi Rezső bankigazgató lánya, akit 1924. június 14-én Budapesten, a Terézvárosban vett nőül. 6  Második házastársa Kardos Matild volt.
A Farkasréti temetőben helyezték nyugalomra. Sírját később felszámolták.
