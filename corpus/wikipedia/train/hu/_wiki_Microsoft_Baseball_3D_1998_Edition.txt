Pontosságellenőrzött
A Microsoft Baseball 3D 1998 Edition vagy egyszerűen Microsoft Baseball 3D baseball-videójáték, melyet a Microsoft és a WizBang! Software Productions fejlesztett és a Microsoft jelentetett meg. A játék 1998-ban jelent meg Microsoft Windowsra. A játék megosztott kritikai fogadtatásban részesült; a grafikáját dicsérték, azonban a számtalan szoftverhibáját és rosszul kalibrált nehézségi szintjeit már negatívumként emeltéki ki. A játék Microsoft Baseball 2000 és Microsoft Baseball 2001 címmel két folytatást is kapott.
A Microsoft Baseball 3D 1998 Edition az 1997-es Major League Baseball-szezon összes játékosát, csapatát és stadionját is tartalmazza. 2  A szoftverben olyan játékosok szerepelnek, mint Ron Gant, Lance Johnson, Mickey Morandini, Sammy Sosa vagy Todd Stottlemyre. 2  3  A játékban három játékmód van: mérkőzés, szezon és rájátszás. 2  A játékban nem kapott helyet hazafutás-verseny vagy gyakorlómód. 2  4  5  A játékban három nehézségi szint, 6  három suhintástípus, illetve négy dobódobás van. 7  A védőjátékot teljesen manuálisra vagy a mesterséges intelligencia által rásegített módokra is lehet állítani. 2  4  6  7  A játékban egy vezérigazgató eszköz is szerepel, melyben a baseballjátékosok statisztikáját, köztük a súlyukat és a magasságukat lehet szerkeszteni. 2  4 
A játékot a Microsoft 8  és a WizBang! Software Productions fejlesztette. 5  9  A játék fejlesztése 1996 januárjában indult el és összesen 28 hónapot vett igénybe. 8  A baseballjátékosok mozdulatait körülbelül 500 motion capture technikával felvett mozgással készítették el. 2  A játék a fejlett grafikája miatt kizárólag 3D gyorsítókártyával futtatható. 5  10  11  A játék az eredeti tervek szerint 1997 októberében jelent volna meg, 11  azonban további fejlesztésen esett át, 2  így végül 1998. július 1-jén került forgalomba. A játékot a Microsoft jelentette meg, kizárólag Windowsra. 1  A játék többjátékos mód nélkül jelent meg, habár egy javítófolt fejlesztés alatt állt az internetes többjátékos mód támogatására. 2  6 
A GameRankings kritikaösszegző weboldal adatai szerint a Microsoft Baseball 3D 1998 Edition megosztott kritikai fogadtatásban részesült. 12  A kritikusok dicsérték a grafikáját. 2  3  4  6  7  10  16  17  Scott May a Computer Gaming World hasábjain dicsérte a baseballjátékosok animációját és a grafikát az addig megjelent számítógépes baseballjátékok legjobbjának kiáltotta ki. 2 
A játékot kritizáltak a hangokat és grafikát érintő rengeteg szoftverhibájáért. 2  3  4  5  6  10  A mesterséges intelligenciát is kritika érte, 2  3  6  17  habár ezt a tervek szerint egy javítófoltban kijavították volna. 6  A hosszú töltési idők is a kritika tárgyát képezték, 3  10  17  míg a labdafizika megosztott fogadtatásban részesült. 2  6  16  Michael E. Ryan a GameSpot weboldalán azt írta a játék hangjárol, hogy „Ahelyett, hogy kiegészítenek egymást és összeilleszkedve egy realisztikus mérkőzéshangulatot alkotnának, olyan mintha a különböző hangeffektek állandóan a figyelmedért harcolnának.” 6  Dan Egger a PC Accelerator hasábjain hasonló kritikával illette a kiegyensúlyozatlan hanghatásokat. 5 
Daniel Morris a CNN-nek írt elemzésében középszerűnek nyilvánította a játékmenetet, 16  míg Rick Worrell a Sports Gaming Network weboldalán azt a játék legkevésbé megkapó oldalának nevezte. 3  Egger a hazafutásverseny hiányát is kritizálta, 5  míg több kritikus is negatívumként jelölte meg, hogy a szezonmódban nincs követve a baseballjátékosok statisztikája. 6  7  A nehézségi szinteket is kritizálták, azokat vagy túl könnyűnek vagy túl nehéznek írták le. 3  4  6  10  Tom Anderson a GameRevolution weboldalán kritizálta a rásegített védőjátékot, mivel az „ahelyett, hogy besegítene, a mesterséges intelligencia inkább átveszi az irányítást és teljesen egyedül a labda irányába mozgatja a játékost és megcsinálja helyetted az elkapást.” 7  Ryan szerint jobb lenne, ha „a számítógép egyszerűen csak egy kis segítséget adna a védők helyes irányba való elindításával, majd visszaadná az irányítást neked”. 6  A játék a mérkőzések  során egyfajta vizuális effektként alkalmanként gyorsan váltogatja a kameraállásokat, ezt egyes kritikusok zavarónak találták, szerintük ebből is adódik a játék magas nehézségi foka. 2  5  7  Anderson szerint a dobó- és az ütőjátékok kezelőfelületét nehéz elsajátítani, valamint az irányítás is túl érzékeny. 7 
Paul Rosano a Hartford Courant hasábjain azt írta, hogy a játék „néhány kellemes tulajdonsággal állt elő, azonban a legtöbb riválisához hasonlóan elég sok egyéb területen bukik meg, hogy ne lehessen feltétlen ajánlani.” 10  May szerint a játék problémáit „nem lehet figyelmen kívül hagyni vagy lekicsinyleni, bár ha azt nézzük, akkor a jelentős erősségeit sem.” 2  Anderson kizárólag a „legügyesebb gombnyomogatóknak” ajánlotta a játékot, habár megjegyezte, hogy egy későbbi kiadással érkező finomhangolással valamirevaló játékká válhat. 7  Worrell a játékot egy „nemes, ámbátor hibás erőfeszítésnek” nevezte, megjegyezve, hogy „Nagyszerű játék lehetett volna. Sajnálatos módon tele van bizarr hibákkal és következetlenségekkel.  a játék kijavításához minden javítófoltok anyjára lenne szükség. Ennek hiányában nem tudom megvételre ajánlani a játékot.” 3 
