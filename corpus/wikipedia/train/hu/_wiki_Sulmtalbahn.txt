Pontosságellenőrzött
A Sulmtalbahn egy normál nyomtávú helyiérdekű vasútvonal Leibnitztől Pölfing-Brunnig Nyugat-Stájerországban. A vonal összeköti az osztrák Déli Vasút vonalát a Mura folyótól a GÍKB vonalával, a Wieserbahnnal. A Sulmtalbahn részvénytársaság építette, 1907-ben nyitották meg és 1967-ig használták.
1906. január 31-én Karl Freiherr von Wucherer-Huldenfeld és Dr. Leopold Stramitzer koncessziót kaptak egy helyi érdekű vasút kiépítésére és üzemeltetésére Leibnitztól Pölfing-Brunnig. Az első kapavágásokat már március 11-én megtették Leibnitznél. A Déli Vasút  1907. április 26-án szerződésben átvette a megkezdett pálya építésének irányítását, amelyet hivatalosan október 13-án nyílt meg. 1917-ben az első világháború következtében fennálló szénhiány miatt a forgalmat több hónapig szüneteltetni kellett. 1924. január 1-jén az Osztrák Szövetségi Vasutak  vette át, miután a Déli Vasút a Sulmtalbahnon megszüntette a forgalmat. 1930. április 1-én a Graz-Köflacher vasút vette át a működtetését, amelynek a Sulmtalbahn részvényeinek többsége most a tulajdonában van. 1930. május 15-én kezdte a GKB a Sulmtalbahn vonatokat Leibnitzből Wiesbe közlekedtetni. 1 
Az egyetlen állomás a vonalon, melyet a vasúti átjárók ütemtervnek megfelelően telepítettek Fresing állomás volt. Vasútbiztonsági és a jelzőrendszer nem készült. 2 
1953-tól gőzmozdonyok helyett VT 10 sorozatú sínautóbuszok bonyolították a személyforgalmat. 1957. október 13-án a Sulmtalbahn 50 éves jubileumát nagy érdeklődés mellett ünnepelték.
A háború utáni időszakban a motorizáció növekedése a személyforgalomban az utasszám csökkenését okozta. Ez a csökkenő tendencia azonban a teherforgalomban nem mutatkozott és még 1967 elején is kiterjedt felújítási munkát végeztek a vasúti pályán. 3  Ennek ellenére, meglepő módon 1967. május 27-én megszüntették a forgalmat, a személyzetet csupán három nappal korábban informálták. 3  A teherforgalom 1967. május 31-ig maradt fenn.
A 6,1 km hosszú szakasz Gleinstätten és Pölfing-Brunn között megmaradt, mint a Wieserbahnhoz kapcsolódó vasútvonal. A többi pályát 1976 őszén felszedték, és elszállítottak körülbelül 1100 tonna régi sínt. Ma a korábbi pálya egy részét kerékpárútként használják.
