Pontosságellenőrzött
Constantin Cubleșan  román író, drámaíró, költő, kritikus és irodalomtörténész.
Apja Grigore Cubleșan tanár volt. Középiskolai tanulmányait Bánffyhunyadon végezte, ezután a kolozsvári Babeș–Bolyai Tudományegyetem filológia-történelem-filozófia karára járt 1955 és 1959 közt. 1  1982-ben ugyanezen az egyetemen szerezte meg doktori címét. 2  
Diplomája megszerzése után a Kolozsvári Rádió szerkesztője és riportere lett , ezután 1962 és 1972 közt a Tribuna magazin irodalomkritikai szekcióját vezette. E lapban szinte heti rendszerességgel publikált. 1970 és 1971 közt – Augustin Buzurával közösen – a lap főszerkesztője is volt. 1  1972-ben a kolozsvári Dacia kiadó főszerkesztője lett, itt 1980-ig dolgozott. Ezután 1980. október 1. és 1987. december 31. közt a Lucian Blaga Nemzeti Színház igazgatója volt, majd 1988 és 1999 közt a Steaua magazin főszerkesztő-helyettese lett. 2  
1991-től mint egyetemi docens dolgozott a Babeș–Bolyai Tudományegyetem akkor alapított színházi karán. 1999-ben Gyulafehérváron lett egyetemi tanár, itt irodalomelméletet és általános esztétikát tanított. 2000 és 2004 közt a Gyulafehérvári Egyetem Történeti és Filológiai karának alelnöke volt. 1  1964-ben lett a Román Írószövetség tagja, számos tudományos-fantasztikus novellát és regényt alkotott.
