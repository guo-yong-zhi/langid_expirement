Pontosságellenőrzött
A lamprofir  a magmás kőzetek rendszerének kőzetszövet szerinti csoportja. Olyan holokristályos  kőzetszövetű szubvulkáni  kőzeteket nevezünk lamprofirnak, amik a felszín alatti 5 km-nél kisebb mélységben alakultak ki, hasadékokat és kisebb repedéseket töltöttek ki. A hasadékkitöltési jellegből következően lehűlésük és kristályosodásuk gyors, ezért a kristályok legtöbbször mikroszkópikusak, de a 0,5 cm-t nem haladják meg.
Minden típusú magmából keletkezhet. A kőzetösszetevők alapján a nagymélységi magmás  kőzetek neveivel különítjük el, a gránitlamprofirtól az ijolitlamprofirig. Színe mindig sötét, ez különbözteti meg az aplittól.
Lásd még: Magmás kőzetek
