Pontosságellenőrzött
A Szamárköhögés 1986-ban készült, 1987-ben bemutatott színes, magyar játékfilm.
1956 októberében, a forradalom ideje alatt játszódik a cselekmény. Egy testvérpár, Tomi és Annamari annak örül, hogy nem kell iskolába menniük. Apa hazajön a munkahelyéről, és elújságolja, hogy felpofozta az egyik munkatársát. A nagymama kenyeret szerez be útközben, a kenyérben két golyó ütötte lyuk van. Budapest felfordult, lőnek, a család meg van zavarodva. Virágnyelven közlik a telefonban az amerikai rokonokkal, hogy mi folyik Pesten. Anya el akarja hagyni a családot és az országot egy fickóval. Megbuggyant, mint az ország, egy pillanatra. Annamarinak mintha szamárköhögése lenne. Tomi kamaszodik. A harcok elcsitulásával egy novemberi napon újrakezdődik a tanítás. Van, akinek már többé sosem. Apa hazudós lett.
Érdekesség: 
A film végén egy iskolai tanóra során elhangzik egy matematikapélda: „2 egyforma hosszú szalámi közül az egyikből levágunk 40 cm-t, a másikból 8 cm-t. Így a másik maradéka háromszor hosszabb, mint az egyiké. Eredetileg milyen hosszú volt a két szalámi?“ A táblához felelni kihívott tanuló nem tudja a választ, és senki nem súg neki. A szöveg alapján viszont felállítható az x + 40 = y + 8, illetve az y = 3x összefüggés, ezekből pedig behelyettesítéssel és rendezéssel megkapható az eredmény, ami 56, azaz utalás a forradalom évszámára.
További szereplők: Ajtai Andor György, Bartal Zsuzsa, Bors Károly, Fülöp Gergely, Fülöp István, Fürj György, Gárdos Katalin, Koós Balázs, Mezey Lajos, Somhegyi György, Szűcs Ildikó, Sághy Kálmán, Sándor Erzsi.
