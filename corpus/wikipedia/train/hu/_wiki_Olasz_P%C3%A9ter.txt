Pontosságellenőrzött
Olasz Péter  erdélyi magyar hitszónok, közíró.
Középiskoláit Nagyváradon, Szatmárnémetiben és Kalocsán végezte. 1910-ben belépett a jezsuita rendbe, filozófiai és teológiai tanulmányokat Innsbruckban folytatott , közben a matematika és fizika tanára a rend kalocsai főgimnáziumában. Csillagásznak készült, de rendfőnöke kívánságára Romániába jött, s Szatmáron az ifjúság lelki nevelését tűzte ki célul maga elé. 
Előbb a szatmári Új nemzedék című füzetsorozat , majd Vakációi Levél, a szatmári jezsuita rendház kiadásában 1926–27-ben megjelent időszaki kiadvány és a kolozsvári Jóbarát ifjúsági lap szerkesztője . Férfi-konferenciáin éles hangon támadta a baloldali és a liberális polgári sajtót; előadásai miatt antiszemitizmussal is megvádolták. A napi intellektuális életből vett előadásai népszerűek voltak. Szerkesztésében jelent meg A Mária-kongregáció kézikönyve . A budapesti Természettudományi Közlöny, Romániában A Hírnök, a Katholikus Szemle, a Vasárnap és a Pásztortűz  munkatársa. Ez utóbbiban Szilágyi M. Dózsáról, Vorbuchner Adolfról, Hosszu Márton festőművészről írt. Az Osvát Kálmán szerkesztette Erdélyi Lexikon számára számos katolikus egyházi vonatkozású adatot szolgáltatott. 1940-ben kilépett a jezsuita rendből, és a nagyváradi római katolikus egyházmegyében vállalt munkakört.
