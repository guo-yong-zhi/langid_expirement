Pontosságellenőrzött
A Virtual Crash egy új generációs baleset-rekonstrukciós program. A legújabb hardver és szoftver fejlesztési eredmények lehetővé teszik a személyi számítógépen nagy bonyolultságú rendszerek valós időben történő modellezését. A szimulációs eredmények megjeleníthetők 3D perspektivikus nézetben, méretarányos felülnézeti képen, diagram és táblázatos formában. A programban felhasznált modellek, számítási algoritmusok helyességét, megfelelő működését un. validációs vizsgálatokkal lehet legmegfelelőbb módon értékelni. Abban az esetben, ha a kísérleti eredményeket megfelelő módon rekonstruálni tudjuk, akkor a program működése megfelelő, jól modellezhetők a valóságban bekövetkezett hasonló események is. A Virtual Crash baleset rekonstrukciós program lehetőséget biztosít arra is, hogy gyalogos elütéseket modellezzük. A beépített fizikai modellek a kísérlet során használt járművek és dummyk  modellezésére is alkalmasak.
A Virtual Crash baleset rekonstrukciós program járműmodelleket , különböző testhelyzetű gyalogos és egyéb tereptárgy  modelleket tartalmaz, melyek lehetőséget biztosítanak arra is, hogy a vizsgált kísérletnek megfelelő gyalogos elütéseket modellezzük.
A gyalogos elütések modellezése során nagy szerepe van a modellek geometriai kialakításának, mivel – ahogy azt a kiindulási kísérletek is mutatták – a jármű sebessége mellett a járműkarosszéria kialakításától is függ a gyalogos elvetődési távolsága.
A programban használt járműmodellek típus specifikusak, ugyanis a valóságot jól megközelítő 3D hálóval határolt modelleket alkalmazunk. Ez azt jelenti, hogy a méretarányosan megrajzolt modellek valósághűségét kizárólag formájuk adja, eltérően más szimulációs programoktól, melyek un. textúrákkal érik csak el a kívánt vizuális hatást, nem biztosítva a kialakításbeli valósághűséget.
A modell valósághűsége annak részletességével arányos. A programban használt gyalogos modell un. többtest  modell, mely egy valóságos gyalogosnak megfelelően épül fel. A modell részei a fej, nyak, törzs, karok , medence, lábak , összesen 14 rész, melyek megfelelő kényszerrel vannak összekötve.
A bemutatott számítások megtalálhatók a Virtual Crash program példái között. A felhasználónak lehetősége nyílik az ábrákon keresztül bemutatott folyamatok teljes megtekintésére, további elemzésére, értékelésére. 
A program letölthető a www.vcrash.com web-site-ról.
