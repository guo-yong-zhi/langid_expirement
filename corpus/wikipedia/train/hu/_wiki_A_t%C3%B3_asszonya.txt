Pontosságellenőrzött
A tó asszonya  Gioacchino Rossini kétfelvonásos operája. Szövegkönyvét Andrea Leone Tottola írta Walter Scott elbeszélése nyomán. Ősbemutatójára 1819. szeptember 24-én került sor a nápolyi San Carlo operaházban.
V. Jakab skót király vadászat közben a Kattrine-tó közelébe került. Ott pillantja meg a csónakázó Helent, akit a környékbeliek a tó asszonyaként neveznek. A lány apja valaha a király tanácsadója volt, de végül kegyvesztett lett és csatlakozott a tó környékén tanyázó lázadókhoz. A lázadók vezére Roderick herceg, akit Douglas férjként jelölt ki lánya számára. A király álruhába bújva bemutatkozik Helennek, aki elpanaszolja neki, hogy ő nem Rodericket, hanem Malcolmot szereti. Az álruhás király távozása után Roderick keresi fel a lányt, de elutasításra talál. Egy hírnök jelenti a király csapatainak érkezését ezért Roderick elsiet. Az álruhás király ismét visszatér és szerelmet vall a lánynak, aki azonban őt is elutasítja. Jakabot meghatja Helen állhatatossága és lemond róla. Ekkor rájuk nyit Roderick és dühében párbajra hívja ki az álruhás királyt. A herceg elesik a párbajban. Douglas átáll a király pártjára, az uralkodó megbocsát a lázadóknak és Helen Malcolm felesége lesz.
