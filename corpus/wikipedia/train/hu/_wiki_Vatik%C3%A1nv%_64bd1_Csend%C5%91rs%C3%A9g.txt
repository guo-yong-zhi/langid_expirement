Pontosságellenőrzött
A Vatikánvárosi Csendőrség  biztonsági és rendőrségi egység a Vatikánban.
A Vatikán gépkocsival járható kapuinál a második vonalban, a svájciak mögött találhatók a csendőrök: igazoltatják a belépőket, illetve a szűk keresztmetszetű udvaroknál és átjáróknál irányítják a forgalmat . Az ő felelősségük a Szent Péter-bazilika őrzése, ezenkívül a pápai kihallgatások és szertartások során a svájciakkal közösen vesznek részt a rendfenntartásban.
Vezetőjük a főfelügyelő, és a Vatikánvárosi Állam Pápai Bizottsága alá vannak rendelve. Egyenruhájuk kék színű zubbony és nadrág tányérsapkával. Ezt télen köpeny egészíti ki, nyáron azonban zubbony nélkül, fehér ingben teljesítenek szolgálatot. Tagjai katolikus vallású olaszok, akik többnyire az olasz rendőrség vagy csendőrség soraiból lépnek a pápa szolgálatába. Kiképzésükről is az olasz biztonságiak gondoskodnak.
