Pontosságellenőrzött
A battle royale egy multiplayer  videójáték-műfaj, amelyben egy vagy több játékosnak kell túlélnie a támadásokat más játékosoktól, hogy győztesek legyenek. Mivel a játékmenet általában gyors, lehetőség van az újbóli próbálkozásra a legtöbb ilyen műfajú játékban.
A műfaj először egy regényként indult, amit Takami Kósun írt, amelyből Manga, majd film is készült. Később Az éhezők viadala című 2012-es filmmel vált népszerűvé, majd a Minecraft többjátékos módjában használták szórakozásként a játékosok, azután a DayZ és a H1Z1 videójátékokban jelent meg, amelyek nem váltak olyan népszerűvé. 2017-ben megjelent a PlayerUnknown’s Battlegrounds  és a Fortnite, amik hatalmas sikert arattak. Bár a PUBG népszerűsége hamar lecsökkent, 1  a műfaj sok embernek megtetszett.
A battle royale módokban fontos a sok lövöldözés és a túlélés. Minden ember kiugrik egy repülőből, ahonnan le kell ejtőernyőzni egy szigetre, és találniuk kell fegyvereket, hogy megöljék egymást. Emellett jelen van egy kör, ami folyamatosan szűkülve közelebb szorítja a játékosokat egymáshoz, és aki körön kívül van, az sebződni fog. Az győz, aki az utolsónak marad életben, de a többiek is pontokat kapnak egy bizonyos ideig való életben maradásért. A műfaj vonzereje a játékosok számára kettős: egyrészt nem a játékprogram által generált figurák ellen kell harcolni, hanem más játékosok ellen. Másrészt ismerősökből kisebb csapatokat lehet szervezni, akik segíteni tudják egymást játék közben . A játékosok ugyanis egymással mikrofonnal és fejhallgatóval kommunikálni tudnak. 2 
