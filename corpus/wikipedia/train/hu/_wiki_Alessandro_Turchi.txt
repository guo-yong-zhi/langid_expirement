Pontosságellenőrzött
Alessandro Turchi, művésznevén Orbetto  itáliai festő a 16–17. században.
Alessandro Turchi a szülővárosában, Felice Brusasorci műhelyében végezte festői tanulmányait. A tizenhetedik század elejétől fokozatosan önállóan kezdett festeni mestere 1605-ben bekövetkezett haláláig. Ebben az időszakban készített néhány vallásos festményt különböző veronai templomok számára, és valószínűleg néhány alkotást próbakőre . 1605 után olykor Velence és Mantova városában tartózkodott, amelyek akkoriban vonzó művészeti és kulturális központok voltak. Veronában számos művet festett a helyi arisztokrácia számára , majd 1609 decemberében hivatalosan is belépett a Veronei Filharmóniai Akadémiára, mestere helyére, aki korábban az Akadémia hivatalos festője volt.
1614 felé Rómába költözött, s haláláig egyfolytában ott maradt. Nem sokkal átköltözése után részt vett a Quirinale-palota Sala Regia aulájána díszítésében, tanítványtársával, Marcantonio Bassettivel , Carlo Saraceni irányításával. Scipione Borghese bíborosnak megfestette a Magdolna és az angyalok siratják Krisztust és Lázár feltámasztását . A bíboros mondragonei villájának díszítésén , valamint a Casino del Barco számára is dolgozott. Megfestette a Szent Családot, s balra a negyedik mellékoltár képét a lucinai Szent Lőrinc-bazilikában. Ez a kápolna a fianói Ottoboni hercegeinek  adománykápolnája volt, akik pápai levéllel „örök engedményként” birtokolták . Orbetto nagyon ragaszkodott szülővárosához, továbbra is szent természetű festményeket küldött a templomok mellékoltáraira és mitológiai tárgyúakat néhány híres veronai gyűjteménybe, mint például a Gherardini, a Curtoni és a Muselli. Legfontosabb védnöke Gaspare Gherardini márki, a Svéd Krisztina-templom művészeti informátora volt. Utolsó évei telve voltak sikerekkel: 1637-ben az Accademia di San Luca hercegévé, 1638-ban pedig a Virtuosi al Pantheon Congregazione tagjává nevezték ki.
1623-ban feleségül vette Lucia San Giulianót, s számos gyermekük született. Cecilia nevű lánya 1640-ben feleségül ment Giacinto Gimignani festőhöz, akinek művei olykor egyértelműen hasonlítanak apósának munkáira.
Alessandro Turchi életében és a halálát követő évszázadokban is nagyra becsült festő volt. Eleinte a Scaligeri arisztokraták rendeltek vásznakat töle palotáikba, de a római megrendelők és a Rómába vonzódók is számos művet rendeltek nála . Műveit már a XVII. században külföldre, Bajorországba és Franciaországba küldték: I. Miksa bajor választófejedelem és bajor herceg, Richelieu és Mazarin bíborosok birtokolták műveit. Ez utóbbinak különben hat képe volt a veronai festőtől, köztük a Krisztus és a házasságtörő nő.
Ez a szócikk részben vagy egészben  az   Alessandro Turchi című olasz Wikipédia-szócikk ezen változatának fordításán alapul.  Az eredeti cikk szerkesztőit annak laptörténete sorolja fel. Ez a jelzés csupán a megfogalmazás eredetét és a szerzői jogokat jelzi, nem szolgál a cikkben szereplő információk forrásmegjelöléseként.
