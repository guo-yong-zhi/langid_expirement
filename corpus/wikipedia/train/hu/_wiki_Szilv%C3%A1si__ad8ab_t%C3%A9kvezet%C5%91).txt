Pontosságellenőrzött
Szilvási József  1  magyar nemzetközi labdarúgó-játékvezető, korábban labdarúgó. A Kaposvári Rákóczi FC örökös tiszteletbeli elnöke.
Fiatalon sokat atletizált, számos versenyen indult és jó eredményeket ért el 400 és 800 méteres síkfutásban. Hamarosan a játéktéren találta magát, a Kaposvári Vasutas NB. III-as csapatának lett a balfedezete. Később a Vörös Lobogó SE-nek 12 éven keresztül a játékosa és csapatkapitánya lett. Katonaévei idején a budapesti Határőr SE-ben és a Zalaegerszegi Dózsában játszott. 2  Somogyban a megyei válogatottságig vitte. Egy súlyos lábsérülés egyéb javaslatok alapján a játékvezetés felé irányította.
Játékvezető tanfolyamra Fenyvesi István játékvezető intelme után jelentkezett. Az egyik mérkőzésen sokat reklamált és a játékvezető azt javasolta, hogy ha megtanulná a labdarúgás szabályait, akkor kevesebbet reklamálna. A játékvezetői vizsgát 1961-ben tette le, ezt követően Somogy megye különböző labdarúgó osztályaiban szerezte meg a szükséges tapasztalatokat. Eleinte iskolai, majd ifjúsági, végül megyei I. osztályú mérkőzések vezetését bízták rá. 1962-ben NB III-as, 1963-tól országos, NB II-es játékvezetőként tevékenykedett, 1966-tól lehetett az NB I játékvezetője. 1975-ben búcsúzott el az aktív játékvezetéstől. Első ligás mérkőzéseinek száma: 85, más forrás 2  szerint 118.
A Magyar Labdarúgó-szövetség  Játékvezető Bizottsága  felterjesztésére 1971-ben lett nemzetközi játékvezető, a Nemzetközi Labdarúgó-szövetség  játékvezetői keretének tagja. Több UEFA-kupa, Intertotó Kupa, nemzetközi válogatott mérkőzést vezetett vagy működő társának volt segítő partbírója.
Az aktív nemzetközi játékvezetéstől 1974-ben búcsúzott.
A Kaposvári Rákóczi FC és a Somogy Megyei Labdarúgó Szövetség elnöke is volt, valamint  a Magyar Labdarúgó Szövetség első elnökhelyettese, az MLSZ elnökségi tagja, az MLL Liga Szövetség Ellenőrző Bizottság tagja, a Magyar Amatőr Liga alelnöke, a Dél-Dunántúli Versenybizottság elnöke, az MLSZ Fair Play és Etikai Bizottság tagja és Magyar Labdarúgó Játékvezetők Testületének tagja.
Két vállalatnak, a Tabi Kempingcikk Vállalatnak és a Kaposplastnak is vezetője volt. 2 
