Pontosságellenőrzött
Réti Csaba  magyar operaénekes , Liszt-díjas, érdemes művész, a Szegedi Nemzeti Színház örökös tagja.
Kezdetben testnevelő tanárnak készült. Énektanulmányait a szegedi Zeneművészeti Szakközépiskolában végezte 1955–1960 között. 1953–1963 között a Szegedi Nemzeti Színház énekkari tagja volt. 1957 tavaszán énekelt először szólószerepet. 1963-ban Vaszy Viktor nevezte ki magánénekessé.
1965-ben szerzett országos hírnevet, amikor a bp.-i Nemzetközi Erkel Énekversenyen III. díjat nyert. Az 1971–72-es évadban a Pécsi Nemzeti Színház szerződtette, majd 1972-től visszatért  a Szegedi Nemzeti Színházhoz. Kezdetben lírai tenor szerepeket énekelt, majd spinto és hőstenor alakokat. Gyakori szólistája volt oratóriumelőadásoknak. Pályája végén még fiával, a már pályatárssá vált Réti Attilával is szerepelt egy előadásban. Utoljára 2004. február 11-én lépett fel.
