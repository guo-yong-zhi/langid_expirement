Pontosságellenőrzött
Aivars Lazdenieks  olimpiai ezüstérmes szovjet-lett evezős.
A Dinamo Riga versenyzője volt. Az 1975-ös nottinghami világbajnokságon bronzérmes lett négypárevezősben Jevgenyij Dulejevvel, Jurij Jakimovval és Vytautas Butkussal. Az 1976-os montréali olimpián ugyanebben az összeállításban indultak és ezüstérmet szereztek. Utoljára az 1977-es amszterdami világbajnokságon szerepeltek együtt, ahol a B-döntőben a második helyen végeztek, így összetettben a nyolcadikok lettek.
