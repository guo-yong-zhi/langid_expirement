Pontosságellenőrzött
A born-digital kifejezés olyan anyagokra utal, amelyek eleve digitálisan születtek, ellentétben a digitalizálás – amelyen keresztül az analóg anyagok digitálissá válnak –  termékeivel. Leggyakrabban a digitális könyvtárakkal és az ezekhez kapcsolódó kérdésekkel, például a digitális megőrzéssel és a szellemi tulajdonnal kapcsolatban használják. Azonban, ahogy a technológia előrehaladt és elterjedt, a born-digital fogalmát a személyes fogyasztói ágazatokkal kapcsolatban is elkezdték használni az e-könyvek terjedése és a digitális zenék fejlődése miatt. Más kifejezések, amelyek szinonimaként előfordulhatnak a „digitálisan született” , "elsődlegesen digitális"  vagy a „kizárólagosan digitális” .
Vannak bizonyos ellentmondások a digitálisan született anyagok meghatározásában. Egyesek szerint az ilyen anyagoknak kizárólag digitális formában kell létezniük; más szóval, ha fizikai, analóg formára átvihető, akkor valójában nem digitálisan született. Mások azonban úgy vélik, hogy noha ezek az anyagok gyakran nem rendelkeznek későbbi fizikai megfelelőkkel, nem kell rendelkezniük eggyel sem, hogy digitálisan születettnek minősüljenek. Például Mahesh és Mittal kétfajta digitálisan született tartalmat azonosít, kizárólagosan digitális és „nyomtatásra készült digitális”, amelyek lehetővé teszik az osztályozás szélesebb alapját, mint a korábbi definíció. 
Ezenkívül rámutattak arra, hogy egyes művek tartalmazhatnak olyan komponenseket, amelyek digitálisan születtek, illetve amelyek digitalizáltak, és ez még tovább homályosítja azt, hogy mi tekinthető és mi nem digitálisan születettnek. Például a létrehozott digitális videó felhasználhatja az átdolgozott történelmi filmfelvételeket. Fontos, hogy tisztában legyünk ezekkel az eltérésekkel, amikor a digitálisan született anyagokra és azok hatásaira gondolunk. Azonban létezik néhány általános szabály a definíciókkal kapcsolatban. Mindegyik egyértelművé teszi, hogy a digitálisan született médiának digitális környezetből kell származnia. Továbbá egyetértenek abban, hogy ezt a médiát  digitális formában kell felhasználni, nem kell analóg módon használhatónak lennie vagy léteznie analóg formában.
A leginkább az e-könyvek területén láthatjuk, a kiadók az elektronikus formátumot „digitális étvágygerjesztőknek” tekintik a nyomtatott kiadványokhoz. Gyakran a digitális formátumokat olcsóbban kínálják a nyomtatott verziókhoz képest, vagy pedig „kizárólagosan digitális kiadványokat” készítenek az e-könyv-olvasókra, például a Kindle számára. Erre példa Stephen King Ur c. kisregényének digitális formában való kiadása, az Amazon Kindle 2 indításával egy időben.
Az alábbiakban egy felsorolást láthatunk azon médiákról, amelyeket általánosan digitálisan született médiának tekintenek:
Ezek a médiumok példák azokra, amelyek a hálózatba ágyazott világban keletkeztek, ezért a kezdetektől fogva digitálisan születettnek tekintjük őket.
Ezeket a formákat a számítógépek használatától függetlenül hozták létre, osztották meg és használják, de egyre inkább digitális formátumban léteznek, ami önálló digitálisan született alkotásokat eredményez.
A „born-digital” kifejezés bizonytalan eredetű. Bár több emberben, többször felötlött ez a szó, 1993-ban a webes fejlesztő Randel  Metz önállóan alakította ki, aki megszerezte a borndigital.com domainnevet, és 18 évig birtokolta személyes honlapként, egészen 2011-ig. A domain jelenleg  egy új-zélandi webfejlesztő kezében van. 1 
A digitálisan született anyagok terjedésével számos kérdés merült fel az évek során, különös tekintettel a formátumra és a mennyiségre. Mindezek a problémák általában minden digitális tartalmat érintenek, de a digitálisan született tartalmakat még inkább, mivel ezek gyakran csak digitálisan léteznek, és ebben a nagyon instabil környezetben jönnek létre.
Ez a szócikk részben vagy egészben  a   Born-digital című angol Wikipédia-szócikk ezen változatának fordításán alapul.  Az eredeti cikk szerkesztőit annak laptörténete sorolja fel. Ez a jelzés csupán a megfogalmazás eredetét és a szerzői jogokat jelzi, nem szolgál a cikkben szereplő információk forrásmegjelöléseként.
