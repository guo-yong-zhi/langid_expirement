Pontosságellenőrzött
Julie Halard-Decugis   egykori páros világelső, junior egyéni és felnőtt páros Grand Slam-tornagyőztes, visszavonult francia teniszezőnő, kétszeres olimpikon.
1986–2000 közötti profi pályafutása során tizenkét egyéni és tizenöt páros WTA-tornát nyert meg, emellett két-két egyéni és páros ITF-tornagyőzelmet aratott. 1988-ban megnyerte a junior lányok egyéni versenyét a Roland Garroson. 2000-ben párosban Szugijama Ai párjaként megnyerte a US Opent. Legjobb egyéni világranglista-helyezése egyéniben a hetedik volt, ezt 2000 februárjában érte el. Párosban világelső volt: összesen 14 héten keresztül állt a világranglista élén.
1990–2000 között szerepelt Franciaország Fed-kupa-válogatottjában.
2000-ben vonult vissza a tenisztől. 1995-ben férjhez ment edzőjéhez, Arnaud Decugis-hez, ezt követően versenyzett Julie Halard-Decugis néven. Két gyerekük született: lányuk 2002-ben, fiúk 2003-ban.
A WTA világranglistán 1. helyezettek 1984. szeptember 4. óta. Zárójelben: )
