Pontosságellenőrzött
Kobiljača falu Horvátországban, Dubrovnik-Neretva megyében. Közigazgatásilag Pojezerje községhez tartozik.
Makarskától légvonalban 41, közúton 62 km-re délkeletre, községközpontjától légvonalban 3, közúton 4 km-re délkeletre az A1-es autópályától délre, a mali prologi leágazó közelében fekszik.
A település akkor keletkezett, amikor a második világháborút követően Strugáról és a környező magasabban fekvő településekről a lakosság egy része a Jezeraci mezőre költözött le, ahol benépesítette a mai Kobiljač területét. A régi strugai plébániatemplom magányában, anélkül maradt a hegyen, hogy bárki is használta volna. A lakosság intenzív betelepülése az 1970-es években történt Kobiljačára, de az új településnek nem volt temploma. A nép Srećko Franić plébános vezetésével 1976-ban építette fel a település templomát, melyet a Jezerai miasszonyunk tiszteletére szenteltek fel. A településnek 2011-ben 241 lakosa volt, akik főként mezőgazdaságból éltek.
A kobiljači Jezerai miasszonyunk templomot 1976-ban építették. Búcsúnapja szeptember 8-án Kisboldogasszony ünnepén van. Modern betonépület harangtoronnyal, körülötte új temetővel. Az oltár mögötti nagy méretű Boldogasszony képet 1987-ben festette Ante Škobalj atya.
Blog a plébániáról 
