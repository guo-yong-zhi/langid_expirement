Pontosságellenőrzött
Okugava Maszaja  japán labdarúgó, az Arminia Bielefeld játékosa.
Pályafutását a Kiotó Szanga csapatában kezdte, ifjúsági labdarúgóként az Ayano Boys Clubban nevelkedett. 2014 szeptemberében írta alá első profi szerződését a klubbal, 1  2015 májusában, a bajnokság 15. fordulójában mutatkozott be a japán másodosztályban egy FC Gifu elleni mérkőzésen. 2  Első gólját 2015 júniusában lőtte egy Óita Trinita elleni, 2-2-es döntetlenre végződő mérkőzésen. 
2015 nyarán szerződtette az osztrák Red Bull Salzburg. 3  Kezdetekben az együttes tartalékcsapatában, a másodosztályú Lieferingben kapott lehetőséget. 4  2015 augusztusában debütált a Kapfenberger SV elleni mérkőzésen új együttesében. Első gólját ugyanebben a hónapban szerezte az Austria Lustenau ellen, a Liefering 2-1-re megnyerte a találkozót. Az első szezonjában 30 mérkőzésen három gólt szerzett. A 2016-2017-es szezonban 34 alkalommal kapott lehetőséget, négyszer volt eredményes. 
A 2017-2018-as idényt kölcsönben az élvonalbeli Mattersburgnál töltötte. 5  Az osztrák Bundesligában a Sturm Graz ellen mutatkozott be augusztus végén. 2017 novemberében szerezte meg első élvonalbeli találatát az Austria Wien elleni 3-1-es győzelem alkalmával. Az idény folyamán 27 bajnokin kapott lehetőséget és öt gólt szerzett.
A következő idény előtt felkerült a Red Bull Salzburghoz, de egyből kölcsönadták a német másodosztályban szereplő Holstein Kielnek, ahol 19 bajnokin öt gólt szerzett. 6 
A 2019-2020-as idényben megkapta a lehetőséget  Salzburgban is, a csapat színeiben egy Parndorf elleni kupamérkőzésen mutatkozott be 2019 júliusában. Július 26-án, a Rapid Wien ellen 2–0-ra megnyert idénynyitó bajnokin a becserélését követően két perccel megszerezte csapata második gólját. 7  Augusztus 4-én a Mattersburg ellen 4–1-re megnyert találkozón fejjel volt eredményes, csapata második gólját szerezve. 8  A szezon elején tizenegy tétmérkőzésen négy gólt szerzett és kiosztott négy gólpasszt is, így október végén meghosszabbította a szerződését 2023 nyaráig az osztrák csapattal. 9 
2021 januárjának végén kölcsönbe került a német Arminia Bielefeld csapatához, 10  aki júniusban éltek a vételi opciójukkal és 2024 nyaráig szerződtették. 11 
Többszörös japán utánpótlás válogatott, 2013-tól kezdve szerepelt az U17-es korosztályos csapattól kezdve az összes utánpótlás válogatottban. 
Hazájában játékstílusát többször hasonlították a brazil Neymaréhoz, a szakemberek passzpontosságát emelték ki, valamint hogy mindkét lábával labdabiztos és jól cselez. 12  13 
1 Ortega  
2 Pieper  
3 Ramos  
4 Nilsson  
5 Laursen  
6 Czyborra  
7 Castro  
8 Schöpf  
9 Klos   
10 Lasme  
11 Okugava  
13 Kapíno  
15 de Medina  
16 Kunze  
18 Krüger  
19 Prietl  
20 Wimmer  
21 Hack  
22 Fernandes  
23 Serra  
24 Bello  
27 Brunner  
30 Andrade  
35 Schulz  
37 Cherny  
39 Vasziliádisz  
Vezetőedző: Kramer
1 Stankovic |
3 van der Werff |
4 Ashimeru |
5 Vallci |
6 Onguéné |
7 Koïta |
9 Hvang |
14 Szoboszlai |
15 Ramalho |
16 Junuzović |
17 Ulmer  |
19 Camara |
20 Daka |
23 Köhn |
25 Farkas |
28 Bernède |
31 Coronel |
33 Walke |
37 Okugava |
39 Wöber |
43 Kristensen |
45 Mwepu |
 Minamino |
 Haaland |
Edző: Marsch
