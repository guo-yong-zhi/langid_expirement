Pontosságellenőrzött
Csömöri gróf Zay Miklós  nagybirtokos gróf, a magyar főrendiház tagja.
Zay Albert gróf főrendiházi tag és Dubovszky Emilia fia. A gimnáziumot Pozsonyban, Selmecbányán és Pesten végezte. Genfben modern nyelveket, kereskedelmi tantárgyakat, jogot Párizsban és Budapesten tanulmányozott. Többször utazott külföldön. Mint horvátországi nagybirtokos 1888-ban tagja lett a főrendiháznak. 1889-ben a trencséni egyházak világi felügyelőjévé választották meg. 1889. január 12-én Budapesten nőül vette Károlyi Margit grófnőt . Első beszédét a véderővita alkalmával mondta el a véderőről szóló törvényjavaslat 25. §-a ellen, mikor gróf Eszterházy Miklóssal együtt szószólója volt a főrendiház legifjabb nemzedékének. Az 1892. évi választások alkalmával a zsámbokréti és orosházi kerületekben mint kormánypárti fellépett, de Szapáry miniszterelnökkel felmerült nézeteltérések folytán mind a két helyen visszalépett és a Szabadelvű Pártot is elhagyta. 1890-től 1896-ig az orosházai evangélikus egyház világí felügyelője volt. Az egyházpolitikai viták alkalmával a főrendiházi ellenzékkel szavazott, de az 1896. évi választások alkalmával újra szabadelvű programmal lépett fel és Veress volt antiszemita képviselőt Orosházán legyőzte. 1901-ben azonban Veress József foglalta vissza a kerületet. 1897-ben a dunáninneni kerület az akkoriban renitens tót nemzetiségű trencséni egyházmegye vezetésével bízta meg és Riesz Károly zayugróci lelkész segítségével sikerült a zilált víszonyokat rendeznie. 1901-ben nem lépett fel képviselőnek idegbaja miatt, amelyből később kigyógyult. Ezután leginkább az irodalomnak élt.
Gyakori külföldi útjairól számos útleírást közölt a napilapokban. Cikkei a Vasárnapi Ujságban , a Budapesti Hírlapban .
1889-ben nőül vette nagykárolyi gróf Károlyi Margitot , két gyermekük született:
