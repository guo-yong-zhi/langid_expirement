Pontosságellenőrzött
Az 1948-ban alapított Dési Huber István Képzőművész Kör  rövid időn belül a budapesti képzőművész műhelyek között az egyik legjelentősebb képzőhellyé vált. A Kör a Budapest V. Báthory utca 8. sz. alatt, kezdetektől fogva szabadiskolai rendszerben működött, a hallgatók saját fejlődési ütemüknek megfelelően folytatták tanulmányaikat. 
A Kör legfőbb célja, hogy elsősorban rajz- és szobrászoktatással a tehetséges fiatalokat előkészítse a művészeti közép- és felsőfokú képzésre. Időszakosan más jellegű tanfolyamokkal is színesítették a kínálatot . A Körnek időszakonként akár 150–200 tanulója volt. Hallgatói részére  évről évre képzőművészeti pályázatot hirdetett, mely az eredményhirdetés után a díjazott, valamint a szakértő zsűri által erre alkalmasnak ítélt alkotások – szobrok, festmények, grafikák és egyéb technikával készült művek – kiállításával zárult.
A Kör 1979. január 1-jétől elveszítette önállóságát és a Belvárosi Ifjúsági Ház  fenntartásába került, ugyanakkor az Irányi utcában kaptak külön 342 m² alapterületű épületet. A BIH 2001. december 31-án megszűnt, a Kör Irányi utcai helyiségét az V. kerületi Önkormányzat a Belvárosi Tanodának adta át, és a Kört 2002. január 1-jétől az Aranytíz Művelődési Központtal 1  összevonta, amely így Dési Huber István Képzőművészeti Kör és Rajziskola 2  néven a Budapest V. Arany János utca 10. alatt működik tovább. 3 
Zárójelek között az évszám, amely években a művésztanár a Körben oktatott.
Zárójelek között az évszám, amely években a hallgató a Kört látogatta.
