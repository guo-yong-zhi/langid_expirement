Pontosságellenőrzött
Kirchham osztrák község Felső-Ausztria Gmundeni járásában. 2018 januárjában 2139 lakosa volt.
Kirchham Felső-Ausztria Traunviertel régiójában fekszik a Laudach folyó mentén. Egyéb fontos folyóvize még ennek mellékfolyója, a Dürre Laudach. Területének 39,5%-a erdő, 52,8% áll mezőgazdasági művelés alatt. Az önkormányzat 22 falut és településrészt egyesít: Bergham , Danzlau , Edtholz , Eisengattern , Feichtenberg , Guggenberg , Hagenmühle , Hilzing , Hüttenboden , Im Tal , In der Au , Kaltenmarkt , Kampesberg , Kirchham , Kogl , Kohlwiese , Krottendorf , Laizing , Laudachtal , Steg , Wahl  és Windberg .
A környező önkormányzatok: északkeletre Vorchdorf, délkeletre Scharnstein, délre Sankt Konrad, délnyugatra Gschwandt, nyugatra Laakirchen.
Kirchham területe eredetileg a Bajor Hercegség keleti határvidékén feküdt, a 12. században került át Ausztriához. Első említése 1249-ből származik, amikor IV. Ince pápa megerősítette a kremsmünsteri apátság birtokait. Az Osztrák Hercegség 1490-es felosztásakor az Enns fölötti Ausztria része lett. 
A napóleoni háborúk során a falut több alkalommal megszállták.
A köztársaság 1918-as megalakulásakor Ohlsdorfot Felső-Ausztria tartományhoz sorolták. Miután Ausztria 1938-ban csatlakozott a Német Birodalomhoz, az Oberdonaui gau része lett; a második világháború után visszakerült Felső-Ausztriához.
A kirchhami önkormányzat területén 2018 januárjában 2139 fő élt. A lakosságszám 1991 és 2011 között 1900 körül stagnált; az utóbbi években ismét növekedésnek indult. 2016-ban a helybeliek 96,5%-a volt osztrák állampolgár; a külföldiek közül 1,2% a régi , 1% az új EU-tagállamokból érkezett. 1% a volt Jugoszlávia  vagy Törökország, 0,4% egyéb országok polgára. 2001-ben a lakosok 85,9%-a római katolikusnak, 5,5% evangélikusnak, 3,9% mohamedánnak, 3,2% pedig felekezeten kívülinek vallotta magát. Ugyanekkor a legnagyobb nemzetiségi csoportot a német  mellett a törökök alkották 3,8%-kal.
