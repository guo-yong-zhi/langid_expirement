Pontosságellenőrzött
A 19. első osztályú jégkorongbajnokság ban hat csapat szerepelt. Új csapatként indult a Bp. Dózsa együttese, amely elsősorban a Bp. Kinizsitől és a Postástól igazolt. A lila-fehér gárdában a legnagyobb név Hircsák István volt, aki a második világháború előtti korszak klasszis kapusa volt. Nem szerepelt a küzdelmekben a Győr és a Bp. Postás csapata, amely több szakszervezeti sportegyesülettel összevonva Törekvés néven indult el.
A mérkőzéseket 1955. december 20. és 1956. február 14. között rendezték meg egy mérkőzés kivételével a Városligeti Műjégpályán. Ezt az összecsapást a Millenáris Sportpálya frissen átadott jégpályáján bonyolították le 1956. február 12-én a Kinizsi és a Meteor csapatai között.
A bajnokság a Bp. Kinizsi fölényét hozta, amely csak egy alkalommal, a Bp. Dózsa ellen vonult le a jégről vereséggel. Ugyancsak biztosan szerezte meg az ezüstérmet a Vörös Meteor, míg a dobogó harmadik fokán azonos pontszámmal a Bp. Dózsa és a Törekvés osztozott.
Bárány István, Kondorosi Tihamér, Lőrincz Ferenc, Molnár II. Tibor, Palotás János, Pozsonyi Lajos, Prosbik Andor, Raffa György, Rajkai László, Schneck János, Serán, Simon László, Szende János
Edző: Helmeczi Frigyes
