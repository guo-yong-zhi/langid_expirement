Pontosságellenőrzött
Mario Ignacio Osbén Méndez  Copa América ezüstérmes válogatott chilei labdarúgó, kapus. Az év chilei labdarúgója 1991-ben.
1970-ben a Deportes Concepción, 1971-ben a Ñublense, 1972-ben újra a Deportes Concepción, 1973-ban a Lota Schwager, 1974-ben ismét a Concepción labdarúgója volt. 1975 és 1979 között az Unión Española kapusa volt és egy bajnoki címet szerzett az együttessel. 1980 és 1985 között a Colo-Colo csapatában szerepelt, ahol két bajnoki címet és három kupagyőzelmet ért el a csapattal. 1986 és 1992 között a Cobreola játékosa volt. A Cobreolával két bajnokságot nyert és egy kupagyőzelmet ért el.
1979 és 1988 között 36 alkalommal szerepelt a chilei válogatottban. Részt vett az 1982-es spanyolországi világbajnokságon. Az 1987-es Copa Américán ezüstérmet szerzett a válogatott tagjaként.
