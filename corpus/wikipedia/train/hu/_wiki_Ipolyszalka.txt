Pontosságellenőrzött
Ipolyszalka vagy Szalka  község  Szlovákiában, a Nyitrai kerület Érsekújvári járásában.
Párkánytól 7 kilométerre észak-északkeletre fekszik, az 564-es út mentén, az Ipoly jobb partján. A magyarországi Letkés határátkelőjétől alig 1 kilométerre nyugatra található, azzal az 1518-as út köti össze, mely a túlparti 1201-es útból kiágazó 12 111-es számú mellékút folytatása.
A faluban egy gólyafészket és egy alátétet tartanak nyilván. 2021-ben a Szentháromság szoborral szembeni utcában 2 fióka kelt ki. 2 
A falu helységnévtáblája 2010-ből
A legkorábbi fennmaradt írott forrásban  Zalka formában jelenik meg.
A falu nevét már a 19. század közepén is Ipolyszalka  formában használták, megkülönböztetve Mátészalkától, de később mégis a Szalka forma volt hivatali használatban.
1908-ban a magyar közigazgatásban az 1898/IV. törvénycikk nyomán a Belügyminisztérium az Ipolyszalka magyar formát tette hivatalossá. 3  Az első bécsi döntést követően újból és mindvégig ezt a hivatalos magyar formát használták. 4 
A második világháború után Csehszlovákiában a jogfosztások ideje alatt a magyar nyelv használatát előbb betiltották, majd korlátozták. Az 1948 februári kommunista fordulat után fokozatos enyhülés következett. A szlovák jogrend értelmében a településeknek vagy azok részeinek ma is csak egy hivatalos szlovák neve van, 5  tehát a magyar helységnévhasználat a kormányrendeletek mellékletei ellenére nem minősülnek hivatalos magyar helynévnek. Az 534/2011 sz. szlovák kormányrendeletének melléklete értelmében a szlovákiai közigazgatásban használható magyar forma Szalka . 6  A kisebbségi kormánybiztos hivatala által összeállított lista azonban nem veszi figyelembe még a szlovákiai azonos magyar névalakokat sem, mint ahogy a lista szlovák politikai befolyásoltsága is egyértelmű . 7 
A település területe ősidők óta lakott, határában az újkőkori vonaldíszes kerámia és a lengyeli kultúra települését, valamint a kora bronzkori hatvani kultúra emberének urnasírjait találták meg. További urnasírok kerültek elő a hallstatt korból is. A 2. századból római kori település, a 10. századból pedig a belobrdi kultúra, azaz honfoglalás kori temető került elő.
Anonymus szerint már a honfoglaló magyarok is megszálltak itt. A falut 1156-ban említik először "Zalka" néven, ekkor királyi birtok. Ebből az időből említik vámszedőhelyét és királyi sóraktárait. 1261-ben a király az esztergomi érseknek adja, mely egészen 1848-ig birtokosa a falunak. 1295-ben a Hont-Pázmány nemzetségbeli Kázmér fiai dúlják fel a települést.
Szűz Máriának szentelt templomát 1332-ben említik először. A falu a középkorban a módosabb települések közé tartozott. 1544-ben határában verte meg Thury György és Nyáry Ferenc serege 8  a környéket fosztogató török sereget.
Az 1715-ös összeírásban malmát, szőlőskertjét és 57 adózó portáját említik. Mária Terézia vásártatási és mezővárosi jogokkal ruházta fel, ekkor már az Alsó-Ipolymente legjelentősebb települése volt. 1828-ban 195 házában 1173 lakos élt, akik főként mezőgazdasággal, szövéssel, hímzéssel foglalkoztak. A 18. században még virágzott a szőlőtermesztés, lótenyésztés és állattartás is.
Vályi András szerint "SZÁLKA. Magyar Mezőváros Hont Várm. földes Ura az Esztergomi Érsekség, lakosai katolikusok, és másfélék is, fekszik Esztergomhoz 1 3/4 mértföldnyire; határja jeles, réttye, legelője hasznos, javai külömbfélék." 9 
Fényes Elek szerint "Szalka, magyar m. v. Honth vmegyében, Esztergomtól 1 1/2 mfdnyire az Ipoly jobb partján: 1184 kath. 5 evang. lak. Kath. paroch. templom. Határa nagy kiterjedésű és termékeny, terem sikeres buzát, rozsot, árpát, zabot, kukoriczát, dohányt, bort. Rétjei kétszer kaszálhatók; téres legelőjén sok szarvasmarhát lovat, juhot, tenyészt. F. u. az esztergomi érsek." 10 
A trianoni békeszerződésig Hont vármegye Szobi járásához tartozott, ezután az új csehszlovák állam része lett. 1938 és 1945 között ismét Magyarország része volt.
1880-ban 1460 lakosából 1392 magyar és 11 szlovák anyanyelvű volt.
1890-ben 1586 lakosából 1576 magyar és 3 szlovák anyanyelvű volt.
1900-ban 1609 lakosából 1607 magyar és 1 szlovák anyanyelvű volt.
1910-ben 1590 lakosából 1586 magyar és 2 szlovák anyanyelvű volt.
1921-ben 1609 lakosából 1568 magyar és 24 csehszlovák volt.
1930-ban 1703 lakosából 1479 magyar, 129 csehszlovák, 7 zsidó, 1 egyéb nemzetiségű és 87 állampolgárság nélküli volt. Ebből 1656 római katolikus, 7-7 evangélikus és izraelita, 4 református, 1 görög katolikus és 28 egyéb vallású volt.
1941-ben 1693 lakosából 1617 magyar, 1 szlovák és 75 egyéb nemzetiségű volt.
1970-ben 1496 lakosából 1438 magyar, 55 szlovák, 2 cseh és 1 orosz volt.
1980-ban 1314 lakosából 1253 magyar és 57 szlovák volt.
1991-ben 1150 lakosából 1103 magyar és 44 szlovák volt. 
2001-ben 1075 lakosából 1001 magyar és 62 szlovák volt.
2011-ben 1052 lakosából 960 magyar, 72 szlovák, 3 cseh, 2 szerb, 1 orosz és 14 ismeretlen nemzetiségű volt.
A községháza
A Szentháromság-szobor
Park a falu központjában
A régi iskola épülete
A katolikus templom
Emléktábla a katolikus templom falán
A katolikus templom
A templom mellett álló Krisztus-szobor
Emléktábla Csepreghy Ferenc szülőházán
Kopjafa
Útmenti feszület
Ipolyszalka látképe Bajta felől .
Ipolyszalkai utcakép
Híd az Ipoly felett
Az Ipoly Szalkánál
A régi könyvtár épülete
A volt határőrlaktanya épülete
A tájház udvara
Andód  ·  Bajta  ·  Bánkeszi  ·  Barsbaracska  ·  Barsfüss  ·  Bart  ·  Béla  ·  Bellegszencse  ·  Bény  ·  Csornok  ·  Csúz  ·  Dögös  ·  Ebed  ·  Fajkürt  ·  Fűr  ·  Garamkövesd  ·  Garampáld  ·  Gyarak  ·  Helemba  ·  Hull  ·  Ipolykiskeszi  ·  Ipolyszalka  ·  Jászfalu  ·  Jattó  ·  Kamocsa  ·  Kéménd  ·  Kicsind  ·  Kisbaromlak  ·  Kisgyarmat  ·  Kisújfalu  ·  Kolta  ·  Komáromcsehi  ·  Komáromszemere  ·  Komját  ·  Köbölkút  ·  Kőhídgyarmat  ·  Kürt  ·  Leléd  ·  Libád  ·  Mánya  ·  Muzsla  ·  Nagysurány  ·  Nána  ·  Nyitramalomszeg  ·  Nagykér  ·  Ohaj  ·  Özdöge · Párkány  ·  Pozba  ·  Rendve  ·  Sárkányfalva  ·  Szentmihályúr  ·  Szímő  ·  Szőgyén  ·  Tardoskedd  ·  Tótmegyer  ·  Udvard  ·  Újlót  ·  Valkház  ·  Zsitvabesenyő  ·  Zsitvafödémes 
