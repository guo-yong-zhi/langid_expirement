Pontosságellenőrzött
Andorháza  falu Szlovéniában a Muravidéken, Péterhegy községhez tartozik.
Muraszombattól 24 km-re északra, Péterhegytől 2 km-re északkeletre a magyar határhoz közel,  a Vendvidéki-dombság a Goričko területén a Kerkába igyekvő Andorházi-patak partján fekszik. A legutóbbi adatok szerint 164 lakója van.
Első írásos említése "Adrian in valle seu districtu Sool" alakban 1366-ból származik. 2  Ekkor a Balog nembeli Felsőlendvai Széchy Miklós birtoka, a felsőlendvai uradalom részét képezte. A Széchy család fiágának kihalása után 1685-ban Felsőlendva új birtokosa Nádasdy Ferenc, Széchy Katalin férje lett. Ezután az uradalommal együtt egészen a 19. század második feléig a Nádasdyaké. Később a Széchenyi, Muray és Vidos családok voltak a fő birtokosai.
Vályi András szerint "ADRIANTZ. Tót falu Vas Vármegyében, birtokosa Gróf Nádasdy Uraság, lakosai katolikusok, fekszik Sz. Gothárdtol egy, és 1/4 mértföldnyire, a’ felső Lendvai Uradalomban, nevezetes tulajdonságai vagynak ugyan e’ helységnek, mellyek miatt az első Osztálybéliek közzé számláltathatnék; de mivel határja soványos, a’ második Osztályba tétettetett. "  3 
Fényes Elek szerint "Adriáncz, Vas vmegyében, F. Lendvai uradalomhoz tartozik, és azt gróf Nádsasdy Lipót ur, Ő Exc. volt jobbágyi lakják; hegyen fekszik, 9 3/8 urbéri telekből, 20 gazda, és 3 zsellér házból áll. Az uraságnak allodiáturája itt nincs. Földe igen sovány, sárga és, vörös agyagból áll többnyire és némelly helyeken igen kövecses is. A fenyves erdők országa már itt kezdődik, és egész Tótsági kerület  többnyire csak fenyves erdőkkel bővelkedik. A sovány föld mind a mellett szép fenyőfákat nevel. Nem kell itt emberi kéz, s szorgalom által fenyves erdőt mivelni, mert azt maga a természet miveli, úgy, hogy 4–5 évekig a parlagban hagyatott szántóföldeket, már a fenyves felveri. Termesztetik mind a mellett búza, rozs, zab, kukoricza és hajdina kiváltképen nagy mennyiségben; és néha ebben bőtermés is szokott lenni. – A marhatenyésztés a jobbágyságnál rossz állapotban van. Bora kevés, de a mi terem jó asztali bor, és egészséges; de azonban a szőlők is rosszul miveltetnek. – Lakosi szegények, és többnyire cséplés, és aratás által Zala és Somogy megyékben keresik kenyeröket, azért nagyobb része magyarul jól is beszél. Többnyire az ágostai vallást követik, és kevés római katholikus van köztök.." 4 
Vas vármegye monográfiája szerint "Andorháza, vend község, 78 házzal. A lélekszám 424. Vallásuk r. kath, és ág. ev. Postája Tót-Keresztúr, távírója Bellatincz. Földesurai a Széchenyi-, Nádasdy-, Muray- és Vidos-családok voltak." 5 
1910-ben 409, túlnyomórészt szlovén lakosa volt.
A trianoni békeszerződés előtt Vas vármegye Muraszombati járásához tartozott, majd a Vendvidéki Köztársaság, utána a Szerb–Horvát–Szlovén Királyság  vette birtokba. 1941-45 között újból magyar, után ismét jugoszláv fennhatóság alá került.
Adorjánfalva község 
Alsómarác község 
Battyánd község 
Bántornya község  
Belatinc község 
Csendlak község 
Dobronak község 
Felsőlendva község  
Cserföld község  
Kebeleszentmárton község 
Kuzma 
Lendva község  
Muraszombat városi község 
Nagypalina község 
Őrihodos község 
Péterhegy község 
Szarvaslak község 
Sal  község 
Vashidegkút község 
Adorjánfalva község 
Alsómarác község 
Battyánd község 
Bántornya község 
Belatinc község 
Csendlak község 
Dobronak község 
Felsőlendva község 
Cserföld község 
Kebeleszentmárton község 
Kuzma 
Lendva község 
Muraszombat városi község 
Nagypalina község 
Őrihodos község 
Péterhegy község 
Szarvaslak község 
Sal község 
Vashidegkút község 
