Pontosságellenőrzött
 
  
 
 
 
 
 
 
 
Ljudmila Georgijevna Zikina  orosz népdalénekes.
Ljudmila Zikina előadói pályafutása 1947-ben kezdődött, amikor részt vett egy fiatal előadóknak rendezett országos versenyen majd tagja lett a Pjatnyickij Kórusnak. 1 
1957-ben díjat nyert a moszkvai Világifjúsági Találkozó alkalmából rendezett össz-szövetségi esztrád versenyen.
1960-ban kezdett el szólót énekelni a Moszkoncert * 1  előadásain. Már népszerű énekesnek számított, amikor beiratkozott az Ippolitov-Ivanov Zenepedagógia Intézetbe, ahol 1969-ben fejezte be tanulmányait. Ezt követően a moszkvai Gnyeszin Intézetben tanult tovább és 1977-ben diplomázott. 2 
1969--ben az Oszipov Balalajka Együttessel turnézott az Amerikai Egyesült Államokban. 3 
1970-ben megkapta a szovjet állam legrangosabb kitüntetését, a Lenin-díjat. 1 
1977-ben az ő kezdeményezésére alakult meg a  Rosszija  Együttes, ami ma az ő nevét viseli. 4 
1989-ben docensi kinevezést kapott. 2  Tanított a moszkvai Állami Kulturális és Művészeti Egyetemen. 5 
2009. júniusában szívinfarktust kapott és néhány nappal később elhunyt. A moszkvai Csajkovszkij-teremben tartott gyászünnepséget követően a Novogyevicsi temetőben helyezték örök nyugalomra. 6 
Ljudmila Zikina rendkívül népszerű volt szülőföldjén, elmondása szerint hatszor járta be a Szovjetuniót. 7 
Ljudmila Zikina külföldön kevésbé volt ismert, viszont nagyon fontos szerepet töltött be hazája zenei életében, sokak számára ő képviselte az „orosz hangot”.  Erőteljes mezzoszoprán hangja volt. Ő volt a szovjet stílusú népdaléneklés szimbóluma. Dalait hagyományos énekmóddal, de ugyanakkor operai stílusban, nagyzenekari kísérettel adta elő. Repertoárját főleg népdalok, románcok és romantikus dalok alkották, melyek témája gyakran a hazaszeretet és a szülőföld szépsége. 7  Népszerűsége a Szovjetunió összeomlása után is töretlen maradt.
Életében több mint 6 millió példányban jelentek meg hanglemezei, rendszeresen szerepelt a szovjet ill. az orosz televízió műsoraiban.
Rogyion Scsedrin kifejezetten az ő hangjára komponálta  Andrej Voznyeszenszkij verseire írt Opus 39. Poetoria című versenyművét, 8  továbbá az ősbemutatón Zikina énekelte a Lenin-centenáriumra írt Opus 44. oratórium egyik szólamát is. 9 
Énekelt filmdalokat is, köztük Tyihon Hrennyikov szerzeményeit. 10  11 
Ljudmila Zikina élete során nagyon sok állami kitüntetést és díjat kapott. Ezek közül néhány fontosabb:
