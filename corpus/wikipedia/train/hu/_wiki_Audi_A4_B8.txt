Pontosságellenőrzött
Az Audi a B8 generációs Audi A4-et 2007 szeptemberében mutatta be a Frankfurti Autószalonon. Az első hivatalos fényképek 2007 augusztusában jelentettek meg a kocsiról. Az autó mind szedán, mind kombi  modellként megvásárolható. Az Avant modellt a cég 2008 márciusában a Genfi Autószalonon leplezte le. 
A B8-as A4 az Audi moduláris Longitudinális Platformjára épült, csakúgy, mint az Audi A5 kupé. Korábban az A4-es tengelytávja sokkal rövidebb volt a motor, a tengelykapcsoló, és az első tengely elhelyezkedése miatt. Ez a platform csökkentette az első túlnyúlást, lehetővé téve, hogy azonos hosszúságú autóval állítsanak elő nagyobb tengelytávot. A becsült súlyeloszlás az első és a hátsó tengely között 55:45 az első tengely javára, de kiviteltől kismértékben függ. 
Az autó hossza 117 mm-rel nőtt az előző generáció óta, aminek következtében a hátul utazók lábtere is jelentősen nőtt. Annak ellenére, hogy a kocsi mérete minden irányban nőtt, a tömege 10%-kal csökkent a korábbi változathoz képest. A csomagtartó mérete 480 literesre nőtt a szedán változatban. Az Avant változat maximális csomagtere a hátsó ülések lehajtásával 1430 literesre növelhető. 
Az Audi egy hosszított tengelytávú változatot is bejelentett a kínai piac számára 2008 novemberében. Ebben a változatban a tengelytáv 60 mm-rel, a karosszéria hossza 50 mm-rel nőtt. 
A1 ·  A3 ·  S3 ·  RS3 ·  A4 ·  A4 Allroad ·  S4 ·  RS4 · A5 ·  S5 ·   RS5 ·  A6 ·  A6 Allroad ·    S6 ·   RS6 ·  A7 ·  S7 ·  A8 ·   S8 ·  TT ·  TTS ·  TT RS ·  R8 ·  Q3 ·  Q5 ·  Q7
F103 ·  50 ·  A4/80/Fox/4000  ·  90/4000 ·  A2 ·  A6/100/5000  ·  200/5000 ·  V8 ·  Coupé   ·  quattro ·  Sport quattro ·  Cabriolet ·  RS2 ·  S2
Sport ·  Sport quattro E2/S1 ·  90GTO ISMA ·  200 Trans-Am ·  V8 DTM ·  R8 ·  R10
