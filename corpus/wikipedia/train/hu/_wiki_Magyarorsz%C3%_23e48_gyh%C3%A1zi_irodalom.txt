Pontosságellenőrzött
A magyarországi evangélikus egyházi irodalom a magyar egyházi irodalom egyik ága. Magyarországi evangélikus egyházi irodalom a 16. század közepe óta létezik, mivel a reformáció meglehetősen korán elterjedt Magyarországon és Erdélyben. A magyarországi katolikus egyházi irodalom és a magyarországi református egyházi irodalomhoz hasonlóan a 18. század végéig a magyarországi  evangélikus papok műveiknek jelentős részét latin nyelven írták, illetve hasonlóság az is, hogy a magyar / latin művek közül sok sohasem jelent meg nyomtatásban, máig kéziratban van. A magyar irodalomtörténetek általában a 18. századig tárgyalják az egyházi irodalmat a világi irodalom mellett, azonban az egyházi irodalom ezt követően is jelentős területe maradt a magyar művelődésnek. A 19–20. században a szorosabb értelemben vett egyházi műfajok mellett nagy számú tudományos és szépirodalmi alkotás született egyházi szerzők tollából. A teljes anyag máig feldolgozatlan, szintézise nincs, a kisebb részlettanulmányoktól / szöveggyűjteményektől függetlenül a Zoványi Jenő-féle Magyarországi protestáns egyháztörténeti lexikon adattengere adhat útmutatást. Az alkotások többsége beszerezhetetlen, újabb / fakszimile kiadások csak elenyészően kis számú műről  készültek.
Heltai   Gáspár  evangélikus papként mind az   ó-,   mind   az   újszövetség   könyveinek   többektől   készített   fordítását    egy   kötet   híján  kinyomtattata  .  1  1737-ben Torkos András győri , 1754-ben Bárány György nagyvázsonyi lelkész  jelentette meg Újszövetség-fordítását. Az 1840-es években a református Ballagi Mórral közösen Székács József, későbbi bányai evangélikus egyházkerületi püspök  fordította le ismét az Újszövetséget. 2  Ezek mellett  Sartorius János nemescsói lelkész  a XVIII. sz. közepén Bárány Györggyel és Bárány Jánossal  együtt az Ószövetséget az eredeti héber szövegből magyarra lefordította, de a mű kiadását már nem tudták megvalósítani, így az kéziratban maradt. 3 
A 18. században Georg Haner  és fia, Georg Jeremias Haner  erdélyi szász evangélikus püspökök írtak teológia műveket, majd Isaak Zabanius  nagy­szebeni   teológiai   tanár is. 4 
Katekizmusokat készített Dévai Bíró Mátyás vándorprédikátor  és Gálszécsi István gyulai lelkész . 5  Egyéb katekizmus-írók:
Se szeri, se száma az olyan evangélikus papoknak, akik egy-két egyházi beszédet kiadattak életük során. Nagyobb prédikációs könyv már kevesebbektől maradt fenn. Közéjük tartozott a különböző helyeken lelkészkedő Bornemisza Péter . Prédikáció 5 kötetben Első  része az Evangeliomokbol és az Epistolakbol, majd külön egy óriási kötetben  jelentek meg. 
Kulcsár György alsólendvai prédikátor  Postillái 1574-ben jelentek meg, bár a szerzőről nem egyértelmű, hogy református vagy evangélikus volt-e. 9  10  Műve a 17. század első felében is népszerű maradt. 11  Prédikációs könyv jelent meg Zvonarics Mihálytól , a nyugati evangélikus egyházkerület püspökétől . 12  Sóvári Soós Kristóf  is írt beszédeket. Ács Mihály  nemescsói lelkész  Boldog halál szekere című prédikációs könyvét fia adta ki. 13  Sartorius Dániel  szlovák nyelven adott ki egyházi beszédeket . 14  
A 19. században neves egyházi beszéd-író volt a már említett Székács József . 15  16  A 20. században Kapi Béla  a nyugati evangélikus egyházkerület püspöke Kegyelem és élet, 17  Raffay Sándor , a bányai evangélikus egyházkerület püspöke Amit az Úr üzen címmel jelentette meg egyházi beszédeit. 18 
Az évszázadok alatt számos, gyakran latin nyelvű evangélikus imakönyv jelent meg. Néhány ezek közül: a már említett Székács Józseftől Imádságok és buzgólkodások és Kisebb imakönyv evangélikus keresztények számára 19 
Fabriczy Dávid besztercebányai lelkész  szlovák nyelven írt A halálos ágyon fekvő embernek kötelességeiről áhitatos elmélkedéseket, műve azonban kéziratban maradt. 20  Fabri Gergely , a tiszai evangélikus egyházkerület püspöke Vprime napomenutj ewangelickych krzestanuw k pilnému coykonawánj Dobrych Skutkuw – Őszinte megintése a keresztényeknek, hogy a jó cselekedeteket szorgalmatosan gyakorolják és kötelességeiket teljesítsék címmel írt elmélkedési művet. 21 
Fekete Istvántól , a nyugati evangélikus egyházkerület püspökétől megjelent Lelki nyugosztaló órák, Avagy Három száz házi és asztali Elmélkedések nem önálló munka, hanem a holland Henrich Müller művének fordítása. 22 
Vitairatot írt Magyari István sárvári prédikátor  Az Országokban való sok romlásoknak okairól címmel. 23  Egyéb vitaírók voltak: 
Krman Dániel , a biccsei evangélikus egyházkerület püspöke ugyancsak szlovákul művei mellett latinul készítette el egyháztörténeti művét , amely azonban kéziratban maradt. 29  Evangélikus egyháztörténész volt: Dierner Endre , 30  és Fabó  András   agárdi   lelkész , aki kiadta a Szent történelem tankönyvét. Az   erdélyi   szászok   közül   Karl Fabritius     német nyelven adott ki egyháztörténelmi műveket. 31  Baltik Frigyes , a Dunáninneni evangélikus egyházkerület püspöke A magyar ágostai hitvallású evangélikus egyház rövid történetét foglalta össze magyar és szlovák nyelven. 32 
Zsilinszky   Mihály , a bányai evangélikus egyházkerület világi felügyelője kisebb tanulmányai  mellett másokkal együtt adta ki A magyarhoni protestáns egyház története, a művelt közönség számára című nagy terjedelmű egyháztörténelmi művét 1907-ben. 33  Fabriczy András  poprádi lelkész Nikolai Sámuel szuperintendenssel az összes szepességi evangélikus egyházakat meglátogatta, és ennek a kánoni látogatásnak történeti adatokban gazdag jegyzőkönyvét írta meg. Ezen kívül egy egyházmegye történetét is közzé tette. 34  Gyurátz Ferenc , a nyugati evangélikus egyházkerület püspöke Luther Márton és a hitvédő II. Gusztáv Adolf svéd király részletes életrajzát készítette el. 35  Payr Sándor  soproni teológus több más dolgozata mellett a Magyar pietisták a XVIII. században és Magyar protestáns egyháztörténet címűt adta ki. 36  Szimonidesz Lajos  nagybörzsönyi lelkész általános vallástörténelmet írt A világ vallásai címen két kötetben. 37 
A már említett Zsilinszky Mihály általános történelmi műveket is írt. Ezek közül jelentősebb: Az egyetemes történelem főbb eseményei életirati vázlatokban, Palaczky Ferencz emlékezete, Az 1609-iki pozsonyi országgyűlés történetéhez, Az 1681-iki soproni országgyűlés történetéhez, Az 1637–8-iki pozsonyi országgyűlés történetéhez, és mindenekelőtt a három kötetes Csongrád vármegye története. 38  Georg Daniel Teutsch  erdélyi szász evangélikus püspök német nyelven adott ki történelmi műveket. Az Erdélyi szászok történelme  csak 1691–1699-ig halad, Erdély történelmének vázlata  csak 1805-ig; a második kiadás csak 1691-ig. Fia, Friedrich Teutsch , ugyancsak püspök, megírta a nagyszebeni evangélikus gimnázium történetét, és két kötetben tette közzé az erdélyi szász iskolarendeleteket. 39  Számos más erdélyi szász evangélikus lelkész is foglalkozott krónika- vagy történetírással, így például Christian Pomarius , Johannes Lebel , Johannes Oltard , Andreas Gunesch , Martin Felmer , Johann Seivert , Martin Reschner .
Állítólag Zabeler Péter , a szabad királyi városi evangélikus egyházkerület püspöke írt egy egyházjogi művet, ez azonban nem maradt fenn. 40  Hörk József  eperjesi teológiai tanár is kiadott egy Magyar protestáns egyházjogot. 41 
Az evangélikus egyházi költészet jeles művelője volt Sztárai Mihály , a nyugati evangélikus egyházkerület püspöke énekeket és színdarabokat írt. 42  Számos egyházi és világi költeményt írt és fordított Kis János , a nyugati evangélikus egyházkerület püspöke. 43  Jelenetős pap-költő volt Győry Vilmos  is.
A magyar irodalom történet terjedelmes műben foglalta össze a fiatalon elhunyt teológus, Rotarides Mihály . A latin nyelvű Historiae hungaricae literariae mellett elkészítette Czvittinger Dávid irodalmi lexikonának kiegészítését is Supplementum Czvittingerianum címen. 44  Conspectus Reipublicae Litterariae in Hungaria címmel latin nyelvű irodalomtörténetet készített Wallaszky Pál  jolsvai lelkész is. 45 
Pukánszky Béla  héber nyelvtant készített.
Ugyan szlovák származású volt, és műveit latinul írta, ennek ellenére a magyar írók közé sorolják sokan Bél Mátyás pozsonyi lelkészt . Számos tudományos művet írt, ezek között a leghíresebb a Magyarország földrajzát igen részletesen tárgyaló Notitia Hungariae novae historico-geographica. A hatalmas munkából 1735 és 1742 között 4 kötet jelent meg, a többi máig kéziratban van. 46  Augustini  Sámuel szepesszombathelyi lelkész  ásványtani műveket írt latinul. Ő volt egyébként a magyarországi cigányság egyik első kutatója. 47 
Általános kézikönyv nincs, kivéve:
Részleteket közöl:
Általános, evangélikus írókkal foglalkozó kézikönyv kettő van:
Nem csak írókkal foglalkozik:
Egyházi írók szócikkeit is közli:
