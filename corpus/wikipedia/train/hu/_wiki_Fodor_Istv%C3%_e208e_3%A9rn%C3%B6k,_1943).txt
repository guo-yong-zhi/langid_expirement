Pontosságellenőrzött
Fodor István  Széchenyi-díjas villamosmérnök, üzletember.
A középiskolai tanulmányait a Mátészalkai Esze Tamás Gimnáziumban végezte.
A mérnöki diplomáját a Budapesti Műszaki Egyetemen szerezte.
A nyolcvanas években meghatározó szerepe volt a magyar híradástechnikai ipar export fővállalkozásainak megszervezésében és irányításában. 1986–1990 között több
jelentős fővállalkozás vezetője Kuvaitban.
1990 végén megbízták az Ericsson magyarországi vállalatának elindításával, megszervezésével. A kilencvenes évek második felére a több mint 700 főt foglalkoztató,  világszínvonalú, fejlett technológiát művelő cég a magyar távközlési piac meghatározó szállítójává, a közép-kelet-európai térségben az Ericsson mérnöki szakértői központjává és világszínvonalú kutatási és fejlesztő részleg otthonává vált. A rendszerváltás utáni két évtizedben az Ericsson magyarországi vállalata építette ki a hazai infokommunikációs infrastruktúra több mint felét. Magyarországon kutatásra, fejlesztésre és kapcsolódó innovációra mint a legnagyobb ilyen magyarországi szervezet, az egyik legtöbbet az Ericsson hazai vállalata költött. A kilencvenes évek elejétől elsőként létesített laboratóriumot a Budapesti Műszaki Egyetemen, majd az ELTE-n jelentős szakmai
együttműködéssel társítva. Az Ericsson magyarországi vállalata 2010-ben már több mint másfélezer, zömében fiatal, felsőfokú végzettségű szakembert foglalkoztatott.
Fodor István a kezdettől 2002 májusáig az Ericsson magyarországi vállalatának vezérigazgatója, majd 2008-ig az elnöke volt.
2010 novemberétől 2012 októberéig a Budapesti Városüzemeltetési Központ Zrt. igazgatóságának elnöke. 2012–2015 között a Semmelweis Egyetem rektori tanácsadója. 2015-2016 az Óbudai Egyetem tanácsadója.
2016-tól a Budapesti Műszaki és Gazdaságtudományi Egyetem Konzisztóriumának elnöke.
A Budapesti Műszaki Egyetem és a Corvinus Egyetem rendszeres előadója .
Több szakmai cikk és előadás mellett:
