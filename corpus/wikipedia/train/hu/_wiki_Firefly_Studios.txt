Pontosságellenőrzött
A Firefly Studios Limited egy brit videójáték-fejlesztő cég, székhelye Londonban található. 1999-ben alapította Simon Bradbury és Eric Ouellette. A vállalat PC- és Macintosh-rendszerekre fejleszt történelmi, valós idejű stratégiai játékokat. Legismertebb ilyen történelmi játék a Stronghold-széria.
A Firefly első alkotása, a Stronghold mind kritikai, mind eladási szempontokból sikeres játék volt. 1 
A vállalat ugyanakkor küzdött az eredeti Stronghold és Stronghold: Crusader játékok népszerűségének megismétlésével; a Stronghold 2 és Stronghold Legends mind kiemelkedően gyengén teljesítettek: Metascore-on 63%, 2  illetve 57%-ra sikerült pozicionálni őket. 3  és az utolsó sorozat, a Stronghold: Crusader Extreme megkapta a legrosszabb besorolást az addigi munkáik közül, a játékosok csekély 40%-ra értékelték az alkotást. 4  A legutóbbi, Stronghold 3 című alkotásról több, játékokat elemző weboldalon a közösség és a rajongók ismételten negatív véleményt alkottak a játék hibái miatt . Bár sok probléma van ezzel az alkotással, a Firefly Studios azt nyilatkozta, hogy minden héten megpróbálják javítani a játék hiányosságait.
Rövid együttműködés, a Firaxis Gameshez történő projekttársulás során született meg a CivCity: Rome, amely ismét egy negatívan értékelt alkotás lett. 5  Ezt követően az utolsó játék is, amit a Firefly a Take-Two Interactive által publikált.
A legutóbbi játék, a Stronghold Kingdoms, a Firefly első betekintése az MMO műfajába, és 2010 novemberében nyílt béta formájában indult.
A Firefly korábban, 2008-ban is kijelentette, hogy a rajongók erőteljes igénye miatt, de csak a Dungeon Hero befejezése után dolgoznak majd a Stronghold 3, illetve a Crusader II játékokon. 2009-ben, amikor megkérdezték tőlük, hogy a Dungeon Hero-n és a Stronghold Kingdomson kívül máson dolgoznak-e, valami még nem publikus játékon, a válasz az volt, hogy még mindig van egy további, folyamatban levő fejlesztésük. 6  7  A Firefly második hírlevelében kijelentette, hogy "valami nagyon nagy" dologról van szó, ami 2010-ben fog megjelenni. 8 
A Stronghold 3-at a SouthPeak Games 2010. május 14-én jelentette be hivatalosan, 2011 októberében pedig meg is jelent. 9 
A Stronghold Crusader II a Stronghold-sorozat legújabb darabja, melyet 2013 negyedik negyedévében 10  terveztek kiadni, de a tervezett kiadás későbbre csúszott, 2014 első negyedévére. 11  Ez a folytatás a 2002-es játékhoz készült, a Stronghold Crusaderhez, amely a Firefly Studios vezető tervezője, Simon Bradbury szerint: "Ez a mi és a rajongóink leginkább kedvelt alkotása, és ez az a játék, aminek gyártására már hosszú évek óta várunk." 12  A tényleges játékot 2014. szeptember 23-án adták ki.
A Dungeon Hero, amelynek kiadását PC-re és Xbox 360-ra tervezik, már évek óta fejlesztés alatt áll. Eredetileg a Gamecock Media Group által jelent volna meg, azonban a SouthPeak Games 2008 októberében megvásárolta a céget, 13  ez a játék törvényes tulajdonjogával kapcsolatban hatalmas vitákat váltott ki. A Dungeon Hero jelenleg nem rendelkezik törvényes kiadóval, 14  annak ellenére, hogy a SouthPeak minden más Gamecock-játékot közzétesz a saját neve alatt. A Firefly Studios bejelentette, hogy a játék jelenleg "tartás" alatt van, 15  és az utolsó tervezett kiadási dátumok elmúltával tovább erősítette a spekulációkat, hogy ez a játék már csak porhintés.
A Stronghold: Next a Firefly legújabb, megerősített játékfejlesztési projektje. A 2019-es Electronic Entertainment Expón Stronghold Warlodsként mutatták be, amely a Steam platformon történő 2020-as kiadásra vonatkozik. 16 
Firefly Studios
