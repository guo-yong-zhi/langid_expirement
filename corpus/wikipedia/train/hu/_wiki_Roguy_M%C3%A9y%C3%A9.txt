Pontosságellenőrzött
Roguy Méyé  válogatott gaboni labdarúgó. 
Első csapatai a gaboni Afrique Du Sud és AS Mangasport voltak. Ebben az időszakban 2001-ben és 2005-ben gaboni bajnok és kupagyőztes, 2006-ban bajnok,  2002-ben és 2006-ban szuperkupa-győztes volt.
A 4–1-re megnyert 2006-os szuperkupa döntőben a libreville-i Téléstars ellen az ő 4. és 8. percben lőtt góljaival szerzett vezetést a csapata.
2007. március 6-án büntetőt hibázott az algériai JS Kabylie elleni CAF-bajnokok ligája mérkőzésen, de csapata így is 3-1-re győzött. 1 
Utolsó afrikai idényében az akkor rajtoló bajnokságban vezette a góllövőlistát, miután az addig lejátszott 5 mérkőzésen 6 gólt szerzett. Ezzel a teljesítményével felhívta az európai játékosmegfigyelők figyelmét magára.
Magyarországon először a Debrecen gárdája tesztelte, de végül a Zalaegerszegi TE kötött vele 5 évre szóló szerződést 2007. július 5-én. Mahamadou Diawarával együtt ő a ZTE első igazolt színes bőrű játékosa.
A játékosnak ezt követően vízumgondjai voltak, így a bajnokság kezdetéig nem érkezett meg új együtteséhez.
Első mérkőzését 2007 augusztus 29-én játszotta, 2 góljával segítve új csapatát a 10–0-s győzelem elérésében a Bonyhád ellen a magyar kupa harmadik fordulójában. Az idényt végül összesen 20 góllal zárta, ezzel a csapat legeredményesebb játékosa volt. Góljai közül tizet a bajnokságban, kettőt a kupában, nyolcat pedig a ligakupában szerzett. A jó szereplése után újra behívták hazája válogatottjába, amelyben hosszabb idő után újra gólt szerzett a Ghána elleni világbajnoki selejtező mérkőzésen. 2 
2009 januárjában a török Ankaraspor AS csapatához igazolt három és fél évre. 3  Átigazolási díja körülbelül 890 000 font lehetett. 4  Már az első bajnokin csereként nevezték a Kayserispor elleni mérkőzésre. Az Ankaraspor az első percben megszerezte a vezetést Mehmet Cakir révén, majd a 37.percben Hürriyet Gücer kétgólosra növelte az előnyüket.
A második félidőben bemutatkozott új csapatában Roguy, aki Madiou Konate-t váltotta a 65.percben. A 3–0-s végeredményt Neca állította be a 67. percben. 
2011-ben rövid időre visszatért a ZTE-hez, majd 2012 februárjában a DVSC-hez szerződött. Első gólját a DVSC színeiben 2012. március 6-án a Paks elleni hazai Ligakupa mérkőzésen  szerezte. 5 
2014-ben hazatért hazájába és az US Bitam játékosa lett. Ezt követően az amatőr, francia negyedosztályú SR Colmar, 6  majd a Holtzwihr Wickerschwihr alkalmazásába került. 7                             
2009. március 28-án újabb gólt szerzett a Marokkó ellen 2–1-re megnyert világbajnoki-selejtező mérkőzésen. 8 
2010. január 13-án gólpasszt adott a 2010-es afrikai nemzetek kupája során játszott Kamerun elleni mérkőzésen Daniel Cousinnek, így nagy szerepet vállalt csapata 1-0-s győzelmében. 9  Játszott a másik két  csoportmérkőzésen is, gólt nem szerzett, 151 percet töltött a játéktéren. 10 
