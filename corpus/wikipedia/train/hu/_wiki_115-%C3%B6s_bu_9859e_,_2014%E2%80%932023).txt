Pontosságellenőrzött
A budapesti 115-ös jelzésű autóbusz a Boráros tér HÉV-állomás és a Göncz Árpád városközpont metróállomás között közlekedett. A viszonylatot a Budapesti Közlekedési Zrt. üzemeltette.
A 15-ös busszal együtt Budapest belvárosának egyik legfontosabb vonala volt, amely érintette az összes metróvonalat, a Dagály fürdőt és három  vásárcsarnokot. A busz a 2008-as paraméterkönyv bevezetéstől 2013-ig járt szombaton, vasárnap és munkaszüneti napokon, majd 2014-ben újraindították, és minden nap közlekedett 2023 tavaszáig.
2008. szeptember 6-ától a 15-ös buszok helyett hétvégén a 115-ös buszok közlekedtek a Boráros tér és az Árpád híd  között. 2009. július 1-jétől a 115-ös jelzésű buszok már hétköznap is közlekednek este 8 óra után.
2013. november 9-étől a 15-ös, 115-ös és a 133-as járatok vonalát összevonták, az új 15-ös jár a hosszabb útvonalon. A 115-ös és a 133-as megszűnt. 1 
2014. május 17-étől a 15-ös busz vonalát meghosszabbították a Gyöngyösi utcáig, a 115-ös járatot pedig újraindították, nagyrészt a régi 15-ös útvonalán. 2 
2023. március 17-én üzemzárással megszűnt, forgalmát a gyakrabban induló 15-ös busz, Vizafogón és a Dagály utcai lakótelepen pedig a 79-es trolibusz vette át. 3  4 
Az átszállási kapcsolatok között a Boráros tér és a Népfürdő utca / Árpád híd megállók között azonos útvonalon közlekedő 15-ös busz nincs feltüntetve.
