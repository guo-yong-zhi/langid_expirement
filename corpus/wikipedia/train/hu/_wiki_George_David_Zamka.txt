Pontosságellenőrzött
George David Zamka  amerikai űrhajós, ezredes.
1984-ben a Haditengerészeti Akadémián  kapott diplomát. Tengerészgyalogos tiszt hadnagy. 1985-1987 között repülőgép vezetői kiképzésben részesült. Szolgálati repülőgépe A–6E Intruder volt. 1990-ben átképezték az F/A–18D Hornet repülőgéptípusra. Sivatagi Vihar hadműveletben 66 harci bevetést hajtott végre.  1994-ben tesztpilóta kiképzésben részesült. Az F/A–18 különböző típusváltozatait, elektronikai- és fegyverzet rendszerét tesztelte. 1997-ben a Florida Institute of Technology keretében vezetői kiképzésben részesült. 1998-ban Japánban teljesített szolgálatot. Több mint 5000 órát töltött a levegőben, több mint 30 különböző repülőgépet vezetett, illetve tesztelt.
1998. június 4-től a Lyndon B. Johnson Űrközpontban részesült űrhajóskiképzésben. Két űrszolgálata alatt összesen 28 napot, 20 órát és 29 percet  töltött a világűrben. Űrhajós pályafutását 2011 augusztusában fejezte be. A Federal Aviation Administration munkatársa.
