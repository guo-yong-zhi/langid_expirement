Pontosságellenőrzött
A corrida  vagy fiesta brava , 1  azaz a bikaviadal, az Ibériai-félszigetről származó látványosság, melynek során az arénában a torerók, azaz a bikaviadorok meghatározott szabályrendszer szerint a felbőszített, kifejezetten erre a célra tenyésztett, vad harci bikával küzdenek meg. Ennek a neve spanyolul: Corrida de toros  A véres játék végén a matador, azaz a ’leölő’ bikaviador, díszes középkori eredetű ruházatban színre lépve, kardjával rituális szabályok szerint leöli az állatot. A matador hagyományos ruházata testre feszülő, magas derekú nadrág és derékig érő díszes boleró. A hímzésekkel, rátétekkel és csipkével díszített felsőruha meghatározó eleme a spanyol népviseletnek. 2  Három felvonásból  áll a viadal. A corrida harmadai: a lándzsák próbája a suerte de varas, a banderilla, és a halál próbája . 
A tauromaquia szó a görögből származik, amely a „bika” és a „küzdeni” szavakból áll. A Real Academia Espaňola szerint a tauromaquia nem más, mint a bikával való küzdelem művészete. Tágabb értelmezésben a bikaviadallal foglalkozó szakmai értekezések, irodalmi művek vagy műalkotások is a tauromaquia tárgykörébe tartoznak.   
A látványosság a világ egyik legősibb, máig fennmaradt szokása. Federico García Lorca spanyol drámaíró szerint: „A bikaviadalnak egész liturgiája van, valóságos vallási dráma, ahol ugyanúgy, mint a misében, imádnak és feláldoznak egy istent”. A napjainkban sokat támadott véres hagyomány pontos eredete vitatott. 3  Egyesek az ókori rómaiak gladiátorjátékaihoz, illetve a görög és krétai „bikakultuszhoz”  vezetik vissza, míg mások szerint az ókori Ibériában alakult ki, és csupán véletlen a párhuzam a hasonló római és görög játékokkal. Spanyolországban az ember bikával való küzdelmének első reprezentációja egy keltibér kőtömbről származik a rómaiak által az i. e. 1. században alapított Cluniából . Ernest Hemingway Nobel-díjas író szerint, aki jól ismerte a bikaviadal hagyományos spanyolországi formáját „a bikaviadal spanyol intézmény: nem a külföldiek és a turisták kedvéért jött létre, hanem mindig ellenükre, és minden lépés, melyet a viadal módosítására, azaz szalonképessé tétele érdekében tesznek, méghozzá hiába, mivel semminemű módosítás nem fogja szalonképessé tenni, a teljes eltiltás felé vezet.” 4 
Az egyiptomiaknál Ápiszt, a szent bikát istenségként tisztelték. A bikával való küzdelem már a görögöknél megjelent, Krétán például a termékenységhez köthető szent Bika kultusza. 8  A krétaiak a bikával való küzdelem egy ősi formáját művelték, amelynek azonban nem az volt a célja, hogy megöljék a bikát, hanem az, hogy a bika hátára ugorva különféle mutatványokat mutassanak be. Erről a knósszoszi palotakomplexum egyik falfestménye a „bikaugratás jelenete” tanúskodik. Később a rómaiaknál a legnépszerűbb szórakozási formát jelentették a gladiátorok véres viaskodása egyrészt egymással, másrészt állatokkal, például bikákkal is. A perzsa eredetű ókori Mithrász-kultusz központi eleme a bika rituális megölése, ahol isteni parancsra feláldozzák a bikát, mint minden rossz forrását. Új hívő beavatásakor úgy ölnek le egy bikát, hogy a bika sebébõl felbuzgó forró vér rácsorogjon, a vér a hitük szerint közvetítette az állat erejét és segítette a hívő lelkének megtisztulását. 9  10 
Spanyolországban a mór uralom alatt a lovagok lóhátról, lándzsával küzdöttek a bikákkal. 11 
A középkorban a spanyoloknál a bikaviadal éppen olyan lovagjáték volt, mint a torna; Cid Campeador például kitűnő bikaviador hírében állt. 12  A bikakultusz spanyol központjai Andalúziában Sevilla, Málaga és Ronda városai voltak. 13 
Az első pénzdíjért küzdő bikaviador Francisco Romero volt, unokáját, Pedro Romerot tekintik a modern bikaviadal megteremtőjének, aki gyalog terelte a bikát és karddal ölte meg. 1771 és 1799 között több, mint 5600-at ölt meg, anélkül hogy karcolás is érte volna. 14  1785-ben emelték az andalúziai Ronda városában a az első spanyol bikaviadal-arénát . 15  Pedro Romero itt újította meg a bikaviadal művészetét és a leghíresebb matador-dinasztiáknak innen indult a pályafutása. A viadal mai formája 1830 körül alakult ki. 16  17 
A bikaviadal Spanyolországon kívül Portugáliában, Dél-Franciaországban és Latin-Amerika több országában  is hatalmas népszerűségnek örvend.
Spanyolországban, Közép- és Dél-Amerikában is sok folyóirat, könyv, film és tévéműsor foglalkozik ezzel a látványossággal. A híres pasodoble 18  nevű spanyol tánc az 1920-as években terjedt el, amely egyfajta bikaviadal-pantomim, ahol a férfi táncos a matador szerepét ölti magára, a nő szerepe pedig a vörös muletáé. A férfi és a nő együtt mozog egy képzelt bika körül, miközben flamenco-elemeket és az arénabeli küzdelemre jellemző stilizált figurákat adnak elő. 19   
Spanyolország legnagyobb bikaviadal-arénája a madridi Plaza de Toros Monumental de Las Ventas, mely 23 798 néző befogadására alkalmas. Az aréna 1929-ben épült, ahol az első viadalt 1931 júniusában tartották, noha hivatalosan csak 1934 októberében nyitották meg. Falai között a leghíresebb matadorokat láthatta küzdeni a bikákkal a közönség. 20  A bikaviadal-időszak áprilistól októberig tart, a matadorok egy része télen Latin-Amerikában szerepel. Sok fontos bikatenyészet létezik, a toro bravo  tenyésztésére , ez a fajta bika  már régen kihalt volna, ha nem léteznének a bikaviadalok. A tenyésztőkön kívül még sokan élnek a nemzeti ünnepből , ahogy a spanyolok nevezik, A bikaviadal-arénák személyzete, állatorvosok, a matadorok ruháját  készítő, erre szakosodott szabók, lótenyészetek, különböző matador felszereléseket gyártó 21  cégek megélhetése függ a viadaloktól, amely mintegy 200 ezer embernek ad munkát és a spanyol gazdaságra gyakorolt hatása több milliárd euró. 22  
A standard spanyol bikaviadal  kezdetén két alguacilillo lovas vezetésével bevonul az arénába az összes résztvevő. Először a három matador, mögöttük három sorban a velük harcoló 3-3 banderilleró. Őket követik a fölpáncélozott lovon a lovas szereplők, a picadorok. Minden matadort két banderillero követ, ők az első számú segédek, akikből idővel majd matador is válhat. Ezután bevonul néhány arenero, akik az aréna tisztításáért felelősek, majd utolsóként a ló- vagy öszvérfogat és az azt vezető puntillerok, akik később kiviszik a megölt bika tetemét. 23  24 
A bikaviadal elnöke a páholyból  fehér zsebkendőjével engedélyt ad a viadal megkezdésére. A berohanó bikát a matador két színű, fukszia-sárga négy-hat kilós köpenyével  irányítva és terelgetve figyeli az állat mozgását és viselkedését. A fárasztás első két szakaszában a köpennyel történő terelés minden mozdulatsorának külön elnevezése van:
Ezután érkezik kitömött ponyvával védett lován a picador, aki a puya nevű lándzsával egyszer vagy kétszer  megszúrja a bika nyaktövén feldomborodó izomcsomót , amitől a vállizmai annyira megsérülnek, hogy a bikaviadal további részében már nehezebben tudja mozgatni a fejét. Ez arra is szolgál, hogy élénkítse a bikát de csökkentse a bika öklelésekor  a szarvak jelentette veszélyt. A viadalnak ezt a részét a lándzsák próbájának  nevezik. 27 
A picador elhagyja az arénát, a banderillerók pedig három pár, színes papírral bevont, horgos végű banderillát szúrnak a bika tarkójába, marjába. Ezek az apró lándzsák a speciálisan kiképzett hegyük miatt, a bika minden mozdulata során egyre mélyebbre fúródnak a húsba, súlyos vérveszteséget okozva az állatnak.
Ekkor megkezdi szereplését a matador, aki egy montera nevű három csúcsú fekete kalapot visel, aki muleta nevű eszközével  erősített piros színű ruhadarab, kisebb, mint a köpeny), valamint egy alumínium vagy fa "szimulált karddal" száll szembe a bikával, és különböző látványos mozdulatokkal bebizonyítja, hogy képes uralni a vad bikát. 
A bikával történő viadal utolsó, és egyben legfontosabb felvonása a tercio del muerte, suerte del muerte vagy suerte suprema. Az utolsó percekben a matador a kardot valódi ívelt végű acélkardra cseréli. A hagyományos szúrókard neve az estoque, amellyel egyetlen szúrással kell kivégeznie a bikát. 28  
Kétféle módszerrel történik a bika leölése. Az egyik lehetőség , amikor a matador az álló vagy támadó állatra ráveti magát, vagy a másik módszer, amikor állva fogadja a felbőszült bika rohamát  és úgy szúr. 29  30  31  Ha mindent jól sikerül végrehajtania, akkor egy pontos szúrással a két lapockacsont közötti legmagasabb ponton ledöfi 32  a kimerült ellenfelét. 
A matador által végzett kegyelemdöfés neve: descabello, amely a nyakszirti csigolyák közé szúrt döfés egy különleges szóróeszköz  33  hegyével, amely elmetszi a gerincagyat és a bika összeesik. 34  Ezt akkor kell alkalmazni, ha a bika már képtelen a támadásra, mert haldoklik a kardszúrástól, lerogyva a szemével már nem képes követni a muleta mozgását sem. 35  36  A kegyelemdöfést néha egy puntillero végzi el kis hegyes eszközével a puntillaval. 37 
Amennyiben a közönség és az elnök úgy ítéli meg, hogy sikeres volt a matador szereplése, megkapja trófeaként a bika egy vagy két fülét, különleges esetben a farkát is. A bátran harcoló bika néha kivívja a közönség elismerését amely fehér zsebkendőt lenget, hogy meggyőzze a bikaviadal elnökét, hogy kegyelmezzen meg neki , ha az elnök egyetért, egy narancssárga zsebkendővel jelezi a kegyelem megadását, 38  akkor visszaküldik a tenyészetbe, ahol sebeit meggyógyítják 39  és nyugalomban élhet a természetes kimúlásáig.
Egy bikaviadalon  összesen hat bika szerepel, minden matador 2-2 bikával küzd meg az este folyamán. Egy-egy bikával körülbelül 20 percig tart a viadal. 40  41 
A bikaviadalokat ún. arénákban  rendezik. Ezek a római állatviadalok helyszínére emlékeztető, kör alakú, homokkal borított küzdőterek . A világ legnagyobb bikaviadal-arénája a mexikóvárosi Plaza  México, ezt követi a venezuelai Valenciában lévő Plaza de Toros Monumental de Valencia, és a harmadik helyen áll a madridi Las Ventas.
Corrida de toros: az „igazi” bikaviadal. Három matador küzd meg két-két 4-6 éves bikával.
Novillada con picadores: novillerók  küzdenek meg 3-4 éves bikákkal, picadorok részvételével.
Novillada sin picadores: novillerók küzdelme 2-3 éves bikákkal, ahol picadorok nem vesznek részt.
Rejoneo: viadal lovas torreádorok részvételével.
Becerrada: torreádorok  vagy „műkedvelők” küzdenek két éven aluli bikákkal.
Festival: többféle – például jótékonysági – céllal rendezett viadal, letompított szarvú bikákkal. Ilyenkor nem a díszes „traje de luces”-t viselik, hanem a sokkal egyszerűbb „traje corto”-t .
Toreo cómico: komikus bikaviadal, melyen a torreádorok bohócok vagy törpék.
Egyéb, helyi ünnepeken rendezett látványosságok: például a bikafuttatás.
A bikafuttatás egy olyan látványosság, amely több bikával való viadalból áll, gyalog vagy lovon, egy zárt térben, amelyet végül is a bikák terének  neveznek. Pamplonában évente rendezik meg a világhírű Sanfermines fesztivált, amelynek fő attrakciója a bikafuttatás. 42 
A bikaviadalon több ember vesz részt, köztük a bikaviadorok is, akik egy szoros és hagyományos, egyezményes szabályrendszert követnek, szabályozott esztétikai igényességgel tudnak részt venni, mint matadorok.
Las Ventas bikaviadal-aréna, teljes nevén spanyolul Plaza de Toros de Las Ventas del Espíritu Santo, vagy egyszerűen madridi aréna,
A corrida bevonulását egy vagy két 16. századi ruhába öltözött lovas alguacil  vagy alguacilillo vezeti 43 
Bevonulnak a matadorok csapatai, a cuadrillák bevonulása az arénába
A banderillero szerepe szerint színes papírral bevont, horgos végű banderillákat szúr a bika marjába, három alkalommal kettőt-kettőt
A bika az arénában, banderillákkal a vérző hátában
Antonio Barrera, matador de toros, 2003
A revolera mozdulat, mely során a matador megpörgeti maga körül a vásznat, ami így egy mozgó kör hatását kelti 44  45 
A mozdulatsort Szent Veronika után nevezték el verónicának, aki minden ábrázolásán két sarkánál fogja a kendőt, ahogyan a bikaviador is tartja a köpenyt a verónica elején
A matador látványos mozdulata, a bika a vak állati indulatai szerint megy előre, de a köpeny megzavarja
Az utolsó jelenet, a bika halála 
„Helyzetbe hozta a bikát a vörös posztóval, oldalt fordult, végignézett a pengén, és bement.” Ernest Hemingway: Halál délután 4 
A bikaviadal veszélyes, de szigorúan szabályozott küzdelem egy vadálattal, az emberre támadó vad bikák elleni viadalok ezért viszonylag ritkán járnak halálos emberi áldozatokkal.
A bikaviadal sok művész képzeletét is megragadta. Francisco Goya 1816-ban adta ki a harmadik nagy nyomdai sorozatát, a "La Tauromaquia" -t. Fiatal korában Goya a bikaviadal nagy rajongója volt. 64  Pablo Picasso megannyi művében megörökítette a bika és az ember harcát. 65  66 
Spanyolországban rendszeresek az állatvédelmi tüntetések a bikaviadalok ellen. 67  68 
2011 szeptemberében Katalóniában, Spanyolország egyik autonóm közösségének parlamentjében, döntés született arról, hogy nem rendezhető a továbbiakban bikavidal. A betiltás kezdeményezői szerint a bikaviadal barbár szokás. 69  Később azonban 2016-ban a spanyol alkotmánybíróság elrendelte, hogy Katalóniának bikaviadalokat kell rendeznie. A támogatók szerint ugyanis a bikaviadal fontos része a spanyol nemzeti tradíciónak. Így a katalán függetlenedés egyik fontos kérdésévé vált a bikavivás hagyományának  megmaradása. 70  A katalán fővárosban 1977-ben zajlott le az utolsó küzdelem bika és ember között. Barcelona arénáit bevásárlóközponttá és mecsetté alakítják át. 71 
2018-ban a spanyol Bull Foundation of Lydia, a francia Observatoire National des Cultures Taurines és a portugál ProToiro szervezetek vezetői létrehozták az International Council of Bullfighting  elnevezésű tanácsot, amely a bikaviadalok kulturális, gazdasági, társadalmi és edukációs értékeinek népszerűsítését, valamint a gyakorlatot védő törvények és egyezmények országos és nemzetközi szintű képviseletét tűzte ki céljául. 72  A bikaviadal tradícióját támogatók szerint, a nem élelmiszeripari és nem a vágóhidak számára tenyésztett harci bikákkal történő viadal egy művészeti forma, amelyet egyenrangúnak kellene tekinteni a tánccal, a festészettel vagy a zenével. 73 
A bikaviadalok támogatói arra is hivatkoznak, hogy ez a hagyomány óriási gazdasági jelentőséggel is bír Spanyolország szempontjából. Csak a két legnagyobb, bikákkal kapcsolatos fesztivál, a madridi Fiesta de San Isidro és a pamplonai Sanfermines háromszor annyi adóbevételt hoz éves szinten, mint amennyi az egész országban a mozijegyek eladásából származik, egy 2016-os elemzésben pedig a szerzők kiszámolták, hogy a bikafuttatások és bikaviadalok betiltása éves szinten 3,6 milliárd eurós veszteséget okozna az országnak. A bikaviadalok szervezőinek szövetsége szerint majdnem 200 000 munkahely kötődik a bikaviadalokkal kapcsolatos rendezvényekhez. 74 
