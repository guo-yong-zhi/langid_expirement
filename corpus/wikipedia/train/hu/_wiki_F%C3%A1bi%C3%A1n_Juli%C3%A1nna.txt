Pontosságellenőrzött
Fábián Juliánna   költő, varrónő.
Komáromban élt, nemes szülőktől származott. Férje, Bédi János, akivel tíz évig élt házasságban, csizmadia volt. Négy gyermeke volt. Hogy férjét segítse, mindenfélét varrt, különösen főkötők készítésével foglalkozott. A gazdasszonykodás mellett verseket írt.
A versírásra Molnár Borbála könyve  lelkesítette, akivel később levelezett is. Első levelét gróf Gvadányi József lovas generálishoz, akit csak híréből ismert, intézte 1795. október 24-én. A gróf barátsággal fogadta az ismeretlen nő verses levelét, s buzdító verses levélben felelt rá, és felajánlotta, hogy a levelezést ki fogja nyomtatni. Utolsó, 17. levele 1796. december 10-én kelt. Leveleiben részletesen megemlékezett élete körülményeiről, utolsó leveleiben Gvadányi kérésére leírta az 1763. évi komáromi nagy földrengést. Később Csizi István főstrázsamesterrel is váltott verses leveleket.
Csokonai Vitéz Mihály Lillájával  is barátkozott, akit 1797-ben Csokonai házánál látott meg először.
1801. október 10-én Balog István neje lett.
Versei: gróf Széchenyi Ferenczhez, Komárom, 1803. és Kovachich Márton neje Hajósy Johanna emlékezetére, Komárom, 1806.
