Pontosságellenőrzött
Fabio Borini  olasz labdarúgó, a török Fatih Karagümrük játékosa. 1  Posztja csatár, még a Bolognában kezdte el pályafutását, mielőtt 2007-ben a Chelsea-hez igazolt.
Borini 9 évesen kezdett el futballozni, ő és az édesapja óriási Bologna szurkolók. Így nem is meglepő, hogy 2001-ben csatlakozott a Bologna-hoz, mint ifijátékos. 2 
A csatár 2007 nyarán csatlakozott a londoni csapathoz a Bologna együttesétől. A 2008/09-es szezon alatt főleg a tartalékcsapatban kapott lehetőséget támadóként. 11 meccsen 10 gólt rúgott, ezzel ő lett a tarcsik gólkirálya. 3  A legfontosabb gólját talán a Manchester United ellen szerezte a fiatalok FA-kupájában. 2009. szeptember 1-jén Carlo Ancelotti nevezte a Bajnokok Ligája keretbe is, később a Porto elleni meccsen már a padra is leülhetett. Szeptember 20-án a Tottenham ellen már be is cserélték, a 89. percben Nicolas Anelka helyére állt be. 4  Ezután az első kezdőcsapatba kerülése is megvolt, a Chelsea FC – Queens Park Rangers meccsen az angol Ligakupa harmadik fordulójában. 5  2. pályára lépését is abszolválta a Wolverhampton Wanderers ellen, a 77. percben Salomon Kalou helyét vette át. 6  December 8-án bemutatkozhatott a Bajnokok Ligájában is egy 2-2-re végződött találkozón. 7 
2011. március 17-én csatlakozott a Swansea City csapatához az angol Championshipben. 2011. május 18-án Borini bejelentette hogy nem tér vissza a szezon végén a Chelsea csapatához. 8  A szezon végéig 9 bajnokin 6 góllal segítette feljutáshoz csapatát az első osztályba. A walesi klub szerette volna végleg leigazolni őt a Chelsea-től, de kiderült, hogy Borini még mielőtt csatlakozott volna a Swansea-hez előszerződést kötött a Parma csapatával. 9 
Az olasz klub július 2-án jelentette be, hogy öt évre szerződtetik a csatárt, aki a Chelsea-nél lejáró szerződése miatt ingyen érkezett. 10  11 
A Parma 2011. augusztus 31-én kölcsönadta a Romának. A fővárosiak 1,5 millió eurót fizettek a játékjogáért. 12  13  Szeptember 11-én mutatkozott be csereként a Cagliari elleni bajnokin. A következő fordulóban az Inter ellen már a kezdőben kapott helyet.
2012 júliusában Brendan Rodgers – mint frissen kinevezett Liverpool edző – első igazolása volt. Az új csapata 13.3 millió fontot fizetett érte  az AS Roma-nak. 14  Augusztus 9-én Borini megszerezte az első gólját új csapatában, az Európa Liga második selejtező körében az FC Gomel ellen. 15  2012. augusztus 18-án debütált a Premier League-ben, egy 3-0-ra elvesztett meccsen, a West Bromwich Albion ellen. 16  2012 októberében megsérült a Manchester United ellen, 3 hónapot kellett kihagynia, majd 2013. január 9-én térhetett vissza a pályára, szintén a Manchester United ellen. 2013 februárjában ismét megsérült, ezúttal a Swansea City ellen, majd április 27-én tért vissza a pályára, és rögtön gólt is szerzett, miután a 72. percben beállt a Newcastle United ellen. Az első Liverpool-i szezonjában 20 meccsen 2 gólt szerzett. 17  18 
2013. szeptember 2-án kölcsönbe került a Sunderland csapatához. 19  Az Arsenal ellen elveszített 1-3-as meccsen debütált új csapatában. 20 
Október 27-én szerezte meg első gólját a Sunderland-ben a Newcastle United ellen, amit 2-1-re nyertek meg, az ő győztes góljával. A ligakupa negyeddöntőben, az ő góljával egyenlített a csapata a Chelsea ellen, majd a hosszabbításban egy gólpasszt is kiosztott, amivel csapata tovább jutott. 2013. december 28-án Borini kórházba került – megfázás miatt – miután 1 félidőt lejátszott Cardiff City elleni, döntetlenre záruló mérkőzésen, de még aznap kiengedték őt a kórházból. 2014. január 7-én győztes gólt szerzett a Manchester United elleni 2–1-re megnyert Liga kupa elődöntő első meccsén. 2014. március 2-án gólt szerzett a Liga kupa döntőben a Manchester City ellen, de csapata 3-1-re kikapott. Április 19-én Borini ismét egy nagy csapat ellen szerzett győztes gólt, ezúttal a Chelsea hálóját vette be. Április 27-én a Cardiff City ellen, majd május 7-én a West Bromwich Albion ellen talált be, és ezzel hozzá segítette csapatát hogy bent maradjon a Premier League-ben. A Sunderland AFC-ben összesen 32 meccsen 7 gólt szerzett.
A Sunderland 14 millió Fontot ajánlott Boriniért, amit a Liverpool elfogadott, de Borini inkább visszatért a Liverpool-hoz, hogy harcoljon a helyéért.
2009. november 13-án debütált az  Olasz U21-es válogatottban a magyarok elleni meccsen, amit 2–0-ra elvesztettek Boriniék.
2012. február 26-án, Cesare Prandelli behívta Borini-t a válogatottba, majd 2012. február 29-én debütált a Egyesült Államok elleni barátságos mérkőzésen.
1 Čech  
2 Ivanović  
3 A. Cole  
5 Essien  
6 Carvalho  
8 Lampard  
9 Di Santo   
10 J. Cole  
11 Drogba   
12 Mikel  
13 Ballack  
15 Malouda  
16 Sinclair  
17 Bosingwa  
18 Zsirkov  
19 Ferreira  
20 Deco  
21 Kalou  
22 Turnbull  
23 Sturridge  
24 Matić  
26 Terry  
30 Taylor  
33 Alex  
35 Belletti  
39 Anelka  
40 Hilário  
41 Hutchinson  
42 Mancienne  
43 Bruma  
44 Kakuta  
45 Borini  
46 Sala  
47 Ahamed  
48 Philliskirk  
50 Šebek  
51 McEachran  
52 Van Aanholt  
— Rajković  
— Stoch  
Vezetőedző: Ancelotti
