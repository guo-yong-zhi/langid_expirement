Pontosságellenőrzött
Ádám Tamás  magyar újságíró, költő, szerkesztő.
Szülei Ádám József és Kuris Gizella. Gyermekkorát Ludányhalásziban töltötte. Szegeden érettségizett, majd Budapesten szerzett szakirányú felsőfokú képesítést. 1978-tól 10 évig szülővárosában, Balassagyarmaton vasúti oktatótiszt. 1988-1990 között a Nógrád című napilap munkatársa. 1990-től egy esztendőn át a Polgár főszerkesztője. 1991-1994 között az Ipoly című hetilap főszerkesztője 1994-1996 között a Nógrád Megyei Hírlap munkatársa. 1997-től a Gyarmati Újság főszerkesztője. 1998-ban a Heti Nógrádnál főszerkesztő. 1999-től 2004-ig az Ipoly-Hírnök főszerkesztője. 2007-től a Budapesti Hét Nap szerkesztője. 2009-ben a Helyi Téma szerkesztője. 2010–2012 között az Újpesti Napló szerkesztője. Jelenleg szabadúszó. 
A Komjáthy Jenő Irodalmi és Művészeti társaság vezetője, tagja a Nagy Lajos Irodalmi Társaságnak és a Magyar Írószövetségnek. Első versei a Palócföldben jelentek meg, 1982-ben. Irodalmi publikációk: Élet és Irodalom, Mozgó Világ, Napjaink, Kortárs, Tekintet, Jászkunság, Kapu, Polisz, Spanyolnátha, Szivárvány, Magyar Napló, Ezredvég, Palócföld, Agria, Napút, Nagyítás, Vár, Folyó Kortárs Művészeti Magazin, Irodalmi Jelen, Vörös Postakocsi, Dunatükör, Tiszatáj, Műhely, Búvópatak, Műút, Litera-Túra, Tempevölgy, Magyar Múzsa, Új Írás, hetilapok, napilapok. Több mint ötven antológiában jelentek meg versei, mintegy negyven kötetet szerkesztett.
