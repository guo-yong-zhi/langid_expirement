Pontosságellenőrzött
Magna Graecia  volt a rómaiak által használt neve a Dél-Olaszország partmenti területein, a mai Campania, Puglia, Basilicata, Calabria, Szicília régiókban görög telepesek által széles körben lakott területnek; különösen Croton, Sybaris akháj településein, a legészakibb Cumae és Neapolist is beleértve. 1  A telepesek az i. e. 8. században magukkal hozták a görög civilizációt, amely máig maradandó nyomot hagyott Itálián, az Ókori Róma kultúráján. A római költő, Ovidius említette először Dél-Itáliát ezen a néven Fasti  című versében.
Sztrabón szerint Magna Graecia története már elkezdődött, mire a trójai háború kitört, s több évszázadon át tartott. 2 
8–7 évszázaddal időszámításunk előtt, különböző okok miatt, beleértve a demográfiai válságot , új kereskedelmi lehetőségek, kikötők keresését, illetve a hazájukból való száműzetést, a görögök kezdték betelepíteni Dél-Itáliát . Ez alatt az időszak alatt görög kolóniákat állapítottak egymástól olyan távol eső helyeken, mint a Fekete-tenger keleti partjától, Kelet-Líbián át Massaliáig  terjedő tengerparti sáv. Településeik keletkeztek Szicíliában és az Appennini-félsziget déli részén is. A rómaiak Szicíliát, és a félsziget lábát a Magna Graecia névvel illették, mert ez a görögök által nagyon sűrűn lakott térség volt. Az ókori geográfusok azonban nem egységesek abban, hogy a kifejezés tartalmazza-e Szicíliát, vagy csupán Puglia és Calabria tartományokat; a tágabb meghatározás legjelentősebb szószólója Sztrabón volt.
A gyarmatosítás a görög kultúrát az ógörög nyelv, a vallási szertartások, a hagyományok, a független poliszok révén exportálta Itáliába. Az eredeti görög civilizáció hamarosan tovább fejlődött, mivel kölcsönhatásban állt a natív italikus nyelvek civilizációjával. A legfontosabb kulturális transzplantáció az volt, amikor a khalkiszi/küméi görög ábécé  dőlt, nagybetűs változata átalakult a világ ma is legszélesebb körben használt latin ábécéjévé.
Sok új görög város nagyon gazdag és hatalmas lett, mint pl. Nápoly , Szürakuszai , Acragas  Paestum , Szübarisz . Magna Graecia egyéb jelentős városai voltak még: Tarentum , Epizephyrian Locri , Rhegium , Krotón , Thurii , Elea , Nola , Ancona , Syessa , Bari .
A Pürrhoszi háborút követően az i.e. 3. században Magna Graecia beolvadt a Római Köztársaságba.
Paestumi görög templomok, Campania
Mozaikok Cauloniából, Calabria
Héra temploma Metapontosz, Basilicata
Az akragasi Concordia-templom, Agrigento
Krotoni Milo
Szürakuszai Archimedesz
Tarentumi Archytas
Tarentumi görög érmék, Kr. e. 5. sz.
Niké istennő kétlovas kocsiján, Apuliai patera , Kr. e. 4. sz.
Táncoló peucetiai nők Ruvo di Puglia táncosainak sírján, freskó, Kr. e. 5-4. sz.
A kora középkorban, a katasztrofális gótikus háború, a bizánci keresztény görögök új hullámai jöttek Dél-Itáliába Görögországból, Kis-Ázsiából, míg a Dél-Itáliában maradt részeket, lazán a Kelet-Római Birodalom irányította. Bár a régészeti bizonyítékok azt mutatják, nem az újonnan érkezők nyomán jöttek még görögök, hanem egy újonnan érkező barbár csoport és a helyi görög-római népesség alkotta a telepeket. A képromboló III. León bizánci császár megszerezte a pápaság dél-itáliai birtokait, 3  és a keleti császár a longobárdok megérkezéséig lazán felügyelte a területet, majd a Catapanate Itália helyébe a normannok jöttek.
Egy figyelemre méltó példa a grikó nyelvű kisebbség, amely még ma is létezik az olasz Calabria és Puglia régiókban. A grikó nyelvet, amely ötvözi a régi dór, a bizánci görög, és az olasz nyelvi elemeket, ma is fellelhetjük a Reggio Calabria megyei Salento vidék egyes elzártabb falvaiban. Gazdag a szóbeli hagyomány, a grikó folklórt mintegy 30 000 ember őrzi, de egyre több a beolvadt, környező olasz elem. Egyes tudósok, mint például Gerhard Rohlfs, azzal érvelnek, hogy a grikó eredete, végül is nyomon követhető az egykori Magna Graecia-gyarmatokon.
Bár sokan Dél-Olaszország görög lakosai közül teljesen elolaszosodtak a középkorban , a görög kultúra, a nyelv megmaradt, túlélve a modernitást részben azért, mert folyamatos migráció állt fenn Dél-Olaszország és a görög szárazföld között. Egy példa erre a grikó emberek, akiknek egy része még mindig megőrzi a görög nyelvet és szokásokat.
A görögök a 16-17. században az Oszmán Birodalom peloponnészoszi terjeszkedése miatt újra megindultak a régió felé. Különösen Coron ostroma  után, nagy számú görög keresett menedéket Calabria, Salento, Szicília területén. A koróni görögök, az úgynevezett koróniaiak nemesek voltak, akik magukkal hozták jelentős ingó vagyonukat a nekik járó különleges jogosultságokkal, illetve adómentességekkel együtt.
Más görögök, akik Olaszországba jöttek a Mani-félszigetre, a Peloponnészoszon laktak. A manióták közismerten büszke katonanép volt, a hagyományokkal, a vérbosszúval, amelyek közül sok még ma is él. A manióta görögök egy másik csoportja Korzika szigetére költözött.
