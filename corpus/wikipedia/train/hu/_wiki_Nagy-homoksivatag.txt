Pontosságellenőrzött
A Nagy-homoksivatag  Ausztrália nyugati részén található. Nyugat-Ausztrália északkeleti részén kezdődik, Pilbara és a Kimberley régiók területén, és átnyúlik az Északi terület délnyugati részére. 284 993 km²-es területével a Nagy-Viktória-sivatag után a második legnagyobb kiterjedésű sivatag a kontinensen. 1  2  A Gibson-sivatag tőle délre, a Tanami-sivatag tőle keletre található.
A Nagy-homoksivatagban kiterjedt úgynevezett ergek találhatóak, valamint gyakran előfordulnak hosszúkás formájú homokdűnék is. A Wolfe Creek-meteoritkráter északnyugatra helyezkedik el a sivatagtól.
A part menti területeken és messze északon kevesebb csapadék hullik. A Kimberley környéki területeken az éves csapadékmennyiség 300 mm körül alakul, de a csapadék rendkívül egyenetlen eloszlású. Sokszor előfordul, hogy több száraz évet követően trópusi ciklonok monszunszerű esőzéseket hoznak. A többi ausztrál sivataghoz hasonlóan, itt is viszonylag sok eső hullik, még a legszárazabb területeken is ritkán csökken 250 mm alá az éves csapadékmennyiség. A nagy mértékű párolgás semlegesíti a sivatagban megszokottnál nagyobb mennyiségű eső hatását. A terület hőmérsékleti eloszlása utat nyit az északnyugat felől érkező monszunesők számára. Szinte minden csapadék, amely errefelé hullik, monszunesőből származik. 
A területen átlagosan 20-30 napon fordulhat elő egy évben esőt hozó vihar kialakulása. Ugyanakkor Kimberley környékén, akár évi 30-40 vihar is kialakulhat. 
A nyári nappali középhőmérsékletek a legmelegebbek közé tartoznak egész Ausztráliában.
A hőmérsékleti adatok, a hőmérsékleti szélsőségek és a csapadékadatok 1974-2013 között az alábbiak szerint alakultak:
A homoksivatagban elsősorban a Triodia fűfélék fordulnak elő. Az állatvilágot az elvadult egypúpú tevék, a dingók, a varánuszfélék alkotják elsősorban. Egyéb állatfajok még, amelyek itt élnek: erszényesnyúlfélék, egérfélék, erszényesvakondok, bolyhos nyúlkenguruk , tüskés ördögök, szakállasagámák és a vörös óriáskenguruk. 
A madarakat a kéksapkás papagáj, a sokszínű papagáj, illetve a vörösmellű fűpapagáj képviseli. 
A sivatag az egyik Interim Biogeographic Regionalisation for Australia  régiót alkotja.  4  5 
Az első európai, aki átkelt a sivatagon, az Peter Warburton volt.
Ő Alice Springsből indult 1873 áprilisában és a De Gray Stationre érkezett meg 1874 januárjában. Warburton éhezve és fél szemére vakon került elő a sivatagból. 6 
A sivatag eléggé gyéren lakott terület. Elsősorban ausztrál őslakos közösségekben és bányászati központokban csoportosul az itt élő lakosság. Az őslakosok két csoportra bonthatóak: a martuk nyugaton, míg a pintupi népcsoport keleten él. Nyelvészeti szempontból mindkét csoport a nyugati sivatagi nyelveket használja. Az őslakosok többségét a huszadik században erőszakkal távolították el innét, és új településeket hoztak nekik létre, ilyen például Papunya az Északi területen. Az utóbbi években néhány bennszülött visszatért a sivatagi életmódjához. 
A fiatalabb korosztályt képviselő őslakos ausztrálok részt vehetnek a kultúrájukat fejlesztő és szokásaikat továbbvivő Wilurarra Creative programban.
Az ausztrál őslakosok művészete és az általuk előállított kézműves használati és dísztárgyak készítése alkotja az ipar gerincét Közép-Ausztráliában. A legfontosabb bányák a Tefler aranybánya és a Nifty rézbánya. Az északi vidékeken szarvasmarha-tenyésztés is segíti a megélhetést. A kiépítetlen Kintyre uránbánya a Teflertől délre található.
Ez a szócikk részben vagy egészben  a   Great Sandy Desert című angol Wikipédia-szócikk ezen változatának fordításán alapul.  Az eredeti cikk szerkesztőit annak laptörténete sorolja fel. Ez a jelzés csupán a megfogalmazás eredetét és a szerzői jogokat jelzi, nem szolgál a cikkben szereplő információk forrásmegjelöléseként.
Admer ·  Arab ·  Bayyudahi ·  Chalbi ·  Chech ·  Danakil ·  Djurab ·    Faráfra ·  Iguidi ·  Kalahári ·  Líbiai ·  Namib ·  Núbiai ·  Nyiri ·  Richtersveld ·  Szahara ·  Ténéré
Ad Dahna ·    Arab ·   Aral Karakum ·  Aralkum ·  Patain-Dzsaran ·  Betpak-Dala ·   Dast-e Kavír ·  Dast-e Lut ·  Dasht-e Mārgow ·  Dasht-e Naomid ·   Góbi ·   Júdeai ·  Kara-kum ·   Kumtag ·  Kizil-kum ·  Lop ·  Nefúd ·  Negev ·  Ordos ·  Qaidam ·  Rab-el-Háli ·  Szír ·  Takla-Makán ·  Tengger ·   Thár ·    Ramlat-al-Wahibah
Accona ·  Bardenas Reales ·  Błędów ·  Cabo de Gata-Níjar ·  Deliblatska Peščara ·  Hálendi ·   Ryn ·  Tabernas
Alvord ·  Amargosa ·  Baja California ·  Black Rock ·  Carcross ·  Channeled Scablands ·  Chihuahua ·  Escalante ·  Lahontan-völgy ·  Altar ·  Great Basin-sivatag ·  Nagy-sóstó-sivatag ·   Jornada del Muerto ·  Kaʻū ·  Lechuguilla ·  Mojave ·   Owyhee ·  Painted ·  Vörös ·   Sevier ·  Smoke Creek ·  Sonora ·  Tule ·    Yp ·  Yuha ·  Yuma
Gibson ·  Nagy-homoksivatag ·  Nagy-Viktória ·  Kis-homoksivatag ·  Nullarbor-síkság ·  Painted ·  Pedirka ·  Simpson ·  Strzelecki ·  Sturts kősivatag ·  Tanami ·  Tirari
Atacama ·  La Guajira ·  Médanos de Coro Nemzeti Park ·  Monte ·  Patagóniai ·  Sechura ·  Tatacoa
Antarktisz ·  Arktisz
