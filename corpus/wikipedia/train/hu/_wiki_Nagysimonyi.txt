Pontosságellenőrzött
Nagysimonyi község Vas vármegyében, a Celldömölki járásban.
A Kemenesháton fekszik, a Ság-hegytől 5 kilométerre északnyugatra, Celldömölktől 7 kilométerre nyugatra; a megyeszékhely Szombathelytől mintegy 40 kilométerre helyezkedik el.
A szomszédos községek: észak felől Ostffyasszonyfa, kelet felől Tokorcs , dél felől Mesteri, délnyugat felől pedig Sitke . Közigazgatási területe a központjától távol érintkezik még egy-egy rövid szakaszon északkelet felől Kemenesmihályfa, északnyugat felől pedig Sárvár határszélével is.
A településen áthalad, annak főutcájaként, nagyjából kelet-nyugati irányban a 834-es főút, azon érhető el Celldömölk és Sárvár felől is. Mesterivel a 8431-es út köti össze; közigazgatási határai közt egy rövid szakaszon, északnyugaton elhalad még a 8451-es és a 8452-es út is.
A hazai vasútvonalak közül a községet a Székesfehérvár–Szombathely-vasútvonal érinti, melynek egy megállási pontja van itt. Nagysimonyi megállóhely a község északnyugati részén helyezkedik el, közúti elérését a 84 324-es számú mellékút biztosítja.
Árpád-kori település, nevét már 1237-ben említették az oklevelek Symun formában. Később Simonyi, 1907-től pedig Nagysimonyi néven ismert. Az ezer körüli lélekszámú, többutcás szalagtelkes település a középkorban helybeli nemesek birtoka. Első ismert birtokosai a Nádasdyak, Draskovichok, majd a 18. század­ban a Batthyányak is birtokosok lettek itt. 
A falu 1549-ben volt kénytelen először hódolni a töröknek. 1567-ben német zsoldosok fosztották ki. A sárvári vár védelmére Nádasdy Ferenc őrhelyet alakíttatott itt ki, a helyi nemeseket felfegy­verezte és ágyúval  is ellátta őket. 
A településen szőlőművelés is folyt. A falu melletti Bánta-hegyen 1683-ban telepítettek szőlőt. 
Nagysimonyi az 1700-as évek végétől Jánosházával együtt a Kemenes-vidéki zsidóság egyik központja volt. Temetőjükben múlt századi sírkövek mellett megtaláljuk az 1944-ben elhunyt tudós rabbi Weisz „Sabtaj" Simon síremlékét is. A sírt alkal­manként zarándokok is felkeresik, akik a sírnál elhelyezett ládikába dobják kívánságcéduláikat, a „kvitliket". Zsinagógát a 19. században építettek, ezt 1892-ben újjáépítették mert leégett. 1953-ban a használaton kívüli épületet lebonttoták . Temetőkertjüket a Szombathely-Celldömölk vasútvonal sínpárjai választják el a községtől. 1877-ben itt tartották az első magyar nyelvű zsidó egyházi beszédet a vármegyében. Első világháborús emlékművét 1926-ban, Második világháborús emlékművet pedig 1990-ben állítottak a településen.
A településen 2008. március 30-án időközi polgármester-választást tartottak, 8  az előző polgármester lemondása miatt. 11 
A település népességének változása:
A 2011-es népszámlálás során a lakosok 84,4%-a magyarnak, 1,6% németnek, 1,2% cigánynak, 0,5% románnak mondta magát . A vallási megoszlás a következő volt: római katolikus 39,8%, református 1,9%, evangélikus 32,1%, görögkatolikus 0,5%, felekezet nélküli 3,4% . 12 
Evangélikus templom
Kultúrház
Boba ·  Borgáta ·  Celldömölk ·  Csönge ·  Duka ·  Egyházashetye ·  Jánosháza ·  Karakó ·  Keléd ·  Kemeneskápolna ·  Kemenesmagasi ·  Kemenesmihályfa ·  Kemenespálfa ·  Kemenessömjén ·  Kemenesszentmárton ·  Kenyeri ·  Kissomlyó ·  Köcsk ·  Mersevát ·  Mesteri ·  Nagysimonyi ·  Nemeskeresztúr ·  Nemeskocs ·  Ostffyasszonyfa ·  Pápoc ·  Szergény ·  Tokorcs ·  Vönöck
