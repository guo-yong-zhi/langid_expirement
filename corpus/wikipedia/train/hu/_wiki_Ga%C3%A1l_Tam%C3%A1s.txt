Pontosságellenőrzött
Gaál Tamás  Munkácsy Mihály-díjas  magyar szobrászművész, egyetemi tanár.
Szülei: Gaál Gergely és Kiss Sarolta. 1980-ban érettségizett a Pécsi Művészeti Szakközépiskolában. 1980-1982 között a Magyar Képzőművészeti Főiskola esti előkészítő tanfolyamán tanult. 1983-1988 között a Magyar Képzőművészeti Főiskola hallgatója volt, ahol Vígh Tamás és Segesdi György tanították. 1987 óta kiállító művész, és a MAOE tagja. 1987–1995 között a Fiatal Képzőművészek Studiója Egyesületének tagja, majd tiszteletbeli tagja lett. 1991-től Villányban oktatott. 1993 óta a Janus Pannonius Tudományegyetemen szobrászatot tanít, 1997-től egyetemi docens, 1997–2000 között szobrász tanszékvezető. 2010-ben habilitált a Pécsi Tudományegyetem Művészeti Karán.
