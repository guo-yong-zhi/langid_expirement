Pontosságellenőrzött
Heidum Bernadett  Európa-bajnok magyar rövidpályás gyorskorcsolyázó. 2 
A heerenveeni rövidpályás gyorskorcsolya Eb-n összetettben, 1000 m-en és a 3000 m-es magyar női váltó tagjaként is a második helyen végzett, míg 500 m-en bronzérmet szerzett. 3 
2011 januárjában a törökországi Erzurumban rendezett téli Universiadén – a magyar női váltó tagjaként – bronzérmet szerzett, 4  azonban a decemberi – japán Nagojában zajló – világkupa negyeddöntőjében kiesett, így összesítésben a 16. helyen zárt 1000 méteren; 5  míg egy héttel később, a sanghaji világkupán 1500 méteren a nyolcadik helyen végzett. 6 
Az olaszországi Trentóban zajló XVI. téli universiadén – 2013 decemberében, 2:30,545 perces idővel – 1500 méteren ezüstérmet nyert, 7  míg a 3000 méteres távon a női váltó tagjaként – Keszler Andrea, Kónya Zsófia és Lajtos Szandra csapattársaként – bronzérmet. 8 
2014 januárjában, a Drezdában zajló rövidpályás gyorskorcsolya Eb 1500 méteres egyéni versenyében ezüstéremmel zárt, 9  míg a 3000 méteres váltó tagjaként megszerezte a bronzérmet. 1000 méteren, illetve a 3000 méteres szuperdöntőben a negyedik, így összetettben szintén a negyedik helyen végzett. 10 
Az olimpián 1000 méteren helyezetlen, 1500 méteren kilencedik, a váltóval hatodik lett.
A 2014-es világbajnokságon 1500 méteren 14., 11  500 méteren 18., 12  1000 méteren nyolcadik lett. 13 
A 2018-as téli olimpián a 3000 méteres női váltó tagjaként negyedik helyet szerzett. 14 
2018. március 28-án – Instagram-posztjában – jelentette be, hogy visszavonul, s ezzel a montreali világbajnokság volt az utolsó versenye. 15 
A Budapesti Kommunikációs és Üzleti Főiskola hallgatója.
