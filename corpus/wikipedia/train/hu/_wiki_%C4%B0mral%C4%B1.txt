Pontosságellenőrzött
İmralı egy kis sziget Törökországban , a Márvány-tenger déli részén, kb. 20 km-re nyugatra a Bozburun-félszigeten lévő Armutlu városától. Jelenleg börtönszigetként működik, így tilos a környéken a repülési tevékenység, illetve a partmenti halászat is.
Idősebb Plinius polihisztor, római író, ókori enciklopédista és Sztrabón görög földrajztudós Besbicus  1  néven említi munkáiban. Későbbi neve Kalolimnos  volt.
Mikor a törökök átvették az irányítást a Márvány-tenger medencéje felett, ezt a szigetet is elfoglalták, és így elvágták a Bizánci Birodalom és Bursa közötti kereskedelmi kapcsolatot . A sziget neve is innen származik: Emir Ali, a hódító, aki egyike volt az első török admirálisoknak.
A török függetlenségi háború  ideje alatt három görög falu volt a szigeten, és lakóinak a megélhetést a szőlőtermesztés , a selyemtermelés és a halászat adta.
1923-ban zajlott a lakosságcsere Görögország és Törökország között, így a sziget nagyrészt lakatlan volt 1935-ig. Ezt követően egy török börtön épült, ahol a foglyokat különféle mezőgazdasági munkákkal és a halászattal – a jobb ellátás érdekében – hagyták pénzt keresni.
Egy katonai bázis található a szigeten, és 1999-től 2009-ig a maximális biztonságra törekedve – egyetlen rabként – itt tartották fogva a halálra ítélt Abdullah Öcalan PKK vezetőt.
2009 novemberében több más foglyot – Öcalannal együtt – egy újonnan épített börtönépületben helyeztek el a török hatóságok.
1961-ben három politikust végeztek ki a szigeten:
