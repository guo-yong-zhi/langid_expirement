Pontosságellenőrzött
Johann Georg von Hahn  osztrák diplomata, filológus, albanológus. 1847-től janinai, 1851-től szíroszi osztrák konzul, 1869-ben pedig athéni főkonzullá nevezték ki. Diplomáciai szolgálatai helyén sokat utazgatott, Albániában néprajzi és nyelvi megfigyeléseket végzett. Alapvetőek albán helynévi vizsgálatai, és elsőként bizonyította, hogy az albán nyelv az indoeurópai nyelvcsalád tagja. Személyében az albanológia szaktudományának úttörőjét tisztelik.
Pristinában egy utcát neveztek el róla .
