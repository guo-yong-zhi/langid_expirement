Pontosságellenőrzött
Csorba  község Szlovákiában, az Eperjesi kerület Poprádi járásában. A községhez tartozik Tátracsorba és 2007. május 3-tól Csorbató is. A csorbaiak 17 éve próbálkoztak Csorbató üdülőhely visszaszerzésével, és törekvésük a legfelső fórumon végül sikerrel járt. A szlovák legfelsőbb bíróság határozata értelmében újból Csorba községhez tartozik, visszaállt az 1947 előtti állapot. Magastátra város vissza akarja szerezni az üdülőhelyet, mert attól tartanak, hogy szétzilálódik a Tátra egysége. 2 
Poprádtól 16 km-re nyugatra, a Zsolna–Poprád országút déli oldalán fekszik.
A település északi határában halad el a Pozsony–Zsolna–Kassa városokat összekötő, Szlovákia legfontosabb vasútvonala. A falu mellett csak vasúti megálló van halott link  , a község vasútállomása a közigazgatásilag hozzátartozó, ám 4 km-nyi távolságra található Tátracsorbán, a Vasút utcában  található 3  . A 4 km távolságra lévő vasútállomással egybeépült a Csorbatói Fogaskerekű Vasút alsó végállomása.
Neve azzal van összefüggésben, hogy az Alacsony- és a Magas-Tátra közti törésben – csorbában fekszik.
A Šoldov nevű részen középkori települést és templomot tártak fel.
1280-ban említik először „Chorba” néven. A település a 13. században keletkezett a Bogomir comes tulajdonában volt erdős területen. Alapítója, Hotta soltész környékbeli pásztorokat telepített ide. A későbbiekben Bogomir leszármazottai a Szentiványi, Szmrecsányi és Bán családok birtoka. Lakói favágók, pásztorok, szénégetők voltak. Később szűcsmestereiről volt híres, 1580-tól fűrészüzem is működött a községben. 1715-ben 56, 1720-ban 37 adózója volt. 1784-ben 141 házában 1190 lakos élt.
A 18. század végén Vályi András így ír róla: „CSORBA. Csirba, Csirben. Tót falu Liptó Vármegyében, birtokosai Szent Iványi Uraság, és más Urak, lakosai katolikusok, szekerezésböl, és szén égetésböl keresik kenyereket, fekszik Botzátol két mértföldnyire, Szepes Vármegyének szomszédságában.” 4 
1828-ban 186 háza és 1623 lakosa volt. Lakói állattartással, mész- és szénégetéssel, favágással, a 19. századtól fuvarozással foglalkoztak.
Fényes Elek 1851-ben kiadott geográfiai szótárában így ír a faluról: „Csorba, , tót falu, Liptó vgyében, Szepes vármegye szélén, az oda vezető országutban: 322 kath., 296 evang., 5 zsidó lak. Kath.- és evang. anyaszentegyházak; több urasági lakházak; vendégfogadó; serház; vizimalmok; nagy erdő, mellyben szenet égetnek; lakosai közt sok fuvaros találtatik. F. u. Szentiványi, Szmrcsányi, Baán család. Ut. p. Lucsivna.” 5 
1871-től a falu északi részén áthalad a Kassától Csehországba vezető vasútvonal. A trianoni diktátumig Liptó vármegye Liptóújvári járásához tartozott.
1910-ben 1729, túlnyomórészt szlovák lakosa volt.
2001-ben 3735-en lakták, ebből 3542 szlovák, valamint 10 magyar anyanyelvű szlovák állampolgár. 6 
2011-ben 3640 lakosából 3382 szlovák volt.
2021-ben 3415 lakosából 3236 szlovák, 52 cigány, 30 cseh, 9 magyar , 4 orosz, 2 morva, 2 lengyel, 1 ukrán, 1 német, 1 bolgár, 3 egyéb, és 74 ismeretlen nemzetiségű. 7 
Posta
Evangélikus templom
Futballpálya
Iskola
Alsóerdőfalva  ·  Batizfalva  ·  Csorba  ·  Erzsébetháza  ·  Gánóc  ·  Gerlachfalva  ·  Hernádfalu  ·  Hernádfő  ·  Javorina  ·  Lándzsásötfalu  ·  Lucsivna  ·  Magastátra  ·  Malompatak  ·  Menguszfalva  ·  Nagyszalók  ·  Ószelec  ·  Savnik  ·  Stóla  ·  Szépfalu  ·  Svábfalva  ·  Szepesjánosfalva  ·  Szepestapolca  ·  Szepesvéghely  ·  Szvit  ·  Teplicska  ·  Vernár ·  Védfalu  ·  Zár 
