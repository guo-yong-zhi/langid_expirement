Pontosságellenőrzött
A Ubisoft Montreal  kanadai videójáték-fejlesztő cég, aminek tulajdonosa a párizsi illetőségű kiadóvállalat, a Ubisoft.
Az 1997-ben alapított stúdió Montréalban található, eleinte csak apróbb projektekkel foglalkoztak, 2008 decemberére azonban már meghaladták az 1700 fős létszámot és jelenleg az egyik legnagyobb fejlesztőcég a világon. 2  A Ubisoft több ismert videójáték sorozatáért felelősek, mint például a Prince of Persia, az Assassin’s Creed vagy a Tom Clancy nevével fémjelzett videójátékok.
A fejlesztőcéget 1997-ben hozták létre, amihez a kormány pénzügyi támogatást nyújtott. A Ubisoft számára fontos volt, hogy Québecben jelentős a francia ajkú lakosság aránya, illetve a viszonylagos közelsége az Észak-amerikai piachoz. 3  1999-ben Martin Tremblay alelnökként csatlakozott, de még abban az évben műveleti vezetővé léptették elő. 4 
A cég története az 1990-es évek elejére nyúlik vissza. Akkoriban a textilipar és a gyárak is hanyatlóban voltak a városban, a hatalmon lévő párt, a Liberális Párt  munkahelyteremtő programot indított. A tervek között volt, hogy az egyre növekvő multimédiás lehetőségeket kihasználják , Montréal pedig ideális központnak tűnt erre a célra. 5 
Az 1990-es évek végén a Ubisoft Észak-Amerika felé kívánt terjeszkedni. Eredetileg Új-Brunswickben terveztek leányvállalatot létrehozni, azonban ez Sylvain Vaugeois fülébe is eljutott, aki megpróbálta meggyőzni a québeci kormányzatot, hogy nyújtson támogatást a vállalat számára és akkor Montréalt válasszák majd New Brunswick helyett. A „Plan Mercure” keretein belül a Ubisoft 25000 dollárt kapott volna minden egyes montreali alkalmazott után az elkövetkezendő 5 évben, azonban amikor az ötletet a képviselők elé tárta, kevesen támogatták, mivel túl drágának tartották a beruházás finanszírozását. Sylvain Vaugeois ezután Franciaországba utazott és tárgyalt Párizsban a vállalat vezetőivel.  A Ubisoft vezetőségének viszont tetszett a tervezet és Montréalba utazott, ott azonban kiderült, hogy a „Plan Mercure” nem is lépett volna életbe. A történéseket nagy médiavisszhang követte, a Liberális Pártot pedig azért támadták, mert egy gyorsan fejlődő beruházás lehetőségét szalasztanának el. A PLQ így kénytelen volt visszalépni korábbi álláspontjától és támogatni a vállalatot. A párt gazdasági minisztere Bernard Landry Ottawába utazott, hogy tárgyaljon Pierre Pettigrewval, a Humán Erőforrás és Fejlesztési Minisztérium vezetőjével, aki jóváhagyta a cég létrehozásának a támogatását, amennyiben az 5 éves időszak alatt 500 új munkahelyet teremtenek. Az alkalmazottanként járó 25000 dolláros összegből Québec városa 15000 dollárt, az állam pedig 10000 dollárt finanszírozott. Ezek után 1997-ben alapult meg a Ubisoft Montréal, ami az első nagyobb videójáték-fejlesztő és kiadó, amit a városban hoztak létre, alkalmazottainak a száma mára meghaladja az 1700 főt is. A másik tényező, ami miatt a város mellett döntöttek, hogy alacsonyak a bérleti költségek, nagy az egyetemet végzett francia nyelvű munkaerő aránya és a Montréalról kialakított kreatív város képe. A montreali beruházás pedig több videójáték-fejlesztő és kiadó létrehozását ösztönözte, így az Electronic Arts, az Eidos Interactive, a THQ és a Warner Bros. is a város felé nyitott. 6 
A Ubisoft úgy döntött, hogy egy elhagyatott textilgyárban állítja fel új irodáját a Mile End kerületben, ami magával hozta a városkép megváltozását is. Az egykori, alacsony bérleti díjakkal rendelkező, de beruházásoktól mentes negyedből egy kulturális központ volt kialakulóban, fiatal szakaemberekkel és a környékre telepedő cégekkel. Hasonló jelenség játszódott le Vancouver és Toronto városában is, ahol az olcsó költségek miatt odatelepülő videójáték-fejlesztő cégek népszerűvé tettek egy egész környéket. Az EA Vancouver megnyitása után a Yaletown nevű városrész, ami addig csak kis üzletek otthona volt, de a cég megnyitása után sorra épültek a lakóházak és az irodák. Torontoban, amikor a Ubisoft nyitott egy régi gyárépületben irodát, azt csak gyorséttermek vették körül, mára viszont felső kategóriás lakások kerültek a helyükre abban az utcában. 7 
Kezdetben a fejlesztők gyermekek számára készülő videójátékokkal foglalkoztak, mint a Donald Duck: Goin' Quackers vagy néhány Playmobil játékra épülő program. 8  Ezután kapták meg a lehetőséget egy jelentősebb projektre, a Tom Clancy nevével fémjelzett Splinter Cell játékra. A játék 2002 novemberében jelent meg és remek értékeléseket kapott. Az IGN az év legjobb Xbox játékának választotta és azt írta, hogy ez a játék  helyezte fel a montreali stúdiót a térképre. 9 
2005-ben Québec kormánya további 4 millió dollár támogatást adott a vállalat bővítésére. 10  Ez az összeg később tovább emelkedett, 2013-ig pedig tovább 1400 új dolgozóval kívánják bővíteni a céget, ezzel pedig a világ legnagyobb a fejlesztő stúdiójává válna. 11 
Míg Martin Tremblay a pozíciójában volt, megrendíthetetlen támogatója volt a versenytilalmi törekvéseknek, különösképpen annak az incidensnek a következtében, amikor az Electronic Arts a kanadai leányvállalatába, az EA Montrealba csábított számos korábbi Ubisoft alkalmazottat. 12  Ironikus módon amikor Tremblay 2006-ban elhagyta a Ubisoftot a Vivendi Games egy elnöki posztjáért, a bíróság a versenytilalmi határozatra és a korábbi szerződésére hivatkozva megtiltotta számára, hogy betöltse a tisztséget. 13 
Tremblay távozása után Yannis Mallat  lett a vállalat vezérigazgatója és Tremblay helyét is ő tölti majd be. 14 
