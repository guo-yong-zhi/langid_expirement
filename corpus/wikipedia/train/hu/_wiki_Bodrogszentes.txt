Pontosságellenőrzött
Bodrogszentes  község Szlovákiában, a Kassai kerület Tőketerebesi járásában.
Királyhelmectől 4 km-re, nyugatra található.
1245-ben „Scuntes” néven említik először. Már ekkor állt a Mindenszentek tiszteletére szentelt, római katolikus temploma. 1423-ban 37 lakott és 12 üres portát számoltak össze a faluban. Birtokosai többek között a Csapi, Kerecsenyi és Csicseri családok voltak. 1541–1548-ban már csak 5-18 lakott portája létezett. A 17. században a Balassa, Sennyey, Vécsey és Dőry családok birtoka.
1796-ban Vályi András ezt írja róla: „SZENTES. Magyar falu Zemplén Várm. földes Urai Gr. Sennyei, és több Urak, lakosai katolikusok, és többen reformátusok, fekszik Nagy-Kövesdhez közel, Véke, Nagy Gereshez sem meszsze; határja 2 nyomásbéli, jó fekete nyirok a’ szántóföldgye, réttye apró szénát termő, szép sík mező az egész határja, erdeje nints, szőleje kevés, tseresznyéből több hasznot vesznek, mint borokból; a’ helység felett van egy hegy, mellyben olly lapos kövek vannak, hogy minden faragás nélkűl padlázatra lehet fordítani; határos vele Keresztúr nevű puszta, melly a’ Leleszi Uradalomhoz tartozik, van szép erdeje, gyékényes és nádas tava is; határos vele ismét Abaháza puszta is, mellyet a’ Szentesi lakosok, mint határokban lévőt szántyák, és használlyák.” 2 
Fényes Elek 1851-ben kiadott geográfiai szótárában így ír a faluról: „Szentes, magyar falu, Zemplén vmegyében, Király-Helmecz fiókja, 82 kath., 659 ref., 56 zsidó lak., ref. anyatemplommal. Szántófölde 841 h. F. u. többen. Ut. p. Ujhely.” 3  A 19. század végén pusztított filoxérajárvány elszegényítette a főként szőlőtermelésből élő községet.
Borovszky Samu monográfiasorozatának Zemplén vármegyét tárgyaló része szerint: „Bodrogszentes, kisközség a Bodrogközben, 175 házzal és 939 református vallású magyar lakossal. Körjegyzőségi székhely. A postája és a távírója Királyhelmeczen van, a vasúti állomása pedig Perbenyiken. A Szentesi, másként Makó család ősi fészke. 1377-ben Zenthesi Makó fia Pálé, kinek fiágon magva szakadván, női ágon 1411-ben a Csapiak, 1423-ban a Kerecsényiek osztozkodnak rajta, 1438-ban pedig a Csicseriek és a vele osztályos családok. 1444-ben Pike Balázs az ura. 1453-ban ismét egy Makó nevű ura bukkan fel, de egy évvel később Eszenyi  Istvánt iktatják egyes részeibe. 1465-ben Bacskai István és Tárkányi István, 1493-ban Czékei János és a Zétényiek, 1499-ben pedig Zenthesi Benedek is birtokosokúl szerepelnek. A XVI. század elején, 1507-ben Semsei Ferenczet iktatják egyes birtokrészeibe, 1550-ben Skaricza Mátyást, 1558-ban SoósJánost, 1580-ban Golopy Gáspárt, 1590-ben Kornis Dorottyát, 1594-ben Rákóczy Zsigmondot és Ferenczet, de az 1598-iki összeírás már ismét más birtokosokat sorol fel, ú. m. Kún Gáspárt, Melith Pált, Anárcsy Istvánt, Bakos Jánost, 'Sennyey Istvánt, Paczoth Ferenczet, Pinkóczy Ferenczet és Herczeg Ferenczet. 1613-ban Paczoth Ferencz özvegye Balassa Anna, 1629-ben 'Sennyey Sándor, 1654-ben a Tárkányiak is birtokosok. 1688-ban a Tárkányi és 'Sennyey részt 'Sennyey III. István kapja. A 'Sennyeyeket 1742-ben a Dőryek követik, de ez a rész 1800-ban ismét a 'Sennyeyeké lesz. 1693-ban Vécsey Sándort is egy rész birtokába iktatják. 1808-ban Szimay Antal kap egy részre királyi adományt, de vele együtt Bémer Antal is birtokos itt, azután még a báró Ghillányi, Ibrányi, Nemessányi és Gyulay családok. Most gróf Mailáth Józsefnek és NyomárkayJózsefnek van itt nagyobb birtokuk. A község határában, a Pilis-hegyen, valamely nagyobb épületnek a nyomai láthatók, melyet a hajdani szentesi vár maradványainak tartanak. Református temploma ősrégi és előrésze, a toronynyal, román stilben épült. 1423-ban már fönnáll ez a kőtemploma, melynek tornya akkor leomlott. A templom szentélye korai gót stílű s a hajónak külső falában szintén csúcsíves ú. n. "szamárhátú" befalazott ajtó látható. Belsejét 1794-ben újították meg utoljára és karzatját magyaros díszítésű fabetéttel látták el. Szentes közelében fekszik Abaháza-puszta, hajdan község és 1434-ben Palóczi Zsigmond birtoka. 1437-ben Pike Balázs, 1445-ben Csorba András, 1465-ben Bacskai István és Tárkányi István, 1493-ban Czékei János vannak említve birtokosaiként. 1550-ben Skaricza Mátyás, 30 évvel később Golopy Gáspár a birtokosa, de 1629-ben már praedium és 'Sennyey Sándor az ura. Első, ősi birtokosa azonban az Abaházy család volt. A község határában több kőbánya van.” 4 
1920-ig Zemplén vármegye Bodrogközi járásához tartozott. 1938 és 1945 között újra Magyarország része. Kultúrházát 1941. november 8-án avatták fel.
1910-ben 966-an, túlnyomórészt magyarok lakták.
2001-ben 914 lakosából 872 magyar és 33 szlovák.
2011-ben 842 lakosából 780 magyar és 41 szlovák.
2021-ben 779 lakosából 671 magyar , 90 szlovák, 6 cseh, 2 ukrán, 1 egyéb, 9 ismeretlen nemzetiségű. 5 
Kétnyelvű helységnévtábla
A kőbányászat emlékműve
A kőbányászat emlékműve
Posta
Községi hivatal
Park
Első világháborús emlékmű
Üdvözlőtábla
Alapiskola és óvoda
A második világháború áldozatainak emléktáblája
Ravatalozó
Temető
Tőketerebes  
Ágcsernyő  ·  Alsómihályi  ·  Bacska  ·  Bacskó  ·  Barancs  ·  Bári  ·  Battyán  ·  Bély  ·  Biste  ·  Bodrogszentes  ·  Bodrogszentmária  ·  Bodrogszerdahely  ·  Bodrogszög  ·  Bodzásújlak  ·  Boly  ·  Borsi  ·  Céke  ·  Csarnahó  ·  Cselej  ·  Csörgő  ·  Dargó  ·  Gálszécs  ·  Garany  ·  Gercsely  ·  Gerenda  ·  Hardicsa  ·  Imreg  ·  Isztáncs  ·  Kásó  ·  Kázmér  ·  Kazsó  ·  Kereplye  ·  Királyhelmec  ·  Kisazar · Kisdobra  ·  Kisgéres  ·  Kiskövesd  ·  Kistárkány  ·  Kistoronya  ·  Kiszte  ·  Kolbása · Kozma  ·  Ladamóc  ·  Lasztóc  ·  Legenye  ·  Lelesz  ·  Magyarizsép  ·  Magyarsas  ·  Nagyazar  ·  Nagygéres  ·  Nagykövesd  ·  Nagytárkány  ·  Nagytoronya  ·  Őrös  ·  Parnó  ·  Pelejte  ·  Perbenyik  ·  Pólyán  ·  Rad ·  Szécsegres  ·  Szécskeresztúr  ·  Szécsudvar  ·  Szilvásújfalu  ·  Szinyér  ·  Szolnocska  ·  Szomotor  ·  Szőlőske  ·  Sztankóc  ·  Szürnyeg  ·  Tarnóka  ·  Tiszacsernyő  ·  Újhely  ·  Újruszka  ·  Vécse  ·  Véke  ·  Velejte  ·  Visnyó  ·  Zebegnyő  ·  Zemplén  ·  Zemplénújfalu  ·  Zétény 
