Pontosságellenőrzött
Az Andok Egyetem  Venezuela második legrégebbi egyeteme. Fő campusa Mérida városában található. Ez a legnagyobb állami egyetem az Andok területén, diákjai létszáma alapján is egyik legnagyobb az országban.
Az egyetemet eredetileg katolikus szemináriumként alapította Mérida püspöke, Fray Juan Ramos de Lora 1785. március 29-én. 2  De Lora az újonnan alapított intézménynek a Real Colegio Seminario de San Buenaventura de Mérida, azaz Méridai Szent Bonaventura Királyi Szeminárium nevet adta. 1810. szeptember 21-én emelték királyi egyetemi rangra, 1  innentől jogosult volt diplomát adni filozófiából, orvostudományból, polgári és egyházi jogból és teológiából. 2    Az egyetem 1832-ig állt kapcsolatban a katolikus egyházzal, ekkor José Antonio Páez tábornok, Venezuela elnöke állami intézménnyé nyilvánította.
Jelenleg az egyetemnek két campusa van Méridában, és több kara szerte a városban. Két másik campus is tartozik hozzá, Tachira és Trujillo államokban. 2 
Az egyetemnek 6000 oktatója és több mint 50 000 diákja van. Alap- és mesterképzést, illetve doktori képzést nyújt tudományok és művészetek terén is.
