Pontosságellenőrzött
A Thanet-sziget Délkelet-Anglia  keleti csücske. Napjainkra félszigetté alakult, de megőrizte hagyományos nevét . Az egykori sziget keleti vége  Dél-Anglia legkeletibb pontja .
A legutóbbi eljegesedés kb. 7000 éve  alakult ki, amikor a  után emelkedő világóceán elöntötte a mai Északi-tenger területét, elvágva egy több, mint 100 km²-es földdarabot a szárazföldtől. Így jött létre a Wantsum-csatorna, amely nevét a Wantsum-patakról kapta. Átlagos szélessége kb. 600 m lehetett, legnagyobb szélessége elérte a 3 km-t. Az ebbe ömlő Stour folyó tehát egy északi és egy keleti ágra vált, és mára mindkettőt teljesen feliszapolta; a csatornát az utolsó hajó 1672-ben hagyta el. 1  A csatorna egykori kelet végéből alakult ki a Pegwell-öböl. A Stour jelenleg korábbi medrétől délre folyik, és Sandwich grófságban torkollik az öbölbe . Eközben a sziget keleti partja az Északi-tenger abráziója miatt folyamatosan hátrál .
A feltöltött csatornában a terep csak kb. 1 m-rel emelkedik a tenger szinte fölé; a csatorna lefutása a terepen jól látható. 1953 januárjában egy nagy vihardagály elöntötte az egészet, kirajzolva az egykori sziget partvonalát .
A teljes szigetet kréta időszaki  tűzkőmentes kréta kőzet építi fel. 2   Ez a könnyű, porózus karbonátos kőzet kokkolitokból, a korabeli tengeri algák közé tartozó kokkolitofórák mikroszkopikus kalcitvázaiból áll .
A régészeti leletek bizonysága szerint a sziget a kőkorszak  óta folyamatosan lakott.
A szigettől nem messze, Kentben szállt partra csapataival i.e. 55-ben a Britannia meghódítására érkező Julius Caesar. Több csatában legyőzte a területet uraló kelta catvellauni törzset, és hídfőállást épített ki a déli partvidéken . A rómaiak az i.sz. 3. században a csatorna két végen egy-egy partvédő erődítményt emeltek; ezek a jelenlegi:
A hídfő kiépítése után a római előrenyomulás megakadt, és a Dél-Angliát magában foglaló Britannia provinciát csak i.sz. 43-ban alapította meg Claudius császár. A 4./5. század fordulójától a légiókat több ütemben kivonták, és 600-ra minden síkvidéki területet germán törzsek hódítottak meg.
Beda Venerabilis krónikája  szerint az 5. század közepén már egy Vortigern nevű briton király uralkodott Kentben és vidékén. Túlerőben támadó ellenségei ellen a jütöktől kért támogatást, és jutalmul a segítségére érkező Hengist és Horsa testvérpárnak adta a szigetet; a jütök innen később nyugat felé terjeszkedtek .
Ugyancsak Beda Venerabilis krónikája szerint Canterburyi Ágoston 597-ben Minster-in-Thanetben alapította meg Britannia második keresztény kolostorát. Később továbbiak épültek, és a sziget elsősorban a partvidéken álló gazdag kolostorok miatt vált a viking fosztogatók rendszeres célpontjává. Nagyobb rajtaütést jegyeztek fel 851-ben és 854-ben — ezekben az években az ősszel érkező skandinávok a szigeten teleltek át, 4  majd tavasszal folytatták rablóhadjáratukat. 5  A nagy pogány sereg  865–878-as hadjárata idején a vikingek nagy tábort alakítottak ki a szigeten, amelynek lakói a béke fejében különadót fizettek nekik .
Amikor Hitvalló Eduárd megszervezte az Öt Kikötő  szövetségét a La Manche partján, Margate és Ramsgate az ezeket „támogató városok” közé került 6 
III. Eduárd adókönyvének tanúsága szerint 1334–1335-ben Thanet volt Kent legsűrűbben lakott része .
A napóleoni háborúk idején Ramsgate volt az angol flotta legfontosabb támaszpontja .
1940. május 26. és június 3. között a Dinamó hadművelettel a dunkerque-i csatából kimentett brit, francia és belga katonák többségét Ramsgate-ben tették partra.
Hagyományosan sokan élnek halászatból . A mezőgazdaság jelentősége a beépítéssel csökken. Az 1920-as években Margate, Ramsgate és Broadstairs között, korábbi termőföldeken jelentős könnyűipari központot építettek ki. Ezeket a földeket a kormányzat a II. világháború után iparterületté minősítette át .
A turizmus szolgáltatásai igazán a 20. században lendültek fel, de Ramsgate már a 19. században a legismertebb fürdőhelyek közé tartozott . Legkedveltebb partszakasza a mészkőfalat tövében elterülő Ramsgate Sands. 7  
Az ezredfordulón Margate mellett szélerőműveket építettek. Jelentős foglalkoztató a Pfizer cégnek a szomszédos Sandwich grófságban felépített gyógyszeripari kutatólaboratóriuma. Ezen beruházások együttes eredményeként a sziget lakói közül az ezredfordulón már többen dolgoztak az iparban, mint a turizmusban Jelentős foglalkoztatók még az utazási irodákat és az iparvállalatokat egyaránt kiszolgáló nyomdák .
Thanet kerület (Thanet district) Kent megye egyik önkormányzat (borough) típusú kerülete. Határa nem pontosan követi az egykori Wantsum-csatorna vonalát; a kerület {szám|103,3 km²) kissé túlterjeszkedik a félsziget többé-kevésbé természetes határán. Lakossága 2019 közepén 141 922 fő volt.
A 20. századi népességrobbanás eredményeként a terület mintegy felét beépítették; a másik fele főleg művelt föld. Az egykori csatornát ma a Ramsgate repülőtér kifutópályája szeli át.
Fontosabb települései:
Ebbsfleet majorság a déli parton, Ramsgate-től nyugatra épült a Pegwell-öböl partján. Nevezetessége, hogy itt van az anglikán egyház Canterbury főegyházmegyéjéhez tartozó és a teljes déli partvidéken illetékes Ebbsfleet egyházmegye püspöki székhelye. 8 
A Wantsum-csatorna az északi Reculvertől a keleti Richborough-ig (a későbbi Sandwich grófságban a La Manche-ot kötötte össze Temze tölcsértorkolatával. Az északi ág szabadon hajózható volt, keleti végén (Richborough-tól keletre) azonban a Stonar-zátony (homokpad) nehezítette a hajózást. Mivel a sziget hatékonyan védte a csatornát az Északi-tenger hullámverésétől, a római hódoltság korában ez volt Britannia legfontosabb szállító útvonala. Jelentősége később feliszapolódásának mértékében csökkent.
A csatorna első hídját 1485-ben építették. Az 1700-as évek közepétől már komp is összekötötte a sziget déli partját Sandwich grófsággal (KentLive).
Ramsgate Anglia egyetlen királyi kikötője. A várost Londonnal gyorsvasút köti össze. Repülőterét 1935-ben nyitották meg. 7 
A (fél)sziget történelmi nevezetességei a középkorba visszanyúló történetű kolostorok és a püspöki székhely).
A Kingsgate-kastély Margate-től keletre, a North Foreland-fokon áll. A fok másik nevezetessége a világítótorony .
A középkorban kézi erővel a kréta kőzetbe vájt Ramsgate alagutakat a II. világháború alatt tárták fel, amikor az angliai csatában rendszeres légitámadások sújtották a szigetet, kiváltképp Ramsgate kikötőjét. A főleg ideiglenes légoltalmi menedéknek szánt alagutakba ekkor mintegy háromszáz család állandóra beköltözött. A feltárt alagútrendszer — amit egyúttal egy, a 19. század közepén készült, de mára felhagyott — valamivel több, mint 2 km hosszú — vasúti alagúttal is összekapcsoltak — 2014 óta látogatható .
Az 1520 hektár területű Sandwich és Pegwell Bay Nemzeti Természetvédelmi Területet Ramsgate-től délnyugatra alakították ki a Pegwell-öböl partvidékén. Főleg madárrezervátumként nevezetes .
A Westcliff domb tetején álló, neogótikus Szent Ágoston-templomot Augustin W. N. Pugin, a Westminster-palota belsőépítésze tervezte, és a sírja is itt van. Az 1846-ban kezdett építkezést Pugin halála  után a fiai fejezték be .
A dunkerque-i kiürítésben részt vett járművek egyikét, a Sundownert múzeumhajóvá alakították át, és a város tengeri múzeuma mellett horgonyozták le. Tőle nem messze egy rekonstruált viking hajót is kiállítottak .
