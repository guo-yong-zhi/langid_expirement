Pontosságellenőrzött
Mátyás Ferenc  József Attila-díjas  magyar költő, író.
Szegényparaszti család gyermekeként látta meg a napvilágot. 1934-től cím- és címerfestősegédként dolgozott Budapesten. Kapcsolatba került a népi írókkal, a Válasz és a Kelet Népe közölte műveit. József Attila segítségével a Szép Szóban is jelentek meg írásai. Az Esti Kurír, majd 1945-től a Szabadság munkatársa volt; szerkesztette a Szabó Lőrinc című hetilapot. 1948-ban a Vallás- és Közoktatási Minisztérium előadója lett. 1949-től az Országos Széchényi Könyvtár munkatársa, később tudományos kutatója, osztályvezetője. 1953-ban könyvtárosi képesítést szerzett. 1959-1972 között a Magvető Könyvkiadó szerkesztője volt.
Első versei a pusztákon élő szegények gondjairól adtak könyörtelen tárgyiassággal megjelenített képet. Lázadó indulatait keserűsége, a kiszolgáltatottság szorongató érzése kísérte. A falu küldöttje  című önéletrajzi regényében saját íróvá válásának történetét beszélte el. 1947 után csak ritkán jelenhettek meg művei. Az 1960-as évektől ismét szerepelt: költészetét ekkor az emlékezés derűje és a harmónia vágya hatotta át.
