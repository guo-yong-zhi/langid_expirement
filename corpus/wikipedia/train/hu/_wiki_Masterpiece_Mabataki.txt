Pontosságellenőrzött
A Masterpiece/Mabataki  a Scandal japán pop-rock együttes huszonhetedik kislemeze, amely 2019. március 27-én jelent meg a her gondozásában. A kislemez az együttes első kiadványa, melyet a butikkiadójukon keresztül jelentettek meg. A lemez 11 426 példánnyal a hetedik helyen mutatkozott be az Oricon heti kislemezeladási-listáján. 1 
A Masterpiece/Mabataki az együttes első kiadványa, amely a zenekar her nevű butikkiadóján keresztül jelent meg.
A Masterpiece dalszövegét Szuzuki, zenéjét Szaszazaki írta, a Mabatakit teljes egészében Szuzuki szerezte. A Masterpiece szövegének első sorai, a „Hadzsimari no aizu va icudemo tocuzen narihibiite / Hasiridaszu kodó mó tomerarenai va”  az együttestől szokatlan módon közvetlenül leírják a zenekar és annak tagjainak érzéseit és körülményeit. Korábban azért nem írták bele közvetlenül a dalok szövegében az éppen aktuális érzelmeiket, hogy azt évekkel később az új rajongók is élvezni tudják. A dal zenéjével Szaszazaki már 1 évvel korábban elkészült, azonban nem volt megelégedve a késztermékkel, így ki akarta dobni azt. A dalnak teljesen más hangzása volt, még vonósok is szerepeltek benne. A dal hangszerelésével végül Kavagucsi Keitát bízták meg, akinek azt az utasítást adták, hogy a dal „legyen végtelenül élénk” és „egy kemény riffel induljon”. A dalt hónapokkal az első koncertelőadása után vették fel, ami nagy hatással volt a szám végső hangzására.
Az 1980-as évek lányos popzenéjét idéző, city pop stílusú Mabataki a pop-punk Masterpiece kompenzálásaként sokkal „lányosabb” és „aranyosabb”, melyet úgy írtak, hogy az ne legyen „túl hangos”. A lányok „könnyed és bizonytalan érzelmeinek” átadásához a hangszeres szólamokat loopolták, szintetizátort használták, illetve a „lyukakat” „jóleső” dallamokkal töltötték ki. A dalban a lányos kép kialakítása végett a szoprán hangfekvésű Ogava évek óta élőször jelentősebb szerepet kapott. 2  3  4 
A dalokat 2019. február 14–15-én  és február 18-án  vették fel, 5  6  7  a Masterpiece videóklipjét február 15-én, 8  míg a Mabatakiét február 22-én forgatták. 9 
A Masterpiece rádiós premierje 2019. március 4-én az FM802 Rock Kids 802 Ochiken Goes On!! című műsorában volt. 
2019. március 26–április 14. között SCANDAL her: Kanodzso-tacsi no Atelier-ten  címmel kiállítást is tartottak, amelyen a her butikkiadó megalapításával és a Masterpiece/Mabataki kislemez elkészítésével kapcsolatos anyagokat állítottak ki. 10 
A Masterpiece videóklipjét az Avanai cumori no, genki de nét is jegyző DaishinSZK, 11  míg a Mabatakiét Macunaga Cugumi rendezte. A borítókat Q-TA japán kollázsművész készítette el.
