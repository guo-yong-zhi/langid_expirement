Pontosságellenőrzött
A Wikifajok tartalmaz Deres sás témájú rendszertani információt.
A Wikimédia Commons tartalmaz Deres sás témájú médiaállományokat és Deres sás témájú kategóriát.
A deres sás  az egyszikűek  osztályába sorolt perjevirágúak  rendjében a palkafélék  családjának egyik faja.
Egész Magyarországon gyakori.
Tompán háromélű, domború oldalú, alul mindig sima, de felső részén gyakran érdes szára 20–70 cm magasra nő.
Hosszú, vékony, barna pikkelylevelekkel fedett tarackot növeszt.
A szárnál rövidebb, 3–5 mm széles levelei felül sötétzöldek, a fonákuk kékeszöld vagy hamvasszürke. Az élük érdes, finoman háromélű csúcsba fut. Laza virágzatuk gyakran a szár közepe alatt kezdődik. A tőhüvelyek vörösbarnák, gyakran piroslók vagy bíborosak, épek. A nyelvecske 2–3 mm hosszú, lekerekített.
A legtöbb sásfajtól eltérően nem ragaszkodik a nedves környezethez: nedves réteken, szárazabb gyepekben, nyílt száraz tölgyesekben gyakori. Lazán gyepes, kis csomókban nő; több növénytársulásban is állományalkotó. Igénytelen, ezért sokféle környezetben fordul elő a nedves hegyi rétektől az időszakosan vízzel borított szikesekig. A magassásos társulásokban foltszerűen és önállóan zsombékolva is megtalálható. Ezek a zsombékok kiváló, védett élőhelyet biztosítanak a legkülönfélébb bolharákoknak, csiborlárváknak, botpoloskáknak, kétéltűeknek és halivadékoknak.
A vizek természetes hőingadozásától függően nagyjából áprilistól júniusig virágzik folyamatosan.
Hamvasszürke levelei miatt levéldísznövénynek ültetik.
Alfajok:
Számos kertészeti változatát nemesítették ki. Így például:
