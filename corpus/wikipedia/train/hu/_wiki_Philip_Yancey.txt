Pontosságellenőrzött
Philip Yancey  amerikai keresztény író. Könyveit 25 nyelvre fordították le, s tizennégy millió példányt értékesítettek világszerte, ezzel az egyik legkeresettebb keresztyén szerző. Két könyve nyerte meg "Az év keresztyén könyve" díjat: a The Jesus I Never Knew  1996-ban és a What's So Amazing About Grace  1998-ban. 1  A Zondervan Publishing, ill. a Hachette adja ki a műveit.
Yancey Atlantában született, s annak közelében nőtt fel. Amikor egyéves volt, elvesztette édesapját, aki gyermekbénulásban szenvedett, s a gyülekezeti tagok javaslatára, hogy bízzon Istenben, aki meg fogja gyógyítani, lekapcsoltatta magát a lélegeztetőgépről. Ez és még néhány negatív élmény is közrejátszott abban, hogy egy adott ponton Yancey elvesztette a hitét. 2  3  Érettségi után egy bibliaiskolába járt, ahol megismerkedett a feleségével, Janettel. 4  Később kommunikációt és angolt tanult a Wheaton College-ben és a Chicagói Egyetemen.
Yancey Chicagóba költözött, ahol 1971-ben csatlakozott a Campus Life magazin munkatársi körébe, amely a Christianity Today egy mellékmagazinja. Ez egyetemistákra s fiatalokra koncentrál, s 8 évig Yancey volt a szerkesztője. 5  Yancey évekig a Christianity Today egyik szerkesztője volt, és olyan újságoknak írt cikkeket, mint például: Reader's Digest, The Saturday Evening Post, Publishers Weekly, Chicago Tribune Magazine, Eternity, Moody Monthly, National Wildlife.
Jelenleg Coloradóban él, s most már főszerkesztője a Christianity Todaynek, továbbá a világ több részére is meghívják előadóként.
2007 februárjában súlyosan megsérült egy autóbalesetben, amikor a feleségével hazafele tartottak, de rendbe jött. Annyira, hogy 2007 augusztusára sikerült megmásznia a hiányzó három csúcsot, s így Colorado mind az 54, 4300m-nél magasabb csúcsát megmászta. 6 
