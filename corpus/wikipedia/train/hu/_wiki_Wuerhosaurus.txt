Pontosságellenőrzött
A Wikifajok tartalmaz Wuerhosaurus témájú rendszertani információt.
A Wikimédia Commons tartalmaz Wuerhosaurus témájú kategóriát.
A Wuerhosaurus a stegosaurida dinoszauruszok egyik neme, amely a kora kréta időszakban élt a mai Kína területén. Mivel a csoport többi tagja kihalt a késő jura időszak során, ez a legutolsó ismert stegosaurus. 1 
A valószínűleg széles törzsű állat nagyjából 7 méter hosszú és 4 tonna tömegű volt, 2  de csak néhány elszórt csontja került elő, ami megnehezíti a teljes rekonstrukció elkészítését. 1  A hátán levő lemezei kerekebbek voltak a többi stegosauridáénál. 3 
A nyugat kínai Xinjiangban  levő Tugulu Csoportból származó Wuerhosaurus homheni a típusfaj, melyről Dong Zhiming  készített leírást 1973-ban. A maradványaihoz tartozik egy koponya nélküli töredékes csontváz és egy második példány farkának néhány csontja. 3  Zhiming 1993-ban egy második, W. ordosensis nevű kisebb fajról is leírást készített, melyre a belső-mongóliai Ejinhoro Formációban levő Ordos medencében bukkantak rá,
W. homheni
W. ordosensis
Feje a talajhoz közelebb helyezkedett el, mint a többi stegosauridáé; a tudósok úgy gondolják, hogy ez az adaptáció lehetővé tette az alacsonyan növő növényzettel való táplálkozást. A Stegosaurusszal szemben a Wuerhosaurusnak rövidebb, kerekebb lemezei voltak, melyek rendeltetése vitatott. A csoport többi tagjához hasonlóan a Wuerhosaurus farka végén is négy tüske helyezkedett el, amiket az állat nagy valószínűséggel védekezésre használt.
