Pontosságellenőrzött
Németh-Csóka Mihály  Kiváló Orvos-díjas magyar orvos, biokémikus, laboratóriumi szakorvos, címzetes egyetemi tanár, az MTA doktora. A kötőszövetek, porcok neves kutatója. A magyar klinikai laborszakasszisztens-képzés egyik megteremtője.
1945-ben Kőszegen érettségizett, és beiratkozott a budapesti Pázmány Péter Tudományegyetem orvosi karára, ahol 1951-ben „summa cum laude” minősítéssel orvossá avatták. Végzés után a szombathelyi kórház klinikai laboratórium-kórbonctani osztályára irányították, ahol 1954-ig a kórbonctani munka mellett elsajátította a legújabb laboratóriumi módszereket. Ezután Romhányi György professzor meghívására a Pécsi Tudományegyetem Kórbonctani Intézetébe került és bekapcsolódott az ott folyó intenzív tudományos vizsgálatokba. Később 1958 és 1963 között a pécsi Megyei Kórházban, azután a Honvéd Kórházban majd pedig 1963 és 1965 között az I. sz. Sebészeti Klinikán mint laborvezető dolgozott. Az akkor újjáalakuló Megyei Kórházban 1965-ben nevezték ki a labororatórium főorvosának. 1970-től a budapesti Tétényi úti Kórház Laboratóriumát vezette 1992-ig. A nyugdíjkorhatárt elérve 1998-ig a Korányi TBC és Pulmonológiai Intézetben mint laborfőorvos tevékenykedett, majd nyugdíjasként még részállásban 83 éves koráig ott dolgozott.
1965-ben védte meg az orvostudományok kandidátusi, 1977-ben akadémiai doktori értekezését.
Külföldi munkái: 
Több mint száz publikációja, dolgozata jelent meg, többnyire magyar, német és angol nyelven.
