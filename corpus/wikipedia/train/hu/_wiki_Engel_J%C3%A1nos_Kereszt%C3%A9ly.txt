Pontosságellenőrzött
Engel János Keresztély , történetíró, erdélyi udvari kancelláriai fogalmazó.
Engel Jakab gyógyszerész fia, Engel János Jakab testvére volt. Szülővárosában tanult az evangélikus gimnáziumban, hol a francia nyelvben is ismereteket szerzett; innét a pozsonyi líceumba ment, hol a híres Sztrecsko rektor pártfogásában részesült és a bölcseleten kivül a matematikai, történeti s teológiai tudományokat is tanulta. 1788-ban a göttingeni egyetemre ment, hol a bölcseletet Federtől, a klasszika-filológiát Heynetől, a történelmet, statisztikát és államtudományokat Schlözertől, a diplomatikát pedig Gatterertől hallgatta; ezeken kívül a görög nyelvből magán oktatást nyert Heerentől. A francia nyelven kívül tanulta az olaszt és angolt. Tanárai nagyra becsülték és Heerennel, ennek haláláig levelezett. 1791-ben Bécsbe ment és az erdélyi udvari kancelláriánál járulnok lett; ekkor sok nélkülözéssel küzdött; később ugyanott fogalmazóvá nevezték ki. 1794-től fogva egyszersmind császári és  királyi könyvvizsgáló és 1801-ben császári és királyi protestáns jogügyi tanácsos is volt; csak 1812-ben lett titkár. Érdemei elismeréséül I. Ferenc király 1792-ben magyar nemesi rangra emelte; Szepes megye táblabírái közé sorozta s Lőcse városa polgári oklevéllel tisztelte meg. Tagja volt a göttingeni, prágai s müncheni tudós társaságoknak; 1811 áprilisában a varsói királyi tudós társaság és júniusban az orosz császári harkovi egyetem levelező tagjává választotta. Több évig betegeskedett és ezért 1813-ban hónapokig időzött a smrdzonkai kénes fürdőben Szepes megyében.
Kéziratai: Bericht an das Kirchenvorsteher-Amt der Wiener evang. Gemeinde Aug. Conf. bei Gelegenheit der Annahme der Kaiserwürde durch Se. Maj. Franz I. Wien, 4. Jan. 1805. ívrét 4 levél; Denkwürdigkeiten der k. Freistadt Leutschau, 4-rét VI. és 39 lap és levelezése 100 darab.
Arcképe Siegel bécsi festménye után rézmetszetben Czetter Sámueltől 1805-ben 
Magyarország történelmével előszeretettel foglalkozott; azonban hazájának politikája, földrajza, törvényei, a magyar s szláv nyelvészet, paedagogia, theologia s a classica philologia is képezték kutatásinak tárgyát; a Schedius+féle Zeitschrift von und für Ungern-ben megjelent cikkei:
Aktenmässige Skizze der Unternehmungen Joh. Zápolya's v. J. 1507–1511. , Andreas III. des Venetianers, Königs von Ungern erste drei Regierungsjahre, Etwas über die Communication zwischen Zipsen, Gömör, Sáros, Abaújvár, Liptau u. s. w. und zwischen Pressburg oder Wien: und vorher über den Strassenbau in Ungern überhaupt, Historisch-diplomatische Aufklärungen über Stephans V. Königs von Ungern Tod im J. 1272. und die ersten Regierungsjahre Ladislaus des Kumaniers , Etwas über den Gesundbrunnen bei Neu-Lublin in der Zipser Gespannschaft und über die Gegend desselben, nebst einer kurzen Nachricht vom Bartfelder Sauerbrunnen, Johann Karl Unger , Über Sigmunds Königs vom Ungern Aufenthalt zu Ragusa im. J. 1396. , Über die Grafen von Dachau und Andechs, als Duces Dalmaciae, Aufforderungen eines deutschen Gelehrten zu einem histor. Verzeichniss der antiken u. modernen Münzsammlungen in Ungern und Siebenbürgen , Über das rühmliche Vorhaben des Herrn v. Kovachich Scriptores rerum Hung. in einer grössern Sammlung herauszugeben ; irt még Windisch Magazinjába s Bredetzky Topographiai gyűjteményébe, a bécsi Vaterländische Blätterbe , segédkezett Grellmann statiskájánál és Slözernek Beiträge zur Geschichte der Teutschen in Siebenbürgen cz. munkájánál; a bécsi Annalen der österr. Litteratur és a jenai, később lipcsei Litteraturzeitungba irodalmi híreket és ismertetéseket irt az osztrák, különösen pedig a magyarországi könyvekről.
