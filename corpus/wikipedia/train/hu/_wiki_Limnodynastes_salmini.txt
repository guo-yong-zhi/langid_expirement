Pontosságellenőrzött
A Wikifajok tartalmaz Limnodynastes salmini témájú rendszertani információt.
A Wikimédia Commons tartalmaz Limnodynastes salmini témájú kategóriát.
A Limnodynastes salmini a kétéltűek  osztályának békák  rendjébe, a mocsárjáróbéka-félék  családjába, azon belül a Limnodynastes nembe tartozó faj.
Ausztrália endemikus faja. Ausztrália Új-Dél-Wales államának a szárazföld belseje felé eső, valamit északi részén, továbbá Queensland délnyugati részén honos. Elterjedési területének mérete nagyjából 546 600 km². 1 
Nevét C. L. Salmin muzeológus tiszteletére kapta. 2 
Nagy termetű békafaj, testhossza elérheti a 7,5 cm-t. 3  4  Háta szürkésbarna vagy barna; rajta sötétebb foltokkal és pettyekkel. 3  Minkét oldalán és háta közepén jellegzetes narancs- vagy lazacszínű csík húzódik. Hasi oldala fehér. Combjainak hátsó fele barna, fehér pettyekkel tarkítva. Pupillája vízszintes elhelyezkedésű, írisze aranybarna színű. 4  Mellső lábfejei úszóhártya nélküliek, hátsókon némi úszóhártya figyelhető meg. Ujjai végén nincsenek korongok. 3  
A párzás tavasztól őszig tart. Petéit habos petecsomókban rakja le a kialakult tavacskák, pocsolyák vizének felszínére. A petecsomókban 1500–2500 pete is lehet. 1  Az ebihalak 3–4 nap után kelnek ki, 4  hosszuk elérheti a 7 cm-t, 3  színük sötétbarna. Gyakran a víz mélyén maradnak, teljes kifejlődésük 30 °C-os vízben 43 napot vesz igénybe. 4  A kikelt kis békák mérete 13–20 mm, csíkjaik halványabbak a felnőtt egyedekénél. 4 
Száraz időszakban gyakran a föld alá vermeli magát, vagy farönkök, kövek alá bújik. 4 
A vörös lista a nem fenyegetett fajok között tartja nyilván. Elterjedési területén néhány nemzeti park is fekszik. 5 
