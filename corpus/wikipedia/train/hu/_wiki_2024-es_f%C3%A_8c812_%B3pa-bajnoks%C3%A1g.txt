Pontosságellenőrzött
A 2024-es férfi kézilabda-Európa-bajnokságot Németországban rendezik január 10. és 28. között. 1  Ez lesz a 16. férfi kézilabda-Európa-bajnokság, a tornán 24 ország válogatottja vesz részt.
Az EHF 2017. május 4-én tette közzé a pályázni szándékozók listáját: 2  Csehország, Magyarország és Szlovákia közös pályázata, Dánia és Svájc közös pályázata, valamint Németország, Észak-Macedónia és Litvánia. A határidőig a következő pályázatok érkeztek be: közösen pályázott Dánia és Svájc, közösen pályázott Magyarország és Szlovákia valamint egyedül pályázott Németország.
Az EHF 2018. június 20-án Glasgowban Németországot választotta rendezőnek. 3 
Magyarország és Szlovákia a 2022-es Eb rendezési jogának elnyerése miatt visszalépett.
A mérkőzéseket hat városban rendezik. A nyitómérkőzés Düsseldorfban, a döntő Kölnben lesz. 5 
A csoportkör sorsolását 2023. május 10-én tartották Düsseldorfban. 6  7 
A kiemelést 2023. május 1-jén jelentették be. 8 
A menetrendet 2023. március 1-jén tették közzé. 9 
A csapatok az egymás elleni eredményeiket magukkal viszik a csoportkörből.
A mérkőzések kezdési időpontjait a csoportkör befejezése után határozzák meg.
