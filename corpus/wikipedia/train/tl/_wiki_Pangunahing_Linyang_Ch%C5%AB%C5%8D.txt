Ang Pangunahing Linya ng Chūō , kadalasang tinatawag na Linyang Chūō, ay isa sa mga pangunahing linyang daangbakal sa Japan. Kinokonekta nito ang Tokyo at Nagoya, kahit na ito ang pinakamabagal na daangbakal na may direktang koneksiyon sa dalawang lungosd; ang nasa baybayin na Pangunahing Linya ng Tōkaidō ay mas mabilis kaysa sa linyang ito, at ang Tōkaidō Shinkansen ay ang pinakamabilis na konekta sa dalawang lungsod.
Pinapatakbo ang silangang bahagi, ang Silangang Linya ng Chūō , ng East Japan Railway Company , samantalang pinamamahalaan naman ang kanlurang bahagi, ang Kanlurang Linya ng Chūō , ng Central Japan Railway Company . Makikita ang punto ng paghahati sa pagitan ng dalawang kompanya sa Estasyon ng Shiojiri, na kung saan ang mga ekspres na tren mula sa dalawang namamahala ay nagpapatuloy mula sa Linyang Shinonoi papunta sa mga lungsod ng Matsumoto at Nagano. Kumpara sa mga malalaking lugar sa dalawang dulo ng Linyang Chūō, hindi masyadong nagagamit ang kalagitnaang bahagi ng linya; ang koridor ng Shiojiri-Nakatsugawa ay sineserbisyohan lamang ng isang lokal at limitadong ekspres na tren kada oras. 1 
Dumadaan ang Pangunahing Linya ng Chūō sa bulubunduking sentro ng Honshu. Ang pinakamataas na punto  ay may taas na 900 metro na mas mataas sa lebel ng dagat at karamihan sa linya ay may gradwasyon lamang na 25 kada milyon .  Sa bahagi ng Silangang Linya ng Chūō, makikita ang itaas na bahagi ng Bulubunduking Akaishi at Kiso kasama na rin ang Bundok Yatsugatake. Katabi lamang ng Kanlurang Linya ng Chūō ang Nakasendō highway  at ang Lambak Kiso.
Itinatala ng bahaging ito ang lahat ng mga estasyon sa Pangunahing Linya ng Chūō at pangkalahatang ipinapaliwanag ang mga rehiyonal na serbisiyo sa linya. Karagdagan, mayroong mga serbisiyo ng limitadong ekspres na kumokonekta sa mga pangunahing lungsod sa linya. Ito ay ang Azusa, Super Azusa, Kaiji, Hamakaiji, Narita Express at Shinano. Para sa mas masusing detalye ng mga limitadong ekspres, maaaring makita ito sa mga respektibong pahina.
Gradong nakahiwalay ang bahagi ng Tokyo at Mitaka, na walang tawiran. Sa pagitan ng Ochanomizu at Mitaka, mayroong apat na trakto ang Pangunahing Linya ng Chūō; ang dalawa ay para sa lokal na trakto  na may plataporma bawat estasyon; ang dalawang iba pa ay para sa mabilisang trakto  na kung saan ang ilang estasyon ay walang plataporma sa ganitong uri ng serbisiyo. Ginagamit ang lokal na trakto ng mga lokal na tren ng pangunahing linya  at ng mga tren ng Linyang Chūō-Sōbu, samantalang ginagamit naman ng mga mabilis na serbisiyo at tren para sa limitadong ekspres ang mga mabilisang trakto. Mahalagang daang-panglunsod ang bahagi ng Tokyo-Mitaka.
Kolektibong tinatawag na Linyang Chūō  ang mga serbisiyong pangkomyuter sa mabilisang trakto kung ihahambing sa Linyang Chūō   o ang Linyang Chūō-Sōbu sa mga lokal na trakto. Ang una ay kadalasang tinatawag na Linyang Chūō at ang sumunod ay ang Linyang Sōbu. Magkaibang pangkat ng mga tren ang ginagamit para sa dalawang pangkat ng serbisiyo. Ang una ay gumagamit ng bagon na may sinturong may kulay kahel samantalang ang pangalawa ay gumagamit ng mga bagon na may kulay dilaw na sinturon. Tuwing madaling araw at kalagitnaan ng gabi, ginagamit na ang bagon na may kahel na sinturon para sa mga lokal na serbisiyo.
Ang bahaging ito ay makikita sa Tokyo.
Palatandaan
Nagtatapos ang apatang trakto sa Mitaka. Sinisimulan na ang kunstruksiyon sa pagitan ng Mitaka at Tachikawa para itaas ang mga trakto at tanggalin ang mga tawirang lebel; marami sa bahaging ito ang mga tawirang lebel na nagsasanhi ng pagkahinto ng serbisiyo tuwing darami na ang tao. May mga planong lumabas na magdagdag pa ng dalawang trakto hanggang sa Tachikawa, subalit ay hindi ito kasama sa pagtataas ng mga trakto, na natapos sa pagitan ng 2008-2011, at may kabilang na pagbabago noong 2012. 2 
Makikita lahat ng bahaging ito sa Tokyo. Para sa palatandaan ng mga uri ng tren, tignan ang sinundang bahagi.
Karamihan sa mga tren na may mabilis na serbisiyo mula sa Tokyo ay humahanggan na lamang sa Takao na kung saan lumalabas ang linya sa malaking urban na lugar ng Tokyo. Dumadaan pa rin sa pagitan ng bahaging Takao at Ōtsuki ang ilang treng pangkomyuter at ilang malalayong lokal na tren at tren para sa limitadong ekspres. Tumitigil ang limitadong ekspres na Kaiji sa Kōfu, ang kabisera ng Prepektura ng Yamanashi, samantalang ang Azusa at Super Azusa ay nagpapatuloy hanggang Shiojiri at Matsumoto kapag dumaan ng Linyang Shinonoi.
Isang lumang ruta ng Pangunahing Linya ng Chūō ang sangay ng Okaya-Shiojiri. Dinadala nito ang maliit na numero ng mga shuttle trains at mga tren mula/papuntang Linyang Iida, na kung saan ay sumasanga sa Tatsuno.
Bago magbukas ang bagong ruta sa pagitan ng Okaya at Shiojiri, mayroong isang junction ) sa pagitan ng Estasyon ng Ono at Shiojiri. Mayroon itong pabaligtad na plano. Sinarado ang estasyong pang-signal noong 12 Oktubre 1983.
Ang Shiojiri ay nagsisilbing puntong hati sa pagitan ng Silangang Linya at Kanlurang Linya; walang tren ang tumutuloy mula sa isang linya papunta sa isang linya. Ang limitadong ekspres na Shinano ay ang pangunahing serbisiyo para sa rural na bahagi ng Shiojiri-Nakatsugawa. 3 
Dumadaan ang mga lokal at tren na may mabilis na serbisiyo sa linya mula sa Nakatsugawa hanggang Nagoya. Dinadala ng bahaging ito ang trapik ng urban para sa Malakihang Lugar ng Nagoya.
Palatandaan:
Sinimulang gamitin ang mga treng may seryeng E233 sa komyuter na serbisyo sa Tokyo noong 26 Disyembre 2006. Ang mga treng ito ay nagmula sa pinaunlad na seryeng E231 na ginamit sa ibang linyang pangkomyuter sa lugar ng Tokyo, at pinalitan ang nalulumang seryeng 201 na ginamit simula pa noong 1981.
Mula 2016, nakatakdang gamitin ang mga seryeng E353 EMU sa serbisiyo ng limitadong ekspres na Azusa at Super Azusa, samantalang papalitan naman ang mga treng may seryeng E351 at E257. 4 
