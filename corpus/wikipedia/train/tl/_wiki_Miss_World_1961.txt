Ang Miss World 1961 ay ang ika-11 edisyon ng Miss World pageant, na ginanap sa Lyceum Ballroom sa Londres, Reyno Unido noong 9 Nobyembre 1961. 
Pagkatapos ng kompetisyon, kinoronahan ng komedyanteng Ingles-Amerikano na si Bob Hope si Rosemarie Frankland ng Reyno Unido bilang Miss World 1961. 1  2  Ito ang kauna-unahang tagumpay ng Reyno Unido sa kasaysayan ng kompetisyon. Nagtapos bilang first runner-up si Grace Li Shiu-ying ng Tsina, habang nagtapos bilang second runner-up si Carmen Cervera ng Espanya. 3  4 
Mga kandidata mula sa 37 bansa at teritoryo ang lumahok sa kompetisyong ito. Pinangunahan ni Peter West ang kompetisyon, samantalang si Michael Aspel ang nagbigay ng komentaryo sa buong kompetisyon.
Ang mga kalahok mula sa 37 mga bansa at teritoryo ay napili upang lumahok sa kompetisyon. Dalawang kandidata ang nailuklok upang kumatawan sa kanilang mga bansa/teritoryo matapos maging runner-up sa kanilang pambansang kompetisyon, o napili sa isang casting process.
Dapat sanang kakalahok si Miss France 1961 Luce Auger upang kumatawan sa kanyang bansa. Gayunpaman, siya ay napatalsik sa kanyang titulo dahil siya ay mayroon nang isang anak. 5  6  Si Auger ay pinalitan ng kanyang first runner-up na si Mich√®le Wargnier. 7  Iniluklok ang third runner-up ng Miss Holland 1961 na si Rita van Zuiden dahil lumahok na sa ibang internasyonal na beauty pageant si Miss Holland 1961 Anne Marie Brink at ang kanyang mga runner-up na sina Gita Kamman at Stanny van Baer. 8  9 
Unang sumali sa edisyong ito ang mga bansang Republika ng Tsina at Suriname, at bumalik ang mga bansang Austrya, Bagong Silandiya, Beneswela, at Ceylon. Huling sumali noong 1955 ang Ceylon, noong 1956 ang Bagong Silandiya, noong 1958 ang Beneswela, at noong 1959 ang Austrya. Hindi sumali ang mga bansang Australya, Burma, Hordan, Kanada, Kenya, Noruwega, Tahiti, at Tanganyika sa edisyong ito. Hindi sumali si Tahia Piehi ng Tahiti dahil sa hindi isiniwalat na dahilan. 10  Hindi sumali ang mga bansang Australya, Burma, Hordan, Kanada, Kenya, Noruwega, at Tanganyika sa edisyong ito matapos na mabigo ang kanilang mga organisasyong pambansa na magdaos ng kompetisyong pambansa o magtalaga ng kalahok.
Dapat sanang sasali si Chriss Leon ng Hamayka. Nagkaroon ito ng ibigan sa isang doktor sa sasakyang-dagat na kanilang sinakyan papuntang Londres kasama ang kanyang chaperone na si Rhoda Henry. Nang umamin si Leon kay Henry na nagkaroon ito ng ibigan sa barko, nagalit ito at hindi pinayagan ni Henry na makapuntang Londres si Leon dahil pagsuway nito sa kanya. Imbis na pumuntang Londres, sila ay bumalik sa Hamayka. 11  Pagkalipas ng isang taon, pinayagan ni Morley na sumali si Leon dahil hindi sumali ang Miss Jamaica ng taong iyon, at kalaunan ay nakapasok ito sa Top 15. 12 
Ilang pagbabago ang inimplementa sa edisyong ito. Ang bilang ng mga semifinalist sa edisyong ito ay ibinaba sa 15 mula sa 18 ng nakaraang edisyon. Ang mga Top 15 semifinalist ay napili sa pamamagitan ng paunang kompetisyon na ginanap sa araw ng pinal na kompetisyon na binubuo ng swimsuit at evening gown competition. Nakipanayam kay Peter West ang mga Top 15 semifinalist, at kalaunan ay napili ang pitong pinalista na sumabak sa final interview. 14 
37 kandidata ang lumahok para sa titulo. 17  18 
