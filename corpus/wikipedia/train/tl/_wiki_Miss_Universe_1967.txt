Ang Miss Universe 1967 ay ang ika-16 na edisyon ng Miss Universe pageant, na ginanap sa Miami Beach Auditorium sa Miami Beach, Florida, Estados Unidos noong Hulyo 15, 1967. 1 
Pagkatapos ng kompetisyon, kinoronahan ni Margareta Arvidsson ng Suwesya si Sylvia Hitchcock ng Estados Unidos bilang Miss Universe 1967. 2  3  Ito ang ikaapat na tagumpay ng Estados Unidos sa kasaysayan ng kompetisyon. Nagtapos bilang first runner-up si Mariela PÃ©rez ng Beneswela, habang nagtapos bilang second runner-up si Jennifer Lewis ng Inglatera. 4  5 
Mga kandidata mula sa 56 bansa at teritoryo ang lumahok sa kompetisyong ito. Pinangunahan ni Bob Barker ang kompetisyon sa unang pagkakataon, samantalang si June Lockhart ang nagbigay ng komentaryo sa buong kompetisyon. 1  Nagtanghal ang aktor na si Jean-Paul Vignon sa edisyong ito.
Ang mga kalahok mula sa 56 na mga bansa at teritoryo ay napili upang lumahok sa kompetisyon. Isang kandidata ang nailuklok upang kumatawan sa kanyang bansa/teritoryo matapos ang pag-urong ng orihinal na kalahok.
Iniluklok ang first runner-up ng Miss France 1967 na si Anne Vernier bilang kandidata ng Pransiya matapos na pinili ni Miss France 1967 Jeanne Beck na huwag sumali sa kahit anong internasyonal na kompetisyon. 6 
Unang sumali sa edisyong ito ang Bonaire, at bumalik ang mga bansang Honduras, Hong Kong, Kapuluang Birhen ng Estados Unidos, Republikang Dominikano, at Urugway. Huling sumali noong 1962 ang Kapuluang Birhen ng Estados Unidos, at noong 1965 ang Honduras, Hong Kong, Republikang Dominikano, at Urugway. Hindi sumali ang mga bansang Ceylon, Ekwador, Guyana, Hamayka, Libano, Moroko, Suriname, Taylandiya, at Trinidad at Tobago. Hindi sumali sina Laura Baquero Palacios ng Ekwador at Prapassorn Panichakula ng Taylandiya dahil hindi umabot sa age requirement ang mga ito. 7  Hindi sumali si Elham Warwar ng Hamayka matapos na hindi payagan ng mga pageant organizer na magpatuloy sa kompetisyon dahil hindi ito sumali sa kompetisyong pambansa na nagtatalaga ng kandidata ng Hamayka sa Miss Universe. 8  Hindi sumali sina Seedevi Ragama ng Ceylon at Bone Jay ng Guyana dahil sa hindi isiniwalat na dahilan. Hindi sumali ang mga bansang Libano, Moroko, Suriname, at Trinidad at Tobago matapos na mabigo ang kanilang mga organisasyong pambansa na magdaos ng kompetisyong pambansa o magtalaga ng kalahok.
Tulad noong 1966, 15 mga semifinalist ang napili sa pamamagitan ng paunang kompetisyon at ang mga closed-door interview. Ang 15 mga semifinalist ay isa-isang tinawag sa pangwakas na kompetisyon sa walang partikular na pagkakasunud-sunod. Matapos banggitin ang kanilang bansa, isa-isang nakipanayam ang mga semifinalist kay Bob Barker. Pagkatapos nito, kumalahok sa swimsuit competition at evening gown competition ang 15 mga semfinalist, at kalaunan ay napili ang limang pinalista na sumabak sa final interview. 12 
56 na kandidata ang lumahok para sa titulo.
