Si Gagamba  ay isang kathang-isip na karakter sa komiks mula sa Pilipinas na nilikha ng magkapatid na Redondo na sina Virgilio at Nestor. 2  3  Una siyang lumabas sa Tagalog Klasiks Blg. 324 noong Disyembre 2, 1961. 4  Sa kalunan, nagkaroon ng sariling titulo ang karakter na ito sa Gagamba Komiks. Ang pagkakaroon nito ng sariling titulo ay bihira lamang sa Pilipinas sapagkat karamihan na titulo ay antolohiya. 5 
Batay ang karakter sa mga pulp na Amerikanong karakter tulad nina Shadow at The Spider, isa siyang nakamaskarang sanay na manlalaban na lumalaban sa krimen. Mayroon siyang sidekick o ka-partner na si Scorpio na katulong niya sa paglaban sa krimen.
Ginampanan ng Pilipinong aktor na si Bernard Bonnin sa talong pelikula ang papel na Gagamba. 6  Sa pelikulang Palos Kontra Gagamba, parehong ginampanan ni Bonin ang papel na Palos at Gagamba. 5 
Unang lumabas ang karakter ni Gagamba sa mga serye ng kuwento sa Tagalog Komiks simula sa Taon 13 Blg. 324 noong Disyembre 2, 1961. Ang unang serye ng kuwento na pinamagatang "Bakas ng Gagamba" ay tumakbo hanggang 1962. Sumunod ang serye ng kuwento na "Palos Kontra Gagamba" na tumakbo mula 1962 hanggang 1963 na nilathala din ng Tagalog Klasiks. Mula 1963 hanggang 1964, pinagpatuloy ng Alcala Flight Komiks ang serye ng kuwento na pinamagatang "Ang Lihim ni Gagamba" at noong 1969 nagkaroon uli ng serye ng kuwento na pinamagatang "Gagamba at si Scorpio" na nilathala din ng Alcala Flight Komiks. 7 
Noong 1970, nagkaroon ng sariling magasin ang karakter na Gagamba, ang Redondo's Gagamba Komiks Magazine na nilathala ng Ares Publications, Inc. Noong 1987, pagkatapos ng mahabang panahon, lumabas muli ang karakter ni Gagamba sa Thunder Illustrated Magasin sa serye ng kuwento na "Sapot ni Gagamba" na ginuhit ni Manny Pantaleon. 7 
