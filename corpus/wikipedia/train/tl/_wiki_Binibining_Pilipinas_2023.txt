Ang Binibining Pilipinas 2023 ay ang ika-59 na edisyon ng Binibining Pilipinas pageant, na ginanap sa Smart Araneta Coliseum sa Lungsod Quezon, Kalakhang Maynila, Pilipinas noong 28 Mayo 2023. 1  2 
Pagkatapos ng kompetisyon, kinoronahan ni Nicole Borromeo ng Cebu si Angelica Lopez ng Palawan bilang Binibining Pilipinas International 2023, at kinoronahan ni Chelsea Fernandez ng Tacloban si Anna Valencia Lakrini bilang Binibining Pilipinas Globe 2023. 3  4  Tinanghal bilang first runner-up si Katrina Anne Johnson ng Davao del Sur, at tinanghal bilang second runner-up si Reign Parani ng Heneral Trias, Kabite. 5  6 
Dalawang titulo lamang ang iginawad ngayong edisyon matapos mapunta sa ibang organisasyon ang mg prangkisa ng Binibining Pilipinas Charities, Inc. para sa Binibining Pilipinas Grand International at Binibining Pilipinas Intercontinental. 7  8 
Mga kandidata mula sa 40 lungsod at lalawigan ang lalahok sa kompetisyong ito. Pinangunahan nina Miss Universe 2018 Catriona Gray, Binibining Pilipinas Grand International 2016 Nicole Cordoves, at Miss Universe Philippines 2014 Mary Jean Lastimosa ang kompetisyon. 9  10  Nagtanghal sina Vice Ganda at Darren Espanto sa edisyong ito. 11  12 
Noong Enero 6, 2023, inilunsad ng organisasyon ang paghahanap nito para sa susunod na hanay ng mga Pinay na kakatawan sa Pilipinas sa iba't ibang mga international pageant. Ang huling araw ng pagsusumite ng aplikasyon ay noong Enero 31, 2023, 13  14  at ang final screening at pagpili ng mga opisyal na kalahok ay naka-iskedyul noong Pebrero 6, 2023. 15  16 
Ilang pagbabago ang inimplementa sa edisyong ito. Ang bilang ng mga semifinalist ay ibinaba sa 11 kumpara sa 12 ng nakaraang taon. Ang mga resulta ng paunang kompetisyon at ng closed-door interview ang nagpasiya sa napiling 11 mga semifinalist. Kumalahok sa swimsuit competition at evening gown competition ang 11 mga semi-finalist. Kumalahok rin ang 11 mga semi-finalist sa question and answer portion, at kalaunan ay inanunsyo ang dalawang nagwagi at ang dalawang runners-up. 17  18 
§ – Binoto ng mga manonood sa pamamagitan ng Bingo Plus fan-vote
40 kandidata ang kakalahok para sa titulo. 15  16  24 
