Ang Ortodontiks, Ortodontiya, o Ortodontura  ay ang unang espesyalidad ng dentistriya na nakatuon sa pag-aaral at paggamot ng mga maloklusyon , na maaaring sanhi ng iregularidad ng ngipin, disproporsyonado o hindi pantay na ugnayan ng panga, o pareho. Karaniwang tumutuloy ng tatlong taong karagdagang pag-aaral ang mga dentistang nais maging ortodontista. 1 
Ang paglulunas na ortodontiko ay maaaring tumuon lamang sa hindi tamang lugar ng mga ngipin, o maaaring tumuon sa kontrol at modipikasyon ng pagunlad ng mukha.  Sa huling kaso, mas mabuting bigyang kahulugan ito bilang dentofacial orthopedics o "ortopediks na pangngipin at pangmukha".  Ang panggagamot na ortodontiko ay maaaring isagawa para sa dalisay na mga dahilang estetiko na may kaugnayan sa pagpapainam ng pangkalahatan anyo ng mga ngipin ng pasyente.  Subalit, may mga ortodontista na nagsasagawa ng pag-aayos ng buong mukha sa halip na nakatuon lang sa mga ngipin.
Karaniwang nagsasanay ng pribado  ang mga ortodontista. 2  Nagtutulong din ang mga dentista and ortodontista sa pangkalahatang pagsasaayos ng kalusugang oral. 
