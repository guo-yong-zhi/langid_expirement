
Ang queso blanco , na may literal na kahulugang kesong puti sa wikang Kastila, ay maaaring tumutukoy sa samu't saring uri ng keso na may puting kulay. Nakadepende sa rehiyon ang keso na tinutukoy nito. 
Sa lutuing Mehikano ang queso blanco ay gawa sa gatas ng baka, habang ang queso fresco  ay maaaring gawin mula sa kombinasyon ng mga gatas ng baka at kambing. Natutunaw nang mabuti ang ilang uri ng ganitong keso, tulad ng kesong Oaxaca, pero lumalabot lang ang karamihan. 1  Kung piniga, at mas maraming tubig ang inalis, nagiging queso seco ito. Minsan nabubuo ito sa pagpiga ng lagnaw mula sa kesong cottage.
Sa lutuin ng Republikang Dominikano, ang queso blanco ay matigas at maalat na keso na ginagamit sa pagpiprito: queso frito. 2 
Sa lutuing Pilipino, ang kesong puti ay gawa sa gatas ng kalabaw.
Sa lutuing Portuges, ang queijo fresco  ay tumutukoy sa kesong di-laon na banayad, malambot, makrema, at maputi na ginagamit sa buong Tangway ng Iberia. Sa Azores, inihahain ang queijo fresco kasama ng pimenta de terra, isang sarsa ng sariwang paminta. 3 
