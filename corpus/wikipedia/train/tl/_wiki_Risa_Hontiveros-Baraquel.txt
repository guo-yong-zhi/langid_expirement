Si Risa Hontiveros   1  ay isang Pilipinong politiko, mamamahayag aktibista na kumatawan sa Akbayan Partylist sa Mababang Kapulungan mula 2004-2010. Kasalukuyan siyang naglilingkod bilang Senador ng Pilipinas matapos manalo sa Pangkahalatang Halalan ng Pilipinas noong 2016, at nakuha ang pang-siyam na puwesto. Siya ang nakatatandang kapatid ng mamamahayag na si Pia Hontiveros. Naging usap-usapan sa madla ang naging galaw ng senadora noong siyaâ€™y nanunungkulan pang Philhealth Director dahil sa pagkakadawit sa korapsyon ng bilyon-bilyong pondo sa nasabing pinamunuang ahensya. 2  3  4  5  6 
Ipinanganak si Hontiveros noong 24 Pebrero 1966 sa Maynila. Sa gulang na 14, naging isa siya sa mga gumanap bilang anak ng Von Trapp sa adaptasyon ng Repertory Philippines ng The Sound Of Music, kabilang sina Lea Salonga, Monique Wilson at Raymond Lauchengco. 7  Noong mga panahong ding iyon ay una siyang naipakilala upang makibahagi sa mga gawaing aktibista bilang tagapangasiwa ng kampanya laban sa  Bataan Nuclear Power Plant noong siya ay nasa mataas na paaralan. 8  9  Nakapagtapos siya Hontiveros bilang cum laude  sa Batsilyer ng Sining sa Agham Panlipunan mula sa Pamantasang Ateneo de Manila. Habang nasa Ateneo, aktibo siya sa mga lupon ng mga mag-aaral, kung saan lumahok siya sa mga adbokasiya para sa kapayapaan at katarungan sa mga maralitang mamamayan. 10  11 
Naging mamamahayag din siya sa telebisyon at nagtrabaho sa dalawang himpilang pangtelebisyon, sa IBC  at sa GMA Network . 12 
Sa karera ni Hontiveros bilang aktibista, napaanib siya sa ilang mga samahan at kilusan: 13  14 Coalition for Peace (naglingkod bilang Pangkahalatang Kalihim mula 1988 hanggang 1992), National Peace Conference (naglingkod sa Governing Council nito simula 1990), Government Panel for Peace Talks with the National Democratic Front (tagapangulo ng Panel's Reciprocal Working Committee on Socio-Economic Reforms mula Agosto 1998 hanggang 1999), Pandayan para sa Sosyalistang Pilipinas ), isang organisasyong politikal na demokratiko-sosyalista (nahalal muli bilang Tagapangulo noong Agosto 2001), "Pilipina", isang samahang para sa karapatan ng mga kababaihan, Amnesty International Pilipinas (kasapi ng Pangasiwaan).
Bago ang kanyang pagpasok sa politika, isang mamamahayag si Hontiveros na nagbigay sa kanya ng karangalan bilang Golden Dove Awards' Best Female Broadcaster ng Kapisanan ng mga Brodkaster ng Pilipinas . Nagkamit din siya ng nominasyon mula sa Nobel Peace Prize noong 2005 dahil sa kanyang natatanging kontribusyon para sa pagdaloy ng usapang pangkapayapaan sa pagitan ng Gobyerno ng Pilipinas at ng National Democratic Front mula 1998 hanggang 1999.
Sa anim na taong pamamalagi niya sa Kamara bilang kongresista, si Hontiveros ang pangunahing naglathala ng Cheaper Medicines Law at Comprehensive Agrarian Reform Program Extension With Reforms  Law sa Mababang Kapulungan ng Kongreso. Nilathala rin niya ang ilang panukalang batas tulad ng Anti-Prostitution Bill, Anti-Lesbian, Gay, Bisexual and Transgender  Discrimination Bill, at ang Students' Rights and Welfare  Bill.
Noong 2010, tumakbo si Hontiveros bilang Senador sa ilalim ng partido ni Benigno Aquino III. Bagamat hindi pinalad, nagtapos sa ika-labintatlong puwesto si Hontiveros sa karera sa pagka-senador - na isang puwesto lamang ang pagitan sa ika-labindalawang panalong senador. Sa kasalukuyan, siya ang Tagapangulo ng Akbayan Partylist, at isa sa mga prominenteng personalidad sa kampanya para sa pagsasabatas ng Reproductive Health  Bill sa Kongreso.
