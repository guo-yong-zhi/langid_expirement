Ang lindol at tsunami sa Golpo ng Moro noong 1976 ay naganap noong Agosto 16 nang taong iyon sa ganap na 16:11 UTC , 2  malapit sa kapuluan ng Mindanao at Sulu, sa Pilipinas. Nasukat ang lakas nito hanggang sa magnitude 8.0 sa Richter scale. Ang episentro nito ay nasa Dagat Celebes sa pagitan ng Mindanao at Borneo. Sa paunang pagsukat ng Pacific Tsunami Warning Center ito ay may lakas na 8.0 sa Richter scale at 7.9 ayon sa ibang mulaan. Maraming aftershocks ang naitala matapos ang pangunahing lindol, isa rito ang may lakas na magnitude 6.8 noong Agosto 17 . Sinundan pa ito ng hindi bababa sa 15 mahihinang aftershock. 3 
