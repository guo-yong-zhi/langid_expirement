Si Louise Abbéma  1  3  ay isang pintor, iskultor, at tagadisenyo mula sa Pransiya. Isang lesbiyana, ang kanyang lagpas limang dekadang karera sa sining mula 1874 hanggang 1926 ay tumapat sa Belle Époque at Bagong Babae, at nakilala sa mga gawa niyang nagpopokus sa mga pang-araw-araw na eksena gayundin sa mga pagpinta niya sa larawan ng ilang sikat na personalidad ng panahon niya, kabilang na ang aktres na si Sarah Bernhardt. 2  Nakapagtanghal sya ng 45 ekhibisyon sa buong karera niya. 4  Noong 1906, ginawaran siya ng Légion d'Honneur, ang pinakamataas na parangal ng kagalingan sa Pransiya. Siya ang ikaapat na babaeng nakatanggap nito sa kasaysayan. 4 
Ipinanganak si Louise Catherine Léonie Abbéma noong 4:00 ng umaga ng ika-30 ng Oktubre 1853 a  sa Étampes sa Essonne, Pransiya. 1  Anak siya ni Emile Léon Abbéma, isang biskonde, at ni Henriette Anne Sophie d'Astoin. 1  Mayaman ang pamilya niya, na may maraming koneksyon sa komunidad ng sining sa kanilang lugar. Umalis si Abbéma papuntang Paris noong 1873 para mag-aral ng sining, 5  sa ilalim ng mga pintor tulad nina Charles Joshua Chaplin, Jean-Jacques Henner, at Carolus-Duran. Ang karera niya sa sining ay nagsimula noong 1874, 4  at dinomina nung una ng mga pagpinta niya sa mga aktor sa Comédie-Française, kabilang na si Sarah Bernhardt noong 1876. Ang pagpinta niya sa aktres, na nakilala niya noong 1871, 5  ang nagpasikat sa kanyang pangalan. 6  Patuloy niyang pininta si Bernhardt at ginawan pa niya siya ng isang iskulturang gawa sa tanso. Bilang ganti, gumawa naman ni Bernhardt ng isang marmol na iskultura ni Abbéma. 7  Naging malapit na kaibigan niya kalaunan, at pinaghihinalaang nagkaroon sila ng relasyon. 8  2 
Nagpatuloy ang pagpinta niya sa mga miyembro ng aristokrata sa Paris sa malaking bahagi ng kanyang karera sa sining. Madalas din siyang ikomisyon upang pinturahan ng mga dekorasyon ang mga panel sa Opéra-Comique, ang bulwagang panlungsod ng Paris, Hôtel de Ville, gayundin ang mga bulwagang pambayan sa mga arrondissement ng naturang lungsod. Bukod sa mga ito, kinomisyon din siya para sa Palasyo ng Gobernador sa Dakar, Senegal . Isa rin siya sa mga babaeng nagkaroon ng ekshibisyon sa World's Columbian Exposition sa Chicago, Estados Unidos noong 1893. 2  9  Nakatanggap siya ng isang pagkilala noong 1881, at isang tanso at pilak na medalya sa Exposition Universelle sa Paris noong 1900. 6  Ginawaran siya ng Légion d'Honneur noong 1906, ang ikaapat na babaeng nakatanggap sa naturang parangal. 4 
Nagpatuloy ang karera niya sa sining hanggang nong 1926. Nagkaroon siya ng sariling istudyo sa Rue Laffitte mula 1883 hanggang 1908. 10  Namatay siya noong ika-29 ng Hulyo 1927 sa Paris. 2 
Tulad ng ibang mga babaeng pintor noong panahon niya, nagpokus din siya sa mga eksena ng pang-araw-araw na buhay. Ang kanyang pagguhit ay malumanay at mabilis, na may mga impluwensiya mula sa impresyonismo. Madalas siyang magpinta gamit ang pinturang langis, pastel, at akwarela. 2  5 
