  
Ang solong Distritong Pambatas ng Lalawigan ng Romblon ang kinatawan ng lalawigan ng Romblon sa mababang kapulungan ng Pilipinas.
Ang noo'y sub-province ng Romblon ay dating bahagi ng kinakatawan ng ikatlong distrito ng Capiz. Sa pamamagitan ng Kautusan Blg. 2724, naging ganap na lalawigan ang Romblon at nabigyan ng sariling distrito na nagsimulang maghalal ng kinatawan noong eleksyon 1919.
Bahagi ito ng kinakatawan ng Rehiyon IV-A sa Pansamantalang Batasang Pambansa, mula 1978 hanggang 1984.
Sa ilalim ng bagong Konstitusyon, napanatili ng lalawigan ang solong distrito nito noong 1987.
