Ang turismong pampagkain ay ang paggalugad ng pagkain bilang ang hangarin ng turismo. 1  Tinuturing itong isang mahalagang bahagi ng karanasan ng turisomo. 2  Karaniwan sa mga turista ang pagkain sa labas at "pinaniniwalaang nakaranggo ang pagkain kaagapay ng klima, panunuluyan, at tanawin" sa kahalagaan sa mga turista. 2 
Naging tanyag ang turismong pampagkain noong pagkatapos na magsulat ni Erik Wolf, pangulo ng World Food Travel Association, tungkol sa paksang ito. 3 
Ang bawat lugar sa Pilipinas ay may katangitanging putahe. Ang mga destinasyon ay talagang kayang maramdaman gamit ang limang pakiramdam. Dumadagdag sa karanasan at memorya ang mga pagkaing natitikman sa kanilang paglalakbay.
Bilang ang tinagurian na sentro na pagkain sa buong Pilipinas, ang Pampanga ang kadalasang dinadayo ng mga panatiko pagdating sa food tourism. Dito makakakin ka ng masarap na sisig , tibok-tibok  at ang pamosong halo-halo ng Razon’s .
Sa bandang itaas pa ng archipelago ay matatagpuan ang iba’t ibang klase ng putaheng gawa sa baboy. Dalawa sa pinaka pamosong pagkain na makikita sa rehiyon na ito ay ang bagnet  at ang longanisa.
Sa timog na bahagi ng Luzon matatagpuan ang isang lugar kung saan talamak ang mga pagkaing maanghang. Pinaka pamoso sa rehiyon na ito ang Bikol express kung saan ang sili ay tinadtad ng pino at niluto sa gata at nilagyan ng karne ng baboy. Para sa mga malakas ang loob, meron din silang tinatawag na Siling Labuyong Ice Cream.
Pamoso ang central ng Visayas sa kanilang kakaibang pagluto ng litson. Hindi mo na kinakailangan ng sawsawan para kainin ang litson na ito dahil sobrang malasa na ito. Isnasama nila ang ibatibang pampalasa sa loob ng baboy bago ito lutuin kaya mas nanonoot ang lasa.
