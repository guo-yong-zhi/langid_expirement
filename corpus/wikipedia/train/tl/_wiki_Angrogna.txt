Ang Angrogna  ay isang comune  sa Kalakhang Lungsod ng Turin sa rehiyon ng Piamonte sa hilagang Italya, na matatagpuan mga 45 kilometro  timog-kanluran ng Turin.
Ang Angrogna ay may hangganan sa mga sumusunod na munisipalidad: Perrero, Prali, Pramollo, San Germano Chisone, Prarostino, Villar Pellice, Bricherasio, Torre Pellice, at Luserna San Giovanni.
Ang lambak ng Angrogna, Val di Angrogna, na matatagpuan sa Alpes Cocios sa pagitan ng Piamonte at Pransiya ay may makasaysayang kahalagahan para sa Simbahang Valdense. Isang makitid na lambak ng Alpino na nagsisimula sa Val Pellice, ang lambak ng Angrogna ay nagtatapos sa nayon ng Pra del Torno na kinalalagyan ng isang Valdenseng sentro ng misyon noong Gitnang Kapanahunan. Dahil sa makitid nito, ang lambak ay isang militar at relihiyosong kanlungan para sa mga Valdense at ang Pra del Torno ay ang sentro ng pakikibaka ng mga Valdense mula ika-13 hanggang ika-18 na siglo. Bilang katibayan ng kanilang mga pag-uusig, mayroon pa ring isang uri ng katakumba na matatagpuan malapit sa nayon ng San Lorenzo.
