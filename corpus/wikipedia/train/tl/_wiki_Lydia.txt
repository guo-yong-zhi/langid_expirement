Ang Lydia 2   ay isang kaharian  noong Panahong Bakal ng hilagang Asya Minor na nasa pangkalahatang silangan ng sinaunang Ionia sa mga makabagong lalawigan Manisa at wala sa baybaying Ä°zmir ng Turkiya. Wikang Anatolian ang sinasambit na wika ng mamamayan nito, isang wikang kilala bilang Lydian.
Nasasakop ng Kaharian ng Lydia ang lahat ng nasa kanlurang Anatolia.  Nang lumaon, naging pangalan ng isang lalawigang Romano ang Lydia.  Nalikha sa Lydia ang mga piseta 3  o kuwaltang bilog at yari sa metal  4  noong mga 660 BC.  Pinaniniwalaan na ang mga Lidyano  ang umimbento ng ganitong uri ng mga salapi. 2 
Bilang isang sinaunang bansa sa Asya Minor, mayaman sa mga mineral ang Lydia, partikular na sa mga gintong nagmumula sa Ilog Pactolus.  Sentro ang kaharian ng kalakalan sa pagitan ng Gresya at Mesopotamya.  Ulung-lungsod nito ang Sardis, isang lungsod na may malaking impluwensiya sa rehiyon. 2 
Si Haring Croesus ang huling hari ng Lydia, bago sakupin ang lungsod ng mga Persa  noong 546 BC. 2 
