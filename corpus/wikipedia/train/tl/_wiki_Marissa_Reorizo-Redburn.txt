Si Marissa "Issa" Reorizo-Redburn  ay isang Bikolanang manunulat, dating guro at isa sa mga tagapag-ayos ng babasahing  Bangraw kan Arte, Literatura asin Kultura kasama sina Estelito Jacob at Honesto Pesimo, Jr.
Nagtapos siya ng kolehiyo sa Universidad de Sta. Isabel sa Siyudad ng Naga, at nagturo sa elementarya hanggang sa naging isang negosyante.
Siya ay dating bise presidente ng Kabulig-Bikol at naging presidente ng Parasurat Bikolnon. Siya ay isa sa mga nagsimula ng  Hagkos Bikolana, isang grupo ng mga babaeng manunulat sa Camarines Sur kasama sina Irmina Torres, Lourdes Nieva, Eilyn Nidea at iba pa. 1 
Si Redburn ay isa sa mga panelista sa Saringsing Writers Workshop. 2  Bago nito, siya ay naging partisipante sa Ika-43 ng University of the Philippines National Creative Writing Workshop na ginawa noong 2004 sa Syudad ng Baguio. 3 
Lumabas ang ilan sa kanyang mga rawitdawit sa Burak at An Tambobong nin Literaturang Bikolnon. 4  5  6  Kabilang  naman siya sa naitampok na mga babaeng manunulat sa Hagkus: twentieth-century Bikol women writers at ang kaniyang rawitdawit ay napabilang sa Sagurong: 100 na Kontemporanyong Rawitdawit sa Manlain-lain na Tataramon Bikol . 7  8  Noong 2013, kabilang ang kaniyang maikling kwento na Aurea sa antolohiyang Hagong: Mga Osipon na isinaayos nina Paz Verdades Santos at Francisco Pe√±ones, Jr. 9 
Si Redburn ay isa rin sa mga karakter sa pelikulang Angustia  ni Kristian Cordero. 10 
