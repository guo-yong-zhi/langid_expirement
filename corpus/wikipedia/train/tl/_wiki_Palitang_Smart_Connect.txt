Ang Palitang Smart Connect , na kilala rin bilang Palitan ng Abenida Mindanao  at Palitan ng North Luzon Expressway–Daang Palibot Blg. 5 , ay isang palitang trebol na may dalawang antas sa Valenzuela, Kalakhang Maynila, Pilipinas na nagsisilbing sangandaan sa pagitan ng Daang Palibot Blg. 5  at ng North Luzon Expressway . Itinayo ito bilang bahagi ng NLEx–Mindanao Avenue Link na may habang 2.7 kilometro  at nagsisilbing karugtong ng mabilisang daanan sa Abenida Mindanao, 1  na sinapi na sa sistemang C-5, at ito ang pinakamalaking palitang trebol sa bansa kung pagbabatayan ang lawak ng lupa. 2 
Pinasinayaan ang simula ng konstruksiyon ng NLEx–Mindanao Avenue Link, kasama ang Palitang Smart Connect Interchange, noong 2 Abril 2009, 3  at nagsimula ang mismong pagtatayo noong Abril 21, 2009. 4 
Binuksan sa trapiko ang buong bahagi noong Hunyo 5, 2010, at pinasiyahan nina noo'y Pangulong Gloria Macapagal Arroyo, Manuel V. Pangilinan na tagapangulo ng Manila North Tollways Corporation , Victor Domingo na noo'y Kalihim ng Kagawaran ng Pagawaing Bayan at Lansangan , at ng matataas na mga opisyal ng lungsod ng Valenzuela. 5  Tinatayang nasa 30,000 sasakyan ang gagamit ng bagong daan araw-araw sa unang taon ng operasyon nito. 4  Mula nang binuksan ito, malaki ang naitulong nito sa pagpapagaan ng trapiko sa mas-lumang Palitan ng Balintawak na nag-uugnay ng Abenida Epifanio de los Santos  sa NLEx, 6  na tatlong beses na mas-maliit. 4 
Bagamat binuksan ito sa trapiko noong 2010, unang dinala ng Palitang Smart Connect ang trapiko sa pagitan ng Valenzuela at silangang bahagi ng Kalakhang Maynila, at nakasara sa trapiko ang pakanlurang mga rampa. Masasakatuparan lamang ang gawain sa isang koneksiyon sa pagitan ng palitan at ng kanlurang Kalakhang Maynila kalakip ng pagtatayo ng 2.42 kilometro  NLEx–Karuhatan Link o ang Bahaging 9 ng NLEx, sa pagitan ng palitan at ng Lansangang MacArthur, na binuksan noong 19 Marso 2015. 7  Isa pang karugtong papuntang Pantalan ng Maynila na kilala bilang Bahaging 10 ng NLEx ay unang binuksan noong 1 Marso 2019.
Noong 16 Nobyembre 2012, 8  binili ng Smart Communications ang karapatan sa pagpapangalan sa palitan, kaya nabigyan ito ng kasalukuyan nitong pangalan. 9 
