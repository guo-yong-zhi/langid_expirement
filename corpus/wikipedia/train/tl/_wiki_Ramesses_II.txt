Si Rameses II  kilala rin bilang Rameses ang Dakila o Remeses na Dakila, binabaybay ding Ramses o Ramesses; Unicode: *Riʕmīsisu; nakikilala rin na Ozymandias sa mga sangguniang Griyego, mula sa transliterasyon patungong Griyego ng pangalang niyang pangtronong User-maat-re Setep-en-re 6 , ay ang pangatlong Ehipsiyong paraon ng ika-19 dinastiya ng Ehipto.  Kalimitan siyang itinuturing bilang pinakamagaling, pinakapinagdiriwang, at pinakamakapangyarihang paraon. 7   Tinawag siya ng kanyang mga kapalit at mga lumaong mga Ehipsiyo bilang "Dakilang Ninuno".
Sa kasalukuyang panahon, si Ramesses II ang pinaniniwalaan ng ilan na Paraon ng Aklat ng Exodo na umalipin sa mga Israelita. 8  Gayunpaman, walang anumang mga ebidensiyang arkeolohikal na si Ramesses II ay nakitungo sa mga Israelita o sa anumang mga salot sa Ehipto gaya ng isinasaad sa bibliya. Ang mga arkeologo ay umaayon na walang anumang Exodo ng mga Israelita sa Ehipto na nangyari. 9  Ang takot ng Paraon na ang mga Israelita ay makikipag-alyansa sa mga mananakop na dayuhan ay hindi malamang sa konteksto ng huling ikalawang milenyo nang ang Canaan ay bahagi ng imperyong Ehipsiyo at ang Ehipto ay hindi nahaharap sa mga kaaway sa direksiyong ito. 10  Ang mga anakronismo sa Aklat ng Exodo ay nagmumungkahi ng petsang pagkakasulat noong ca Ikaanim na siglo BCE 11  at ang mga karagdagang pagsasaayos at pagbabago ay nagpatuloy hanggang sa ca. Ikaapat na siglo BCE. 12 
