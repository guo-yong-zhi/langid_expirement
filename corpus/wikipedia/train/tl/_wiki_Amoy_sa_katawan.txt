Ang amoy sa katawan ay mayroon sa lahat ng mga hayop, kabilang ang mga tao, at ang kasidhian nito ay naiimpluwensiya ng maraming sanhi . Mayroon isang malakas na henetikong batayan ang amoy sa katawan, ngunit maari din itong maimpluwensiyahan ng iba't ibang sakit at kondisyong pampisiyolohiya. Bagaman may mahalagang ginampanan ang amoy sa katawan , pangkalahatang tinuturing ito bilang isang masangsang na amoy sa maraming kalinangang ng tao. Partikular na tinatawag na anghit ang mabahong amoy sa kili-kili. 1  Ang katagang baktol 2  o putok 3  ay mga salitang balbal na tumutukoy din sa masamang amoy sa kili-kili.
Sa tao, ang pag-buo ng amoy sa katawan ay sanhi ng maraming kadahilanan tulad ng diyeta, kasarian, kalusugan at medikasyon, ngunit ang pangunahing kontribusyon ay mula sa mga aktibidad ng mga bakterya sa sekresyon ng mga glandula ng balat. 4 
