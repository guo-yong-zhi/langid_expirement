Si Papa Pio X   na ipinanganak bilang Giuseppe Melchiorre Sarto, ay isang Italyanong pari ng Simbahang Katoliko Romano at naging ika-258 na Papa ng Simbahang Katoliko Romano na naglingkod mula 1903 hanggang 1914. 1  Isa siya sa mga santo ng Simbahang Katoliko. 2  Siya ang unang papa, mula kay Papa Pio V, na kinanonisa bilang santo. Itinakwil ni Pio X ang mga modernistang interpretasyon ng doktrinang Romano Katoliko at nagtaguyod ng mga tradisyonal na pangdebosyong mga kasanayan at teolohiyang ortodoksiya. Ang kaniyang pinakamahalagang reporma ang paglilimbag ng unang Kodigo ng Batas na Kanon na nagtipon ng mga batas ng Simbahang Katoliko Romano sa isang bolyum sa unang pagkakataon. Siya ay isang pastoral na papa na humihikayat ng personal na kabanalan at pamumuhay na nagpapakita ng mga kaugaliang Kristiyano. Siya ay ipinanganak sa bayan ng Riese na kalaunang idinagdag ang "Pio X"  sa pangalan ng bayang ito.
Ipinanganak si Giuseppe Sarto noong 1835 sa Riese na nasa Kaharian ng Lombardy-Venetia. Nag-aral siya sa Pamantasan ng Padua. 3 
Naordinahan si Sarto bilang pari noong 18 Setyembre 1858. 2 
Noong 1884, si Sarto ay ginawang Obispo ng Mantua ni Papa Leon XIII. 3 
Noong 1893, si Sarto ay ginawang Kardinal at Patriarka ng Venice ni Papa Leon XIII. 2 
Noong 4 Agosto 1903, nahalal si Kardinal Sarto bilang Papa; at pinili niyang tawagin bilang Pio X. 3 
Noong 1951, sumailalim siya sa beatipikasyon, na isang hakbang sa proseso ng pagpapangalan sa kaniya bilang isang santo ng Simbahang Katoliko. Nakanonisa siya bilang isang santo noong 1954.
 May kaugnay na midya ang Pius X sa Wikimedia Commons
