Ang higad tinatawag rin gusano at tilas  ay ang mga batang-anyo  matapos lumabas sa itlog at bago humabi ng kanilang sariling mga bahay-uod, ng mga miyembro ng order Lepidoptera, ang grupo ng mga insekto kung saan kasapi ang mga paruparo at gamugamo .  1 
Ito rin ay natatawag na uod, at ang paggamit nito ay arbitraryo dahil ang uod ay maaaring itawag sa iba pang klase ng bulate o ng mga batang-anyo ng mga "sawfly". 2  3  Mas kilala ang mga higad sa pagkain ng halaman, ngunit may ibang higad  na kumakain ng insekto o ng kapwa-uod. 
Tipikal sa mga higad ang pagiging matakaw at marami sa kanila ay kabilang sa mga agrikultural na salot. Sa katunayan, marami sa mga espesye ng gamugamo ay kilala sa kanilang batang-anyo dahil sa pagkasirang nagagawa ng mga ito sa mga ani ng pagsasaka, bagaman ang mga gamugamo ay hindi naman nagdudulot ng pinsala. Sa kabilang banda, maraming klase ng higad naman ang nakatutulong sa pag-ani ng sutla, bilang pagkain ng tao o hayop, o pang-kontrol sa mga salot na halaman.
 Ang lathalaing ito na tungkol sa Agham ay isang usbong. Makatutulong ka sa Wikipedia sa pagpapalawig nito.
