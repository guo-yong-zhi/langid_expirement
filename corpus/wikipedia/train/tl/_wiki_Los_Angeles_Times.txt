Ang Los Angeles Times  ay isang pahayagang pang-araw-araw na nagsimulang maglathala sa Los Angeles noong 1881 at nakabase ngayon sa El Segundo, isang magkatabing arabal. 3  Ito ang may ikalimang pinakamalaking sirkulasyon sa Estados Unidos at ang pinakamalaking Amerikanong pahayagan na hindi nakabase sa East Coast. 4  Nakatutok ang papel sa mga isyu na prominente sa West Coast, tulad ng mga kalakaran sa pandarayuhan at likas na sakuna. Nanalo ito ng higit sa 40 Pulitzer Prize para sa pagbabalita ng mga ito at iba pang mga isyu. Magmula noong 18 Hunyo  2018  update , si Patrick Soon-Shiong ang may-ari ng papel. Kinokonsidera ito bilang pahayagang nasa talaan  sa Estados Unidos. 5  6 
Noong ika-19 na siglo, nagkaroon ang papel ng reputasyon sa civic boosterism at pagsalungat sa mga unyon ng mga manggagawa, na humantong sa pagbomba ng punong-tanggapan nito noong 1910. Lumago ang papel noong dekada 1960 sa paghahawak ng tagapaglathala na si Otis Chandler, na nagtaguyod ng mas pambansang pokus. Sa mga nakaraang dekada, kumonti ang mambabasa ng papel, at napaharap ito sa sunud-sunod na mga pagbabago ng pagmamay-ari, pagbabawas ng mga tauhan, at iba pang mga kontrobersya. Noong Enero 2018, bumoto ang mga tauhan ng papel upang mag-unyon at tinapos ang una nilang kontratang pang-unyon noong Oktubre 16, 2019. 7  Lumipat ang papel mula sa makasaysayang punong-tanggapan nito sa kabayanan papunta sa isang pasilidad sa El Segundo, malapit sa Pandaigdigang Paliparan ng Los Angeles noong Hulyo 2018.
