Ang sumusunod ay listahan ng mga hindi aktibong bulkan sa Pilipinas. Ayon sa Surian ng Pilipinas sa Bulkanolohiya at Sismolohiya , ang hindi aktibong bulkan ay anumang bulkan na walang naitalang pagputok sa nakalipas na 10,000 taon at sa sobrang tagal ng hindi nila pagputok ay lubos nang nabago ang anyo nito ng meteorisasyon  at erosyon , na kinatatangian ng pagkakaroon nito ng mga mahahaba at malalalim na daluyan . 1  Nakapaloob sa kategoryang ito ang anumang bulkang wala nang kakayanang pumutok  o maaaring natutulog lang nang matagal  2 , kung kaya kapag sinabing "hindi aktibo" ay hindi ibig sabihing hindi na ito maaaring pumutok pa, tulad ng pinapakita ng halimbawa ng bulkang Pinatubo, na pumutok noong 1991 matapos ang pagkakahimbing ng halos 500 taon.
Bagaman ang listahan ng PHIVOLCS ang pangunahing batayan ng impormasyon dito, ang ilan sa mga ito ay maaaring ituring na aktibo o maaaring aktibo dahil sa ebidensya ng pagkakaroon ng masiglang suplay ng mababaw o umaakyat na magma, tulad ng mga bundok ng Pocdol sa Sorsogon. Nakalista batay sa rehiyon ang listahan.
Ang maar ng Lawa ng Sampaloc, San Pablo, Laguna
Bundok Balungao sa Pangasinan
Bundok Batulao sa hangganan ng Batangas-Cavite
Lawa ng Danao sa Leyte
Bundok Kitanglad sa Bukidnon
