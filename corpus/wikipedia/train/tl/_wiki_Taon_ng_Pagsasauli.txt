Ang Taon ng Pagsasauli, Taon ng Pagbabalik, o Taon ng Restorasyon ay ang katawagan sa isang tradisyon o kaugaliang Hudyo kung saan tuwing ikalimampung taon ay sinusunod nila ang pagbibigay ng kalayaan sa sinumang mga Israelitang naging mga alipin dahil sa kanilang mga pagkakautang.  Gayundin, ibinabalik o isinasauli nila patungo sa orihinal o dating mga may-ari, o mga tagapagmana ng mga dating may-aring ito, ang alin mang pamanang lupaing ipinagbili dahil sa pagkakautang.  Hindi rin nila sinasaka ang kanilang mga taniman o bukirin.  Matatagpuan ito sa Aklat ng Lebitiko 25:8-55 at Aklat ni Esekiel 46:17). 1   Sa pagsasalin ni Jose Abriol ng Bibliya sa Tagalog, inilarawan ito sa mga kabanatang pinamagatang Ang Taong Hubileo at Ang Pagbabawi ng Dating Ari-arian, at ayon pa rin kay Abriol ang salitang kalayaan sa bahaging ito ng Bibliya ay nangangahulugang "pinalalaya ang mga alipin" at "ang ari-arian naman ay ibinabalik sa unang nagma-may-ari." 2 
 Ang lathalaing ito  ay isang usbong. Makatutulong ka sa Wikipedia sa pagpapalawig nito.
