Ang katagang Franciscano ay karaniwang tumutukoy sa mga kasapî ng ordeng relihiyoso na sumusunod sa isang katawan ng mga alituntuning tinatawag na "Ang mga alituntunin ni San Francisco", 1  o ng isang miyembro ng isa sa mga ordeng ito sa Simbahang Katóliko Romano, mga komunidad ng mga Anglikanong Franciscano at mga mumuntíng pangkat na Lumang Katóliko. 
Ang pinakatanyág na pangkát sa mga ito ay ang Orden ng mga Prayleng Menor . Ang Orden ng mga Prayleng Menor ay ordeng nagpapalimos, alinsunod sa halimbawâ ni San Fransisco.
Ang opisyal na pangalan ng Orden sa Latín ay Ordo Fratrum Minorum. 2  Binanság mismo ni San Francisco ang kaniyang mga tagasunód na fraticelli , at ang mga 'di-pormal na pagkákakilanlan sa kanila ay prayle o Menoridades. Ang modernong organisasyon ng mga Prayleng Menor ay kasalukuyang binubuo ng tatlong magkakahiwalay na sangay: ang 'Prayleng Menor' ; ang 'Prayleng Menor Kombentwal' , at ang 'Prayleng Menor Kaputsino'  3 . 
Ang mga Anglikano Franciscano Unang Orden  ay kilala bilang ng Lipunan ng San Francisco , habang ang Ikalawang Orden  bilang Orden ni Santa Clara , at Ikatlong Orden  ay kilalá bilang Lipunang Pangatlong Ordeng ni San Francisco .
