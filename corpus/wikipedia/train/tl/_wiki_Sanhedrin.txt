Ang Sanhedrin  ay isang kalipunan ng 23 mga hukom na hinirang sa bawat siyudad sa Israel. 2 
Ang Dakilang Sanhedrin ang Kataas taasang Hukuman ng Sinaunang Israel na binubuo ng 71 mga kasapi. Ang Dakilang Sanhedrin ay binubuo ng isang Hepe/Prinisipe/Pinuno na tinatawag na Nasi , na isang bise-hepeng hustisya, at 69 pangkalahatang mga kasapi. 3  Sa panahong Ikalawang Templo, ang Dakilang Sanhedrin ay nagtitipon sa Bulwagan ng mga Tinagpas na Bato sa templo sa Herusalem. Ang korte ay tinitipon araw araw maliban sa mga pista at Shabbat sa Israel. Sa huli nang ika-3 siglo, upang makaiwas sa pag-uusig, ang mga pagpapasyang autoratitatibo nito ay iniisyu sa ilalim ng pangalang Beth HaMidrash.
Ang ikalawang huling nagbibigkis na desisyon ng Sanhedrin ay noong 358 nang ang Kalendardyong Hebreo ay tinanggap. Ang Sanhedrin ay nabuwag pagkatapos ng patuloy na pag-uusig ng Imperyo Romano. Sa loob ng mga siglo, may mga pagtatangka na muling buhayin ang institusyong ito gaya ng Dakilang Sanhedrin na tinipon ni  Napoleon Bonaparte.
Ang mga striktong pamamaraan ng Sanhedrin ang sumusunod: 4  1) Ang konseho ay nagpupulong sa isang espesyal na tagpuang lugar na tinatawag na Lishkat Ha-Gazith na bahagi ng templo at ang mga ito ay hindi nagpupulong sa iba pang lugar. 2) Ang mga sesyon nito ay nagsisimula sa alas-nuwebe ng umaga at nagsasara sa alas-kwatro ng hapon. 3) Ang interbal na 24 oras ay dapat lumipas bago ang konklusyon ng testimonya at pagbibigay hatol. 4) Ang Sanhedrin ay hindi kailanman nagtitipon sa mga Shabbat, mga pistang Hudyo at lalo na sa Paskuwa 5  5) Ang Sanhedrin ay hindi rin nagpupulong sa gabi. 6) Ito ang huling autoridad sa batas na Hudyo at sinumang skolar na lumaban sa mga pasya nito ay papatayin bilang isang zaken mamre(pinunong mapanghimagsik).
Ang Sanhedrin ay nag-aakusa sa lumalabag ng batas na Hudyo ngunit hindi maaaring magpasimula ng paghuli o pagpapaaresto sa mga inakusahan. Kailangan ng minimum na dalawang saksi upang hatulan ang inakusahan. Walang mga abogado. Sa halip, ang mga nag-akusang saksi ay nagsasaad ng paglabag sa presensiya ng inakusahan at ang inakusahan ay maaaring tumawag ng mga saksi para sa naakusahan. Tinatanong ng korte ang inakusahan, ang mga nang-aakusa at ang mga saksi ng inakusahan.  4 
Ang Sanhedrin ay nakikitungo sa mga bagay na relihiyoso at ritwalistiko, mga bagay kriminal na nauugnay sa korteng sekular, mga paglilitis na may kaugnayan sa pagkakatuklas ng bangkay, mga paglilitis ng mga mapangalunyang asawang babae, paghahanda ng mga skrolyong Torah para sa hari at templo, paghango ng kalendaro at paglutas ng mga kahirapan na nauugnay sa ritwal na batas ng Hudaismo. 4 
Ang Sanhedrin ay tinalakay sa 4 na kanonikal na ebanghelyo ngunit ayon sa mga skolar ay nagtatanghal ang mga ito ng mga hahirapan o problemang historikal. 6  Ang mga salaysay sa Ebanghelyo ni Marcos tungkol sa mga kustombre ng Sanhedrin sa paglilitis kay Hesus ay sumasalungat sa ibang mga sanggunian sa panahong ito. 7  8  Halimbawa, inlalarawang nagpulong ang Sanhedrin sa bahay ng Dakilang Saserdote, agad na nagtipon pagkatapos na mahuli si Hesus, nagpulong sa paskuwa at agad  na naghayag ng sentensiya ng kamatayan kay Hesus. Sa salaysay ng Ebanghelyo ni Lucas, ang paglilitis ng Sanhedrin sa Marcos ay tinanggal ngunit naglalarawan din ng mga kahirapan gaya ng pagsasagawa ng paglilitis sa paskuwa.
