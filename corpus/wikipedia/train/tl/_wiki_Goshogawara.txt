Ang Goshogawara  ay isang lungsod sa Prepektura ng Aomori, Hapon. Magmula noong 31 Marso  2020  update , tinatayang may 53,576 katao ang lungsod sa 25,568 mga kabahayan, 1  at may kapal na 130 tao sa bawat kilometro kuwadrado. Ang kabuoang lawak ng lungsod ay 404.18 square kilometre .
Sinasakop ng Goshogawara ang dalawang hindi magkarugtong na mga lugar sa Tangway ng Tsugaru sa kanlurang bahagi ng Prepektura ng Aomori. Dumadaloy ang Ilog Iwaki sa lungsod. Napapalibutan ng lupa ang mas-malaking bahagi, at ito ay nasa gitna ng tangway. Naririto ang orihinal na bayan ng Goshogawara, at sentro ito ng populasyon ng lungsod. Ang mas maliit na exclave sa hilaga ay nasa baybayin ng Dagat Hapon . Ilang mga bahagi ng lungsod ay nasa loob ng mga hangganan ng Tsugaru Quasi-National Park. 
Ayon sa datos ng senso ng Hapon, 2  bumaba nang bahagya ang Goshogawara sa nakalipas na 40 mga taon. Naging bahagi ng angkan ng Tsugaru ng Dominyo ng Hirosaki ang lugar ng Goshogawara noong panahon ng Edo . Kalakip ng pagtatag ng makabagong sistema ng mga munisipalidad kasunod ng pagpapanumbalik ng Meiji noong Abril 1, 1889, ang lugar ay naging bahagi ng Distrito ng Kitatsugaru, Aomori at nahati sa mga nayon ng Goshogawara, Sakae, Miyoshi, Nakagawa, Nagahashi, Nanawa, Matsushima at Itayanagi noong Abril 1. Noong Hulyo 1, 1898, itinaas sa katayuang bayan ang Goshogawara. Noong Oktubre 1, 1954, sinanib ng Goshogawara ang mga nayon ng Sakae, Nakagawa, Nagahashi, Matsushima at Iizume upang maging lungsod ng Goshogawara. Noong Abril 1, 1958, kinuha ng Goshogawara ang isang bahagi ng bayan ng Kizukuri. 
Noong Marso 28, 2005, sinanib sa Goshogawara ang bayan ng Kanagi at ang nayon ng Shiura. 
Pinaghalo ang ekonomiya ng Goshogawara. Nagsisilbing sentrong pangkomersiyo sa rehiyon ang lungsod. Kasama sa mga produktong pang-agrikultura ang bigas at mansanas, at kasali sa komersiyal na pangingisda ang halaan. Matatagpuan sa lungsod ang Aomori Technopolis High-Tech Industrial Park. 3 
