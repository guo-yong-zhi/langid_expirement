Ang Mataas na Paaralan ng Pilipinas sa Agham - Kampus ng Rehiyong Iloko  ay itinatag sa bisa ng Batas Republika 9036 na inakda ng dating kinatawan ng unang distrito ng Ilocos Sur na si Ginoong Salacnib Baterina. Ang Mataas na Paaralan ng Pilipinas sa Agham - Kampus ng Rehiyong Iloko ay isa sa siyam na kampus ng Philippine Science High School System.
Matatagpuan ang nasabing paaralan sa Barangay Poblacion East, Bayan ng San Ildefonso, Ilocos Sur. Ang paaralan ay nakatayo sa limang-ektaryang lupa na libreng ibinigay ng lokal na pamahalaan ng San Ildefonso.
Ang paaralan ay kasalukuyang nagsisilbing paaralan ng mga estudyanteng galing pa sa mga lalawigan ng Ilocos Norte, Ilocos Sur, Abra, La Union, Bulacan, Tarlac, at Pangasinan at ng mga lungsod ng Baguio, Manila, Quezon, at Marikina. Ayon sa Registrar ng paaralang ito, may 183 estudyante ang nag-aaral sa nasabing paaralan sa kasalukuyan, mula Unang Taon hanggang Ikaapat na Taon. Si G. Larry Cabatic ang kasalukuyang Campus Director ng paaralan.
Nagbukas ang Taong Akademiko 2008-2009 noong 10 Hunyo 2008. Isang Programang Oryentasyon ang isinagawa para sa bagong "batch" ng mga mag-aaral na mula pa sa iba't ibang sulok ng Luzon.
Ang pagtatatag ng paaralan ay unang pinasinayaan ng namumunong kinatawan ng unang distrito ng Ilocos Sur noong mga panahong yaon na si Salacnib Baterina noong taong 1999. Ang batas na siyang inakda niya ay ang Batas Republika 9036.
Kalaunan, inaprubahan din ng Board of Trustees ng PSHS System ang panukalang magtatag ng kampus ng PSHS sa Rehiyong Ilokos noong 4 Pebrero 2002. Sa awa ng Diyos, may malugod na bayan sa Ilocos Sur ang libreng nagbigay ng limang ektaryang lupa upang itayo ang kampus na inaasam ni G. Baterina. Opisyal na nagbukas ang paaralan noong 14 Hulyo 2003 nang may 33 mag-aaral at 6 guro.
Heto ang mga naging kaganapan sa kasaysayan ng paaralang ito.
Unang Taon
Tagapayo: Jefferson Tapucol
Tagapayo: Narcisa Veracion
Ikalawang Taon
Tagapayo: Sheryl Salvador
Tagapayo: Jenahlyn Villegas
Ikatlong Taon
Tagapayo: Maria Gracia Cullado
Tagapayo: Annellene Madrid
Ikaapat na Taon
Tagapayo: Michelle Ducusin
Tagapayo: Pablo Viloria
