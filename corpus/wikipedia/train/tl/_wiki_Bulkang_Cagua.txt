Ang Bulkang Cagua ay isang stratovolcano na matatagpuan sa lalawigan ng Cagayan sa Pilipinas. Ito ay isa sa mga aktibong bulkan sa Pilipinas at dalawang beses nang sumabog sa naitalang kasaysayan. Nangyari ang huling pagsabog nito noong 1907. 
Ang Cagua ay isa sa mga aktibong bulkan sa Pilipinas na matatagpuan sa lalawigan ng Cagayan sa Rehiyon ng Lambak ng Cagayan ng hilagang Luzon sa hilagang bahagi bulubunduking Sierra Madre. Ang bundok ay humigit-kumulang na 12 kilometro  timog ng Gonzaga, Cagayan at 14 kilometro  timog ng Port Irene sa Santa Ana, Cagayan. 2  
Ang aktibidad ng unang bahagi ng Pleistocene ay nagpasabog ng basaltikong andesita o effusive basalt. Ang bulkan ay natatakpan ng napakalaking daloy ng lava 600,000 hanggang 300,000 taon na ang nakalilipas. Nagkaroon ito ng aktibidad mula saphreatic na pagsabog hanggang sa daloy ng abo. Ang bulkan ay napapatong ng isang bungangang may 1.5 kilometro  na lawak na minamarkahan ng matalim at matarik na pader. 
Mayroon itong anim na mga mainit na bukal. Maasok malapit sa bunganga; Marafil sa hilagang-kanluran; Manaring, 5 kilometro  hilaga-hilagang-silangan; San Jose, 10 kilometro  hilaga-hilagang-silangan; Kabinlangan, 3 kilometro  hilagang-kanluran at Paminta, 2 kilometro  hilaga-hilagang-kanluran. 2  
Dalawang pagsabog sa kasaysayan ang naganap sa bulkan. Ang aktibidad noong 1860 ay isang phreatic na pagsabog ngunit posibleng sinundan ito ng isang pyroclastic flow. Ang panibagong pagsabog ay nangyari noong 1907. 2  
