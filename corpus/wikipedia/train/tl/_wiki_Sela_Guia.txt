Star Magic
Si Marsela Mari Dela Cruz Guia , o mas kilala bilang Sela Guia ay isang Pilipinong mang-aawit at artista sa ilalim ng Star Magic at ABS-CBN. Siya ay dating miyembro ng Filipino girl idol group na MNL48.  1  Pagkatapos umalis sa grupo, pumirma siya ng eksklusibong kontrata sa Star Magic sa kanilang makasaysayang "Black Pen Day" noong Hunyo 19, 2021. Mula noon, ipinagpatuloy ni Sela ang kanyang solong karera sa pag-awit at pag-arte.  2 
Si Sela ay ipinanganak sa Laguna, sa bansang Pilipinas. Sa edad na 17 ay naging miyembro siya ng unang henerasyon ng grupong MNL48, na binubuo ng 48 miyembro at nag-debut noong Abril 2018.  1 
Noong 2017 ay nagsumite si Sela ng audition clip online sa nationwide search para sa mga miyembro ng Filipino sister group ng AKB48 na MNL48. Mula sa kabuuang 4,134 na aktibong aplikante, isa siya sa 200 na nakapasa sa paunang audition, na inihayag sa It's Showtime noong Enero 2018. Pumangatlo siya sa unang edisyon ng pangkalahatang halalan ng MNL48. Bilang resulta, naging front liner siya para sa debut single ng grupo na " Aitakatta - Gustong Makita ", makalipas ang isang buwan, napasama siya bilang miyembro ng Team L. Sa sumunod na taon, napili siyang sumama sa AKB48 Group Asia Festival sa Bangkok noong Enero 27, 2019. Sa ikalawang pangkalahatang halalan naman ay pumangalawa siya, para sa ika-4 na single ng grupo, " Ikaw ang Melody ". 3  Sa huling bahagi ng taong iyon, napili siyang sumama sa AKB48 Group Asia Festival sa Shanghai noong Agosto 24, 2019. 4 
Noong Nobyembre 2020, sa kanyang Instagram live, inihayag ni Sela na aalis na siya sa grupo. Pagkatapos ng kanyang mga tungkulin at responsibilidad ay opisyal na siyang umalis noong Pebrero sa sumunod na taon, dahil dito ay River ang  huli niyang ginawang single bilang miyembro ng grupo.  1 
Noong Hunyo 19, 2021, pumirma siya ng eksklusibong kontrata sa Star Magic sa kanilang makasaysayang "Black Pen Day" at mula noon, marami na siyang sinalihang gigs ng Star Magic at nagsimulang mag-workshop sa kanila.  2   1  Sinimulan din niya ang kanyang karera sa pagho-host noong Mayo 2022, nang ipahayag na magiging bahagi siya ng segment ng PIE Channel na PIEsilog, kasama sina Frances Cabatuando, Tristan Ramirez, Raco Ruiz, Jae Miranda, at Eryka Lucas .  5 
Noong Pebrero 2022, inanunsyo na gaganap si Sela bilang si Nica sa TVDG digital film na PILIkula: "Her Story" kasama sina Ella Cayabyab, at Sky Quizon. Napili silang gumanap sa pamamagitan ng KUMU campaign na pinangunahan ng Star Hunt.  6   Ito ang pangalawa nyans digital film sa TVDG pagkatapos ng "2020 Vision" kung saan gumaganap siya bilang Erika. Sa unang bahagi ng taong ito, gumanap din siya bilang Marnie sa iWant Series na "Goodbye Girl", na naging debut niya sa larangan ng web series.  7   8   Noong Hulyo 2022, mabilis na nagpakita si Sela sa pelikulang "The Entitled,".  9  Ito ang kanyang unang paglabas sa Netflix at ang kanyang ikatlong paglabas sa big screen kasunod ng kanyang cameo scene sa "Kun Maupay Man it Panahon " noong nakaraang 2021 at ang dokumentaryo tungkol sa MNL48, "ICYMI: I See Me" noong nakaraang 2019.  7  
Si Sela ay isang honor student na kasalukuyang nag-aaral ng Bachelor of Science in Tourism Management sa University of St. Paul Manila .  2  Mula pagkabata ay interesado na si Sela sa pagiging isang mang-aawit at artista.  10 
