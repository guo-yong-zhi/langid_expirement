Ang Miss Universe 1976 ay ang ika-25 edisyon ng Miss Universe pageant, na ginanap sa Lee Theatre, Hong Kong noong Hulyo 11, 1976. 1 
Pagkatapos ng kompetisyon, kinoronahan ni Anne Marie Pohtamo ng Pinlandiya si Rina Messinger ng Israel bilang Miss Universe 1976. 2  3  Ito ang kauna-unahang tagumpay ng Israel sa kasaysayan ng kompetisyon. Nagtapos bilang first runner-up si Judith Castillo ng Beneswela, habang nagtapos bilang second runner-up si Sian Adey-Jones ng Gales. 4  5 
Mga kandidata mula sa 72 bansa at teritoryo ang lumahok sa kompetisyong ito. Pinangunahan ni Bob Barker ang kompetisyon sa ikasampung pagkakataon, samantalang si Helen O'Connell ang nagbigay ng komentaryo sa buong kompetisyon.
Noong Agosto 3, 1971, naglagda ng kontrata ang Miss Universe Organization at ang Government Economic Development Administrator ng Porto Riko upang dalhin ang Miss Universe at Miss USA sa San Juan mula 1972 hanggang 1976. 6  Gayunpaman, kinansela ng pamahalaan ng Porto Riko ang kasunduan noong Pebrero 1973 dahil ayon sa mga opisyal ng pamahalaan ng Porto Riko, ilegal diumano ang kasunduan. 7 
Dapat sanang gaganapin sa Israel ang ika-25 anibersayo ng pageant. Gayunpaman, inanusyo noong Enero 15, 1976 na hindi na itutuloy ang pagdaraos ng kompetisyon sa Israel matapos na tumanggi sa paglalaan ng $300,000 ang Ministry of Finance ng Israel upang isagawa ang kompetisyon sa bansa. 8  Ayon sa noo'y Finance Minister na si Yehoshua Rabinowitz, kung maganda ang kompetisyon para sa turismo at propaganda ng Israel, ang mga pondo ay manggagaling dapat sa badyet ng Tourism and Foreign Ministry. 9  10 
Noong Pebrero 6, inanunsyo ng pangulo ng Miss Universe Inc. na si Harold Glasser na ang ika-25 anibersaryo ng pageant ay gaganapin sa Hulyo 10 sa Hong Kong, at lahat ng nalikom na pera mula sa mga ticket ay mapupunta sa Hong Kong Community Chest.
Ang mga kalahok mula sa 72 mga bansa at teritoryo ay napili upang lumahok sa kompetisyon. Dalawang kandidata ang nailuklok upang kumatawan sa kanilang bansa/teritoryo matapos ang pag-urong ng orihinal na kalahok.
Iniluklok ang first runner-up ng Miss Venezuela 1976 na si Judith Castillo upang kumatawan sa bansang Beneswela matapos bumitaw sa puwesto si Miss Venezuela 1976 Elluz Peraza pagkatapos ng apat na araw upang magpakasal. 11  Iniluklok ang first runner-up ng Miss Holland 1976 na si Nannetje Nielen upang kumatawan sa kanyang bansa matapos piliin ni Miss Holland 1976 Lucie Visser na hindi lumahok dahil sa hindi isiniwalat na dahilan. 12  13 
Unang sumali sa edisyong ito ang mga bansang Barbados, Hilagang Kapuluang Mariana, Papuwa Bagong Guniya, at Sint Maarten, at bumalik ang mga bansang Honduras, Noruwega, at Suriname. Huling sumali noong 1973 ang Noruwega, at noong 1974 ang Honduras at Suriname. Hindi sumali ang mga bansang Belis, Hamayka, Hayti, Libano, Micronesia, at Moroko sa edisyong ito. Hindi sumali sina Janet Joan Joseph ng Belis, Angela Ruddock ng Hamayka, at Ramona Karam ng Libano dahil sa hindi isiniwalat na dahilan. 14  Hindi sumali ang Micronesia dahil imbis na kumatawan sa rehiyon, ang mga kandidata mula sa Hilagang Kapuluang Mariana ay kinakatawan ang kanilang indibidwal na teritoryo. Hindi sumali ang mga bansang Hayti at Moroko matapos na mabigo ang kanilang mga organisasyong pambansa na magdaos ng kompetisyong pambansa o magtalaga ng kalahok.
Dapat sanang kakalahok sa edisyong ito sina Cleopatra Sanders ng Antigua at Irene Penn ng Kapuluang Birheng Britaniko, ngunit hindi sila nakasali dahil sa hindi isiniwalat na dahilan. 15  Kakalahok din sana si Amiot Moea ng Tahiti, subalit hindi na niya ipinagpatuloy ang kompetisyon matapos magkasakit ang kaniyang ina. 16 
Tulad noong 1971, 12 mga semifinalist ang napili sa pamamagitan ng paunang kompetisyon at ang mga closed-door interview. Kumalahok sa swimsuit competition at evening gown competition ang 12 mga semfinalist, at kalaunan ay napili ang limang pinalista na sumabak sa final interview.
 72 kandidata ang lumahok para sa titulo.
