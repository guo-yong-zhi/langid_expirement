Ang seksolohiya ay ang makaagham o siyentipikong pag-aaral hinggil sa mga ugali ng babae at lalaki 1 , pati na mga kanaisang seksuwal, at tungkulin ng mga ito.  Sa makabagong larangan ng seksolohiya, ginagamit ng mga mananaliksik ang mga kasangkapan mula sa ilang mga larangang pang-akademya, kabilang ang biyolohiya, medisina, sikolohiya, estadistika, epidemyolohiya, sosyolohiya, antropolohiya, at kriminolohiya.  Pinag-aaral sa seksolohiya ang kaunlarang seksuwal at ang pag-unlad ng mga ugnayang seksuwal, pati na ang mga mekaniks o pagsasagawa o pagsasakatuparan ng pagtatalik.  Itinatala rin nito ang mga seksuwalidad ng natatangi o ispesyal na mga pangkat, katulad ng mga may kapansanan, mga bata, at mga matatanda.  Pinag-aaralan ng mga seksologo o mga seksolohista ang mga dispunksiyon o kawalan ng kakayahan, mga gusot, at mga kaibahan, tulad ng hindi pagtayo ng titi, pedopilya, at oryentasyong seksuwal.  Maaaring maging kontrobersiyal ang mga natutuklasang seksolohikal kapag salungat o saliwa ito sa mga paniniwalang pang-pangunahing daloy, agos o kalakaran, panrelihiyon, o pampolitika.
 Ang lathalaing ito na tungkol sa Seksuwalidad ay isang usbong. Makatutulong ka sa Wikipedia sa pagpapalawig nito.
