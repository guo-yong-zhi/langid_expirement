Sa Pilipinas, ang kodigong ZIP  ay ginagamit ng Philippine Postal Corporation  upang gawing madali at payak ang pamamahagi ng mga liham at mga padalang gamit mula sa iba't ibang lugar.   1  Habang ang pagpapanatili nito ay katulad ng mga kodigong ZIP na ginagamit sa Estados Unidos, ang anyo at paggamit nito ay mayroong pagkakaiba. Ang paggamit nito ay hindi sapilitan ngunit lubos na inirerekomenda ng PhlPost. Ang isang kodigong ZIP ay binubuo ng apat na buumbilang na kumakatawan sa isang lokalidad. Karaniwan, higit sa isang kodigo ang ibinibigay para sa mga lugar sa loob ng Kalakhang Maynila, at isang solong kodigo para sa bawat munisipalidad at lungsod sa mga pook na panlalawigan, na may ilang mga bihirang pagbubukod tulad ng Dasmariñas sa Cavite, na mayroong tatlong mga kodigong ZIP ,  Los Baños sa Laguna,  na mayroong dalawang kodigong ZIP , at Angeles sa Pampanga, na mayroong dalawang kodigong ZIP . 
Ang artikulong ito ay naglalaman ng isang talaan ng mga kodigong ZIP sa Pilipinas. Ang mga lungsod na naging malaya mula sa pinanggalingang lalawigan ay nakalista sa ilalim ng kanilang dating lalawigan .
