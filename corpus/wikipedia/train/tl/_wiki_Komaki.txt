Ang Komaki  ay isang lungsod na matatagpuan sa Prepektura ng Aichi, Hapon. Magmula noong 1 Oktubre  2019  update , may tinatayang populasyon na 148,872 ang lungsod sa 68,174 mga kabahayan, 1  at kapal ng populasyon na 2,370 mga tao sa bawat kilometro kuwadrado. Ang kabuoang lawak ng lungsod ay 62.81 square kilometre . Karaniwang ini-uugnay ang Komaki sa dating Paliparan ng Komaki, na matatagpuan sa hangganan sa pagitan ng Komaki at ng katabing lungsod ng Kasugai.
Natuklasan ang mga labing arkeolohiko sa lupain ng kasalukuyang Komaki buhat sa Paleolitikong Hapones hanggang sa panahong Yayoi, at madalas din ang mga bunton ng puntod mula sa panahong Kofun. Noong panahong Sengoku, ginamit ni Oda Nobunaga ang Kastilyo ng Komaki bilang kaniyang mga punong himpilan kung saang ipinag-utos niya ang paglusob sa Lalawigan ng Mino. Kalaunan, ang lugar na pumapalibot sa Bundok Komaki ay naging sityo ng Labanan sa Komaki at Nagakute noong 1584. Bahagi ito ng mga lupain ng Dominyong Owari noong panahong Edo, at lumago bilang isang hintuan sa rutang nag-uugnay ng Nagoya sa lansangang Nakasendō.
Sa kasagsagan ng pagtatag ng makabagong sistema ng mga munisipalidad sa panahong Meiji, ang lugar ay binuo ng mga nayon sa ilalim ng  Distrito ng Higashikasugai, Aichi. Inihayag ang Komaki bilang isang bayan noong Hulyo 16, 1906 sa pamamagitan ng pagsasanib ng apat na mga nayon. Itinaas ito sa katayuang panlungsod noong Enero 1, 1955, pagkaraang isanib ito sa nayon ng Kitasato ng Distrito ng Nishikasugai.
Matatagpuan ang Komaki sa gitna ng Kapatagang Nōbi, gitnang-kanlurang bahagi ng Prepektura ng Aichi, sa hilaga ng Nagoya metropolis. Nangingibabaw sa panoramang urbano ng lungsod ang Bundok Komaki, kung saang nasa ibabaw nito ang Kastilyo ng Komaki.
Ayon sa datos ng senso sa Hapon, 2  mabilis na tumataas ang populasyon ng Komaki sa nakalipas na 60 mga taon.
