Si Ning Zetao  ay isang manlalangoy na Tsino sa paglangoy ng sprint freestyle. Noong 2015 ''World Aquatics Championships'' sa Kazan, Rusya, nanalo siya ng gintong medalya sa 100-metre freestyle. Sa 2014 Asian Games na ginanap sa Incheon, Timog Korea, napanalunan niya ang mga gintong medalya sa 50-metre freestyle, 100-metre freestyle, 4 × 100-meter freestyle relay at 4 × 100-meter medley relay. 1  2  3  
Ipinanganak si Ning Zetao sa Zhengzhou, punong lungsod ng Henan; siya ang nag-iisang anak nila Ning Feng  at Liu Wenhong . Ang kanyang amang si Ning Feng ay naglingkod ng apat na taon sa hukbong panghimpapawid bago napunta sa kompanyang pangtransmisyong pang-estado; 4  ang kaniyang inang si Liu Wenhong 5  ay naglingkod sa Hukbong Kapulisang Armado ng Madlang Tsino; naglingkod din sa militar Tsino ang kanyang lolo't lola sa parehong panig ng kaniyang mga magulang. 6  Nagsimulang lumangoy si Ning sa edad na 8. Dinala siya ng kaniyang mga magulang paraalang panlanguyan upang matulungan siyang labanan ang kaniyang takot sa tubig at mapabuti ang kaniyang kalusugang pisikal. Napansin ng lokal na tagasanay na si Guo Hongyan ang mga mabilis na pagkatuto ni Ning sa iba't ibang strokes at pamamaraan. Hinikayat niya ang mga magulang ni Ning na isanay si Ning sa ilalim ng kaniyang pagsubaybay. Sa gulang na 11, naging kasapi si Ning Zetao ng panglalawigang koponan sa paglangoy. Sa gulang na 14, natanggap si Ning sa koponang panlangoy ng PLA Navy; nagsimula siya ng pagsasanay sa ilalim ng pagsubaybay ni Ye Jin, ang kilalang tagasanay na nananatili pa ring tagasanay ni Ning hanggang ngayon. Sa simula, nagsanay siya para sa 200-metro at 400-metro na pang-isahang medley races. Dahil nagkaroon siya ng matagalang kalsipikasyon ng buto sa kaniyang kanang tuhod, lumipat siya mula individual medley sa sprint freestyle. 7 
Bilang pagsunod sa karanasang pangmilitar ng pamilya, naglingkod si Ning bilang tenyente ng Hukbong Pandagat na Tsino. 8 
Sa gulang na 16, lumahok si Ning sa paligsahan sa kaniyang kauna-unahang Pambansang Palaro. Umabante siya sa 400-metro na medley final at nagtapos sa ika-8 puwesto. 9 
Ito ang kaniyang unang pagkakataong nakipag-paligsahan sa isang ebentong sprint freestyle. Umabante siya sa 100-metro na free final at nagtapos sa ika-4 na puwesto sa mayroong tagal lang na 50.05. 10 
 Ang lathalaing ito  ay isang usbong. Makatutulong ka sa Wikipedia sa pagpapalawig nito.
