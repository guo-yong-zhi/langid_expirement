Ang Eat Bulaga! ay isang variety show mula sa Pilipinas na pinoprodyus ng Television And Production Exponents Inc.  at kasalukuyang ipinalalabas sa GMA Network. Ang palabas ay pinangungunahan nila Tito Sotto, Vic Sotto at Joey de Leon, kasama ang iba pang mga co-host hanggang sa kanilang paglisan mula sa TAPE, Inc. noong 2023. Sa ngayon, pinangungunahan ang palabas nina Alexa Miro, Betong Sumaya, Buboy Villar, Cassy Legaspi, Mavy Legaspi, Paolo Contis, Kimpoy Feliciano, Dasuri Choi, Glaiza de Castro, Kokoy de Santos, Michael Sager, Winwyn Marquez, Yasser Marta, Chariz Solomon, at Isko Moreno, kasama ang partisipasyon ng mga bandang XOXO at Music Hero Band. Isinasagawa ang palabas mula sa APT Studios, na matatagpuan sa kahabaan ng Lansangang-Bayan Marcos sa Cainta, Rizal.
Ang programa ay sumasahimpapawid sa buong Pilipinas, pati na sa buong mundo sa pamamagitan ng GMA Pinoy TV at sa live streaming nito sa YouTube.
Unang ipinalabas ang Eat Bulaga! noong 30 Hulyo 1979 sa noo'y RPN-9. Lumipat ang programa sa ABS-CBN-2 noong 1989, at sa GMA-7, kung nasaan ito umeere mula noong 1995. Sa higit apatnapung taon nito sa ere, hawak na ng palabas ang rekord sa pagiging pinakamatagal na pantanghaling variety show sa kasaysayan ng telebisyon sa Pilpinas. 2 
Ang Eat Bulaga! rin ang naging kauna-unahang palabas mula sa Pilipinas na nagkaroon ng ibang franchise sa ibang bansa nang magkaroon ito ng adaptasyon sa Indonesia. Inaasahan din ang pagkakaroon nito ng adaptasyon sa Myanmar mula nang i-anunsyo ito noong 30 Hulyo 2019, ang ika-40 guning-taon ng programa.
Ideya na noon ng Production Specialists, Inc., isang kompanyang pagmamay-ari ni Romy Jalosjos, na lumikha ng isang pantanghaling palabas para sa Radio Philippines Network o RPN. Naisip ni Antonio Tuviera, na nagtatrabaho para sa kompanya, na ang tanyag na troika nila Tito Sotto, Vic Sotto and Joey de Leon ang magiging pinaka-akmang mga host para sa bagong palabas. 3  Sa isang pagpupulong sa paradahan ng ngayo'y sarado nang InterContinental Hotel Manila inialok ni Tuviera ang ideya na kaagad namang tinanggap ng "TVJ". 3  4 
Si Joey de Leon ang binibigyang pagkilala sa paglikha sa pamagat ng palabas. Hango mula sa pambatang laro na "It Bulaga" ay binigyan ni de Leon ng kahulugan ang mga salita mula rito. Ang "it" ay ginawang "eat", Ingles para sa "kain" upang kumatawan sa oras ng pag-eere nito sa tanghalian; samantalang ang "bulaga" naman ay kakatawan sa balak nilang punuin ang palabas ng maraming sorpresa. 4 
Nagsimulang umere ang Eat Bulaga! noong 30 Hulyo 1979 sa RPN Live Studio 1 sa Broadcast City. 5  6  Ang TVJ, na sinamahan nina Chiqui Hollmann 3  at Richie Reyes  ang nagsilbing mga orihinal na hosts 6 . Sa simula ay mahina ang palabas at nanganib din itong makansela hindi lamang dahil sa kompetisyon laban sa noo'y number 1 na palabas sa tanghali,pina Student Canteen, kundi pati na rin sa kakulangan nito sa mga advertiser kahit na malaki ang ibinaba nila sa kanilang singil sa pagpapaadvertise. Dahilan nito ay hindi nakatanggap ng sweldo ang TVJ at ang mga staff unang anim na buwan ng palabas, pati na ang mga nagpe-perform sa palabas ay hindi makatanggap ng malaking talent fee dahil dito. 3  Upang mapanatili lang pag-ere ng palabas ay pumayag iyony magpalabas ng mga trailer ng mga pelikula, na lubhang mas mababa ang singilan kaysa mga karaniwang commercial.
Kalaunan ay unti-unti ring umakyat ang ratings ng Eat Bulaga!, lalo na nang ipakilala ang segment na "Mr. Macho". 3  5  Sa kauna-unahang pagkakataon ay natalo ng Eat Bulaga! ang Student Canteen sa labanan ng ratings. Sa panahon ding iyon inilipat ng Production Specialists ang pagpoprodyus ng palabas sa ngayo'y TAPE, Inc. ni Tuviera. 7 
18 Mayo 1982 nang ilunsad ng RPN-9 ang pagsasaDOMSAT  nito sa mga palabas nito sa isang espesyal na programa ng Eat Bulaga! mula sa Celebrity Sports Plaza. Dikit pa ang laban sa pagitan ng dalawang programa ngunit nang lumipat si Coney Reyes mula sa Student Canteen sa Eat Bulaga!  noong araw ding iyon ay naitatag na ang puwesto ng Eat Bulaga! bilang number 1 sa laban ng ratings sa tanghalian. 7  Sa espesyal din na iyon inilunsad ang temang awit ng palabas, na madaling makikilala sa pambungad na pariralang Mula Aparri hanggang Jolo. Ito ay isinulat nina Vincent Dybuncio at Pancho Oppus.
Tuluyan nang ikinansela ng GMA-7 ang Student Canteen noong 1986. Pumalit dito ang Lunch Date na pinangungunahan noon nina Orly Mercado, Rico J. Puno, Chiqui Hollman and Toni Rose Gayda. Tumindi ang laban sa ratings sa pagitan ng Eat Bulaga! at Lunch Date nang sumali doon si Randy Santiago noong 1987. Ngunit sa parehong taon ay sumali si Aiza Seguerra sa Eat Bulaga! matapos maging runner-up sa segment na Little Miss Philippines. 3  8  Ang kabibuhan ni Aiza, pati na ang tandem nila ni Coney, na kung minsa'y kasa-kasama si Vic, ang muling nagpakiliti sa masa kaya muli ring napasakamay ng Eat Bulaga! ang puwestong number 1.
Sa isang panayam kay Joey de Leon, sinabi niya na walang kontratang nilagdaan ang TVJ sa Eat Bulaga! noong sila ay inalok upang maging mga host ng palabas—na nananatili magpahanggang ngayon. 9 
Kahit na matapos ang pagsamsam sa RPN-9 ng pamahalaan ni Corazon Aquino matapos ang Rebolusyon sa EDSA noong 1986, nanatili ang Eat Bulaga! sa pag-ere sa nasabing network kahit na nagsialisan o pinagkakansela na ang ibang palabas nito. Umalis sa studio nito sa Broadcast City ang programa noong 2 Disyembre 1987 at lumipat sa Grand Ballroom ng katabing Celebrity Sports Plaza noong 3 Disyembre 1987. Subalit dumanas pa ng matinding dagok ang RPN-9 matapos ang naging pagsamsam at humarap din ito sa mga kaguluhang dala ng pagpalit-palit nito ng pamunuan, kaya naman minabuti ni Tony Tuviera na makipag-usap sa noo'y muling-tatag na ABS-CBN upang ilipat na doon ang Eat Bulaga!.
Matapos ang mga pag-uusap sa pagitan ng kampo ni Tony Tuviera at ng mga programming executives ng ABS-CBN ay naisapinal na ang paglipat ng mga palabas na pinoprodyus ng TAPE, Inc. sa nasabing himpilang panghimpapawid. 7  Mula sa RPN-9 ay lilipat ang Agila, Coney Reyes on Camera at ang Eat... Bulaga!, pati na ang Okay Ka, Fairy Ko! na mula sa IBC-13. 6 
18 Pebrero 1989 nang unang ipalabas ang Eat... Bulaga! sa bago nitong tahanan, sa isang TV special na pinamagatang "Eat... Bulaga!: Moving On" sa Araneta Coliseum. 10  Bilang pagsalubong sa programa at sa mga hosts ng programa na sina Tito, Vic, Joey, Coney, at Aiza ay nagsipag-guest mga artista ng at mga talento mula sa ABS-CBN. 
Matapos ang TV special sa Araneta Coliseum ay tuluyan nang lumipat ang pagsasagawa ng Eat... Bulaga! sa ABS-CBN Studio 1  sa ABS-CBN Broadcasting Centre.  Samantalang nasa Studio 2 naman sila kapag mayroong espesyal na mga okasyon ang palabas.
Ipinagdiwang noong 23 Setyembre 1989 ang ika-10 guning taon ng palabas sa Araneta Coliseum. 11 
Umalis sa palabas si Coney Reyes noong 1991 7 , na pinalitan naman ng mga kampeon sa paglangoy na si Christine Jacob at Rio Diaz  7 . Si Tito Sotto naman, bagama't 'di umalis, ay madalang na lang kung makita sa palabas matapos manalo  sa halalan sa pagkasenador noong Mayo 1992.
Lalo nang lumaki at lumakas ang ABS-CBN sa pagtatapos ng taong 1994. Mayroon na rin itong kakayahang magprodyus ng mga sarili nitong palabas at hindi na kailangang umasa pa sa mga palabas na pang-blocktime. Inasahan ng TAPE, Inc. na hindi pakikialaman ng ABS-CBN ang mga palabas nito. Sa halip na ganoon ay sinubukan ng ABS-CBN na bilhin ang airing rights ng Eat... Bulaga! mula sa TAPE, Inc. na siya namang tinanggihan nina Antonio Tuviera at Malou Choa-Fagar. Kaya naman hindi na ni-renew ng ABS-CBN ang kontrata nito sa TAPE, Inc. at binigyan ng ultimatum ang mga palabas ng TAPE na Eat... Bulaga!, Valiente at Okey Ka, Fairy Ko  na umalis na mula sa mga talaan ng mga palabas ng ABS-CBN hanggang sa huling linggo ng Enero 1995.
Nang umalis sa ABS-CBN ang Eat... Bulaga! ay ni-reformat ang programang pantanghali nito tuwing Linggo na Sa Linggo nAPO Sila at ginawang pang-isang linggo - 'Sang Linggo nAPO Sila - bilang kapalit ng Eat... Bulaga!. 6 
Bago pa man pumasok ang palabas sa GMA Network, tila nagkaroon na ng unofficial homecoming ang mga main host ng Eat... Bulaga! na sina Tito Sotto, Vic Sotto at Joey de Leon noong 1994 nang magsimula silang magpakita sa mga palabas nito. Si Tito ay naging main host  ng investigative news magazine program ng GMA na Brigada Siete samantalang sila Vic at Joey naman ay nasa night gag show tuwing Lunes na Mixed NUTS. Sa taon ding iyon ay umalis na ang Eat... Bulaga! sa ABS-CBN Studio 1 at muling bumalik sa Celebrity Sports Plaza sa mga huling bahagi ng 1994 bilang paghahanda sa paglipat nito sa GMA.
Ang pagbabalik nina Tito, Vic and Joey's sa GMA ay naging opisyal na noong 1995, nang pinili nito ang Eat Bulaga! upang maging pangunahing pantanghaling palabas. Isang espesyal na pirmahan ng kontrata sa pamamagitan ng TAPE, Inc. at GMA ang ginanap sa Shangri-La sa Makati noong 19 Enero 1995 na dinaluhan ng halos lahat ng mga host nito. Bago iyon ay nagprodyus ang GMA ng kanilang sariling pantanghaling programa, ang Lunch Date  at ang SST: Salo-Salo Together, na mayroong bahagyang tagumpay. 6  28 Enero 1995 nang magsimulang ipalabas ang Eat... Bulaga! sa bago nitong tahanan sa GMA. Ginunita ito sa isang TV special na pinamagatang Eat... Bulaga!: The Moving! na ginanap muli sa Araneta Coliseum. 6  10  12  Bago maganap ang paglipat na ito ay isang buwang pagpopromote ang ginawa mula Disyembre 1994 hanggang Enero 1995 na nagpakita ng mga patalastas na pumatok at bumenta sa masa gaya ng Totoo ang Sie7e at 9 - 2 =7, na kapwa pagpapahiwatig sa mga naging paglipat ng palabas mula Channel 9  tungo sa Channel 2  tungo sa Channel 7 .
Pansamantalang nanatili sa Celebrity Sports Plaza ang programa mula sa mga huling buwan ng 1994 hanggang sa lumipat ito sa Eastside Studios ng Broadway Centrum noong 16 Setyembre 1995, sa isang TV special na pinamagatang Eat Bulaga!: The East Side Story. Nadagdagan din ng mga bagong co-host ang programa, na kinabibilangan nila Toni Rose Gayda , Allan K, Samantha Lopez and Francis Magalona noong 1995, at si Anjo Yllana noong 1998. Sa panahon sa pagitan ng 1995 at 1998, mangilan-ngilang artista din ang hinirang upang maging guest co-hosts.
Taong 1999 nang Eat Bulaga! ang maging unang palabas sa telebisyong Pilipino ang magpamigay ng milyon-milyon. Nang ipakilala ng noong pantanghaling palabas ng ABS-CBN na Magandang Tanghali Bayan ang "Pera o Bayong", pumatok ito kaagad sa masa, kaya naman naungusan ng MTB ang Eat Bulaga! sa kompetisyon ng ratings sa loob ng dalawang taon. Dahil dito ay napilitan ang pamunuan ng Eat Bulaga! na magpapremyo ng milyones, sa pamamagitan ng mga segment nito na "Meron o Wala" noong kalagitnaan ng 1999 at "Laban o Bawi" noong mga huling buwan ng 2000 upang maipanumbalik ang interes ng mga manonood. 13 
Noong unang araw ng Enero 2000 , ipinalabas ng Eat Bulaga! ang millenium episode  nito noong ika-7:30 ng gabi upang magbigay daan sa espesyal na programang 2000 Today na ipinalabas noong tanghali ng araw na iyon.
Mayo ng taong 2001 nang matanggal si Francis Magalona sa programa dahil sa 'di umano'y pagkakasangkot sa droga. Pumalit sa kaniya ang artista at mang-aawit na si Janno Gibbs. Nang mapawalang-sala si Magalona ay nagbalik siya sa Eat Bulaga! noong Enero ng sumunod na taon.
Noong Abril 2002 naman ay napanumbalik ng Eat Bulaga! ang pangunguna nito sa ratings laban sa MTB bunsod ng pagsikat ng SexBomb Dancers  at ang kontrobersyal na reality segment na "Sige, Ano Kaya Mo? SAKMO!". Sa parehong taon na iyon ay ipina-renew ng programa ang blocktime deal nito sa GMA Network, na siyang tumapos sa mga haka-hakang lilipat muli ng network ang palabas.
Bumalik sa regular na pang-araw-araw na paghohost si Tito Sotto noong 2003. Naidagdag din sa lumalaking listahan ng mga host ang komedyante at dating contestant ng palabas na si Michael V. at ang mga modelo na sina Tania Paulsen and Alicia Mayer. Itinampok din ang palabas ng dati nitong tahanang himpilan na ABS-CBN sa pagdiriwang nito ng ika-50 taong guning taon.
Ipinagdiwang ng Eat Bulaga! ang ika-25 taon nito sa telebisyon noong 19 Nobyembre 2004 sa ampitheatre ng Expo Pilipino sa Clark Freeport Zone, Angeles, Pampanga. 14  Ipinagdiwang din ng palabas ang pagiging pinakamahabang pantanghaling palabas nito sa kasaysayan ng telebisyon sa Pilipinas. Dinaluhan ng humigit 60 000 katao ang television special na ito 14  at tumamasa din ng pinakamataas na rating para sa pang-araw na palabas sa kasaysayan ng telebisyon sa Pilipinas. Napanalunan nito ang Best Entertainment  Special sa Asian Television Award sa Singapore noong 1 Disyembre 2005. 15  16  Ang kaganapan na ito ay ang itinuturing na pinakamatagumpay sa kasaysayan ng telebisyon sa Pilipinas, na halos matapatan lamang ng 1st Starstruck Final Judgement. Ang pagtatanghal na ito, na pinamagatang Eat Bulaga Silver Special, way ipinalabas noong ika-27  at ika-29  ng Nobyembre 2004. 14  Sa mga panahong ito ay tinanggal na ng palabas ang tatlong tuldok sa pangalan nito: mula Eat... Bulaga! ay Eat Bulaga! na lamang ulit ang pamagat nito.
Nang ilunsad ng GMA ang GMA Pinoy TV noong 2005 ay sumahimpapawid na ang Eat Bulaga! sa iba't ibang bansa sa buong mundo. 17 
2006 nang umalis ang SexBond Girls sa programa dahil sa sigalot nito sa mga prodyuser ng programa.. 18  Kaya naman nagbukas ang programa ng mga awdisyon para sa mga bagong mananayaw sa ilalim ng pangalang EB Babes, sa pamamagitan ng pagpapatimpalak. Agosto ng taon ding iyon nang magsimula ang grupo. 18  Marso 2007 naman nang bumalik ang SexBomb Girls, ngunit bilang mga co-host. 18  19  20 
Setyembre 2007 nang magkaroon ng matinding sagutan sa pagitan ni Joey de Leon at Willie Revillame, na noo'y host ng karibal na programa ng Eat Bulaga! na Wowowee, kasunod ng 'di umano'y Hello Pappy scandal. 21  22 
Nobyembre 2007 naman nang ilunsad ng Eat Bulaga! ang kauna-unahan nitong panrehiyon na adaptasyon sa GMA Cebu sa pamagat na Eat Na Ta!. Ang Eat na Ta sa Radyo  ay inilunsad noong 12 Nobyembre samantalang ang Eat Na Ta sa TV  ay inilunsad noong 24 Nobyembre ng taon ding iyon. Nagsilbi itong pampasigla bago ang mismong palabas sa Kabisayaan hanggang 2008.
6 Marso 2009 nang pumanaw ang isa sa mga host ng palabas na si Francis Magalona dahil sa leukemia. Nang sumunod na araw ay nagprodyus ang palabas ng isang tribute episode sa alaala niya, kung saan inawit ng buong cast ang mga awit na likha niya. Sa tribute ding iyon nalaman na si Magalona ang nagpasimula sa paggamit ng salitang "dabarkads", na magpahanggang ngayon ay ginagamit upang tukuyin ang pamilya at ang manonood ng Eat Bulaga!. Kilala din is Magalona sa naging tradisyunal na pagsigaw niya ng "seamless na!" na nagpahayag sa pagpapalit ng programa tuwing Sabado mula Eat Bulaga! tungo sa showbiz talk show na Startalk. Matapos ang kanyang pagpanaw ay itinuloy ng Eat Bulaga! at Startalk ang tradisyon hanggang sa itigil ito sa pagtatapos ng taon. Pinalitan si Magalona ng kilalang actor at television personality na si Ryan Agoncillo nang pumasok ito sa palabas noong 24 Oktubre 2009.
Ipinagdiwang naman ng Eat Bulaga! ang ika-30 guning taon nito sa ere, na pinangalanang Tatlong Dekads ng Dabarkads noong 30 Hulyo 2009. Sa espesyal na ito ay pinagtuunan ng pansin ng palabas ang mga kahanga-hangang mga tao, kabilang na ang 30 kapos sa buhay ngunit masisipag na estudyante, at ang iba pang mga "bayani sa araw-araw" bilang pagtanaw ng utang na loob sa mga manonood ng palabas. 23  24 
Ipina-renew ng palabas ang kontrata nitong blocktime partnership  sa GMA Network noong Disyembre 2009.
Unang araw ng Enero 2010 nang pansamantalang lumipat ang programa sa Westside Studios ng Broadway Centrum, na naging tahanan ng karamihan sa mga naging programa ng GMA mula 1987 hanggang 2010, habang nire-renovate anf Eastside Studios na nagdagdag ng mga bagong LED screens at mga upuang cushioned. Bumalik din sa renovadang studio ang palabas noong 6 Marso ng taon ding iyon.
Pebrero 2011 nang umalis muli ang SexBomb Girls, kasama ang choreographer nito na si Joy Cancio, ngayon ay para naman sa palabas ng ABS-CBN na Happy Yipee Yehey!. 25 
Marso 2011 nang pahabaan ng GMA Network ang blocktime deal nito sa palabas hanggang Enero 2016 na nagbigay ng isa pang oras para sa palabas, na siya namang nagbigay daan sa TAPE upang gumawa pa ng isang TV show na magsisilbing palabas pagkatapos ng Eat Bulaga!
Inilunsad naman ng Eat Bulaga! ang coffee table book nito na Ang Unang Tatlong Dekada 5  na isinulat ng beteranong kolumnista na si Butch Francisco at dinisenyo ng anak ni Joey de Leon na si Jako. 26  Kasama ng libro ay nagpamigay din ang Eat Bulaga! ng 3 000 limited edition CDs ng Silver Special nito. 9  27  28  Nagprodyus din ng isang dokumentaryo ang GMA News and Public Affairs na pinamagatang Kuwentong Dabarkads na ipinresenta ni Dingdong Dantes. 3 
Sa kauna-unahang pagkakataon sa kasaysayan ng Eat Bulaga!, nagkaroon ng kauna-unahang international franchise sa Indonesia na pinangalang Eat Bulaga! Indonesia na umere sa SCTV noong 16 Hulyo 2012 hanggang 3 Abril 2014, at ang The New Eat Bulaga! Indonesia na umere naman sa ANTV mula 17 Nobyembre 2014 hanggang 8 Agosto 2016, Agosto 18 naman ay nag-ere ito ng commercial-free special episode na nagdiriwang ng ika-33 guning taon nito. 29  Isang soundtrack naman, ang Dabarkads D' Album: A Party for everyJUAN, na nagtampok sa mga awit na pinasikat at nilikha ng cast ng Eat Bulaga! pati ang ilan sa mga ginamit nitong temang-awit, ay inilunsad noong Hulyo 2013.. 30 
7 Hulyo 2018, inilunsad ng Eat Bulaga! ang EB ver. 4.0, kung saan sinimulan ang taunang selebrasyon para sa kanilang ika-apatnapung anibersaryo sa telebisyon, kasunod nito ang pagpapalabas ng horror-comedy telemovie na Pamana nitong 28 Hulyo 2018.
Nitong 8 Disyembre 2018, Matapos ang 23 taon nang pananatili sa Broadway Centrum, lumipat ang Eat Bulaga! sa bago nitong state-of-the-art na istudyo, ang APT Studios, na matatagpuan sa Cainta, Rizal, ang paglipat nila sa bagong tahanan ay kasunod nito sa selebrasyon ng kanilang ika-apatnapu na anibersaryo ngayong Hulyo 2019, Pebrero 1 sa sumunod na taon, muling pumirma ang programa sa GMA Network, kasunod ng ika-apatnapu na anibersaryo nila sa telebisyon, at 24 na taon sa GMA.
Simula Hulyo 2019, ang mga binalik na segments ng programa ay sa limited engagement lamang para sa ika-apatnapung anibersaryo ng programa.
Nitong 30 Hulyo 2019, ipinagdiwang ng Eat Bulaga! ang kanilang ika-40 na anibersaryo sa telebisyon, kasunod nito ang pagkakaroon ng pangalawang international franchise sa Myanmar, ang pagkakaroon ng bagong batch ng mga iskolar ng EBEST, at ang pagtatapat ng mga kampeon ng mga segments ng programa para sa grand showdown nito, at abangan ang kanilang ika-apat na malaking anunsyo.
Sina Anjo Yllana, Ruby Rodriguez at Pia Guanio ay umalis sa Programa noong 2020 at 2021. Opisyal na si Maja Salvador at si Miles Ocampo bilang host ng Programa.
Mula 31 Mayo hanggang 4 Hunyo 2023, sinuspende ng “new managenent”  ang live production. Inanunsyo ni Tito Sotto, Vic Sotto at Joey de Leon na aalis sila sa TAPE Inc. Nag-ugat ang anunsyo sa nagpapatuloy na alitan sa pagitan ng tatlo at ng chairman ng TAPE, Inc. na si Romeo Jalosjos hinggil sa pagtanggal kay Tony Tuviera sa pang-araw-araw na operasyon ng Eat Bulaga!, at mga plano ni Jalosjos para sa palabas. Ang anunsyo ng TVJ nung nakaraang 31 Mayo 2023 ay sa livestream ng Eat Bulaga Facebook Page at YouTube Channel nito at sa kamay ng bagong management ng TAPE Inc. Hindi sila pinayagan ng on-air live at pawang replay episode ang pinapalabas sa GMA Network. Ang ibang host ng palabas na ito tulad nina Paolo Ballesteros, Jose Manalo, Maine Mendoza, Ryzza Mae Dizon, Wally Bayola, Ryan Agoncillo at si Allan K. ay kasama pati mga miyembro ng produksyon  ay nagpirma din sila ng resignation sa parehas na araw.
Mga dating host na sina Tito Sotto, Vic Sotto, Joey de Leon ay nagpirma ng aplikasyon para sa pagmamay-ari ng trademark na "Eat Bulaga!". Ang pinakabagong pagpaparehistro ng trademark ng pangalan ng TAPE Inc., ay nakatakdang mag-expire sa Hunyo 14. Noong 7 Hunyo, Ang TVJ at ang mga Dabarkads  na nag-resign sa TAPE Inc., nagpirma kasama ang MediaQuest Holding Inc. para lumipat sa TV5.
Ang orihinal na tema ay nagsimula noong 1982 at isinulat ni Tito Sotto, Vic Sotto at Joey de Leon at inayos ni Homer Flores.  Nang sumali si Aiza Seguerra sa palabas noong 1988 at nalipat sa ABS-CBN noong 1989, ang ikalawa at ikatlong linya ng ikalawang saknong ay naging "Si Aiza at si Coney/Silang lahat ay nagbibigay". Ang ikalawa at ikatlong linya ng saknong ay ginagamit pa rin kahit na si Coney ay umalis sa palabas noong 1991 at may kaunting artista na nadagdag tulad ni Jimmy Santos, Christine Jacob, Ruby Rodriguez, Lady Lee at si Rio Diaz ay madagdag sa mga tauhan sa palabas ng "Bulaga".
Nung ang Eat Bulaga! ay nalipat sa GMA noong ika-28 Enero 1995, pinalitan ang ikalawang linya sa ikalawang saknong at tinanggal ang pangalan ni Aiza at Coney sa liriko, at sa tugon sa lumalaking grupo ng Eat Bulaga. Ganito ang naging linya: "Barkada'y dumarami". Gayumpaman noong 2003, pinalitan ang linya ng SexBomb Girls ay gumawa ng sariling salin ng tema ng Eat Bulaga!. Sa komposisyon ni Lito Camo. Ang linya ay naging "Buong tropa ay kasali".
Noong ika-25 taong anibersaryo noong 2004, umaawit lahat ang naging kasapi Eat Bulaga! at ang linyang "Barkada'y dumarami" ang isinama sa liriko. Sa OBB noong 2004 ipinalit ang mga linya sa ibang wika ng Bikolano, Cebuano, Waray-waray at Tagalog.
At noong 2005, ilang liriko ay re-arrange ni Francis Magalona. Ang linya ay "Saan ka man ay halina tayo". Dinagdagan ng mga linya ni Francis Magalona ang sariling salin ng tema ng Eat Bulaga.
Gayumpan noong 2007 ibat-ibang musika tulad ng Rock, Jazz, Reggae, Dance-pop at Hip-hop. Kinanta na ang unang bersyon ni Allan, Jimmy, Toni Rose at Ruby. Ang ikalawang bersyon ay kinanta ni Pia, Ciara, Gladys, Paolo, Julia at Janno. Ang linya ay "Ligaya sa ating buhay" na pinagkanta ni Gladys sa unang bersyon ng OBB at ikinanta ni Julia Clarete ang linya sa ikalawang bersyon ng OBB. Sa ikatatlong linya kinanta ni Jose Manalo at Wally Bayola ang bersyon ng reggae. Kinanta ang ika apat na linya ang bersyon ng dance ni Sugar at ang mga EB Babes. Ikinanta ang ika't limang bersyon nina BJ, Francis M, Teri at Cindy, at dinagdagan ang Buong mundo na pinagrepeat ang ika apat na linya sa kanta.
Nitong 2009 at 2014, muling binago ang tono nito sa bagong modernong musiko.
Mula 2012 hanggang kasalukuyan, ginamit sa modernong bersyon ang orihinal na tono ng programa.
Mula Aparri hanggang Jolo,
Saan ka man ay halina kayo
Isang libo't isang tuwa
Buong bansa... Eat Bulaga!
Buong bansa ay nagkakaisa
Sa tuwa't saya na aming dala
Isang libo't isang tuwa
Buong bansa... Eat Bulaga!
Sina Tito, Vic at Joey,
kasama pati si Coney
Apat silang nagbibigay
ligaya sa ating buhay
Buong bansa ay nagkakaisa
Sa tuwa't saya na aming dala
Isang libo't isang tuwa
Buong bansa... Eat Bulaga!
Saan ka man ay halina kayo
Isang libo't isang tuwa
Buong bansa... Eat Bulaga!
Buong bansa ay nagkakaisa
Sa tuwa't saya na aming dala
Isang libo't isang tuwa
Buong bansa... Eat Bulaga!
Sina Tito, Vic at Joey,
si Aiza at si Coney
Silang lahat ay nagbibigay
ligaya sa ating buhay
Buong bansa ay nagkakaisa
Sa tuwa't saya na aming dala
Isang libo't isang tuwa
Buong bansa... Eat Bulaga!
Saan ka man ay halina kayo
Isang libo't isang tuwa
Buong bansa... Eat Bulaga!
Buong bansa ay nagkakaisa
Sa tuwa't saya na aming dala
Isang libo't isang tuwa
Buong bansa... Eat Bulaga!
Sina Tito, Vic at Joey,
barkada'y dumarami
Silang lahat ay nagbibigay
ligaya sa ating buhay
Buong bansa ay nagkakaisa
Sa tuwa't saya na aming dala
Isang libo't isang tuwa
Buong bansa... Eat Bulaga!
Saan ka man ay halina kayo
Isang libo't isang tuwa
Buong bansa... Eat Bulaga!
Buong bansa ay nagkakaisa
Sa tuwa't saya na aming dala
Isang libo't isang tuwa
Buong bansa... Eat Bulaga!
Sina Tito, Vic at Joey,
barkada'y dumarami
Silang lahat ay nagbibigay
ligaya sa ating buhay
Buong bansa ay nagkakaisa
Sa tuwa't saya na aming dala
Isang libo't isang tuwa
Buong bansa... Eat Bulaga!
Sa kasaysayan nito ay marami-raming television specials na ang nai-ere ng Eat Bulaga! na pinagbobrodkast mula sa iba't ibang lugar na mayroong malalawak na espasyo upang makapaglaman ng maraming tao. Sa ibaba ay ang ilan  sa mga naging television special ng programa:
ipinalabas: 28 at 30 Nobyembre 2004
Global 2007 Grand Coronation Day
ipinalabas: 29 Disyembre 2007
ipinalabas: 2 Agosto 2008
Ang palabas ay nakapag-ere din ng mga special commercial-free episodes: ang Eat Bulaga!'s 33rd Anniversary Special 54  at Eat Bulaga: Sa Tamang Panahon. 52 
Ang Eat Bulaga! ay nakapag-ere na rin ng dalawang television films na nagtampok sa mga mismong Dabarkads. Nasa ibaba ang talaan ng mga telemovie ng palabas:
Ang Eat Bulaga! ay nagbo-brodkas noon sa Broadway Centrum sa lungsod Quezon. Noong 8 Disyembre 2018, nailipat na sa APT Studios  in Cainta, Rizal para makita ang maraming tao.
Padron:Eat Bulaga!
Padron:GMA Network 
Padron:ABS-CBN variety shows
Padron:Noontime variety shows in the Philippines
Padron:AlDub
