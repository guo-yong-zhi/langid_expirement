Ang Lansangang-bayang Diokno, kilala din bilang Daang Payapa at dating kilala bilang Daang Tagaytay-Junction–Calaca-Lemery, 2  ay isang 20.064-kilometro  1  na panglawang daang may pandalawahang-landas sa Batangas na kumukunekta sa lungsod ng Calaca, malapit sa hangganan nito sa Nasugbu at Alfonso, Kabite, at ang bayan ng Lemery. 3  Kinokonekta nito ang katimugang Kabite at Batangas.
Nabanggit sa isang artikulong balita sa Pilipino Star Ngayon ang isang lansangang-bayan sa Lemery, Batangas na nagngangalang Ramon Diokno Highway 4  na maaring tumutukoy kay Ramon Diokno na taga-Taal, Batangas na nagsilbing kinatawan ng Batangas, senador, at kasamang hukom ng Korte Suprema.
Nagsisimula ang Lansangang-bayang Diokno sa inteseksyon nito sa Lansangang-bayang Tagaytay–Nasugbu sa Calaca, malapit sa hangganang panlalawigan ng Batangas at Cavite. Simula sa malapit sa paanan ng Bundok Batulao, tinatakbo nito ang bulubunduking kalupaan sa kanlurang gilid ng Liwasang Pambansa ng Bulkang Taal, na tumatawid lalo na sa Payapa Ilaya at Payapa Ibaba, sa mga barangay sa Lemery kung saan nahango ang pangalan ng Daang Payapa. Matatagpuan ang dulo nito sa Daang Palico–Balayan–Batangas sa Lemery sa timog.
