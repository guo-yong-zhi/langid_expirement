Si Luis Antonio Tagle   ay isang paring kardinal ng Simbahang Katoliko Romano sa Pilipinas, titulado ng Simbahan ng San Felice da Cantalice sa Centocelle 1  2  at de facto Primado ng Pilipinas. 3  4  Sinundan niya si Gaudencio Kardinal Rosales upang makapaglingkod bilang Arsobispo ng Maynila.
Si Tagle ay naging kasangkot sa maraming mga isyung-panlipunan sa Pilipinas na may diin sa pagtulong sa mahihirap at sa maralita habang pinapanatili ang pagsalungat laban sa ateismo, 5  6  aborsyon, 7  kontrasepsiyon, 8  at ang Reproductive Health Bill.
Itinalaga si Tagle sa mismong Kapistahan ng Mahal na Birhen ng Guadalupe at kasalukuyang pinamamahalaan ang Arkidiyosesis ng Maynila kasama ang inang simbahan nito, ang Katedral-Basilika ng Kalinis-linisang Paglilihi bilang arsobispo. 9 
Noong 24 Nobyembre 2012, ginawaran ng Santo Papa Benedicto XVI si Tagle bilang Kardinal sa Basilika ni San Pedro sa Lungsod ng Vaticano. 10  11 
