Ang obituwaryo o bakting 1  2  ay bahagi ng pahayagan tungkol sa anunsiyo o balita sa kamatayan ng isang tao na nagbibigay pabatid sa publiko at naglalayong ipagbigay-alam sa mga kamag-anak, mga kaibigan, at kakilala ang kamatayan. Kadalasang mga pahayagan ang naglalathala ng mga obituwaryo bilang mga balitang artikulo. Bagaman madalas na nakatuon sa positibong aspeto noong nabubuhay pa ang namatay, hindi parati ganito ang kaso. 3  Sa isang pahayagang lokal, maaring ilathala ang obituwaryo ng kahit anumang lokal na residente na namatay na. Ang nekrolohiya ay isang rehistro o tala ng mga rekord ng mga namatay na tao na may kaugnayan sa isang partikular na organisasyon, pangkat o larangan, na maaring kaunti ang nilalamang detalye, o mga maliit na obituwaryo. Maaring maging mahalagang mapagkukunan ng impormasyon ang makasaysayang nekrolohiya.
