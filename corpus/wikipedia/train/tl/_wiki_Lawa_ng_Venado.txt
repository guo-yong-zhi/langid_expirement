Ang Lawa ng Venado ay isang endorheikong lawa na nasa paanan ng Bundok Apo sa lalawigan ng Hilagang Cotabato, Mindanao, Pilipinas. 3  4  Isa ito sa pinakamataas na lawa sa loob ng bansa, 5  na matatagpuan sa tugmaang pampook na 7°00′8″N 125°16′10″E, 6  7  na mayroong tinatayang pagkakaangat ng ibabaw na 7,200 mga talampakan . Ang lawa ay pinadadaluyan sa pamamagitan ng katutubo o lokal na pagtakas ng tubig at walang palabas na agos magmula sa lawa. Ang lawa ay karaniwang nawawalan ng dalawang ikatlo  ng sukat nito tuwing mga buwan ng tagtuyot dahil sa pagsingaw ng tubig .
Ang pangalan ng lawa ay nagmula sa salitang Kastilang "venado", na nangangahulugang "usa," dahil sa hugis na parang usa ng lawa. 8  Subalit, tinatawag ng mga katutubong tao na naninirahan sa pook ang lawa bilang "linaw", isang katagang Tagalog at Cebuano na may ibig sabihing "malinaw", dahil sa ang tubig ng lawa ay kasinglinaw ng kristal na nagpapaaninag ng ituktok ng Bundok Apo. Ang lawa ay pinaniniwalaang may engkanto o mayroong bumubulong na mga espiritung naninirahan sa lawa, ayon sa mga katutubong tribo ng mga tao. 8 
Ang paligid ng lawa ay isang tanyag na pook ng pagkakamping para sa mga mamumundok na mga Pilipino na papunta sa at iyong mga pababa na mula sa ituktok ng Bundok Apo, ang pinakamataas na bundok sa Pilipinas. Noong 2007, isang mamumundok na Pilipinong bumababa magmula sa ituktok ng Bundok Apo ang nalunod sa lawa. 1  5  9  10  11 
