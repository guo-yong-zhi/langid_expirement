Ang Ginintuang Patakaran  ay ang pamantayan ng gantihan ng kabutihan o palitan ng gawaing mabuti, na nagsasaad ng ganito o katulad nito: "Huwag mong gawin sa iba ang ayaw mong gawin nila sa iyo." 1   Tinatawag din itong Pamantayan ng Resiprosidad o Etiko ng Resiprosidad, isang kasunduan ng pagtutulungan. 1   Sa Ingles, ganito ang kaanyuan ng pangungusap na ito: Do unto others as you would have them do unto you. 2   Sa pagnenegosyo o iba pang pagkakataon, madudugtungan ito ng mga  negosyante ng ganitong pangungusap: Ginagamit ang Ginintuang Patakaran, sa lahat ng panahon , sa lahat ng mga bagay, sa lahat ng mga pook. 3   Na maiaangat pa sa ganitong kataga: Palaging sinusubukang itrato ang mga tao na mas mainam ng bahagya kaysa kung paano nila ako tinatrato. 4   Sa Bagong Tipan ng Bibliya, matatagpuan ito sa Ebanghelyo ni Mateo : Kaya nga gawin ninyo sa iba ang ibig ninyo na gawin nila sa inyo. 5   Katumbas ng Ingles na: Do to others as you would have them do to you. 2   Sa isang bersiyong ginagamit ng pormal na matandang Ingles, ganito ang pagkakabanggit nito mula sa Mateo 7:12 ng The Holy Bible, Authorized King James Version, sa Ebanghelyo ayon kay San Mateo: "Therefore all things whatsoever ye would that men should do to you, do ye even so to them: for this is the law and the prophets." 6 
Sa larangan ng musika sa Pilipinas, matutunghayan ang diwa ng Ginintuang Patakaran sa mga panitik o liriko ng awiting Lupa ng grupong Asin.  Ganito ang sinasaad sa taludturan ng refrain o parteng inuulit ng kantang ito:   
Ang mga pahayag na katulad ng patakarang Ginintuan ay makikita sa sinaunang Ehipto sa kuwento ng Ang Maliwanag na Magsasaka. 8  Tinalakay ni Rushworth Kidder ang mga sinaunang kontribusyon ni Confucius . Ayon kay Kidder, ang balangkas ng konseptong ito ay kilalang lumilitaw sa karamihan ng mga relihiyon kabilang ang Hinduismo, Budismo, Taoismo, Zoroastrianismo at iba pang mga pangunahing relhiyon. 9  10  11 
Ang sinanunang inkarnasyon ng Patakarang Gininturan na matataguan sa Kodigo ni Hammurabi  na mas naunang isinulat sa Bibliya, 12  ay nakikitungo sa resiprosidad na etikal sa mga paraan gaya ng paglilimita lamang sa paghihiganti na  pantay at makatwiran. 
