Si Roquito "Roque" Ablan, Jr.  ay isang politiko sa Pilipinas. Siya ay matalik na kaibigan ni dating Pangulo Ferdinand Marcos.
Si Roquito Ablan, Jr. ay isinilang noong Abril 22, 1932 sa Laoag, Ilocos Norte. 2  Siya ay anak ni Roque B. Ablan, Sr., na naging gobernador ng Ilocos Norte mula 1938 hanggang 1941.
Ang pampulitikang karera ni Ablan ay nagsimula nung siya ay naging bokal ng Ilocos Norte mula 1963 hanggang 1967. 2 
Noong 1968, siya ay nahalal upang kumatawan sa Unang Distrito ng Ilocos Norte sa Kongreso, at muling nanalo noong 1969 para sa kanyang ikalawang termino hanggang 1972.
Isang malapit na kapanig ng dating Pangulong Ferdinand Marcos, si Ablan nagsilbi bilang kanyang espesyal na tagapayo mula 1973 hanggang 1980.
Si Ablan ay bumalik sa Kongreso at muling nagsilbi bilang kinatawan ng Unang Distrito ng Ilocos Norte mula 1987 hanggang 1998. Noong 1998, si Ablan tumakbo para sa pagka-gobernador ng probinsiya ngunit natalo kay Ferdinand "Bongbong" Marcos Jr.
Noong 2001, siya ay inihalal sa Kongreso hanggang 2010.
Si Ablan ay namatay noong Marso 26, 2018 sa St. Luke's Medical Center sa Taguig.
