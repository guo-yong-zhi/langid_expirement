Noong 15 Abril 2019, bago ang 18:50 CEST, sumiklab ang sunog sa ilalim ng bubong ng Katedral ng Notre-Dame sa Paris. Nang matapos nang mapuksa ang sunog makalipas ng labinglimang oras, matagal nang gumuho ang bubong at ang toreng patulis at ang looban ng katedral, pang-itaas na dingding, at mga bintana ay napinsala nang matindi. Napigilan ang mas malawak pang pinsala sa loob dahil sa bato nitong kisame na humarang sa pagbagsak ng nasusunog na bubong. Maraming mga gawang sining at iba pang mga kayamanan ang naisalba palabas noong unang bahagi ng sunog, ngunit marami pang ibang nasira o nawasak. Kaunti o walang pinsala ang natamo ng dalawang organong tubo ng katedral, at ng tatlong mga bintanang rosas na ginawa noong ika-13 siglo. 
Ipinangako ni Pangulong Emmanuel Macron na aayusing muli ng Pransiya ang katedral at inilunsad niya ang isang kampanyang mangangalap ng pondo na nagdala ng mga pangako ng â‚¬800 milyon sa loob ng 24 na oras. Tinataya na ang pagsasaayos ng katedral ay maaaring tumagal ng dalawampu o higit pang mga taon.
