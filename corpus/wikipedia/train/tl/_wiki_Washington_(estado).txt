Ang Estado ng Washington ay isang estado sa hilagang kanlurang bahagi ng Estados Unidos. Isinunod ang pangalan kay George Washington, ang unang Pangulo ng Estados Unidos, ang estado ay nabuo mula sa Teritoryo ng Washington, na isinuko ng Britanya noong 1846 sang-ayon sa Kasunduan sa Oregon na dulot nagpagkakasundo sa tunggalian ng hangganan ng Oregon. Tinanggap ito sa Unyon bilang ika-42 estado noong 1889. Olympia ay ang kabisera ng estado. 
Ika-18 pinakamalaking estado ang Washington na may sukat na 71,262 milya kwadrado , at ang ika-13 pinakamataong estado na may mahigit na 7 milyong mamamayan. Tinatayang nasa 60 bahagdan ng mga mamamayan ng estado ay naninirahan sa Kalakhang Seattle, ang sentro ng transportasyon, kalakalan, at industriya. Ang nalalabing bahagi ng estado ay kinapapalooban ng mga malalawak na kagubatan sa kanluran, mga bulubundukin sa kanluran, gitna, hilagang silangan, at sa dulong timog silangan. Ikalawa ang estado ng Washington sa pinakamataong estado sa Kanlurang baybayin ng Estados Unidos, sunod sa California. 
Nangungunang prodyuser ng troso ang estado ng Washington. Mahalaga rin ang ambag ng pagsasaka at pangingisda sa kabuuang kita ng estado. Ang mga industriya sa paggawa sa Washington ay kinabibilangan ng paggawa ng mga eroplano, misayl, paggawa ng barko, at iba pang gamit pantransportasyon, pagtotroso, paggawa ng pagkain, mga produktong metal, kemikal at makinarya.
