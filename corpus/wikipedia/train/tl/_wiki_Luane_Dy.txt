Si Luzia Jannie Dy , mas kilala bilang Luane Dy, ay isang artista at tagapagbalita sa telebisyon mula sa Pilipinas.  Kilala siya bilang isa sa mga punong-abala ng Unang Hirit, isang palabas pang-umaga ng GMA Network.  Sa nasabing palabas, nakatanggap siya at kanyang mga kasama ng parangal bilang mga Pinakamagagaling na mga Punong-Abala ng isang Palabas Pang-umaga na ginawaran noong Ika-29 na Star Awards para sa Telebisyon. 1   Makikita din siya nagbabalita ng balitang shobis sa 24 Oras Weekend 2  at Balitanghali. 3 
Bukod sa pagiging punong-abala, siya ay isang artista at unang lumabas sa mga palabas ng ABS-CBN na The Wedding at Precious Hearts Romance Presents: Somewhere In My Heart. 3   Sa GMA Network, bumida naman siya sa I Heart You Pare na gumanap siya bilang kasintahan ni Dingdong Dantes at sa Genesis. 3 
