Si Santa Kateri Tekakwitha, na bininyagan bilang Catherine Tekakwitha 2  3  at impormal na nakikilala bilang Liryo ng mga Mohawk , ay isang santong Katoliko Romano, na isang Algonquino-Mohawk na  pangkaraniwang babaeng birhen at makapananampalataya. Siya ay ipinanganak sa kinaroroonan ng pangkasalukuyang New York, nakaligtas siya mula sa bulutong at naulila habang bata pa lamang, at pagkaraan ay nabinyagan bilang isang Katoliko Romano at sa mga huling taon ay humintil sa misyong Heswita na nasa nayon ng Kahnawake, na nasa timog ng Montr√©al ng Bagong Pransiya, na pangkasalukuyang Canada.
Naging tapat si Tekakwitha sa kaniyang pangako na manatiling birhen hanggang sa kaniyang kamatayan sa edad na 24. Nakikilala dahil sa kaniyang  pagpapahalaga sa kalinisang-puri at pangkatawan na pagpapakasakit ng kalamnan, pati na ang pagiging pinangingilagan  ng kaniyang tribo dahil sa kaniyang paglipat ng pananampalataya upang maging isang Katoliko. Siya ang ikaapat na Katutubong Amerikano na pinipintuho sa Simbahang Katoliko Romano . 4  Siya ay nabeatipika ni Pinagpalang Papa Juan Pablo II noong 1980, at nakanonisa ni Papa Benedicto XVI sa Basilika ni San Pedro noong Oktubre 21, 2012. 4  5  Sari-saring mga himala at mga kaganapang sobrenatural ang ipinapalagay na dulot ng kaniyang pamamagitan.
