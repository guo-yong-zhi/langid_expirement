
Ang LeapFrog Epic  ay isang tablet computer na inilikha at inilabas ng LeapFrog Enterprises noong Setyembre 2015. Ito ang kanilang kauna-unahan nilang tablet na gumagamit ng Android na operating system, at tulad ng kanilang ibang mga laruan at komputer, ang LeapFrog Epic ay idinisenyo para sa mga batang taong 3â€“9.
Ang LeapFrog Epic ay mayroong 7-pulgada  TFT-LCD na touchscreen, kakayahang kumonekta sa Wi-Fi, isang 1.3 GHz ARM Cortex-A7 MediaTek MT8127 processor, 2.0 MP na kamera sa likod at isang 2.0 MP na kamera sa harapan. 2 
Idinisenyo ang Epic para makatulong sa pag-aaral ng mga batang nasa elementarya, at tulad ng kanilang LeapPad Explorer na serye ng mga tablet, ang software at mga laro na idinisenyo sa Epic ay kusang umaangkop sa baitang at kakayahan ng isang bata habang sila ay lumalaki. Wala itong kabitan ng mga balang pang-larong bideyo, kaya ang ibang mga laro para sa Explorer ay hindi magagamit sa Epic, ngunit mayroon ding bersyon ng mga laro para sa Explorer na mailalaro sa Epic. 3 
Gumagamit ang Epic ng Android KitKat na operating system, na siya namang binago ng LeapFrog para maging angkop sa mga bata. Noong una ay wala pa itong kakayahang tumanggap ng mga laro at software na galing sa ibang plataporma maliban sa mga talaksang APK na galing sa ibang websayt, pero naglabas ng update ang LeapFrog para maka-karga ng mga laro at aplikasyon galing sa Amazon App Store. 2  4 
Naglabas din ang LeapFrog ng bagong bersyon ng Epic na tinawag na Academy Edition noong 2017. Halos pareho ito ng katangian sa orihinal na Epic, maliban sa binagong bumper na pangprotekta sa pagkabagsak at akses sa programang LeapFrog Academy. 5  6 
