Si Mohamed Brahmi  ay isang politiko sa Tunisya. Si Brahmi ang nagtatag at dating tagapamahala ng People's Movement ng Tunisya, 1 , sa panahon ng kanyang panunungkulan bilang lider, siya ay nahalal ng 2 beses sa eleksiyon noong 2011. 2 
Si Brahmi ay ipinanganak noong 15 Mayo 1955, sa Sidi Bouzid, kapitolyo ng Sidi Bouzid Governorate. Siya ay nagtapos ng kolehiyo sa Higher Institute of Management, Unibersidad ng Tunis at nakakuha ng master's degree sa akawnting noong 1982. Pagkatapos ng kanyang pag-aaral siya ay nagturo ng ekonomiya sa loob ng 2 taon sa Technical College ng Menzel Bourguiba. 2 
Si Brahmi ay aktibong miyembro ng Arab Progressive Unionist Students hanggang 2005, siya ay umalis at kanyang itinatag ang Nasserist Unionist Movement, isang ilegal na partido sa ilalim ng gobyerno ni Ben Ali. Pagkatapos ng rebolusyong Tunisya, itinatag niya ang People's Movement kung saan siya ay naging sekretarya heneral ng grupo. 3  Ang partido ay umanib sa Popular Front noong 12 Abril 2013. 2  4  Ngunit, si Brahmi at iba pang miyembro ay tumiwalag noong Hulyo 7 dahil sa kritisismo ng ibang mga lider ng partido 3 
Si Brahmi ay nakilala sa kanyang pagiging sosyalista at makabayang Arabo, 5  lalo na sa tradisyon ng Gamal Abdel Nasser. 5 
Si Brahmi ay pinatay noong 25 Hulyo 2013, ng dalawalang lalaking naka-motorsiklo, sa Tunis sa labas ng kanyang bahay sa Ariana sa harap ng kanyang asawa at mga anak. 6  
Siya ay nagtamo ng 14 na tama ng baril at namatay din ng araw na iyon sa hospital ng Ariana distrito ng Tunis. 7  Kasunod ng kanyang pagkamatay, daan-daang mga taga suporta, kaanak at mga kapartido sa People's Movement ang nagmartsa sa labas ng gusali ng Interior Ministry sa Avenue Habib Bourguiba at sinisisi nila ang kasalukuyang nanunungkulang partido ang Ennahda Party sa pagkakapaslang sa kanya. 5  8 
