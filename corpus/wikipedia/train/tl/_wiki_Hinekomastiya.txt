Ang hinekomastiya o ginekomastiya, mula sa Ingles na gynecomastia (bigkas: , ay ang pagkakaroon o pag-unlad ng abnormal na malaking mga glandulang mamarya sa mga kalalakihan na kinalalabasan o nagreresulta sa paglaki ng suso.  Nagmula ang salita sa Griyegong γυνή o gyne (salitang-ugat: gynaik-) na nangangahulugang "babae" at μαστός o mastos na may ibig sabihing "suso".  Pisyolohikal na nagkakaroon ng ganitong kundisyon o kalagayan sa mga sanggol o neonado (dahil sa mga hormonang pambabae mula sa ina; tinatawag itong gatas ng mangkukulam), sa adolesensiya, at sa mga matatanda.  Sa mga adolesente o kabataang mga lalaki, karaniwang pinanggagalingan ng pagkabagabag ang katayuang ganito, subalit umiimpis o nawawala ang paglaki o pag-unlad ng suso sa loob ng dalawang mga taon sa karamihan ng mga lalaking nagkakaroon ng hinekomastiyang pubesente o pangpagbibinata. 1   Nananatiling hindi matiyak ang mga sanhi ng pangkaraniwang hinekomastiya, bagaman pangkalahatang inilalagak ito sa pagkakaroon ng hindi pantay na bilang ng mga hormonang seksuwal o pagtugon ng mga lamuymoy o tisyo sa mga ito; bihirang matukoy ang pinag-ugatang sanhi nito sa mga kasong pang-indibiduwal.  Nagreresulta ang pag-umbok ng suso mula sa paglaki o hipertopiya ng organo ng tisyu ng suso, tisyung adiposa ng dibdib at balat, at tipikal na kumbinasyon ng mga ito.  Kalimitang tinatawag na sudohinekomastiya o sudoginekomastiya (mula sa Ingles na pseudogynecomastia, peke o hindi tunay na paglaki ng suso) ang pamamaga ng susong dahil sa labis na adiposa. 2  o minsan bilang lipomastia o lipomastiya. 3 
Dapat na ipagkaiba ang hinekomastiya mula sa hipertropiya ng gawain ng mga pangunahing muskulong pektoralis na sanhi ng sobrang ehersisyo, katulad halimbawa ng paglangoy at pagpiga sa bangko .
