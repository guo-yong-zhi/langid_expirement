Ang Tiger & Bunny  ay isang seryeng pantelebisyong anime sa Hapon noong 2011 na inilabas ng Sunrise sa ilalim ng direksiyon ni Keiichi Satou. Sinimulan ang pagpapalabas ng serye sa Hapon noong 3 Abril 2011 sa Tokyo MX na sinusundan ng pagpapalabas muli sa BS11 Digital at MBS. 1  Ipinalabas rin sa Viz Media ang serye na ipinapakita sa Hulu at Anime News Network. 2 
Ang serye ay naganap sa taong "NC 1978" sa Lungsod ng Sternbils, isang piksiyonal, at isinakathang-isip na bersyon ng Lungsod ng New York, noon 45 taong na nakaraan, ang mga taong may mga superpower na binasagang "NEXT" ay nagsulputan at ang ilan sa kanila ay naging mga superhero. Ang bawat isa sa mga pinaka-sikat na superhero ay nagtatrabaho para sa isang kompanya at ang kanilang mga uniporme ay may patalastas para sa mga kompanyang umiiral sa totoong buhay. Ang kanilang kabayanihan ay umere sa isang sikat na palabas sa telebisyon na "Hero TV", kung saan sila nag-iipon ng mga puntos sa bawat kabayanihan na kanilang ginawa  at ang pinaka-mataas sa ranko na superhero ng serye ay gagantimpalahan ng titulong "King of Heroes".
Ang istorya ay nakatuon sa beteranong bayani na si  Kotetsu T. Kaburagi a.k.a. Wild Tiger na siya ay itinakda ng isang bagong partner, sa baguhang hero o bayani sa ngalan ni Barnaby Brooks Jr. Hindi nagkakasundo ang dalawa at sila ay may magkakaibang pananaw sa pagiging isang superhero habang inuusisa ang misteryo ng pagpatay sa mga magulang ni Barnaby. Isa pang karagdagan isyu, ang paglabas ng isang mamamatay-tao na bigilante sa ngalang "Lunatic" na naging usapin ng publiko at pinakwestyun nito ang pananaw ng publiko sa kahulugan ng kabayanihan.
