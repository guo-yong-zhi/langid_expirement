Ang Ore no Imōto ga Konna ni Kawaii Wake ga Nai , na kilala rin bilang Ore no Imōto  o Oreimo  1 , ay isang nobelang magaan na Hapones na isinulat ni Tsukasa Fushimi at ang mga ilustrasyon ay ginawa ni by Hiro Kanzaki. Sampung bolyum na ang nailathala simula noong Agosto 2008. Isang adapsiyong manga ay idinirowing ni Sakura Ikeda at ininuran sa isang magasin ng ASCII Media Works na Dengeki G's Magazine. Isang adapsiyong anime na may labing-dalawang kabanata ay ginawa ng AIC na ipinalabas sa bansang Hapon noong Oktubre hangang Disyembre 2010. May ipinalabas na apat na karagdagang kabanata sa opisyal na websayt at iba pang bidyo sa mga sayt na nilalaman ang isang alternatibong katapusan sa seryeng anime. Ipinalabas muna ang mga kabantang ito sa mga websayt ng anime noong Pebrero at Mayo 2011 bago ito inilabas sa Blu-ray at DVD Disc noong Hunyo at Hulyo ng 2011. Ipinalabas ang pangalawang seryeng anime na ginawa ng A-1 Pictures, na itatawag na Ore no Imōto ga Konna ni Kawaii Wake ga Nai. , mula Abril hanggang Hulyo 2013. Ipinalabas ang karagdagang tatlong kabanata sa online noong 18 Agosto 2013.
Si Kyousuke Kosaka, isang pangkaraniwang 17-taong gulang na nagaaral bilang hayskul sa lungsod ng Chiba, 2  ay hindi magkasundo sa kanyang nakababatang kapatid na babae na si Kirino sa matagal nang panahon. Sa kanyang pagkaalala, si Kirino ay hindi man lang pinapansin ang kanyang kuya. Tila ang relasyon sa pagitan ni Kyousuke at ang kanyang kapatid, ngayong 14 taong gulang na, ay mananatili sa kasalukuyan nitong estado. Isang araw, napulot ni Kyousuke ang isang DVD case ng isang magical girl anime na nahulog sa harapan ng pasukan ng kanilang bahay. Ikinagulat ni Kyousuke, na may nakatagong eroge  sa loob ng DVD case at nalaman na ang parehas na ang laro at DVD ay pagaari ni Kirino. Sa gabing iyon, Niyaya ni Kirino si Kyosuke sa kanyang silid at ibinunyag niya na siya ay isang otaku at mayroon siyang malaking koleksiyon ng moe anime at younger sister-themed na eroge na itinatago niya bilang sikreto. Naging katiwala si Kyosuke ng sikretong libangan ng kanyang kapatid.
