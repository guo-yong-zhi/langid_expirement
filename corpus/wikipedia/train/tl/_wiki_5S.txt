Ang 5S ay isang pamaraan ng isang organisasyon sa lugar ng trabaho na ginagamit ang limang salitang Hapon: seiri , seiton , seis≈ç , seiketsu , and shitsuke . Sa wikang Ingles, sinasalin ito bilang "sort", "set in order", "shine", "standardize", at "sustain". 1  Sinasalin naman ito sa wikang Tagalog  bilang "suriin", "sinupin", "simutin", "siguruhin ang kalinisan" at "sariling kusa". 2  3  Sinasalarawan ng mga salita kung papaano iorganisa o ayusin ang espasyo ng pinagtratrabahuan para sa kahusayan at pagiging epektibo sa pamamagitan ng pagtukoy at pag-imbak ng mga gamit na ginamait, pagpapanatili ng lugar at mga gamit, at pagpapanatili ng bagong sistemang pang-organisasyon. Kadalasang nanggagaling ang paggawa ng pasya mula sa pag-uusap tungkol sa pagsasapamantayan, na bumubuo ng pagkaunawa ng mga trabahador sa kung papaano sila dapat magtrabaho.
Sa ilang mga kuwadra, nagiging 6S ang 5s, na ang ikaanim na elemento ay safety 4  .
Maliban sa isang partikular na metolohiyang nakapag-iisa, madalas na nakikita ang 5S bilang isang elemento ng isang mas malawak na kayarian na tinatawag na biswal na kontrol, 5  biswal na lugar ng trabaho, 6  o biswal na pagawaan. 7  8  Sa ilalim nito  na mga terminolohiya, nilalapat ng mga Kanluraning kompanya ang mga saligang konsepto ng 5S bago ang paglalathala, sa Ingles, ng pormal na kapamaraanang 5S. Halimbawa, lumabas sa isang aklat tungkol sa pagmamanapaktura at pamamahala noong 1986 ang isang litrato ng isang organisasyon sa lugar ng trabaho mula sa Tennant Company . 9 
Nabuo ang 5S sa bansang Hapon at natukoy bilang isa sa mga paraan na pinapagana ang Just in Time  na pagmamanapaktura. 10 
Umusbong ang dalawang pangunahing balangkas para sa pagkakaunawa at paglalapat ng 5S para sa mga situwasyon sa negosyo: ang isa ay minungkahi ni Takashi Osada, ang ang isa pa ay kay Hiroyuki Hirano. 11  12  Naibigay ni Hirano ang isang istraktura upang pagbutihin ang mga programa sa isang serye ng natutukoy na mga hakbang, na binubuo ang bawat isa sa hinalinhan nito.
Bago binuo ang paraan sa pamamahala na ito ng mga Hapon, namungkahi ang isang katulad na "pamamahalang siyentipiko" ni Alexey Gastev sa Gitnang Instituto ng Paggawa ng Unyong Sobyet  sa Moscow. 13 
