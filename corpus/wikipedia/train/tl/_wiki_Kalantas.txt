
Ang Toona calantas ay isang espesye ng punong-kahoy sa pamilya ng mahogany. Matatagpuan ito sa Indonesia, Pilipinas, at Thailand. Binabantaan ito ng pagkalawa ng tirahan. 1  Karaniwang tinatawag itong kalantas , lanipga , 2  ample , 2  bantinan , 2  danupra , 2  Philippine cedar , o Philippine mahogany . 3 
Maaring lumago ang punong kalantas hanggang 25 metro  at sumusukat hanggang 25 sentimetro  sa diametro. 4  Ang kulay ng banakal nito ay mula madilaw hanggang sa madilim na kayumanggi at ang panloob na banakal ay maliwanag na kayumanggi 2  habang diretso at hugis baso ang katawan nito. 4  Naisasalarawan ang dahon nito bilang tambalan, salit-salit na pahaba o pangkalahatang lanseyolado. 4  Nakakapsula ang prutas ng kalantas na maaring tambilugan o pahaba na sumasukat ang haba sa 3â€“4 sentimetro . 2 
Nagaganap ang pamumulaklak mula Hunyo hanggang Agosto habang namumunga ito mula Setyembre hanggang Nobyembre. 5  Sa Bundok Makiling, Laguna, Pilipinas, nagaganap ang pangongolekta ng mga buto mula Pebrero hanggang Marso. 5 
Pangkalahatan nakakalat sa buong Pilipinas partikular sa mga kapuluan ng Balabac, matatagpuan ang punong kalantas sa mga burol ng isang gubat na nasa mababa hanggang katamtamang altitud o taas. 4  Ginagamit ang kahoy ng puno sa paggawa ng kahon, muwebles o plywood. 4  5  Naikategorya ang kalantas ng International Union for Conservation of Nature  bilang Kakulangan sa Datos 2  ngunit naiulat na ubos na ubos na ang kalantas dahil sa pagtrotroso at kaingin. 4  Ginawa ang mga pagsisikap sa muling pagtatanim sa gubat sa Pilipinas at napabiling dito ang punong kalantas sa mga pagsisikap na ito. 6  Ang isa sa mga pagsisikap na ito ay ginawa ng Kagawaran ng Kapaligiran at Likas na Yaman ng Pilipinas noong panahon ng termino na noo'y Pangulong Gloria Macapagal-Arroyo kung saan ang pangulo mismo ang nagtanim ng punla ng isang punong kalantas, 7 na pinapaboran na puno na itinataguyod ng pangulo. 8 
Isang buto
Ang banakal
Mga buto nasa loob ng isang kapsula
Isang bagong sanga ng puno
