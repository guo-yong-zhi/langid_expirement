Ang prodyuser sa telebisyon ay ang taong nangangasiwa sa lahat ng aspekto na mayroon sa produksyon ng bidyo sa isang programa sa telebisyon. May mga prodyuser na hindi lamang limitado sa pamamahala ng programa dahil maaari silang lumikha ng mga bagong programa at ihain ito sa mga himpilan ng telebisyon para maipalabas. Kapag natanggap ang programa, mas abala na ang prodyuser sa negosyong aspekto ng programa tulad ng badyet at mga kontrata.  Ang ibang prodyuser naman ay mas abala sa pang-araw-araw na trabaho tulad ng pagsusulat ng senaryo, pagdisenyo ng set, paghahanap ng mga gaganap o casting at pagdidirehe.
May iba't ibang klase ng prodyuser sa isang programa sa telebisyon. Ang isang tradisyunal na prodyuser ay ang siyang namamahala sa pera na nakalaan sa palabas at sa pagtatakda nito ngunit hindi na ito karaniwan sa modernong telebisyon. 
Ang iba't ibang uri ng prodyuser sa industriya ngayon ay ang mga sumusunod : 
