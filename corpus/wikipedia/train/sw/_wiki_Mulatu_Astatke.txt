Mulatu Astatke  ni mwanamuziki na mtunzi kutoka Ethiopia anayefahamika kama baba wa Ethio-Jazz . 
Mulatu alisoma muziki London, New York City, na Boston, ambapo alijifunza kuunganisha muziki wa Jazz na muziki wa Kilatini pamoja na muziki wa Kiethiopia. Mulatu ni mwanzilishi wa kupiga vibraphone na ngoma ya konga katika muziki wa Ethiopia, na anapiga pia ngoma mbalimbali, na vinanda mbalibali. Albamu zake zinalenga muziki wa ala, na Mulatu anatokea kwenye albamu zote tatu zilitolewa wakati wa kipindi cha dhahabu cha Ethiopia cha miaka ya 1970 1 . 
Wakati alipokuwa mdogo mwishoni mwa miaka ya 1950, familia yake ilimpeleka Wales ili ajifunze uhandisi. Hata hivyo, Mulatu alianza kujifunza muziki badala ya uhandisi katika Chuo cha Lindisfarne, na hatimaye kupata shahada ya muziki kutoka Chuo cha Trinity huko London. Katika miaka ya 1960, Mulatu alisafiri Marekani kwa hiyo aliweza kuendelea na masomo yake katika Chuo cha Berklee mjini Boston. 
Halafu, katika miaka ya 1966 katika New York, Mulatu alirekodi na kutoa albamu zake mbili za kwanza, Afro-Latin Soul, Vol. 1&2. Albamu hizi zilionyesha Mulatu akipiga vibraphone pamoja na piano na ngoma ya konga, ambayo ilikuja kuwa mtindo wake. Katika miaka ya 1970, Mulatu aliupeleka mziki wake Ethiopia, na alishiriki katika kazi pamoja na wanamuziki maarufu kama Frank Holder, Mahmoud Ahmed, Duke Ellington, na Hailu Mergia 2 . 
Mulatu alirekodi pia Mulatu of Ethiopia , Yekatit Ethio Jazz , na Tche Belew   wakati wa miaka ya 1970. Hata hivyo, wakati wa miaka ya 1980, muziki wake ulisahaulika nje ya Ethiopia. Hatimaye, wakati wa miaka ya 1990, muziki wa Mulatu uligunduliwa tena na ilikuwa maarufu sana katika Marekani kwa sababu ya kutolewa kwa Ethiopiques Volume 4: Ethio-Jazz & Musique Instrumentale 1964-1974. Albamu hii ilileta muziki wake kwa watazamaji wa kimataifa. Wakati wa miaka ya 2000 na 2010, Mulatu alishirikiana kazi pamoja na Either/Orchestra, The Heliocentrics, na Black Jesus Experience, na miziki yao yote iliheshimika kama miziki ya jadi ya Ethiopia 3  4 . 
Katika 2008, Mulatu alipomaliza kufanya kazi kwa kushirikiana na Chuo Kikuu cha Harvard, alifanya kazi ya kubadilisha vyombo vya muziki vya jadi ya Kiethiopia kwenye vyombo vya muziki wa kisasa. Mulatu pia ameheshimiwa na Chuo Kikuu cha MIT na alitunukiwa shahada ya uzamivu ya heshima kutoka Chuo cha Berklee 5  6 .
