Makari Mkuu  alikuwa mkaapweke na padri wa Misri.
Tangu kale anaheshimiwa na Waorthodoksi wa Mashariki, Waorthodoksi na Wakatoliki kama mtakatifu.
Sikukuu yake huadhimishwa tarehe 15 Januari, 19 Januari 1  na 4 Aprili kadiri ya madhehebu.
Mzaliwa wa Misri Kusini, aliwahi kufanya biashara ya chumvi, akaoa, lakini mke wake akafa mapema.
Mwaka 330 hivi akawa mfuasi wa Antoni Mkuu jangwani.
Huko alikataa upadrisho akahamia pengine aliposingiziwa vibaya.
Hapo alihamia kwenye jumuia ya bonde la Sketes  alipokubali kupewa upadri na kuwa kiongozi wa kiroho wa wamonaki. Kati ya wanafunzi wake wa miaka 356-384 kuna Sisoe, Isaya, Aio, Mose Mwethiopia, Pafnusi, Zakaria, Teodoro wa Ferme.
Hivyo monasteri yake ilichangia sana ustawi wa umonaki ikadumu hai hadi leo.
Miaka 373-375 askofu Mwario Lusio wa Aleksandria alimpeleka uhamishoni kwa imani yake. 
Kama alivyowafundisha wengine, aliishi kwa Mungu tu katika sala, akajulikana kwa hekima yake.
