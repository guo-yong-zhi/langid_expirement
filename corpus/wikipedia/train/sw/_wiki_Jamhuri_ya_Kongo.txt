Jamhuri ya Kongo ni nchi ya Afrika ya Kati. Imejulikana pia kama Kongo-Brazzaville  kwa kusudi la kutoichanganywa na nchi jirani ya Jamhuri ya Kidemokrasia ya Kongo.
Jamhuri ya Kongo imepakana na Gabon, Kamerun, Jamhuri ya Afrika ya Kati, Jamhuri ya Kidemokrasia ya Kongo, Angola na Bahari ya Atlantiki.
Nchi ilikuwa koloni la Ufaransa hadi tarehe 15 Agosti 1960.
Wakazi wa kwanza huaminiwa kuwa wawindaji wa jamii ya Wasani na ya Wabilikimo. 
Katika karne za BK walifika wahamiaji Wabantu wenye ujuzi wa kilimo na uhunzi waliotawala eneo lote na kuendesha biashara katika beseni ya mto Kongo.
Baadaye eneo hilo lilikuwa sehemu ya koloni la Afrika ya Kiikweta ya Kifaransa 
Baada ya uhuru tarehe 15 Agosti 1960 nchi ilitawaliwa na Wakomunisti tangu mwaka 1970 hadi 1991. 
Kuanzia mwaka 1992 zilifanyika chaguzi kwa mfumo wa vyama vingi, lakini mwaka 1997 vilitokea vita vya wenyewe kwa wenyewe.
Rais Denis Sassou Nguesso ametawala miaka 36 kati ya 41 ya mwisho.
Sehemu kubwa ya nchi ni misitu, hivyo wakazi wengi  wanaishi mijini upande wa kusini-magharibi wa nchi. Kati yao, 48% ni wa kabila la Wakongo, 20% Wasangha, 17% Wateke, 12% Wam'Bochi. 2% ni Wabilikimo.
Nchi ina lugha 62 tofauti, zikiwemo lugha 2 za taifa: Kingala na Kikongo . Hata hivyo lugha rasmi ni Kifaransa.
Wakazi wengi ni Wakristo , wakiwemo Waprotestanti  na Wakatoliki , ingawa asilimia zinazotajwa hazilingani. Waislamu ni 1.6%, wafuasi wa dini asilia za Kiafrika ni 2.2% na wa Baha'i 0.4%.
 Afrika ya Kati   ·  Afrika Kusini  ·  Algeria  ·  Angola  ·  Benin  ·  Botswana  ·  Burkina Faso  ·  Burundi  ·  Cabo Verde  ·  Chad  ·  Cote d'Ivoire  ·  Eritrea  ·  Eswatini  ·  Ethiopia  ·  Gabon  ·  Gambia  ·  Ghana  ·  Guinea  ·  Guinea Bisau  ·  Guinea ya Ikweta  ·  Jibuti  ·  Kamerun  ·  Kenya  ·   Komori  ·  Kongo   ·  Kongo   ·  Lesotho  ·  Liberia  ·  Libya  ·  Madagaska  ·  Malawi  ·  Mali  ·  Misri  ·  Morisi   ·  Mauritania  ·  Morisi   ·  Moroko  ·  Msumbiji  ·  Namibia  ·  Niger  ·  Nigeria  ·  Rwanda  ·  Sahara ya Magharibi  ·  Sao Tome na Principe  ·  Senegal  ·  Shelisheli  ·  Sierra Leone  ·  Somalia  ·  Sudan  ·  Sudan Kusini  ·  Tanzania  ·  Togo  ·  Tunisia  ·  Uganda  ·  Zambia  ·  Zimbabwe 
