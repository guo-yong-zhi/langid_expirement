Kinyonga   1   ni jina la kundinyota ndogo kwenye angakusi. 
Kinyonga lipo karibu na ncha ya anga ya kusini. Linapakana  na kundinyota Nzi , Mkuku  na Panzimaji  upande wa kaskazini, Meza  upande wa mashariki, Thumni  upande wa kusini na Ndege wa Peponi  upande wa magharibi.
Kinyonga linapatikana kati ya makundinyota yaliyobuniwa tangu mabaharia Wazungu walipozunguka Dunia yote katika karne ya 16 na kuona mara ya kwanza nyota za kusini. Hazikutajwa katika vitabu vya Wagiriki wa Kale au vya Waarabu. Kundinyota hili ilielezwa mara ya kwanza na mabaharia Waholanzi Pieter Dirkszoon Keyser na Frederick de Houtman katika safari yao ya kuelekea Indonesia zikaonyeshwa mara ya kwanza mwaka 1598 katika globu ya nyota ya Petrus Plancius. Baadaye ilipokelewa katika "Uranometria" ya Johann Bayer 2 .
Keyser alitumia jina la Kiholanzi la  Het Chameljoen   iliyotajwa baadaye kwa jina la Kigirikiki „Chamaeleon“. 
Leo iko pia katika orodha ya makundinyota 88 ya Umoja wa Kimataifa wa Astronomia  3 . Kifupi rasmi ni ‘Cha’.
Nyota angavu zaidi ni α Alfa Chamaeleontis yenye mwangaza unaoonekana wa 4.07 mag  ikiwa umbali wa Dunia wa miakanuru 63.5 4  
Kwa jumla kuna nyota nne angavu kiasi, nje ya αCha ni βCha , γCha  na δCha .  
