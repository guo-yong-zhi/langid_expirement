Jenasi 2, spishi 5:
Kukwi-miti ni spishi za nyoka za jenasi Hapsidophrys na Rhamnophis katika familia Colubridae. 
Nyoka hawa ni warefu kiasi: kwa wastani sm 70-100 na kipeo cha m 1.1-1.3 kulingana na spishi. Wanafanana na kukwi lakini magamba ya mgongo ya spishi za Hapsidophrys yana miinuko na macho ya spishi za Rhamnophis ni makubwa zaidi. Magamba ya tumbo ya spishi zote yana miinuko pia inayosaidia nyoka hawa kupanda juu ya miti. Rangi yao ni kijani mara nyingi pamoja na madoa au mistari myeusi.
Kukwi-miti huishi mitini ambapo huwinda mijusi na vyura.
Kukwi-miti hawana sumu na hawang'ati kwa kawaida. Hutegemea rangi yao kama majificho  na wakitishwa hujaribu kutoroka. Shingo ya spishi za Rhamnophis inafura wakitegwa.
Kichwa cha ukukwi-miti zumaridi
Ukukwi-miti macho-makubwa
Kichwa cha ukukwi-miti macho-makubwa
