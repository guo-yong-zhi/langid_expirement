Kombe la Dunia la FIFA 2018 ilikuwa michuano ya 21 ya Kombe la Dunia la FIFA inayohusisha timu za taifa za wanaume katika mchezo wa soka. Michuano hii ilishirikisha timu za wanaume kutoka nchi mbalimbali duniani ambazo ni wanachama wa FIFA na hufanyika mara moja kila baada ya miaka minne. Ilifanyika nchini Urusi ikaanza tangu tarehe 14 Juni na kilele cha michuno hii kilikuwa 15 Julai 2018 ambapo timu zilizoingia fainali Ufaransa na Kroatia zilicheza kuamua bingwa wa dunia. Ufaransa ilishinda kwa 4:2.
Urusi ilishinda zabuni ya kuwa mwenyeji wa michuani hii katika mkutano wa FIFA wa tarehe 2 Desemba 2010.
Ni mara ya kwanza kwa michuano hii ulifanyika katika ukanda wa Ulaya Mashariki, 1  na ni mara ya 11 kufanyika katika bara la Ulaya. Kwa mara ya kwanza michuano hii ilifanyika katika mabara mawili yaani Ulaya na Asia. 2  kwani Urusi ipo katika mabara haya mawili ambapo asilimia 75 ni bara la Asia na asilimia 25 ni bara la Ulaya 3 . Viwanja vyote kasoro kimoja vilivyotumika katika mashindano haya vipo katika upande wa Urusi ya Ulaya, lengo lilikuwa  kuweza kumudu muda wa kusafiri kwa wachezaji.
Kwa gharama ya takribani $14.2 bilioni, hili ndilo Kombe la Dunia ghali zaidi katika historia. Ni Kombe la kwanza la Dunia kutumia teknolojia ya video kumsaidia mwamuzi .
Jumla ya timu 32 zishiriki michuano ya Kombe la Dunia, ambapo 31 zilipatikana kwa njia ya kufuzu na Urusi iliingia kikanuni kama mwenyeji wa michuano. Katika timu 32 zilizoshiriki mwaka 2014, timu 20 zimefanikiwa kufuzu tena kwa mara nyingine katika mashindano ya waka 2018, hizi ni pamoja na Ujerumani mabingwa watetezi, Iceland na Panama zikiwa zimeshiriki kwa mara ya kwanza kabisa michuano hii. 
Jumla ya mechi 64 zilichezwa katika viwanja 12 viliviopo ndani ya miji 11 nchini Urusi na fainali ya kombe la dunia 2018 ilifanyika katika kiwanja cha “Luzhnik Stadium” mjini Moscow tarehe 15 juni 2018.  4 .
Mabingwa watetezi Ujerumani walitolewa tarehe 27 juni, wameongeza idadi ya mabingwa watetezi waliowahi kutoka hatua za mwanzo kabisa katika mashindano hayo kuanzia  kufikia 4, nyingine ni Ufaransa, Italia na Hispania. 5 
Mchakato wa kumtafuta wenyeji wa mashindano ya kombe la Dunia 2018 na 2022 yalianza  januari 2009, mashirika ya soka ya kitaifa waliombwa kujiandikisha  kabla ya tarehe 02 Februari 2009. Nchi 9 ziliweza kutuma maombi lakini baadaye Mexico ilijitoa kutoka katika kinyanganyiro hicho. Indonesia pia ilifutwa au kutolewa kwa kushindwa kukizi vigezo baada ya serikali ya nchi hiyo kushindwa kuwasillisha barua ya kuthibitisha kuwa itashiriki katika kuiwezesha Indonesia kuandaa Michuano hiyo. Katika mchakato huo, Australia, Japan na USA waliweza kuhamishwa kutoka katika mashindano ya kuwa wenyeji 2018 kwenda kuwa washindani katika Zabuni ya 2022. Hatimaye zikasalia zabuni nne, kati yake mbili zikiwa ni za kuungana kwa nchi mbili: Uholanzi/Ubelgiji,Ureno/Uhispania,Uingereza na Urusi.
Wajumbe 22 wa Kamati kuu ya FIFA, walikutana Zurich tarehe 2 Desemba 2010 kupiga kura ili kuchagua nani atakuwa wenyeji wa michuano hiyo. Urusi ilifanikiwa kuibuka kidedea katika chaguzi hizo.
Matokeo ya Zabuni yalikuwa kama ifuatavyo: 6 
Ni kwa mara ya kwanza katika historia ya kombe la dunia ambapo nchi zote 209 ambazo zipo katika umoja wa FIFA, ukitoa Urusi ambayo inaingia katika mashindano haya kutokana na kanuni ya kuwa mwenyeji, walituma maombi ya kushiriki mashindano ya kufuzu kushiriki katika mashindano ya kombe la Dunia 2018. 7 
Katika timu 32 zilizofanikiwa kufuzu kushiriki kombe la dunia la fifa 2018,Nchi 20 zilishiriki katika mashindano ya kombe la dunia ya fifa 2014.Iceland na panama hii ni mara yao ya kwanza ,huku Iceland akifahamika kuwa nchi yenye idadi ndogo sana ya watu kufanikiwa kufuzu kucheza kombe la dunia la fifa . 8 .
Timu nyingine zilizofanikiwa kurudi baada ya kitambo kidogo ni,Misri mara ya mwisho ilishiriki 1990, Morocco tokea 1998, Peru tangu 1982 na Senegal ambayo ilishiriki mwaka 2002 na kufika hatua ya robo fainali. Ni kwa mara ya kwanza pia kwa nchi tatu kutoka “Nordic countries” na nchi nne za Kiarabu kufanikiwa kushiriki katika mashindano hayo.  9 
Nchi maarufu zilizoshindwa kupita ni pamoja na Italia waliowahi kuchukua kombe hilo mara nne, Uholanzi, Cameroon.
Namba kwenye mabano zinaonyesha nafasi ya timu katika utathmini wa ubora wa FIFA 10 .
Washindi wawili wa kila kundi waliendelea . 
