Hifadhi ya Taifa ya Amboseli, ambayo zamani ilikuwa inaitwa hifadhi ya wanyama ya Maasai Amboseli, iko katika Kaunti ya Kajiado , nchini Kenya. 
Mbuga hii ina ukubwa wa hekta 39,206 au eneo la km2 392. Hifadhi ya Taifa ya Amboseli ni katika eneo linaloenea mpakani mwa Kenya na Tanzania. 
Jina "Amboseli" linatokana na lugha ya Kimasai likimaanisha vumbi lenye ladha ya chumvi.
Wenyeji wa sehemu hii ni Wamasai, lakini watu kutoka maeneo mengine ya Kenya ni wakazi kutokana na mvuto wa kiuchumi. Uchumi wa Kajiado umenawiri kutokana na utalii wa wanaotembelea mbuga hiyo na kilimo kabambe kandokando ya mifumo ya mabwawa. Mabwawa hayo pia yanafanya eneo hili lenye mvua kidogo  kuwa mojawapo ya sehemu bora duniani kuwatazama wanyamapori. Mbuga hiyo hulinda mabwawa mawili kwa matano ambayo yako, na inahusisha ziwa lililokauka la zamani za Pleistocene na mimea ya nusu-ukame.
