Ziwa Elmenteita   ni ziwa la magadi, katika eneo la mashariki la Bonde la Ufa la Afrika Mashariki, kilomita 120 kaskazini magharibi mwa jiji la Nairobi, Kenya.
Linachangiwa maji na mito mitatu: Kariandus, Mbaruk na Meroronyi.
Elmenteita ni jina la Kimasai kutoka neno muteita, maana yake "mahali penye vumbi", ikimaanisha vumbi na ukavu wa eneo hilo, hasa kati ya Januari na Machi. 
Mji wa Gilgil uko karibu na ziwa. 
Ukianzia kusini kuelekea kaskazini mwa maziwa ya Bonde la Ufa, Elmenteita iko kati ya Ziwa Naivasha na Ziwa Nakuru. Barabara kuu Nairobi - Nakuru hupitia karibu na bonde, hivi kwamba watumia magari huvutiwa na mandhari ya ziwa hili.
Kusini mwa ziwa chemchemi ya moto wa "Kekopey" huchipua, ambapo Grahamii Tilapia hukua. Maarufu sana kwa kuoga, Wamasai hudai kwamba wanaweza kutibiwa ukimwi wakiwa mahala hapa. Reedbeds ni eneo la uvuvi kwa ndege aina ya Night Heron na Mwari.
Ziwa Elmenteita liliona makazi yake ya kwanza ya mkoloni wakati Bwana Delamere  aliweka Soysambu, a 48,000-acre  ranch, upande wa magharibi wa ziwa. Delamere alimpa shemeji yake, Galbraith Lowry Egerton Cole , kipande cha ardhi karibu na ziwa, ambapo alizikwa.
Soysambu bado inadhibitiwa na jamaa yake, akiwemo PG Thomas Cholmondeley. Eneo hili ni makao kwa zaidi ya wanyamapori 12,000.
Ziwa Elmenteita imekuwa mandhari ya Ramsar tangu mwaka 2005. 1 
Ndege wa aina 400 tofauti wamewekwa katika kumbukumbu katika Ziwa Nakuru / Ziwa Elmenteita. Elmenteita huvutia flamingo, ambao hula wadudu na mwani. Tilapia walihamishwa kutoka Ziwa Magadi mwaka 1962 na tangu wakati huo idadi ya Flamingo imepungua mno. Tilapia huvutia ndege wengine ambao hula samaki hawa na hata mayai ya Flamingo na vifaranga vyake. Zaidi ya ndege milioni hivi wamehama Ziwa Elmenteita na kukimbilia Ziwa Natron nchini Tanzania.
Ufuo wa ziwa una pundamilia, swala, Eland na familia ya ngiri.
Ziwa hili kawaida lina kimo cha chini . Hivi karibuni kimo cha ziwa na idadi ya flamingo inapungua kutokana na ongezeko ya shughuli za binadamu.  2 
â€¢ Orodha ya maziwa ya Kenya
