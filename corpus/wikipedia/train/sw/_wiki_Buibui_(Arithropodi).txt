Nusuoda 2:
Buibui au bui  ni arithropodi wa oda Araneae katika ngeli Arachnida. Kama arakinida wote wana miguu minane na pia wanaweza kusokota nyuzi za aina ya hariri . Kinyume na arithropodi wengine kiwiliwili chao kina sehemu mbili tu: kefalotoraksi  na fumbatio zilizoungwa kwa pediseli  nyembamba kwa umbo wa mrija. Kefalotoraksi inabeba miguu na kando ya mdomo kuna jozi ya viungo vikubwa vinavyoitwa kelisera  na jozi nyingine ya viungo vidogo vinavyoitwa pedipalpi. Kelisera zina viungo viwili na kile cha mbele kina aina ya chonge kali inayotumika kwa kuingiza sumu katika windo. Isipotumika chonge hii imekunjwa kwenye upande wa ndani wa kelisera. Pedipalpi ni kama sehemu za mdomo na hutumika kwa kushika na kuminya windo. Madume hutumia pedipalpi kwa kuweka shahawa katika ufunguzi wa uzazi wa jike.
Buibui wanaojulikana sana hutengeneza utando ili kukamata arithropodi wengine, wadudu hasa, lakini hata wanyama wadogo . Buibui wengine huwinda wakikimbia au kuruka. Bui wakubwa sana huitwa bui-nyani  na tarantula  na wanaweza kukamata mijusi, nyoka wadogo, vipanya na ndege.
Heptathela yanbaruensis 
Bui-nyani miguu-miviringo 
Tarantula 
Bui-bweha 
Buibui mrukaji 
