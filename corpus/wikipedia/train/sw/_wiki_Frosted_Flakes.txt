Frosted Flakes ni aina ya chakula cha kiamsha kinywa iliyoanzishwa na Kampuni ya Kellog's. Inahusisha magamba ya mahindi yaliyofunikwa kwa sukari. Jina la "Frosted Flakes" linatumika na kampuni ya Kellog's katika nchi ya Marekani na Kanada. Aina hii ilianzishwa kwa mara ya kwanza katika mwaka wa 1952 kama Sugar Frosted Flakes. Neno "sugar" lilitolewa kutoka jina la bidhaa hii katika miaka ya 1980 katika wakati ambao bidhaa nyingi za aina hii zilitoa neno hilo kutoka majina yao.
"Frosted Flakes", kwa jina lenyewe, linaeleza aina ya bidhaa hii. Hivyo basi, jina hili haliwezi kuwa jina linalotumika na kampuni moja tu na linaweza kutumika na kampuni yoyote inayotayarisha bidhaa sawa kama hii. Ingawaje, "Kellog's Frosted Flakes" na "Frosties" ni majina maalum yaliyosajiliwa na kampuni kisheria katika masoko yao maalum.
Katuni ya Tony Tiger ndiyo imekuwa ikiwakilisha Frosted Flakes tangu kuanzishwa kwake. Tony anajulikana zaidi kwa kutamka kaulimbiu ya bidhaa hii: "They are Gr-r-reat!". Sauti ya Tony Tiger katika matangazo ya Marekani ilikuwa sauti ya Thurl Ravenscroft mpaka kifo chake katika mwaka wa 2005. Hivi sasa,sauti ya sasa ya katuni hii katika Marekani ni ya Lee Marshall, aliyekuwa mtangazaji. Lee alikuwa amefanya kazi hiyo,ya kuigiza sauti ya Tony, katika tangazo moja la 1997. Anaonekana akiwa amevaa nguo nyekundu kwenye pakiti zote za bidhaa hii. Nchini Uingereza, sauti ya Tony ilifanywa na Thurl Ravenscroft hadi kifo chake kisha Tom Hill akaendelea na kazi hiyo.
Katuni nyingine, Katy Kangaroo, ilichapishwa kwenye pakiti ya Frosted Flakes kwa muda mfupi.
Bidhaa hii imetumia sentensi nyingi katika matangazo yake, lakini iliyotumika sana ni "They're Gr-r-reat!".
Frosties Kid ilikuwa tangazo kwenye mtandao hasa katika mwaka wa 2006. Tangazo hili lilitayarishwa kutoka matangazo yaliyokuwa kwenye stesheni za Uingereza na Ireland yaliyohusisha mvulana akisema  "They're gonna taste great".
Fununu kwenye mtandao wa tarakilishi ilikuwa mwigizaji huyo alikuwa amejiua. Fununu hii ilifanya tovuti ya snopes.com kuanza kuchunguza ukweli wa hadithi hii. Katika mwezi wa Juni 2006, ilitangazwa katika stesheni ya BBC Radio One kuwa Frosties Kid alikuwa hai na anaishi nchini  Afrika Kusini.
Maswali kuhusu maslahi ya Frosties Kid huulizwa bado na fununu unaovutia watu wengi ni kuwa Frosties Kid alikuwa katuni iliyoumbwa na kampuni ya CGI Creation.
 .
</pr