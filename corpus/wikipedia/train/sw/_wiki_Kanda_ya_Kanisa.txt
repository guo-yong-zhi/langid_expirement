Kanda ya Kanisa  ni mpango wa uongozi ndani ya baadhi ya madhehebu ya Ukristo.
Kutokana na mpango huo maaskofu wa eneo fulani wanasimamiwa na askofu mkuu wa kanda anayeitwa "metropoliti".
Mamlaka ya askofu wa jimbo kuu juu ya majimbo ya kandokando  inategemea ile ya Papa wa Kanisa la Roma juu ya majimbo yote duniani. Ndiye anayemshirikisha askofu mkuu ili ayasimamie kadiri ya Sheria za Kanisa. Anatakiwa kuwa na makao katika mji muhimu upande wa Kanisa.
Pengine Waanglikana wanahesabu kama kanda ya Kanisa  nchi ambamo ushirika huo umefikia hatua ya kujitegemea, k.mf. "Jimbo la Tanzania", ambalo lina askofu mkuu mmoja bila ya kutegemea umuhimu wa dayosisi yake. 
