Machelen  is een dorp in de Belgische provincie Oost-Vlaanderen en een deelgemeente van Zulte, het was een zelfstandige gemeente tot aan de gemeentelijke herindeling van 1977. Machelen, niet te verwarren met Machelen in Vlaams Brabant, ligt bij de rivier de Leie.
Omdat het dorpscentrum een eindje van de autoweg Gent-Kortrijk ligt, is veel van het dorpskarakter bewaard gebleven.
Machelen werd voor het eerst vermeld in 697, 820 en 830 in de annalen van de Sint-Pietersabdij te Gent. Het stond onder meer te boek als Machlinio, wat machtig zou betekenen. De heerlijkheid behoorde vanaf de 11e eeuw aan de heren van Oudenaarde. Later was ze bezit van de familie van Gavere, van Schorisse , de Mastaing, de Montmorency, de Merode , en Izegem. Een kerk werd voor het eerst in 1163 vermeld.
In de 19e en de eerste helft van de 20e eeuw was de vlasteelt en vlasnijverheid van belang. Daarna werd Machelen meer en meer een forenzenplaats. Op 1 januari 1977 werd Machelen opgenomen in de fusiegemeente Zulte.
De Franse nationale militaire begraafplaats
Voormalig gemeentehuis van Machelen
Hostens molen in de Hoevestraat
Het centrum van Machelen aan de Leie
Gemeenteschool
Machelen ligt aan de Leie. Het dorp ligt in Zandig Vlaanderen op een hoogte van 8-14 meter. Van de beken kan de Olsenebeek in het westen en de Tichelbeek in het oosten worden genoemd.
Olsene, Marolle, Petegem-aan-de-Leie, Grammene
