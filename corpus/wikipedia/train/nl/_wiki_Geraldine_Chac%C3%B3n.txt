Geraldine Chacón Villarroel 1   is een Venezolaanse activiste en studente aan de Metropolitana Universidad in Caracas. 2 
Op jonge leeftijd wilde Chacón advocaat worden; op veertienjarige leeftijd nam ze reeds deel aan het lokale jeugdbestuur. 3 
In 2010 begon Chacón aan een opleiding rechten aan de Metropolitana Universidad, verder was ze ook een uitwisselingsstudent aan het Institut d'Etudes Politiques de Paris, in Parijs. 3 
Chacón werkte in 2016 ook als juridisch assistent en kort nadien als juridisch consultant in de Centrale Bank van Venezuela. 3  4 
Chacón was actief als directrice van de universiteitskrant Naranja Pelada . 3  In 2012 richtte ze het Venezolaanse Amnesty International Netwerk op aan haar universiteit. 2  Verder werkte Chacón als vrijwilliger bij een Latijns-Amerikaanse non-profitorganisatie Un Techo para mi pais, die als doel had om een veilige huisvesting te bieden. 3 
Op 31 januari 2018 werd Chacón door de SEBIN- autoriteiten opgepakt zonder aanhoudingsbevel, haar huis werd ook helemaal onderzocht zonder enig bevel tot huiszoeking. 5 
Amnesty International heeft Chacón als een gewetensgevangene verklaard en voert actie om een onmiddellijke en onvoorwaardelijke vrijlating te eisen. 6 
