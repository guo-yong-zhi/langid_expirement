Ralph Rousseau Meulenbroeks  is een Nederlands gambist, natuurkundige en docent. Hij studeerde contrabas bij Henk Guldemond en promoveerde in de natuurkunde aan de Technische Universiteit Eindhoven . 1  Sinds 1996 speelt hij viola da gamba en kreeg les van Jaap ter Linden. In 2009 kreeg hij voor zijn cd Chansons d'Amour  de Edison Klassiek Publieksprijs. 2  Sinds 2013 vormt hij een duo met fluitiste Eleonore Pameijer. Naast zijn werk als musicus werkt hij als docent aan de Universiteit Utrecht 1 , als spreker en als workshopleider. Als natuurkundige heeft hij een YouTube-kanaal met kennisclips over natuurkunde voor de bovenbouw van havo en vwo. 3 
Ralph Rousseau is oprichter en boegbeeld van de stichting tot het bevorderen van de viola da gamba, die Gambomania heet, net als een van Rousseaus albums.
