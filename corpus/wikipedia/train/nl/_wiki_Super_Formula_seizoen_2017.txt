Het Super Formula seizoen 2017 was het 31e seizoen van het belangrijkste Japanse formulewagenkampioenschap. Yuji Kunimoto was de verdedigend kampioen uit 2016, waarin P.mu/cerumo・INGING kampioen in het teamklassement werd.
Hiroaki Ishiura werd kampioen nadat de twee races in het laatste raceweekend werden afgelast vanwege een naderende tyfoon. De jonge Europese coureurs Pierre Gasly en Felix Rosenqvist werden tweede en derde in de eindstand. P.mu/cerumo・INGING, het team van Ishiura en Kunimoto, wist het kampioenschap bij de teams succesvol te verdedigen.
