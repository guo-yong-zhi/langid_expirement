De Superstition Mountains vormen een bergketen in de Amerikaans staat Arizona ten oosten van de hoofdstad Phoenix. De belangrijkste berg is Superstition Mountain. Een ander bekend punt is Weavers Needle, die vaak beklommen wordt.
De Apache-indianen geloven dat er in de Superstition Mountains een gat is dat naar de onderwereld leidt. 
De Lost Dutchman's Gold Mine is een legende over een 'vermiste' goudmijn. Waarschijnlijk ligt hij in de Superstition Mountains. De Duitser Jacob Waltz zou hem in de 19e eeuw hebben ontdekt. De Dutchman overleed in 1891 en tot op de huidige dag zoeken goudzoekers vergeefs naar zijn mijn.
Jack Nicklaus heeft in Gold Canyon twee golfbanen ontworpen voor de Superstition Mountain Golf & Country Club: de Prospector Course en de Lost Gold Course, beide met 18 holes. Hier worden de LPGA Safeway International, The Countrywide Tradition en de Senior Slam gespeeld.
Weaver's Needle
Miner's Needle
Ingang van het Lost Dutchman State Park
