De epifauna  is in de biologie de naam voor in het zoute of zoete water levende dieren die geassocieerd zijn met een harde ondergrond. Veel tot de epifauna behorende dieren hebben een vastzittende levenswijze. Dit gaat echter niet voor alle epifauna op. Rotsbewonende grazende slakken zoals de gewone alikruik  behoren eveneens tot de epifauna. 
Een vastzittende levenswijze kan bestaan uit een leven in vaak zelf geboorde gaten, zoals bij de witte boormossel  en de paalworm  het geval is, maar kan ook betekenen dat het dier zich door cementatie heeft vastgehecht aan de ondergrond. Het paardenzadel  en zeepokken uit de orde Balanomorpha zijn daar voorbeelden van. Bij schelpdieren komt aanhechting door byssusdraden veel voor, zoals bijvoorbeeld bij de  gewone mossel .
Epifauna staat min of meer tegenover infauna.
