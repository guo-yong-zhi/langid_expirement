Drusus was een cognomen van de gens Livia. Vrouwen uit deze gens stonden bekend onder het cognomen Drusilla. Later duikt de naam Drusus, bij afstammelingen van Livia Drusilla, eveneens op in het Julisch-Claudische huis.
De herkomst van deze naam wordt besproken door Suetonius. Volgens hem had Marcus Livius Drusus I het cognomen aangenomen nadat hij tijdens een expeditie in Gallia Cisalpina een Gallisch stamhoofd Drausus om het leven had gebracht. noot 1  Over de afkomst van Marcus Livius Drusus bestaat enige onzekerheid. Het zou heel goed kunnen zijn dat hij de zoon was van Marcus Livius Denter . Dit zou betekenen dat de gens Livia Dentra in de loop van de 3e eeuw v.Chr. over is gegaan in de gens Livia Drusa.
Op het einde van de Romeinse Republiek zou het cognomen ook gebruikt worden als praenomen, door leden van de gens Claudia.
