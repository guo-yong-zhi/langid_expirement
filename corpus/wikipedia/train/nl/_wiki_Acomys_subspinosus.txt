Acomys subspinosus is een knaagdier uit het geslacht der stekelmuizen .
De bovenkant van het lichaam is grijsbruin, de flanken zijn wat lichter. De onderkant van het lichaam is wit, net als de voeten, op het lichtgrijze bovendeel van de buik na. De staart is donker aan de bovenkant en licht aan de onderkant; de punt is zwart. De vacht bestaat uit scherpe borstels. Het gewicht bedraagt ongeveer 21 g.
A. subspinosus is 's nachts actief en leeft op de grond in rotsachtige gebieden.
Deze soort komt voor in de provincie West-Kaap in Zuid-Afrika.
Omdat deze soort geen nauwe verwanten heeft binnen de stekelmuizen, wordt hij beschouwd als de enige soort van het ondergeslacht Subacomys.
Acomys: Acomys airensis · Egyptische stekelmuis  · Acomys chudeaui · Acomys cilicicus · Acomys cineraceus · Sinaïstekelmuis  · Acomys ignitus · Acomys johannis · Acomys kempi · Kretenzische stekelmuis  · Acomys mullah · Acomys nesiotes · Acomys percivali · Gouden stekelmuis  · Acomys seurati · Acomys spinosissimus · Acomys wilsoni
Peracomys: Acomys louisae
Subacomys: Acomys subspinosus
