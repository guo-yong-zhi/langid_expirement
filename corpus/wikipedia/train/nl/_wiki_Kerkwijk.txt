Kerkwijk is een voormalige heerlijkheid, voormalige gemeente en een plaats in de gemeente Zaltbommel, in de Nederlandse provincie Gelderland. Kerkwijk telt 696 2  inwoners .
Kerkwijk is ontstaan in de vroege middeleeuwen op een stroomrug die door het midden van de Bommelerwaard loopt en waarop ook Bruchem en Delwijnen zijn gelegen. Deze rug is ontstaan langs het riviertje de Alm, dat in de Bommelerwaard voor 1200 verzandde. Kerkwijk werd voor het eerst schriftelijk vermeld in 1210. Haaks op deze stroomrug wordt Kerkwijk doorsneden door de N832.
Tijdens het feodale tijdperk was Kerkwijk een heerlijkheid die met die van Bruchem al in 1294 een personele unie vormde, namelijk die van de familie De Cock. In 1610 werden de heerlijkheden weer gescheiden. Vanaf 1764 was de heerlijkheid Kerkwijk in handen van de familie Lenshoek. 3 
Tot 1 januari 1818 was de naam van de gemeente Bruchem. Op 1 juli 1955 werden de opgeheven gemeenten Gameren en Nederhemert bij Kerkwijk gevoegd. Op 1 januari 1999 werd de gemeente opgeheven en bij Zaltbommel gevoegd.
Kerk, achterzijde
Kerk, van opzij
Boerderij Kruisstraat 10
Dorpspomp
Kerkwijk ligt in het rivierkleigebied van de Bommelerwaard, op een hoogte van ongeveer 2 meter. Ten zuiden van het dorp loopt de Hoofdwetering. Men vindt in het open, vlakke land vooral weilanden en tuinbouwbedrijven. Ten noordwesten van het dorp ligt natuurgebied De Lieskampen.
Kerkwijk heeft een protestants-christelijke basisschool genaamd De Rank met circa 100 leerlingen. 4 
Delwijnen, Ammerzoden, Bruchem, Gameren
Dorpen: Aalst · Brakel · Bruchem · Delwijnen · Gameren · Kerkwijk · Nederhemert-Noord · Nederhemert-Zuid · Nieuwaal · Poederoijen · Zaltbommel · Zuilichem
Buurtschappen: Bern · Oensel · Poederoijensehoek · De Rietschoof
Gelderland: Steden en dorpen in Gelderland      Nederland: Provincies · Gemeenten
