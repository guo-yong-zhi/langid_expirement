KSV Sottegem is een Belgische voetbalclub uit Zottegem, die ook met 2 damesploegen in competitie komt. De club heeft geel en blauw als kleuren en is aangesloten bij de KBVB met stamnummer 225.
Meisjes staan in het voetbal dikwijls voor een moeilijke keuze, verder voetballen bij de jongens, op zoek gaan naar een damesploeg of ermee stoppen. Zo speelden er 5 meisjes bij VV Horebeke die per se bij een damesclub willen verder spelen. Daarom gaan hun ouders naar het bestuur van KSV Sottegem. Hoewel ze openstonden voor het idee van een damesploeg, vroegen ze zich af of ze wel aan genoeg speelsters zouden geraken.
Er werden affiches gemaakt en opgehangen in de scholen van de meisjes en ook via Facebook wordt contact gezocht met zoveel mogelijk meisjes. Om het seizoen in 2012-2013 aan te vatten bestaat de ploeg uit 17 meisjes. In hun eerste jaar worden ze direct 2de in 3de provinciale wat genoeg was om meteen te promoveren naar de 2de provinciale. Het succes van de damesploeg was zo groot dat het daarop volgende seizoen  ook een 2de damesploeg aan diens avontuur mocht beginnen.
Na in 2016-17 overtuigend kampioen te spelen in 1ste provinciale, promoveert de A-ploeg voor het eerst in zijn bestaan naar de nationale reeksen en mag het in 2017-18 aantreden in de tweede klasse.
