Stadspartij Nijmegen is een Nederlandse lokale politieke partij in de gemeente Nijmegen. In 2013 ontstond de partij als voortzetting van de Stadspartij Nijmegen Nu samen met twee voormalige raadsleden van het CDA en één voormalig raadslid van de VSP. 1  De Stadspartij Nijmegen Nu was op 27 april 2009 ontstaan door het samengaan van Nijmegen Nu en de Stadspartij Nijmegen. 2 
Nijmegen Nu was sinds 2001 actief in de Nijmeegse gemeenteraad. Bij de gemeenteraadsverkiezingen van 2002 en 2006 behaalde de partij één zetel.
De Stadspartij Nijmegen was sinds 2002 actief in de Nijmeegse gemeenteraad. De Stadspartij Leefbaar Nijmegen was een voortzetting van de Nijmeegse Groenen, die vanaf 1994 in de gemeenteraad was vertegenwoordigd. Na de verkiezingen van 2002 lieten zij het woord Leefbaar vallen uit onvrede met Leefbaar Nederland/LPF. De Stadspartij verloor bij de gemeenteraadsverkiezingen van 2006 twee van de drie zetels. De partij kwam in het nieuws doordat zij het vertrouwen opzegde in PvdA-wethouder Paul Depla rond de zogenoemde fietsenkelder-affaire in 2007.
Op 27 april 2009 gingen beide partijen verder als Stadspartij Nijmegen Nu. Dit was ingegeven doordat het enige raadslid van de Stadspartij Nijmegen, Bea van Zijll de Jong-Lodenstein, op persoonlijke titel in de raad bleef nadat zij aangegeven had over te willen stappen naar het CDA. De programma's van beide partijen liggen ook dicht bij elkaar. Ook Gewoon Nijmegen werd benaderd om mee te fuseren. De partij zat met één zetel in de Nijmeegse raad.
Bij de gemeenteraadsverkiezingen van 2014 behaalde De Nijmeegse Fractie twee zetels.
Eind 2020 is de naam Stadspartij DNF gewijzigd in Stadspartij Nijmegen. 3  In maart 2022 werd de partij tweede grootste en belandde Jean-Paul Broeren wethouder na tien jaar fractie ondersteuning en raadslidmaatschap.
