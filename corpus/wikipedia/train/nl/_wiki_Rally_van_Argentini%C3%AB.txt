De Rally van Argentinië, formeel bekend als Rally Argentina, is de Argentijnse ronde van het wereldkampioenschap rally.
De rally werd in 1980 voor het eerst georganiseerd, de 1980 editie toentertijd nog verreden als de Codasur Rally. Nadat het in 1982 ontbrak op de kalender in verband met de Falklandoorlog, wordt de rally sinds 1983 internationaal verreden als de 'Rally Argentina'. Het evenement wordt volledig op onverhard verreden en deels gekenmerkt door grote waterplassen waar de rallyauto's doorheen passeren. Sinds de 1984 editie wordt de rally in het gebied rondom Córdoba verreden, met de huidige start- en finishplaats Villa Carlos Paz.
Door een rotatiesysteem van de FIA, ontbrak de rally op de WK-kalender van het 2010 seizoen en werd in plaats daarvan een ronde van de Intercontinental Rally Challenge. In 2011 keerde de rally weer terug als WK-ronde en heeft het sindsdien zijn plaats daarin onafgebroken behouden.
