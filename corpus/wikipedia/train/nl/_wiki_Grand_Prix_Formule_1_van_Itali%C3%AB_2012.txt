De Grand Prix Formule 1 van Italië 2012 werd gehouden op 9 september 2012 op het Autodromo Nazionale Monza. Het was de dertiende race van het jaar.
Lotus-coureur Romain Grosjean is geschorst voor deze race omdat hij in de vorige race een startongeluk veroorzaakte waarbij hijzelf, Ferrari-coureur Fernando Alonso, McLaren-coureur Lewis Hamilton en Sauber-coureur Sergio Pérez de race moesten staken. 1  De testrijder van Lotus, Jérôme d'Ambrosio, zal Grosjean vervangen voor deze race. 2 
De coureurs mogen hun DRS-systeem, net als vorig jaar, op twee punten gebruiken in de race. Op de rechte stukken richting de Rettifilo-chicane en de Ascari-chicane mogen de coureurs hun DRS open zetten als ze binnen één seconde van hun voorganger rijden. 3 
Lewis Hamilton behaalde poleposition voor deze race. 4  Zijn teamgenoot Jenson Button behaalde de tweede plaats, voor Ferrari-coureur Felipe Massa. Force India-coureur Paul di Resta werd vierde, voor de Mercedes van Michael Schumacher en de Red Bull van Sebastian Vettel. Schumachers teamgenoot Nico Rosberg en Lotus-coureur Kimi Räikkönen werden zevende en achtste. De Sauber van Kamui Kobayashi en de Ferrari van Fernando Alonso sloten de top 10 af.
Na afloop van de kwalificatie kreeg Williams-coureur Pastor Maldonado een gridstraf van tien plaatsen, vijf voor het maken van een valse start en nog eens vijf voor een botsing met Marussia-coureur Timo Glock, waardoor hij als tweeëntwintigste start. 5  Paul di Resta kreeg na de kwalificatie een straf van vijf plaatsen voor het wisselen van zijn versnellingsbak. 6  Zijn teamgenoot Nico Hülkenberg reed in Q1 geen rondetijd door een probleem met de benzinedruk, maar hij zal de race wel starten.
Lewis Hamilton won ook de race, 7  voor Sergio Pérez en Fernando Alonso. Diens teamgenoot Felipe Massa eindigde op de vierde plaats, vlak voor Kimi Räikkönen en het Mercedes-duo Michael Schumacher en Nico Rosberg. Paul di Resta eindigde op de achtste plaats, vlak voor Kamui Kobayashi en de Williams van Bruno Senna, die de laatste punten verdeelden.
Hamiltons teamgenoot Jenson Button viel in de 34e ronde stil met een mechanisch probleem. Ook beide Red Bulls haalden de finish niet; Sebastian Vettel moest zes ronden voor de finish opgeven met een motorprobleem, terwijl Mark Webber twee ronden voor de finish opgaf na een spin in de Ascari-chicane waardoor zijn banden niet meer optimaal konden presteren.
Testcoureurs:
1921 · 1922 · 1923 · 1924 · 1925 · 1926 · 1927 · 1928 · 1931 · 1932 · 1933 · 1934 · 1935 · 1936 · 1937 · 1938 · 1947 · 1948 · 1949 · 1950 · 1951 · 1952 · 1953 · 1954 · 1955 · 1956 · 1957 · 1958 · 1959 · 1960 · 1961 · 1962 · 1963 · 1964 · 1965 · 1966 · 1967 · 1968 · 1969 · 1970 · 1971 · 1972 · 1973 · 1974 · 1975 · 1976 · 1977 · 1978 · 1979 · 1980 · 1981 · 1982 · 1983 · 1984 · 1985 · 1986 · 1987 · 1988 · 1989 · 1990 · 1991 · 1992 · 1993 · 1994 · 1995 · 1996 · 1997 · 1998 · 1999 · 2000 · 2001 · 2002 · 2003 · 2004 · 2005 · 2006 · 2007 · 2008 · 2009 · 2010 · 2011 · 2012 · 2013 · 2014 · 2015 · 2016 · 2017 · 2018 · 2019 · 2020 · 2021 · 2022 · 2023 · 2024 · 2025
