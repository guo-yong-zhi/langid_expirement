Johannes Antonius  Schrickx  is een Nederlandse regisseur, producent, scenarioschrijver en columnist.
Jurist Schrickx begon in 1999 als co-schrijver van de televisieserie Finals, waarvoor hij in 2007 een eeuw-award van de Groene Amsterdammer won. Hij schreef vanaf 2003 het scenario voor diverse speelfilms, met als debuutfilm Finals, de speelfilm, op basis van de serie die hij reeds geschreven had. Verder werkte hij onder andere voor AT5/NPS mee aan de serie "West Side". In 2010 schreef hij het scenario voor de speelfilm Bardsongs, waarmee hij onder andere een Signis Award won op het filmfestival in Washington. 
In 2013 verschenen van Schrickx twee documentaires: een over duivenmelken en een over depressie. In 2014 realiseerde hij een documentaire n.a.v. 70 jaar bevrijding. Ook schreef hij een Basisboek Scenarioschrijven dat december 2014 werd uitgegeven. In 2016 regisseerde Schrickx zijn meest persoonlijke documentaire, namelijk over een executie tijdens de Tweede Wereldoorlog waarvan zijn vader een van de getuigen was. Het jaar daarna produceerde hij een documentaire over de Amsterdamse stadsbeeldhouwer Hildo Krop. In 2021 verscheen een door Schrickx geproduceerde documentaire over pianist, componist en psychiater Hans Henkemans : WEGGEWIST. Deze film stond op de longlist voor een Gouden Kalf tijdens het Nederlands Film Festival 2021. 
In april 2022 verscheen de door Schrickx geproduceerde en geregisseerde documentaire 'Lief IndiÃ«', over de tijdloze troost van krontjong-muziek voor de bewoners van een Indisch en Molukse verpleeghuis. In datzelfde jaar kwam de telefilm DOJO uit. Schrickx schreef de eerste versies van het scenario voor deze speelfilm over judo. Hij werkte met producent PhantaBasta! meer dan 10 jaar aan de ontwikkeling ervan.  
Schrickx is eveneens actief als coach/docent.
