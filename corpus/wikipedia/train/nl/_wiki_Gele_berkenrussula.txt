De gele berkenrussula  is een paddenstoel van het geslacht Russula. Hij verschijnt in de zomer en herfst, meestal bij berken  of populieren , in bossen en op heide, bij voorkeur op wat vochtiger plaatsen.
Het werd in 1888 beschreven door William Bywater Grove, op basis van een exemplaar uit Sutton Park in de Engelse Midlands.
De hoed is eigeel en heeft een diameter van 4-10 cm. Het is het enigszins plakkerig als het vochtig en bladeren en ander vuil blijven er vaak aan kleven. Bij volwassen exemplaren is het midden van ingezakt en de rand gegroefd. 
De 4-10 cm  hoge steel is wit, vrij stevig, recht en 1-2 cm dik. 
De lamellen zijn bleek oker. Alle delen worden grijs of zwart bij veroudering.
De geur is fruitig. Deze paddenstoel is eetbaar en heeft een milde smaak.
De sporenprint is bleek oker.
De sporen zijn elliptisch, 9-12 µm lang en 7,5-10 µm breed. Meestal zijn de sporen 1,5-2 µm langer dan dat ze breed zijn. De sporen zijn geornamenteerd met grove, tot 1 µm hoge, dicht opeengepakte, stekelige wratten die door talrijke fijne lijntjes met elkaar verbonden en hiermee een redelijk goed ontwikkeld netwerk voormen. De basidia zijn 50-53 µm lang en 11 µm breed. De bolvormige of knotsvormige cystidia zijn stomp of naar boven gericht, 55-72 µm lang en 7-9 µm breed. In sulfovanilline worden de cystiden blauw.
De gele berkenrussula is een holarctische, gematigde tot boreale soort en komt voor in Noord-Azië , Noord-Amerika  en Europa. In Zuid-Europa is het meestal afwezig, in Oost-Europa  is het zeldzaam, in Groot-Brittannië, Noordwest- en Midden-Europa komt het verspreid voor, in Noord-Europa  is het wijdverbreid en strekt het zich in Zweden uit tot ver als Lapland.
In Nederland komt hij algemeen voor. Hij is niet bedreigd en staat niet op de rode lijst.
De soortnaam claroflava komt van de Latijnse woorden clarus, dat "helder" betekent en het woord flava, dat "geel" betekent. De genusnaam Russula betekent "roodachtig" en is niet van toepassing op deze specifieke soort.
Sporen
