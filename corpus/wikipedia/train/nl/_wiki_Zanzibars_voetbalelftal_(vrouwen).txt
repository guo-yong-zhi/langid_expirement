Het Zanzibars vrouwenvoetbalelftal is een voetbalteam dat Zanzibar vertegenwoordigt in internationale wedstrijden, zoals het Afrikaans kampioenschap. Het is geen volwaardig lid van de CAF, maar enkel een geassocieerd lid.
Het team van Zanzibar speelt voornamelijk tegen mannenclubs uit de Zanzibarese competitie. Het elftal werd in 1988 opgericht en speelde zijn eerste wedstrijd in het Amaanstadion in de stad Zanzibar tegen de Zweedse club Tyresö FF, waarin met 0-15 verloren werd. In 2007 was het team ingeschreven voor de CECAFA Women's Challenge Cup, maar dit kampioenschap werd afgelast. Datzelfde jaar ging een documentaire over het elftal, genaamd Zanzibar Soccer Queens, in première op het filmfestival van Londen. In 2017 werd het elftal, samen met de Zanzibarese voetbalbond, geassocieerd lid van de CAF.
Zanzibar heeft nooit deelgenomen aan een groot internationaal kampioenschap. Wel nam het driemaal deel aan het CECAFA Women's Championship, waarin het nooit verder kwam dan de groepsfase. De bijnaam van de ploeg is Zanzibar Queens.
