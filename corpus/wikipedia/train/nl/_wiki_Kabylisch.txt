Het Kabylisch  is een Berberse taal die gesproken wordt in Kabylië in het noorden van Algerije. Bovendien wordt het als immigrantentaal in voornamelijk Frankrijk en België gesproken. In 1995 waren er wereldwijd 10 miljoen sprekers. De sprekers zijn vrijwel allemaal meertalig Frans en/of Arabisch. 
Tot de 20e eeuw was er nauwelijks sprake van een geschreven taal. In de 21e eeuw wordt er steeds meer in het Kabylisch geschreven met het Berber Latijnse alfabet.
