Jos Laus  is een Nederlands organist en dirigent.
Laus volgde zijn muziekstudie aan het Koninklijk Conservatorium in Den Haag. Nadat hij zijn studie had voltooid volgde hij in Haarlem nog improvisatielessen bij Bernard Bartelink.
Laus werd in 1969 benoemd tot dirigent en organist van de H. Bonifatiuskerk te Rijswijk. Hij vervulde deze functie tot 2004. Hij leidde toen de kerkkoren de "Gloria Deo" en de "Schola Cantorum" en was regelmatig te zien bij televisie-uitzendingen van de KRO. Hierna werd hij benoemd tot dirigent en organist St. Jacobus de Meerderekerk in Den Haag waar hij de koren "Cantemus Domino" en "Cantorij" dirigeerde. Daarnaast geeft hij in het buitenland orgelconcerten, waaronder in België, Frankrijk, Duitsland en Indonesië. Als musicus bracht hij ook een aantal cd's uit die zijn opgenomen in Haagse kerken.
In 2019 werd Laus tijdens zijn gouden jubileum benoemd tot Ridder in de Orde van Oranje-Nassau. In dat zelfde jaar ontving hij de Medaille Arts-Sciences-Lettres 1  2 
