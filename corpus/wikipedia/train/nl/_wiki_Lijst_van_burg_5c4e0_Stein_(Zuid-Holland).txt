Dit is een lijst van burgemeesters van de voormalige Nederlandse gemeente Stein in de provincie Zuid-Holland. Bovendien zijn toegevoegd de functionarissen, die voor 1817 Stein bestuurd hebben.  Tot 1795 was het land van Steijn een hoge heerlijkheid die bestuurd werd vanuit Gouda. De fungerend president burgemeester van Gouda was baljuw, dijkgraaf en schout van het land van Steijn. Van 1795 tot 1811 was er sprake van een gewijzigde situatie. De Goudse burgers Couperus en Van der Burch werden achtereenvolgens aangewezen als schout, baljuw en dijkgraaf van Steijn. Van 1811 tot 1817 maakte Steijn deel uit van Reeuwijk, waar Bruno Josias van der Does maire en schout was. Van 1817 tot 1870 was er sprake van een zelfstandig bestuurde gemeente Stein c.a. 1  Tot 1848 bezat Gouda nog steeds de ambachtsheerlijkheid Stein. In 1870 werd een deel van het gebied bij de gemeente Gouda  gevoegd en het resterende deel bij de gemeente Reeuwijk.
Noot
