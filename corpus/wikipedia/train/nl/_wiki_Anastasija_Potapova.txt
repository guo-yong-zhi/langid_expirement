Anastasija Sergejevna Potapova   is een tennisspeelster uit Rusland. Potapova begon op vijfjarige leeftijd met tennis, 1  aangemoedigd door haar oma, die een Russisch basketbalteam coachte.
In 2016 won zij het meisjestoernooi van Wimbledon. 2  Daarmee steeg zij naar de top van de ranglijst bij de junioren. 3 
Potapova maakte haar grandslamdebuut in juni 2017 op Wimbledon, waar zij zich via de kwali­fi­ca­ties plaatste voor het hoofdtoernooi. In de eerste ronde moest zij geblesseerd opgeven tegen de Duitse Tatjana Maria.
In 2018 won Potapova haar eerste WTA-titel, op het dubbelspeltoernooi van de Moscow River Cup, samen met landgenote Vera Zvonarjova. In het enkelspel bereikte zij op dat toernooi de finale, waarin zij verloor van de Servische Olga Danilović. Later dat jaar bereikte zij nogmaals een WTA-enkelspelfinale, in Tasjkent – door dit resultaat kwam zij binnen in de top 100 van de wereldranglijst.
Tijdens de eerste partij die zij op Roland Garros speelde, in 2019, versloeg zij Angelique Kerber  – dit was Potapova's eerste overwinning op een speelster uit de top tien. 4  Enkele maanden later won zij haar tweede dubbelspeltitel, op het WTA-toernooi van Lausanne 2019, samen met landgenote Jana Sizikova.
In 2021 bereikte Potapova de derde ronde op het Australian Open.
In 2022 bereikte zij de kwartfinale op het dubbelspel van het Australian Open, samen met de Zweedse Rebecca Peterson. In april veroverde Potapova haar eerste WTA-enkelspeltitel, op het toernooi van Istanbul, door Veronika Koedermetova te verslaan. In augustus maakte zij haar entrée tot de mondiale top 50 van het enkelspel; later die maand ook in het dubbelspel.
In de periode 2018–2019 maakte Potapova deel uit van het Russische Fed Cup-team – zij behaalde daar een winst/verlies-balans van 3–1.
Positie per einde seizoen:
