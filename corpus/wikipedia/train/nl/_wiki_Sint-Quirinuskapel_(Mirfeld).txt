De Sint-Quirinuskapel  is een kapel, feitelijk een kerkje, in de tot de gemeente Amel behorende plaats Mirfeld in de Belgische provincie Luik. De kapel is gelegen aan de Quirinusstra√üe.
De kapel werd gesticht in 1712. In 1901 werd ze vernieuwd en in 1934 werd een nieuwe kapel gebouwd. Deze heeft aan de achterzijde een verlaagd, driezijdig afgesloten, koor.
Het betreft een eenvoudig zaalkerkje, opgetrokken in natuursteenblokken, met een torentje boven het ingangsportaal.
