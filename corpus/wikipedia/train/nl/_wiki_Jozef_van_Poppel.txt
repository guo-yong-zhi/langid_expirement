Jozef Frans Leon Van Poppel  was een Belgisch violist, dirigent en muziekpedagoog.
Zijn opleiding verkreeg hij aan het Koninklijk Vlaams Conservatorium in zijn geboortestad. Hij kreeg les van Edmond de Herdt  en Albert Van de Vijver . Hij verkreeg vervolgens een beurs van het Koningin Elisabethfonds om te gaan studeren aan de Ã‰cole Normale de Musique de Paris in Parijs en wel bij George Enescu, Jacques Thibaud, Maurice Hayot en Nadia Boulanger.
In 1937 stichtte hij het muziekinstituut in Deurne dat na zijn dood een tijd zijn naam droeg , maar werd tevens docent viool aan het conservatorium van Antwerpen. Voor de muziek stichtte hij in 1942 het Antwerps Bach Gezelschap en in 1947 het Kwartet Van Poppel , dat maar kort mocht bestaan. Hij stond bekend als vioolvirtuoos.
Hij werd begraven op het Ruggeveld op Schoonselhof, waar een grafmonument staat. Deurne kent een Jozef Van Poppelstraat. In 2012 werd er een concert ter ere van hem gegeven . Vrienden van de muziekacademie gaven in 2013 uit: Jozef Van Poppel, 1912-1948 : violist-pedagoog, stichter Academie voor Muziek en Woord Deurne.
