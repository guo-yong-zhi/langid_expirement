Onder bulkboek wordt een uitgave van een boek of verhaal verstaan die op grote schaal in eenvoudige uitvoering en goedkoop beschikbaar wordt gesteld. Van oorsprong hadden deze bulkboeken het aanzien van een krant. Bulkboeken bevatten meestal heruitgaven van eerder verschenen literaire werken, maar soms is er sprake van speciaal geschreven bijdragen.  
In Nederland en Vlaanderen verscheen vanaf 1970 onder de naam Bulkboek een reeks van literair werk in de vorm van kranten, uitgegeven door Uitgeverij Knippenberg. Deze reeks werd 26 jaar uitgegeven en omvatte circa 250 titels. Op enig moment waren er ruim 100.000 abonnees. Volgens Knippenberg heeft hij de term bulkboek gemunt. 
Later is dezelfde uitgever zich onder de naam bulkboek.nl gaan toeleggen op het beschikbaar maken van literaire teksten voor middelbare scholieren in digitale vorm.
Hier een complete lijst van alle 250 papieren uitgaven tot en met 1988. In deel 100  werd een complete lijst van alle voorgaande nummers 1-100 opgenomen.
