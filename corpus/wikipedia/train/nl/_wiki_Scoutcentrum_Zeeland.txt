Scoutcentrum Zeeland is een kampeerterrein voor Scouts aangesloten bij Scouting Nederland, Scouts en Gidsen Vlaanderen, Federatie Open Scoutisme of een andere erkende  buitenlandse scouting-organisatie. Het Scoutcentrum ligt aan het Veerse Meer in Veere  en ligt voor een klein deel in Middelburg .
In 1970 werd het Scoutcentrum Zeeland geopend, nadat al sinds de jaren 50  Zeeuwse Padvindersleiders en - bestuurders druk bezig waren een terrein te verwerven voor de Padvinderij, zoals Scouting vroeger werd genoemd. Hiervoor werd de Stichting Scout Centrum Zeeland opgericht. Het Scoutcentrum Zeeland wordt  uitsluitend door vrijwilligers gerund.
Het Scoutcentrum Zeeland bestaat uit twee kampeerterreinen met verschillende velden en een gebouw.
