Romain Mesnil  is een Franse polsstokhoogspringer. Hij werd Europees kampioen neo-senioren en meervoudig Frans kampioen op deze discipline. Hij nam viermaal deel aan de Olympische Spelen, maar won hierbij geen medailles.
Zijn eerste internationale succes behaalde hij in 1999. Toen won hij op de Europees kampioenschappen onder 23 jaar in GÃ¶teborg een gouden medaille bij het polsstokhoogspringen. Op de WK in Osaka werd hij tweede met een hoogte van 5,86 m.
Hij kwam viermaal uit op de Olympische Spelen . De eerste drie keer eindigde hij in de kwalificatieronde. Bij zijn laatste deelname aan de Olympische Zomerspelen 2012 in Londen kwam hij met 5,60 m door de kwalificatieronde heen. In de finale sprong hij over 5,50 m heen maar faalde ditmaal op 5,65 m.
