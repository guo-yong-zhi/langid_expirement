Ploos van Amstel is een Nederlands geslacht, sinds 1864 behorende tot de Nederlandse adel en in 1918 opgenomen in het Nederland's Patriciaat. Een bekende telg van het geslacht was de 18e-eeuwse Cornelis Ploos van Amstel , die als een van de belangrijkste kunstverzamelaars van Nederland te boek staat. Hij was houthandelaar en makelaar in schepen en scheepsaandelen en de schoonzoon van de schilder Cornelis Troost.
Bij besluit van Koning Lodewijk XIII van Frankrijk van april 1621 1  werd Adriaen Ploos, heer van Tienhoven, met zijn nakomelingen verheven in de Franse adel. Op verzoek van dezelfde Adriaen Ploos, heer van Oudegein, Lievendaal, Tienhoven en ’t Geyn, verklaarde prins Frederik Hendrik d.d. ’s-Gravenhage 20 maart 1636 dat de stam Ploos was gesproten uit het huis Van Amstel van Mijnden; dit laatste bleek echter onbewijsbaar.
Bij Koninklijk Besluit van 8 juli 1864 werd Johannes Ploos van Amstel erkend te behoren tot de Nederlandse adel. Sinds die tijd hebben verschillende erkenningen plaatsgevonden, het laatst op 9 september 1988.
De bewezen stamreeks begint met Willem Woutersz. Ploos, geboren in 1447 en schout van Loosdrecht.
Het familiewapen van Ploos van Amstel is in goud vier zwarte dwarsbalken en een schuinkruis, geschaakt in twee rijen van zilver en rood, over alles heen en een kroon met elf parels er boven.
De claim van de familie af te stammen van het middeleeuwse adelsgeslacht van Amstel kon niet bewezen worden. Desalniettemin voert de familie Ploos van Amstel het wapen van die familie al sinds enige eeuwen. 2 
Enkele telgen zijn: 3 
1864
1865
1922
Noten
