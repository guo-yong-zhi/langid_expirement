Isidiën  zijn makkelijk afbrekende uitgroeisels op het thallus van korstmossen, die dienen voor de vegetatieve vermeerdering. Korstmossen met isidiën worden isidiaat genoemd.
Isidiën komen voor op korstmossen en zijn gevarieerd van vorm: ze zijn wrattig, cilindrisch, kogelvormig, staafvormig, schubvormig of vertakt koraalvormig. Ze bestaan uit zowel schimmeldraden  als algencellen . Het zijn fragiele structuren en kunnen afbreken en worden verspreid door wind, dieren en opspattende regendruppels.
Voorbeelden van isidiate korstmossen zijn leden van de geslachten Parmotrema en Peltigera.
