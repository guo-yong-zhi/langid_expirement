Driver 3  is een computerspel ontwikkeld door Ubisoft Reflections en uitgegeven door Atari voor de PlayStation 2, Xbox en Windows. Het actie-avonturenspel is uitgekomen in de VS op 21 juni 2004 en in Europa op 25 juni 2004.
In het spel neemt de speler de rol aan van John Tanner, een undercover FBI-agent die een grootschalige zaak van autodiefstallen moet ophelderen en de leider zien op te pakken. Het spel is uitgebreid met gedeeltes die te voet worden afgelegd, geweerscenes en drive-by schietpartijen. Naast de hoofdmissies is er een vrij-rijden-modus aanwezig.
Het spel bevat drie virtuele steden die zijn gebaseerd op Miami, Nice en Istanboel.
Driv3r ontving gemengde recensies, de pc-versie werd echter vrij negatief ontvangen. Men prees het grafische gedeelte, de gameplay, de grootschaligheid van de locaties en spectaculaire crashes.
