Štefan Füle  is een Tsjechisch politicus en diplomaat.
Füle studeerde aan de Karelsuniversiteit Praag en het Staatsinstituut voor Internationale Relaties in Moskou. Van 1982 tot 1989 was hij lid van de Communistische Partij van Tsjecho-Slowakije.
Als diplomaat was hij van 1990 tot 1995 vertegenwoordiger van Tsjechië bij de Verenigde Naties in New York.  Hij was ambassadeur in Litouwen en het Verenigd Koninkrijk en permanent vertegenwoordiger voor zijn land bij de NAVO.
In 2009 werd Füle minister van Europese Zaken in het kabinet van toenmalig premier Jan Fischer. Nog datzelfde jaar werd hij namens Tsjechië voorgedragen als Europees commissaris in de commissie-Barroso II. Hij kreeg de verantwoordelijkheid over Uitbreiding. In november 2014 werd Füle als Tsjechisch Eurocommissaris opgevolgd door Věra Jourová, terwijl zijn portefeuille werd overgenomen door Johannes Hahn.
Füle is gehuwd en vader van drie kinderen.
Joaquín Almunia · László Andor · Catherine Ashton · Michel Barnier · José Manuel Barroso · Tonio Borg  · Dacian Cioloş · John Dalli   · María Damanáki · Jacek Dominik  · Štefan Füle · Karel De Gucht  · Máire Geoghegan-Quinn · Kristalina Georgieva · Johannes Hahn · Connie Hedegaard · Siim Kallas · Jyrki Katainen  · Neelie Kroes · Janusz Lewandowski  · Cecilia Malmström · Neven Mimica · Ferdinando Nelli Feroci  · Günther Oettinger · Andris Piebalgs · Janez Potočnik · Viviane Reding  · Olli Rehn  · Martine Reicherts  · Maroš Šefčovič · Algirdas Šemeta · Antonio Tajani  · Androulla Vassiliou
