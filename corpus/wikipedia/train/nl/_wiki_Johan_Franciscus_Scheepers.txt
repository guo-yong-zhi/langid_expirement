Johan Franciscus Scheepers 4  , in vakliteratuur meestal J.F. Scheepers genoemd, was een Nederlandse architect, die vooral werkzaam was in de provincie Groningen. Hij had een voorliefde voor neogotische ontwerpen.
J.F. Scheepers, zoon van een timmerman, was getrouwd met Martha Johanna Boelens , met wie hij zeven kinderen kreeg. 5  Hij was als ambtenaar bij Rijkswaterstaat in dienst. 6  Scheepers ontwierp onder meer de voormalige Zuiderbewaarschool aan de Nieuwstad  en het tweede Academiegebouw  in Groningen. Buiten die stad is verder de rooms-katholieke pastorie  in Bedum van zijn hand, evenals de Jacobus de Meerderekerk  en bijbehorende pastorie  in Uithuizen. Verschillende door hem ontworpen bouwwerken zijn aangewezen als rijksmonument.
