John Stefan Medina Ramírez  is een Colombiaans voetballer die meestal als rechtsback speelt. Hij verruilde Atlético Nacional in juli 2014 voor Monterrey. Medina debuteerde in 2013 in het Colombiaans voetbalelftal. 1  Medina won in totaal driemaal de CONCACAF Champions League, de belangrijkste Noord-Amerikaanse clubcompetitie.
Medina komt uit de jeugdopleiding van Atlético Nacional, waarmee hij in 2011 zijn debuut maakte op het hoogste niveau. Een jaar later werd hij definitief bij het eerste elftal gehaald. In 2014 vertrok hij naar Mexico, waar hij tekende bij Monterrey. Na het seizoen 2014/15, waarin hij 35 wedstrijden speelde voor Monterrey, werd hij halverwege het volgende seizoen verhuurd aan Pachuca. Medina kan zowel als rechtsback als centrale verdediger spelen.
Medina speelde in diverse Colombiaanse nationale jeugdelftallen. In 2009 nam hij met Colombia –17 deel aan het wereldkampioenschap voetbal onder 17 in Nigeria, waar het elftal als vierde eindigde. Op 10 september 2013 debuteerde hij voor Colombia tegen Uruguay. Hij speelde de volledige wedstrijd, die Colombia met 2–0 verloor in Uruguay. 2  Op 11 oktober 2013 kwalificeerde Medina zich met Colombia in zijn tweede interland tegen Chili  voor het wereldkampioenschap voetbal 2014 in Brazilië. 3 
1 Andrada ·
3 Montes ·
5 Kranevitter ·
6 Gutiérrez ·
7 Funes Mori ·
8 Campbell ·
9 Janssen ·
10 Vergara ·
11 Meza ·
14 Aguirre ·
15 Moreno ·
16 Ortíz ·
17 Gallardo ·
18 Grijalva ·
19 Alvarado ·
20 Vegas ·
21 González ·
22 Cárdenas ·
23 Sánchez ·
24 Ramos ·
27 Parra ·
29 Rodríguez ·
33 Medina  ·
Coach: Aguirre
