Jacob Nicolaas van Hall  was een Nederlandse letterkundige en politicus.
Mr. J.N. van Hall was een  zoon van Jacob van Hall. Hij werd te Elburg opgeleid voor de academische studie, die hij te Utrecht begon op 19 augustus 1857. Daarna werd hij ambtenaar ter secretarie te Utrecht, later te Amsterdam, secretaris van het door hem in 1869 opgerichte Tooneelverbond en van 1883 tot 1916 redacteur van De Gids. Hij leidde het tijdschrift Het Nederlandsch Tooneel.
Behalve brochures en bijdragen over muziek en toneel in die tijdschriften, in Caecilia, , De Nederlandsche Spectator, enz., schreef hij: XX liederen ter muzikale compositie  en gaf een metrische overzetting van De Viool van Cremona .
Een lied van zijn hand  werd opgenomen in de liedbundel Kun je nog zingen, zing dan mee . Door de populariteit en lange drukgeschiedenis van dit liedboek  bleef het liedje decennialang in ruime kring bekend. De eerste regels luiden: 'Weer zwelt de knop, weer groent het kruid, o, laat m' er uit, o, laat m' er uit'.
Uit Van Halls huwelijk met Julia Elisa Virulij  werd onder anderen de kunstenares Thérèse van Hall  geboren. 1 
