Een thermosfles , in 1892 uitgevonden door James Dewar, bestaat uit een cilindervormig voorwerp, waarbinnen een tweede fles zit. Tussen de buitenwand en de binnenwand is een luchtledige ruimte, zodat warmteoverdracht via geleiding en convectie onmogelijk is. Verdere warmteoverdracht door straling wordt beperkt door het gebruik van spiegelende oppervlakken. Hierdoor is het mogelijk om zowel warme als koude vloeistoffen lang op dezelfde temperatuur te houden.
Deze flessen bestaan uit een buitenfles van kunststof en een binnenfles van glas.
Sinds enkele tientallen jaren bestaan thermosflessen meestal geheel uit metaal, dat wil zeggen de buiten- en binnenfles zijn beide van metaal. Alleen de afsluitende doppen zijn nog van kunststof. De precieze oorsprong van dubbelwandige stalen thermoskannen is niet eenvoudig te achterhalen, omdat er verschillende fabrikanten en ontwerpen zijn die door de jaren heen zijn ontwikkeld.
