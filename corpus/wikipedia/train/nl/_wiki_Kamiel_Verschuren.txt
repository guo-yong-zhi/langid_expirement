Kamiel Verschuren  is een Nederlands beeldend kunstenaar, actief als conceptueel kunstenaar, installatiekunstenaar, tekenaar, ontwerper, auteur, en fotograaf, 1  wonend en werkend in Rotterdam.
Verschuren is geboren in Dordrecht als de zoon van beeldend kunstenaars Lieske van de Seijp en Kees Verschuren. Van 1987 tot 1992 studeerde hij aan de Willem de Kooning Academie te Rotterdam, en sindsdien is hij aldaar werkzaam als beeldend kunstenaar. 2 
Verschuren heeft een internationale beroepspraktijk opgebouwd, waarbij hij concepten realiseert in de stedelijke buitenruimte, bij stedelijke ontwikkeling, veelal in samenwerkingen met andere kunstenaars en organisaties. 2 
In 1989 was Verschuren medeoprichter van het kunstenaarsinitiatief stichting B.a.d gevestigd in Charlois. Daarna heeft hij nog meerdere culturele initiatieven opgezet zoals de stichtingen; NAC , Studio NL , Stedelinks010, iStrike, ICU art projects, Charlois aan het Water en PanoramaZuid. 2 
