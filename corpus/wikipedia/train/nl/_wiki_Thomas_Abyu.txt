Thomas Abyu  is een in de marathon gespecialiseerde langeafstandsloper uit Ethiopië, die sinds 2005 uitkomt voor Groot-Brittannië.
Bij de Europese kampioenschappen van 2006 kwam Abyu op de marathon tot een 27e plaats. Bij de marathon van Dublin van 29 oktober 2007 dacht Abyu zich te plaatsen voor de Olympische Spelen van 2008 in Peking met een prachtig PR van 2:10.37, een tweede plaats en ruim binnen de limiet van 2:11. Helaas voor hem bleek het parcours niet volgens de voorschriften te zijn opgemeten. In mei 2008 bleek Abyu derhalve niet te zijn opgenomen in de Britse olympische ploeg.
