Het wereldkampioenschap ijshockey van 2006 voor A-landen werd gehouden van 5 mei tot en met 21 mei in het Letse Riga. Het was de 70e editie en Zweden won de titel door Tsjechië in de finale met 4-0 te verslaan.
De beste drie uit elke groep plaatsen zich voor de tweede ronde. De nummers vier gaan naar de verliezersronde.
De nummers 1, 2 en 3 uit de groepen A en B spelen in groep E.
De nummers 1, 2 en 3 uit de groepen C en D spelen in groep F.
De onderlinge resultaten uit de eerste ronde worden meegenomen.
De beste vier teams gaan door naar de kwartfinale.
De vier nummers vier uit de eerste ronde spelen een competitie waarbij de nummers 3 en 4 degraderen naar de B-divisie. Dit waren Kazachstan en Slovenië.
