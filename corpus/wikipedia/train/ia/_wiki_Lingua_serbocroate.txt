Linguas indoeuropee
 Linguas slave
  Linguas slave meridional
   Linguas slave meridional occidental
    
     
      
       
Le lingua serbocroate, o serbocroato , es un lingua slave meridional. Illo era le principal lingua official del Republica Socialista Federal de Yugoslavia, parlate in le republicas de Serbia, Croatia, Bosnia e Herzegovina, e Montenegro, al latere del sloveno e macedone .
Iste denomination non es plus officialmente applicate in le paises interessate per le tragic factos del periodo 1992â€“1995 in Yugoslavia, e le progressive alienation reciproc del statos autonome nascite postea.
Le personas del territorio ex-yugoslave recognosce hodiernemente le varietates del lingua serbocroate codificate como serbo in Serbia e Kosovo, croato in Croatia, bosniaco in Bosnia e Herzegovina e montenigrino in Monte Nigre. Iste linguas son tote tam similabile, que le majoria de linguistas los considera un unic lingua, de quem le varietates esse in omne caso mutuemente intelligibile. Le Universitate de Vienna, urbe in quem es presente un grande communitate de personas proveniente del region de ex-Yugoslavia 1 , ha inserite in su designo de studios le serbo, le croato e le bosniaco como un unic lingua, appellate BKS "Bosnisch-Kroatisch-Serbisch" 2 . Etiam al Universitate de Studios de Trieste existe le inseniamento de "Lingua Serbo-Croata" e "Lingua e Letteratura Serba e Croata".
