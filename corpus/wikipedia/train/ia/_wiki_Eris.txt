 
Le planeta nano Eris , 1  originalmente designate 2003 UB313, es un objecto transneptunian plus grande que le Pluton. Le 14 de septembre 2006 le Union Astronomic International  dava su nomine official, secundo le dea grec de discordia, a illo. Illo possede un parve luna nominate Dysnomia secundo le filia demoniac de Eris. 2 
Le discoperta de Eris igniva un debatto seriose inter astronomos sur le ver stato del Pluton e altere quasi equalmente large objectos transneptunian como Sedna e Quaoar. Previemente illes ha differentiate solmente inter duo categoria de satellites solar, large planetas e parve asteroides. In 2006 IAU creava le nove categoria planetas nano pro tal objectos e initialmente placiava Pluton, Eris e Ceres illac. Un planeta nano debe posseder et un superfacie spheric et un orbita circum le Sol. 
