Elif Şafak, tamben scripte in le anglicisation Shafak  es un scriptor e historico turc. Illa es un del autores le plus appreciate del pais e su libros son alcunos del plus ben vendite. Le libros, le major parte scripte in turco ma tamben con alcunos in anglese, ha essite traducite in 39 linguas.
Su prime romance, Pinhan, ha recipite le Premio Rumi in 1998.
In 2006 illa era cargate per le governamento de Turchia pro "insultar turchessa"  proque un personage fictional in un romance que illa ha scripte ha referite al genocidio contra le armenios, e dicer que le genocidio occureva es prohibite in Turchia. Illa era absolvite quando le prosecution ha quitate le carga.
Elif Şafak ha nate a Strasburgo in 1971 in un familia de diplomatas turc. Quando su parentes ha divorcite, illa demorava con su matre e passava su adolescentia in diverse paises, in Espania a Madrid e in Jordania a Amman, ante que tornar a Turchia.
Illa ha graduate in Relationes International in le Oriente Medie al Universitate Technica de Ankara. Postea illa ha ganiate un M.S. in estudios feminin e un doctorato in philosophia in scientia politic con un thesis super le deconstruction de feminitate in Islam.
Illa inseniava le cultura e le historia ottoman al Universitate Bilgi de Istanbul e plus tarde, a partir de 2002, trabaliava como professor in le SUA in le universitates de Boston, Michigan, e Tucson.
