Sir Thomas Stamford Bingley Raffles  esseva le fundator del citate de Singapur , e es un del plus famose britannos qui expandeva le Imperio Britannic.
Raffles nasceva a bordo del nave Ann apud le costa de Jamaica. Super su parentes, pauc information existe. Su patre, Benjamin Raffles, se involveva in le commercio de sclavos in le Caribe, e moriva subito quando Raffles habeva dece-quatro annos, e partiva con le familia con un debito grande. Le juvene Raffles immediatemente comenciava laborar como un commisso in London pro le British East India Company, le compania de commercio quasi-governamental que formava multe del conquestas ultramar de Britannia. In 1805 ille esseva inviate al loco que nunc ha le nomine Penang in Malaysia, tunc appellate Prince of Wales Island. Ille etiam comenciava un association longe con Asia del Sud-este, comenciate con un posto sub le Honorabile Philip Dundas, le Governator de Penang.
Ille deveniva le assistente secretario pro le nove Governator de Penang in 1805, e al mesme tempore se sposava con Olivia Mariamne Devenish, un vidua qui previemente se sposava con Jacob Cassivelaun Fancourt, un assistente chirurgo in Madras qui moriva in 1800. A iste tempore ille etiam cognosceva Thomas Otho Travers, qui le accompaniava durante le sequente vinti annos.
Su cognoscentia del lingua malay e su intelligentia e capacitate se ganiava le favor de Lord Minto, governator de India, e ille esseva inviate initialmente a Malacca, e in 1811  ille comenciava un expedition militar contra le hollandeses in Java.
