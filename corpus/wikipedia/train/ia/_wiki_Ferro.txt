
Ferro es un elemento chimic de symbolo Fe e numero atomic 26. Illo es le elemento le plus commun que formar le planeta Terra in toto, formante multo del nucleos interior e exterior del Terra. Es le elemento le quarte plus commun in le crusta del terra.
Metallo de ferro ha essite usate de epochas ancian, ben que alligatos de cupro que ha temperaturas de fusion plus basse esseva prime usate in historia. Ferro pur es molle, sed le material es indurate e reinfortiate significantemente per impuritates. Un proportion certe de carbon crea aciero, le qual es usque a 1000 veces plus dur que ferro pur.
Ferro ha un rolo importante in biologia, formante complexos con oxygeno molecular in hemoglobina e myoglobina. Iste duo composites es proteinas commun de transporto de oxygeno in vertebratos.
