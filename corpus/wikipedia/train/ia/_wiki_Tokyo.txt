Coordinatas: 35°41′N 139°41′E﻿ / ﻿35.683, 139.683
			
Tokyo 1 , 東京  es le capital de Japon e le sede del governamento e imperator japonese. Circa 9 milliones  de habitantes vive in le citate proprie de Tokyo, ma le conurbation de Grande Tokyo  conta circa 33–36 milliones, creante, in effecto, un del plus populate regiones del mundo.
Le elevation de Tokyo a su position de capital e citate le plus grande de Japon on pote attribuer primemente a duo viros: Tokugawa Ieyasu e le imperator Meiji. In 1603, post le unification del statos belligerente de Japon, Shogun Tokugawa Ieyasu faceva Edo  su base de operation. Le citate se disveloppava rapidemente e al fin del seculo 18 esseva un del plus grande citates del mundo, contante plus de 1 million de habitantes.
Al debut del era moderne in Japon, al fin de shogunato, le imperator Meiji moveva le capital del pais ab Kyoto a Edo, e le renominava Tokyo. A iste tempore, Tokyo jam esseva le capital cultural, economic, e administrative del pais.
