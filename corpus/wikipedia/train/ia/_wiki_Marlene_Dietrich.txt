Marlene Dietrich  esseva un actrice e cantatrice american, nativa de Germania.
Dietrich remaneva popular per tote su carriera longe per reinventar se continuemente. In le annos 1920 in Berlin, illa jocava super le scena e in filmes silente. Su representation de Lola-Lola in Le Angelo Blau  dirigite per Josef von Sternsberg, la dava fama international e un contracto con Paramount Pictures in le SUA. Films de Hollywood como Shanghai Express e Desire se profitava de su glamour e apparentia exotic, consolidante su stato stellar e faciente la un del plus pagate actrices del era. Dietrich deveniva un citatano american in 1939; in le Secunde Guerra Mundial, illa esseva un prominente intertenitor al fronte. Ben que illa ancora faceva alcun occasional filmes in le annos post le guerra, Dietrich passava le majoritate del annos 1950 al annos 1970 viagiante per le mundo como actrice succedite del scena.
In 1999, le Instituto American de Film nominava Dietrich le none plus celebre stella feminin del historia.
