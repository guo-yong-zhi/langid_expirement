Historia de un laretta e del catto que la inseniava a volar 1   es un romance pro le infantia scripte per Luis Sepúlveda in 1996, hodie devenite uno del libros infantil le plus famose del litteratura europee contemporanee.
Subtitulate “Un novella pro juvenes de 8 a 88 annos”, il ha site publicate per le prime vice in Barcelona per le casa de edition Tusquets Editores in le collection Andanzas. Le historia es accompaniate per illustrationes de Miles Hyman.
In 1998 le libro es objecto de un transposition italian al cinema in forma de longemetrage de animation, vocate Le Laretta e le Catto  e dirigite per Enzo D’Alò.
Le columna sonor es de David Rhodes, e su thema principal “So volare”  es scripte e interpretate per Ivana Spagna, qui jam habeva cantate le thema principal del version in italiano del classico Disney “Le Rege Leon”. Illa face exir le singulo al radio in coincidentia cum le exita del pellicula animate, contribuente al vestigio generational que le libro e su historia ha lassate, supertoto in Europa latin. Luis Sepúlveda ipse participava al realisation del pellicula, donante su voce al personage del poeta.
