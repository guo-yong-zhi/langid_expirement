David Ernest McReynolds  era un activista statounitese prominente in le movimento pro pacifismo e socialismo democratic. Ille describeva se como "un bureaucrate del movimento pro le pace" durante su carriera de 40 annos con le War Resisters League. 1  2  Ille travaliava e resideva in New York City. 3  McReynolds era duo vices le candidato pro Presidente del SUA del Socialist Party USA, in 1980 e 2000. Ille era le prime candidato presidential statounitese a ser apertemente gay. 4 
McReynolds era nate in Los Angeles, le filio de Elizabeth Grace , un infirmera, e Locotenente Colonnello Charles McReynolds, un officiero de intelligentia militari in le armea aeree statounitese. 5  In 1951 ille ha affiliate se con le Socialist Party of America  e in 1953 ille ha graduate de UCLA con un grado in scientia politic. Inter 1957 e 1960 ille travaliava pro le consilio editorial del magazin progressive Liberation. Ille era  apertemente gay e scribeva su prime articulo re viver como un homine gay in 1969. 6 
McReynolds era fortemente anti-guerra e un resistante de conscription, e in 1960 ille comenciava a travaliar al War Resisters League , le "Liga de Resistantes de Guerra", ubi ille remaneva usque su retiramento in 1999. In 1965 ille conferentiava re le vetere e nove movimento  "The Old Left and the New Left" al novemente fundate Free University of New York. 7 
Le 6 de novembre 1965 ille era un de cinque homines qui publicamente ha ardite lor cartas de conscription durante un manifestation contra le guerra in Vietnam a Union Square in New York City. Isto era un del prime incinerationes public de cartas de conscription post le cambio del lege statounitese le 30 de augusto 1965 que faceva lo un felonia, punibile per un maximo de cinque annos imprisionamento. Ille era un amico de Bayard Rustin 8  e altere activistas prominente pro le pace, e de figuras literari como Quentin Crisp. 9 
In 1968, ille signava le "Writers and Editors War Tax Protest", spondente a refusar pagamentos de taxas in protesto contra le Guerra de Vietnam, 10  e depost ille deveniva un proponitor del project War Tax Resistance , que practicava e advocava assistentia a taxas como un forma de protesto anti-guerra. 11 
McReynolds era multo active internationalmente, e in le War Resisters' International, del qual ille era presidente 1986â€“88, e in le International Confederation pro Disarmamento e Pace, que postea ha fusionate se con le International Peace Bureau.
Le SPA era renominate le Social Democrats USA per un voto del majoritate al convention de 1972. Michael Harrington ha resignate and depost formava le Democratic Socialist Organizing Committee  con le fin de reinfortiar le rolo del syndicatos e altere organisationes progressive in le Partito Democratic pro radicalisar ille partito. Le faction le plus parve e le plus radical del SPA, cognoscite como le Debs Caucus, includente McReynolds, formava le Socialist Party USA .  McReynolds era longemente un membro de e le DSA e le SPUSA.
Le contribution theoretic primari de McReynolds al socialismo veniva de su mixtura de un vista pacifista con un dedication a economica socialista re-distributive.  Politicamente, ille era un anti-authoritariano commetite e collaborava con un gruppo diverse de formationes politic in le movimento radical democratic.  Su latemente legite brochure, The Philosophy of Nonviolence , provide un unic vista al mente de un activista pro tote su vita luctante con le contradictiones e trappas que plagava le movimento progressive politic in le seculo 20e. Ille conclude que "Il non existe un philosophia vivente e vital que non ha 'cavos' in lo."
Consequentemente, ille planava un accostamento pluralistic que es socialista ma es ingagiate con systemas tan differente como philosophia hindu. Ille concludeva que un forma de socialismo pacifista es le plus appropriate pro experimentos socialista futur.
Post le election de 2000 le Palm Beach Post speculava que quasi omne del 2,908 votantes qui ha invalidate lor votos per matcar le nomines e de McReynolds de del candidato Democratic Al Gore in un "confudente ballotta papilion"  intendeva a votar pro Gore e a causa de que iste errores de votar Gore ha perdite le votos electoral crucial del stato de Florida, e ergo le election national mesme. 16 
Le 10 de julio 2004, McReynolds ha announciate su candidatura in le Green Party  in le stato de Nove York pro le senato national, in un campania anti-guerra contra le senator incumbente Chuck Schumer, ganiante 36,942 votos, 0.5% del total. 2  17 
McReynolds era active politicamente pro le resto de su vita, assistente a meetinges, parlante in classes, essente interviewate pro filmes e recerca, e participante in actiones pro-pace, pro-justitia, anti-guerra e antinuclear. Su ultime arresto era al Mission del SUA al Nationes Unite in 2015 in un action petente disarmamento nuclear immediate.
Ille era un photographo avide durante tote su vita adulte e ganiava tempore in le ultime tres annos de su vita in arrangiar su collection de plus que 50,000 photos.
In 2015, McReynolds indorsava Senator Bernie Sanders pro presidente del SUA, laudante lo como un "candidato seriose" e pro non attaccar personalmente su rival pro le nomination del Partito Democratic, Hillary Clinton. 18 
McReynolds ha morite le 17 de augusto 2018, al etate de 88, post un cadita in su appapppartamento in le citate de New York. 19 
 20 
