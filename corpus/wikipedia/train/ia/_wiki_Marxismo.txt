 
Le marxismo 1  es le insimul de doctrinas politic e philosophic derivate del obra de Karl Marx, philosopho e jornalista revolutionari german, qui contribueva in campos como le sociologia, le economia, le derecto e le historia, e de su amico Friedrich Engels, qui le adjutava in multe de su theorias. Engels creava le termino socialismo scientific pro differentiar le marxismo del corrientes socialista anterior inglobate per ille sub le termino socialismo utopic. On tamben utilisa le termino socialismo marxista pro referer se al ideas e propositiones specific del marxismo intra le quadro del socialismo.
