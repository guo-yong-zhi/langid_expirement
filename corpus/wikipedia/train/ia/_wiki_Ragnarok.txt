 
Le Ragnarok  es le fin del mundo in le mythologia nordic.
Le Ragnarok indica, pro le normannos, le battalia final intra le potentias del lumine e del ordine, e illos del tenebras e del chaos, postquam le integre mundo sera destructe, e inde regenerate.
Le Ragnarok comencia per le morte del deo Balder e un hiberno grave e frigidissime, Fimbul. Isto duce a un chaos cosmologic, in le qual le ases lucta contra le gigantes, Odin contra le vulpe Fenris, le deo Frej contra le gigante Surt, e Thor contra le Serpente de Midgard. Le banio de sanguine es universal, le Sol deveni nigre, le Terra submerge a in le oceano, toto arde, e le mundo peri.
Ma secundo le mythologia, le Ragnarok non es le final absolute. Le Terra va reapparer, le deos e le humanos va retornar.
Le thema del Ragnarok ha essite usate in le composition "Der Ring des Nibelungen" per le compositor german, Richard Wagner.
