Martin Luther  esseva un monacho, prestre catholic, theologo de Germania, qui esseva le figura principal de un movimento de reformation del christianitate in le 16te seculo cognoscite como le reformation protestante.
Ille confrontava le dominicano Johann Tetzel con su Novanta-cinque Theses in 1517, contra le vendita de indulgentias.  Famosemente, iste theses esseva clavate al porto del ecclesia in Wittenberg.  Su rejection de retraher su scriptos, como demandate per le papa Leo X in 1520 e per imperator Charles V in 1521, causava su excommunication per le papa e condemnation como un proscripto per le imperator.
Luther inseniava que salvation  non es ganiate per bon actos, ma solmente per le donation gratis del gratia de Deo per fide in Jesus como su redemptor ex peccatos .  Su theologia contradiceva le autoritate del papa del Ecclesia Catholic, per inseniar que le Biblia es le sol fonte de cognoscentia divin, e opponeva sacerdotalismo per considerar que cata christiano baptisate es parte del sacerdotio.  Illes qui se identifica con iste e altere inseniamentos de Luther es nominate lutheranos.
Su traduction del Biblia al lingua vulgar del latino meliorava le accessibilitate del libro, que causava cambios notabile in le christianismo e cultura german.  Ille dava impeto al creation e standardisation del lingua german, influentiava principios de translation, e dava impeto al traductiones del biblia in altere linguas.  Su hymnos influentiava le arte de canto ecclesial.  Su matrimonio con Katharina von Bora in 1525  creava le modello del maritage clerical pro prestres protestante.
In su vetulessa, quando su sanitate se deteriorava, Luther deveniva plus antagonistic contra judaismo.  Ille scribeva que casas e synagogas judee debe esser destruite. Iste scriptos influentia le historia del antisemitismo in Europa.
