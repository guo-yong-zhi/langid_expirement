Ricardo III  esseva le rege de Anglaterra e senior de Irlanda, ab 1483 usque su morte in 1485. Ille esseva le final monarcha del ambe Dynastia Plantagenet e Dynastia York, e le final monarcha anglese que moriva in un battalia.
Ricardo viveva durante le Guerras del Rosas e esseva loyal a su fratre Eduardo IV. Eduardo esserea succedite per su filio Eduardo V, qui habeva 12 annos. Eduardo habeva nominate Ricardo esser Lord Protector. Isto significava que Ricardo esserea regula usque Eduardo V deviniva un adulto. Duo menses postea le morte de Eduardo IV, Ricardo disthronava Eduardo V. Ille persuadeva le Parlamento de Anglaterra declarar que Eduardo V esseva illegitime. Ricardo deveniva le rege in junio 1483. Postea, Eduardo V e su fratre plus juvene, Ricardo de Shrewsbury, dispereva mysteriosemente durante que illes habitava in le Turre de London.
Il habeva rumores que Ricardo habeva ordinate lor homicidios. Iste rumores esseva detrimental a Ricardo. Ille esseva confrontava per duo rebelliones. In octobre 1483, ille arrestava le rebellion de Henry Stafford, 2e Duce de Buckingham, un alliato previe. Un rebellion plus forte comenciava sub le commando de Henrico Tudor in 1485. Le armeas de Ricardo e Henrico Tudor se incontrava al Battalia de Bosworth in Leicestershire le 22 augusto 1485. Ricardo esseva occidite e su armea perdeva. Henrico deveniva rege Henrico VII, le prime monarcha del Dynastia Tudor.
Ricardo esseva interrate in un monasterio in Leicester. Su tumba esseva perdite durante le reforma protestante anglese in le seculo sequente. In 2012, un excavation archaeologic rediscoperiva su skeleto sub un autoparco. Ille esseva reinterrate in le Cathedral de Leicester le 26 martio 2015.
Ricardo III es un monarcha controversial. Le Tudores le depingeva como un person malefic. In Richard III, le drama famose de William Shakespeare, ille es le protagonista scelerate. Alicun historicos moderne ha laudate su reformas administrative. Ricardo faceva leges a obstar fraude, remover restrictiones super publicar, e traducer le leges in anglese ab francese traditional. Nonobstante, il ha multe historicos moderne qui crede que Ricardo esseva responsabile pro le homicidios del princes in le Turre.
