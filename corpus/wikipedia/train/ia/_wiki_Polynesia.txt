Polynesia 1   es le plu grande parte del insulas del Oceano Pacific, includente un area triangular con su puntas a Hawaii, Nove Zelanda, e Rapa Nui . 
Le linguas del habitantes original, le Polynesianos, forma un sub-branca del branca malayo-polynesian del familia Austronesian. Le Polynesianos era le prime population in Hawaii circa 400 EC, in Rapa Nui in approximatemente le mesme periodo, e in Nove Zelanda circa 1000 EC.
Melanesia era populate ante que Polynesia e il era pensate previemente que Polynesia era colonisate per Melanesianos, ma un comparison inter le ADN del Polynesianos de hodie e le restos del Polynesianos ancian revela que le population original non iva de Melanesia ma directemente de Asia continental. 2 
Il ha un theoria que le Polynesianos iva a America del Sud ante le Europeos. Le evidentia que era considerate le plus dur es le presentia del batata  in Polynesia pre-Columbian e le possibilitate del presentia del gallo in Peru pre-colombian. Ma le evidentia del gallos es basate in ADN que era possibilemente contaminate 3  e recerca genetic recentemente ha monstrate que le batata domesticate de Polynesia non es derivate del batata domesticate de America del Sud. 4 
Nota ben: Kiribati, un nation con insulas major in Micronesia, anque include insulas in Polynesia: Rawaki  e le plu del Insulas del Linea, includente Kiritimati .
