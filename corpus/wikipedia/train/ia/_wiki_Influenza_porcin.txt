 
Le grippe porcin o influenza porcin es un maladia infective causate per le virus pertinente al familia orthomyxoviridae e que affecta fundamentalmente a populationes porcin. Illo es cognoscite como virus del influenza porcin o SIV, pro le acronymos in anglese de Swine Influenza Virus, ben que iste distinction non es basate sur le phylogenia. Hodie, le ceppos de SIV es classificate como parte del genere Influenzavirus C o alicun del subtypos del genere Influenzavirus A. 1 
Le subtypos del virus Influenza A plus communmente trovate como le causa de infectiones de SIV es H1N1, H1N2, H3N1 e H3N2, 2  3  ben que le H2N3 ha essite recentemente trovate, que etiam produce iste typo de pathologia. 4 
In le mundo, il ha 3 subtypos de virus de influenza A , cognoscite per infectar porcos. In le Statos Unite, le subtypo classic H1N1 esseva quasi exclusivemente prevalente inter le populationes porcin ante 1998. Comocunque, ab augusto 1998 le subtypos H3N2 esseva etiam isolate. Il es trovate que le major parte del virus H3N2 ha material recombinate, con lineages de genes de virus que attacca esseres human , porcos  e aves .
Le animales passa per un quadro respiratori characterisate per tusse e frequentia respiratori elevate, sternutamentos, temperatura basal elevate, discargas nasal, lethargia, difficultates respiratori  e appetito reducite. Le excretion nasal del virus pote apparer al circa 24 horas del infection. Le tassas de morbiditate es alte e pote attinger al 100 per cento, ben que le mortalitate es bastante basse e le majoritate del porcos se recupera post 5 o 7 dies post le apparition del symptomas. 5  Le transmission del maladia es realisate per le contacto con le secretiones que contine le virus .
