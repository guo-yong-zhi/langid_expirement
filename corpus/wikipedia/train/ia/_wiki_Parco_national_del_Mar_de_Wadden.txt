			
Le Parco national del Mar de Wadden  deveniva parco national in Danmark le 17 de januario 2008, con start official in 2010. Le parco national comprehende le parte danese del Mar de Wadden ab le Baia de Ho al frontiera german e consiste del insulas Rømø, Fanø e Mandø e un serie de areas de marisco al costa west de Danmark.
Le Mar de Wadden es cognoscite pro su grande numero de aves migratori e pro le volos in formationes de milles e ancora milles de sturnos que coperi le celo; le phenomeno es appellate sol nigre.
Le Mar de Wadden ha signification international decisive como loco de reposo de milliones de aves migratori. On assume que plus que 10 milliones aves passa le Mar de Wadden duo vices per anno. Le Mar de Wadden in ultra ha grande signification pro aves que filia, pisces e mammales marin, e illo es le loco de viver de plus que 500 species de plantas e animales, del quales plures non es trovate in altere partes del mundo.
Le Parco national del Mar de Wadden esseva inscribite in le lista del Patrimonio Mundial del UNESCO in 2014.
