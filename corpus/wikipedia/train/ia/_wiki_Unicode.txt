 
Unicode es un standard del industria informatic pro le representation, le tractamento e le codification de characteres de maniera consistente qui assigna un numero a cata character presente in le majoritate del systemas de scriptura. Le codification es identic in tote le computatores, le systemas de operation, le programmas e le linguas human. Le codification esseva construite pro crear un systema qui poterea facilemente monstrar tote le characteres super cata computator. 
Le successo de Unicode pro unificar le collectiones de characteres ha conducite a su uso predominante e general in le internationalisation e le traduction de softwares. Le standard ha essite introducite in multe technologias recente, includente systemas de operation moderne, le XML, Java , e le platteforma .NET. 
Le Unicode pote esser establite per codificationes de characteres differente. Le standard de Unicode defini UTF-8, UTF-16, e UTF-32, e diverse altere codificationes es in uso. Le codificationes le plus communmente usate es UTF-8, UTF-16 e UCS-2, un predecessor de UTF-16.
Le UTF-8, le plus largemente usate per le sitos web, usa un byte pro le prime 128 punctos de codice, e usque 4 bytes pro le altere characteres. Le prime 128 punctos de codice Unicode es le characteres ASCII; alora un texto ASCII es un texto UTF-8.
