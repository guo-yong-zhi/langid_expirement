			
Pakistan 1  es un republica in Asia. Illo es situate in le region que in le evo antique on appellava Sindus in latino o in lingua grec Σίνδος . Con un population que supera 180 milliones de personas, illo es le pais le sexte plus populate del mundo. Illo es situate in un cruciamento de camminos inter le regiones strategicamente importante del sud, del centro, e del est asiatic. Illo conta con 1046 km de costa verso le Mar Arabic e le Golfo de Oman en su parte sud. Etiam, illo ha frontieras con India al est, con Afghanistan al west e al nord, con Iran al sudwest, e con China in su extremo nordest. Assi mesmo, illo es separate de Tadjikistan per le corridor de Wakhan, pertinente a Afghanistan, e illo comparte frontiera maritime con Oman.
Pakistan es un republica parlamentari federal composite per quatro provincias e quatro territorios federal, ethnic e linguisticamente diverse, con grande differentias anque in lor geographia e vita salvage. Le pais es hodie un potentia intermedie con poter regional, illo conta con le septime armea le plus numerose del mundo e illo possede armas nuclear, que lo converte in le unic pais del mundo islamic con iste typo de armas e le secunde in le sud de Asia. Su economia es semiindustrialisate e illo figura in le placia 27me del mundo in terminos de paritate de poter acquisitive e in le 47me per le talia de su PIB nominal. Illo es un ex le membros fundatores del Organisation del Conferentia Islamic  e illo es membro del ONU, le Commonwealth de Nationes, le Proxime Dece-Un, le ASACR, le OCE, le D-8 e le G-20 de paises in disveloppamento. 
Pakistan esseva create ex parte de India post le "revolution pacific" de Mahatma Gandhi contra le Britannos que tunc regentava India. Durante iste processo politic, le leader del Musulmanes de India, Muhammad Ali Jinnah, e altere Musulmanes pensava que le Musulmanos indian non esseva satis secur, assi le pais proprie, Pakistan, esseva create.
In tempore de guerra Pakistan esseva contra India, mais ambe republicas voleva regenter le region Kashmir. Pakistan e India ha armas atomic.
Le territorio actual de Pakistan esseva in le antiquitate le domo de diverse culturas, como le neolithic Mehrgarh e le cultura del Vallata del Indo del etate de bronzo. Illo anque esseva objecto de invasiones e assentimentos por parte de indianes, persas, indogrecos, musulmanes, turco-mongoles, afghanes, e sikhes. Tote iste region esseva governate per numerose imperios e dynastias como le Imperio maure, le Imperio achemenide, le Califato Omeyyade, le Imperio Mongol, le Imperio Durrani, le Regno Sikh e le Imperio Britannic. Como resultato de effortios del movimento leaderate per Muhammad Ali Jinnah e le movimento de independentia indian, in 1947 Pakistan attingeva su independentia e se configurava como le nation del musulmanes qui habitava in le regiones del est e west de India, ubi illes esseva majoritate. Initialmente Pakistan esseva un dominio britannic, ma in 1956 le pais approbava un constitution e illo deveniva un republica islamic. Un guerra civil in 1971 resultava in le secession de Pakistan Oriental, que passava a appellar se Bangladesh. Le historia de Pakistan posterior a su independentia ha essite characterisate per periodos de governamento militar, instabilitate politic e per le conflicto con su vicin India, altere pais con armas nuclear, pro le controlo de Kashmir. Le pais continua affrontante problemas como le terrorismo, le povressa, le analphabetismo, e le corruption.
Depost le occupation de Alexandro Magne, Sindus se separava de India e illo deveniva includite in le cultura Hellenic classic. Deinde su geographia e toponomia esseva cognoscite in classic Greco-Latina. 
