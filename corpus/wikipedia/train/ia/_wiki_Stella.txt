 
Un stella 1  es un corpore celeste de plasma in equilibrio hydrostatic que genera energia in su interior pro medio de fusion thermonuclear. Le energia generate radia al spatio in forma de radiation electromagnetic e neutrinos.
Un grande parte de lo cognoscite super le stellas veni ab le studio del nebulosas. Le stellas nasce in nebulosas como le Nebulosa de Orion, in vice alteres, como le Nebulosa del Cancere, son le restos de un stella que ha explodite. Quando un stella mori devolve le material que lo forma al spatio interestellar, isto include elementos pesante que plus tarde formara nove stellas o planetas.
Permulte stellas son attrahite gravitationalmente a altere stellas formante systemas binari. Le stellas non es distribuite uniformemente in le universo, ma, typicamente, son aggruppate in galaxias. Un galaxia gigante typic  contine centos de milles de milliones de stellas.
Le Sol es considerate un stella prototypic, non proque illo es special in alicun senso, plus tosto quia illo es le plus proxime al Terra e per lo tanto le plus studiate. Le majoritate del characteristicas del stellas es mesurate in unitates solar. Exempli gratia, le massa del Sol es:
Le massas del altere stellas son date in Msol.
Le evolution stellar explica como le stellas se crea e mori.
Il ha differente classificationes de stellas que va desde le typo O  usque al typo M .
Recentemente on ha characterisate le typos L e T.
Le classification es : O, B, A, F, G, K, M, L, T; cum le Sol del typo G2. 
Le composition chimic de un stella varia de stella a stella, ma quando comencia su vita un stella como le sol es approximatemente 75% hydrogeno, 23% helium e le 2% restante son elementos plus pesante como potassium, carbon, oxygeno, aluminium, sodium, sulfure, ferro, inter alteres.
