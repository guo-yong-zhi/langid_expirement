Illyrico Mundus  esseva un general byzantin
durante le regnate de Justiniano I.
Pauc cognosce se de su prime annos de vita, salvo que esseva
originalmente un mercenario del hunnos. Esseva nominate magister militum
del truppas in Illyria e in le frontiera del Danubio in 530,
e esseva responsabile de repeller le invasiones del Balkanes per
le slavos e le bulgaros. In 531 accompaniava a Belisario
al frontieras de oriente pro luctar contra le sasanidas, e
durante un breve lapso de tempore esseva le chef de un armea
quando Belisario luctava contra le persas in le Battalia de Calinico.
In 532 se le commandava regressar a Constantinopole per
rationes discognocite, essente in ille con un fortia de mercenarios
herulos durante le Revolta Nika. Ille manteneva se loyal a
Justiniano e, juxta Belisario, esseva responsabile del
massacro del partisanos de Hypatio in le Hippodromo de Constantinopole.
In 535 inviava su truppas desde Illyria a Dalmatia pro
luctar contra le ostrogothos durante que Belisario invadeva
le Italia ostrogotho per mar. Ille capturava Salona,
le capital, mais decedeva in combatto in 536.
