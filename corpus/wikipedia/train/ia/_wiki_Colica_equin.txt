 
Colica = dolores del abdomine. Ex colon = intestino crasse.
Colica es un suffrentia que pote infliger e humanos e animales. Le causas es plure, como torsion, strangulation o invagination de intestinos  ma anque constipation o accumulation de gases. Non solmente le intestinos pote causar dolores appellate colica sed etiam p. ex. le utero, le renes e le hepar con lor ductos. Concretiones in le ductos e le vesica del hepar, petras biliari, provoca dolores multo timite in humanos assi como petras in le conductos ab le renes, petras urinari. 
Colica equin es multo timite per proprietarios de iste animales pois que lor dolores sole esser multo potente e le cavallos a vices se jecta violentemente a terra. In cavallos principalmente le intestinos provoca colica e non rarmente isto pote causar le morte.
