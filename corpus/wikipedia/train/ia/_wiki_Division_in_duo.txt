Division in duo 1 , in mathematica, etiam es cognoscite como bipartition o mediation. Le tractamento de mediation como un operation distincte data del era del Egypto antique, cuje algorithmo de multiplication usava division in duo como un parte del "decomposition" de un numero large a un numero usabile 2 .  Le operation de mediation es multo facile in systemas de numeration cuje base se pote divider in duo, como le systema decimal usate in mathematica elementari.  Proque le systemas binari, octal, e hexadecimal se pote divider in duo facilemente, le implementation del mediation es importante in informatica.
In le arithmetica binari, division in duo se pote facer con un operation lateral de un cifra:  id es, proque le base del arithmetica binari se basa in le numero duo, cata cifra in un numero representa un ordine de magnitude de duo, e le remotion de un cifra es le mesme como division per duo.  Isto es importante in informatica proque le action de divider in duo pote esser facite facilemente, como un optimisation del reduction de fortia.  Le simplicitate del division in duo in le systema binari esseva un factor principe in su adoption in computatores super le systemas commun analogic o rar ternari.
Como un exemplo, le numero binari 1101001 , post que un cambia lateral al dextere, es 110100 : le bit del ordine basse, un 1, es removite.  Similarmente, division in ulle poter de 2k pote esser facite per cambiar lateralmente per k positiones.  In arithmetica binari de puncto flotante, division in duo se pote facer per diminuer le exponente per 1.
Proque operationes lateral es usualmente plus rapide que division per bytes, reimplaciar un division con un cambio lateral es usate in le optimisation de programmas.  Totevia, un operation lateral non se debe usar con numeros signate.  Le majoritate de representationes binari usa un systema que se usa un cifra de signation: le cifra prime o final indica si le numero es positive o negative.  Ergo, le cambio de iste cifra cambia completemente le valor del numero.
