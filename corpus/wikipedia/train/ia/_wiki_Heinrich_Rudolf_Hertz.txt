Heinrich Rudolf Hertz  esseva un physico german e mechanico, supra ille le hertz, le unitate de frequentia del Systema International de Unitates , es nominate. In le anno 1888 ille demonstrava como le prime le existentia de radiation electromagnetic per construction de un apparato de producer undas ultracurte de radio.
Heinrich Rudolf Hertz esseva nate a Hamburgo, Germania, como filio de Gustav Ferdinand Hertz, cuje patre habeva convertite del judaismo al lutheranismo e maritava Anna Elisabeth Pfefferkorn de un familia lutheran. Su patre esseva un advocato a Hamburgo, su matre le filia de un medico. Durante que ille frequentava le schola al Universitate de Hamburg, ille monstrava aptitude tanto pro scientias como pro linguas, apprendeva arabic e sanscrit. Ille studiava scientias e ingenieria in le citates german de Dresden, München, Berlin. Ille esseva un studente de Gustav R. Kirchhoff e Hermann von Helmholtz. Ille obteneva su doctor in 1880, e remaneva scholar de Helmholtz usque 1883 quando ille prendeva un empleo como lector de physica theoretic al Universitate de Kiel. In 1885 ille deveniva un professor al Universitate de Karlsruhe ubi ille discoperva le undas electromagnetic.
Hertz habeva sempre un profunde interesse in meteorologia que deriveva de su contactos con Wilhelm Bezold . Hertz mesme, totevia, non contribueva multo a ille campo excepte de alicun prime articulos como assistente de Helmholtz a Berlin, includente recerca pro le evaporation de liquidos, un nove genere de hygrometro, e un medio graphic pro le determination del proprietates de aera humide, si illo es exponite a cambios adiabatic.
Hertz adjutava establir le effecto photoelectric  quando ille notava que un objecto cargate perde su carga plus rapidemente quando illo es illuminate con lumine ultraviolette. In 1887 ille faceva observationes del effecto photoelectric e del production e recption de undas electromagnetic, publicate in le jornal Annalen der Physik. Su receptor consisteva de un bobina con spatio de scintilla, post que un scintilla haberea esser vidite post detection de undas electromagnetic. Ille placiava le apparato in un cassa obscurate pro vider le scintilla melio; ille observava totevia que le maximal longor de scintilla esseva reducite quando illo esseva in le cassa. Un platta de vitro esseva placiate inter le fonte de undas electromagnetic e le receptor, illo absorbeva radiation ultraviolette que assisteva al electrones in saltar trans le spatio.
Quando illo esseva removite, le longor de scintilla cresceva. Ille observava nulle decrescer in le longor de scintilla quando ille substitueva vitro per quarz proque quarz non absorbe radiation ultraviolette. Hertz concludeva su menses de investigation e reportava le resultato obtenite. Postea ille ni prosequeva le investigationes super iste effecto, ni faceva qualcunque essayo al explication como le phenomeno observate esseva realisate.
Plus tosto in 1886 Hertz disveloppava un antenna dipolo. Iste antenna es un elemento alimentate in le centro pro transmission o reception de energia de frequentia de radio. Iste antennas es le antennas practic le plus simple del puncto de vista theoretic. In 1887 Hertz experimentava con undas de radio in su laboratorio. Iste actiones sequeva al experimento de Michelson 1881  le qual non detectava experientia de displaciamento de ethere, Hertz alterava le equationes de Maxwell prendente in consideration isto pro electromagnetismo. Hertz usava un spatio de scintilla propellite per un Ruhmkorff bobina e un par de un metro de filo como radiator. Spheras capacitive esseva presente al fines pro le adjustamento del resonantia de circuito. Su receptor, un precursor al antenna dipolo, esseva un simple antenna dipolo de medie-unda pro undas curte.
Per experimentation ille provava que undas electromagnetic de spatio libere transversal viagia trans alicun distantia. Isto esseva predicite per James Clerk Maxell e Michael Faraday. Con su configuration de apparato, le campos electric e magnetic radiarea ab le filos como undas transversal. Hertz habeva placiate le oscillator circa 12 metros distante de un platta de zinc reflectente a producer undas stante. Cata unda esseva circa 4 metros. Usante le detector anular, ille recordava como le magnitude e le direction de componente del undas varia. Hertz mesurava le undas de Maxwell e demonstrava que le velocitate de undas de radio esseva equal al velocitate de lumine. Le intensitate del campo electric e polaritate esseva mesurate per Hertz.
Le cono Hertzian esseva primo describite per Hertz como un typo de propagation de fronte de undas trans diverse media. Su experimentos adjuta expander le campo de transmission electromagnetic e su apparato esseva disveloppate avante per alteres in le historia de radio. Hertz anque trovava que le undas de radio esserea transmittite trans materiales de typo differente, e esseva reflectite de alteres. Isto es le clave al radar e esseva investigate e exploitate plus tarde de alteres. Hertz non comprendeva le importantia practic de isste experimentos. He statueva:
Demandate super le ramification de su discopertas, Hertz respondeva,
Su discopertas esseva plus tarde comprendite melio per alteres e deberea esser parte del nove “etate sin filo”. In summa, le experimento de Hertz explica reflexion, refraction, polarisation, interferentia, e velocitate del ((undas electric]].
In 1892 Hertz comenciava de experimentar e demonstrava que radios cathodic poterea penetrar multo tenue folio metallic (tales como aluminium). [Philipp Lenard]], un studente de Heinrich Hertz, continuava de recercar iste “effecto de radio”. Ille disveloppava un version de tubo cathodic e studiava le penetration de metallos varie per radios-X. Philipp Lenard, de isto, non realisava que ille produceva radios-X.Hermann von Helmholtz formulava equationes pro radios-X. Ille postulava un theoria de dispersion ante que Wilhelm Conrad Röntgen faceva su discoperta e annuncio. Illo esseva formate super le base del theoria electromagnetic de lumine (Wiedmann's Annalen, Vol. XLVIII). Totevia, ille non laborava con real radios-X.
In 1892, un malignantia de osso esseva diagnosticate  e Hertz se submitteva a alicun operationes pro corriger le maladia. Ille moriva de intoxication del sanguine in le etate de 37 in Bonn, Germania. Su nepto Gustav Heinrich Hertz esseva un ganiator del precio Nobel, e le filio de Gustav Carl Hellmuth Hertz inventava le ultrasonographia medical.
Le unitate SI hertz esseva etstablite in su honor per le IEC in 1930 pro frequentia, un mesuration del numero de vices que un evento repetite occurre per unitate de tempore. In 1969 , esseva prestate un medalia de memoria de Heinrich Hertz. Le IEEE Heinrich Hertz Medal, establite in 1987, es pro “distinguite attingimentos in undas Hertian  presentite annualmente a un individuo pro attingimentos le qual es theoretic o experimental in natura”. Il esseva adoptate per le CGPM  in 1964. Un crater que jace al latere remote del luna, justo detra le bordo, es nominate in su honor.
