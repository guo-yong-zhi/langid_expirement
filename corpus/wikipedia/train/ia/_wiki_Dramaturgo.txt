 
Un dramaturgo 1  es un scriptor qui scribe dramas. Alicun dramaturgos se specialisava in certe generes, como tragedia o comedia.
Tragedias complete in greco ancian ancora existe per le dramaturgos Eschylo, Sophocles, e Euripides, e comedias per Aristophanes. Un sol comedia complete per Menandro alsi existe.
Comedias existe hodie per duo dramaturgos del theatro latin: Plauto e Terentio. Dece tragedias existe, traditionalmente ascribite a Lucius Annaeus Seneca; scholares hodie pensa que solmente octo del dece son vermente per Seneca.
Le plus famose e popular dramaturgo in le historia del mundo es William Shakespeare – al minus ille es le dramaturgo cuje obra es le plus frequentemente representate e es traducite in le plus grande numero de linguas. 2 
Altere dramaturgos famose include Lope de Vega, Molière, Anton Chekhov, Luigi Pirandello, George Bernard Shaw, Bertholt Brecht, e Samuel Beckett. Dramaturgos active in le seculo XXI include Mel Brooks, Judith Malina, Harold Pinter, Wallace Shawn, Neil Simon, Tom Stoppard, e Wendy Wasserstein.
