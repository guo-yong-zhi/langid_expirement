Henrico VII  esseva le rege de Anglaterra e senior de Irlanda ab 1485 usque 1509. Ille esseva le prime monarcha del Dynastia Tudor.
Henrico nasceva in Galles e esseva appellate Henry Tudor. Un parente distante del Dynastia Lancaster, ille deveniva lor candidato por le throno. Ille esseva exiliate por 14 annos. Durante iste era ille habitava supertoto in Britannia. In 1485, ille retornava pro ducer un rebellion contra Ricardo III. Su armea ganiava le Battalia de Bosworth e Ricardo esseva occidite. Isto finiva le Guerras del Rosas. Henrico se consolidava quand ille maritava Elisabeth de York, un nepta de Ricardo. Isto univa le Dynastia Lancaster e Dynastia York.
Ben que ille confrontava rebelliones subsequente, le reger de Henrico resultava in stabilitate. Ille susteneva le economia e commercio de lana. Le situation financiari de governamento esseva meliorate per nove impostos, que non esseva popular, e su economisation. Ille esseva succedite tranquillemente per su secunde filio, Henrico VIII.
Historicos compara Henrico con Johannes I de Portugal, Isabella I de Castilla, Ferdinand II de Aragon, Carolo VII de Francia e Ludovico XI de Francia. Illes esseva le "monarchas nove" del seculo 15. Le monarchas nove stabalisava e centralisava lor paises al fin del feudalismo in Europa del west.
