Ginevra Molly Weasley Potter, o Ginny Weasley,  es le soror de Ron Weasley, Percy Weasley, Fred e George Weasley, Charlie Weasley e Bill Weasley e le filia de Molly Weasley e Arthur Weasley in le serie Harry Potter scripte per J. K. Rowling.
In le prime romance del serie, Harry Potter e le Petra Philosophal, illa se infatua de Harry Potter al prime incontro in le terminus de train King's Cross Station.
In le secunde libro, Harry Potter e le Camera del Secretos, Ginny es un studente in le prime anno durante le secunde anno de Harry Potter in Hogwarts, le schola pro magos.
Ante le initio del anno scholar, quando le familia Weasley es in un libreria in Diagon Alley  pro emer libros scholar, Lucius Malfoy secretemente pone un diario magic in le sacco de libros de Ginny.
Al arrivar a Hogwarts, Ginny, como omne le Weasleys, es assignate al domo Gryffindor. Illa discopera que illa ha un diario magic: le paginas del diario appare ser blanco, ma quando illa scribe in illo le tinta reforma e face responsas a su verbos per un puero cuje nomine es Tom Riddle. Tom ha incantate le diario 50 annos anterior quando ille era un studente in le sexte anno in Hogwarts.
Depost, Ginny ha periodos de amnesia que coincide con actos de violentia e magia nigre. Illa percipe que le diario es le causa e relinque illo in un water-closet, ubi Harry Potter trova illo.
Al fin Harry discopera le ver secreto del diario: Tom Riddle era le juvene Lord Voldemort, qui sera incarnate de nove si Ginny mori. Ma Harry disface le plano de Voldemort e salva Ginny.
In le quinte romance, Harry Potter e le Ordine del Phoenice, Ginny, su fratre Ron, Harry Potter, Hermione Granger, Luna Lovegood, e Neville Longbottom va al Ministerio de Magia e lucta contra un gruppo de Mangiatores del Morte.
In le sexte romance, Harry Potter e le Prince Semisanguine, illa comencia un relation romantic con Harry Potter. In le epilogio al fin del septime romance, 19 annos post le previe capitulo, ille e Harry son sposiate e ha tres infantes.
