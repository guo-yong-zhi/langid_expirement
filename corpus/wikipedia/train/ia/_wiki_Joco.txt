 
Un joco 1  es un activitate structurate, generalmente facite pro recreation e a vices usate pro education. Jocos es distincte de labor, que es generalmente facite pro remuneration, e de arte, que tracta del expression de ideas. Le distinction inter iste categorias non es clar, proque le categorias coincide in plure casos â€“ per exemplo, pro le jocator professional de un sport, le joco es su labor, e jocos pote incorporar elementos de arte e expression .
Componentes principal de jocos es scopos, regulas, stimulo e interaction. Jocos generalmente incorpora stimulation mental o physic . Plure jocos adjuta le disveloppamento de habilitates practic, es un forma de exercitio, o ha un altere rolo educative, simulational o psychologic.
Le prime jocos attestate in le historiographia es de 2600 aEC. Jocos face un parte universal del experientia human e se trova in tote le culturas. Le plus vetere jocos que nos cognosce es le joco royal de Ur, senet, e mancala.
