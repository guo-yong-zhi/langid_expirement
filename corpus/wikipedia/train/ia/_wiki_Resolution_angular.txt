 
Le resolution angular o resolution optic describe le poter de resolution de qualque mechanismo de formation de un imagine como, per exemplo, un telescopio optic, un radiotelescopio, un microscopio, un camera photographic, o un oculo. Illo face referentia al poter de un instrumento optic pro separar duo objectos de un imagine. 
In astronomia le question que on releva es le distantia angular que pote haber inter duo stellas proque assi on pote distinguer de maniera separate. Le stellas son tanto distante que son sempre fontes punctual. Ancora assi, a causa del diffraction del lumine que se produce quando le lumine procedente de un objecto punctual transversa le telescopio e crea un imagine anular con un patrono de diffraction characteristic denominate disco de Airy. Le limite optic a causa del diffraction se pote calcular de maniera empiric a partir del principio del diffusion de Rayleigh, elaborate per John Strutt, Baron de Rayleigh. 
Le factor 1,22 deriva de un calculo del position del prime anello de obscuritate que circumfere le disco central de Airy. Iste factor se utilisa pro approximar le habilitate del oculo human pro distinguer duo fontes punctual de lumine le discos del qual de Airy se superpone. 
De altere parte, le effecto del turbulentia del atmosphera  provoca que incluse in noctes clar il ha un limite de in torno 1 secunda de arco de resolution; isto es comparabile al separation del pharos de un carro vidite a 300 km de distantia. Isto es un del rationes per le quales on invia telescopios in satellites artificial, plus ultra del atmosphera. 
