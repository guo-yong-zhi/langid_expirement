Amalasuntha, etiam cognoscite como Amalasunta, Amalasuentha, Amalaswintha, o Amalasuintha  esseva un regina del ostrogothos.
Filia del rege ostrogotho Theodorico le Grande, illa habeva sposate
in secrete con un sclavo de nomine Traguilla, qui esseva executate
quando le matre de Amalasuntha les surprendeva insimul.
In 515 habeva essite sposate con Eutarico, un nobile ostrogotho
qui habeva vivite anteriormente in le Hispania visigotho. Apparentemente,
su marito moriva in le prime annos post le maritage, lassante la con
duo filios: Athalarico e Matasuenda. Con le morte de su patre in 526,
le filio de Amalasuntha succedeva le in le throno, ben que illa
ostentava le cargo de regente durante le minoritate de etate de su
filio.
Sub profunda influentia del cultura roman classic, illa dava a su filio
un education plus fin e orientate al litteratura que illo que de
costume inter le gothos. Consciente de esser impopular, illa exiliava
e posteriormente faceva assassinar tres nobile gothos de qui
suspectava de intrigar contra su mandato, aperiente al mesme
tempore negotiationes con le imperator byzantin Justiniano I
orientate a obtener asylo per illa e per le tresor gotho in
Constantinopole. Le morte de su filio in 534 causava pauc
cambios in iste stato de affaires.
Nunc habeva essite convertite in regina, Amalasuntha maritava se con
su cosino Teodato
 1 
in un intente de reinfortiar su position. Su
election, nonobstante, esseva infortunate, proque Teodato,
qui vangloriava se de su cultura litterari, augmentava le
disaffection del gothos, e forsan per ordines sues o con
su consentimento, Amalasuntha esseva imprisionate in un
insula del laco de Bolsena, en le region del Latio, ubi
in le primavera de 535 esseva assassinate in le banio.
Le litteras de Cassiodoro, prime ministro e assessor litterari
de Amalasuntha, e le historias de Procopio e Jordanes
es le principal fonte de information super Amalasuntha.
Etiam super le personage de Amalasuntha scribeva le
dramaturgo espaniol del seculo 16 Antonio Mira de Amescua
le obra Las Lises de Francia. 2 
Iste articulo incorpora texto del Encyclopaedia Britannica de 1911
cuje contente es in le dominio public.
