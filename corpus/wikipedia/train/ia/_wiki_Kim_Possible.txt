 
Kim Possible es un serie televisive animate statounitese, createva per Mark McCorkle e Bob Schooley per Disney. Le prime character, Kim Possible es un puera adolescente de Middleton, SUA qui frequenta le schola secundari, mais etiam combatte le crimine con su amico Ron Stoppable, e le talpa-ratto nude Rufus, le animal domestic de Ron. Illes se batte contra multe mal personas, frequentissime Dr. Drakken, un scientista mal, e Shego, su satellite feminin con superpotentia. Drakken e Shego vole conquirer le mundo con inventiones de Drakken, mais plurimo illes non succede. Alteres mal personas son Duff Killigan, un golfista folle de Irlanda; Se√±or Senior, Sr. e Jr., patre et filio billionarios, qui son mal pro su intertenimento; Lord Monty Fiske , un nobile anglese qui vole imperar le mundo per "kung fu simiesc"; e Professor Dementor, le rival german de Drakken, qui ha plus de successo in le domination del mundo. Parentes de Kim Possible son le patre Mr. Dr. James Timothy Possible, un scientista de rochettas pro NASA, e le matre Mrs. Dr. Ann Possible, un neurochirurge. Kim etiam habita con su junior gemine fratres, Jim e Tim.
Le serie era imaginate per Mark McCorkle e Bob Schooley in un ascensor. McCorkle diceva a Schooley: "Illa es Kim Possible, illa pote facer alique", e Schooley respondeva: "Illo es Ron Stoppable, illo non pote facer alique."
Le serie ha quatro saisones e 87 episodios durante 22 minutas, e era diffundite a 7 de junio 2002 de 7 de septembre 2007 sur Disney Channel. Tunc, illo era le plus longeve serie de Disney . Le serie era annullate le 22 de februario 2005 post tres saisones e 65 episodios , mais illo era reavivate gratias a un campania de fanos. Partes del serie son anque duo films televisive: A Sitch In Time  e So the Drama . So the Drama esseva designate le fin del serie. Le quarte saison finiva con un episodio durante un hora, Graduation.
Le canto thematic de Kim Possible es "Call Me, Beep Me" de Christina Millan, composite per Cory Lerios and George Gabriel.
