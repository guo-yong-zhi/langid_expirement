			
Le Reunion es un departimento de ultramar de Francia. Illo es situate sur un insula in le Oceano Indian inter Mauritio e Madagascar, in le archipelago del Mascarenas. Su population, verso 800 000, ha origines multo diverse: est-african, west-african, malgache, indian, vietnamese, malay, chinese e francese. Le lingua vernacular es le creolo reunionese, con un base lexic lingua italian ma un grammatica e pronunciation original.
Subjecte a un climato tropical e situate sur le route del cyclones, illo presenta un relievo scarpate marcate per un erosion forte. Illo culmina a 3 071 metros de altitude al sommeto del Piton des Neiges, e include un del vulcanos le plus active del mundo: le Piton de la Fournaise. Iste augmenta regularmente le superficie total de iste territorio, circa 200 kilometros de circumferentia e fruente sur su 2 515 kilometros quadrate actual de un endemismo natural exceptional.
Probabilemente cognite a presso de exploratores arabe medieval, e certemente per lor homologes portugese, le Reunion possedeva nulle population al momento del prime colonisation permanente in 1665 per franceses qui lo denominava le Insula de Bourbon. Post 1715, le economia e population del insula cresceva gratias al cultura del caffe.
Le cultura del canna de sucro ganiava importantia post le independentia in 1801 de Sancte Dominico , usque alora le suppletor principal de iste commoditate a Francia. Francia aboliva definitivemente sclavage in 1848. Le apertura del Canal de Suez diverteva multe commercio ex le Reunion, ma non preveniva le modernisation del infrastructura del insula. Le Reunion esseva liberate per fortias del Francia Libere in novembre 1942.
Le Reunion es, depois 1946, un departimento francese e dunque un parte integre del territorio del Republica, malgrado su situation distante. Al momento de departimentalisation, le situation economic del insula esseva desesperate gratias al longe interruption de su exportation de canna de sucro verso Francia hexagonal. Post iste tempore, le elimination del malaria e melioration del infrastructura medical ha resultate in un cadita considerabile del mortalitate e un augmentation rapide del population. Le classe medie ha crescite; un universitate appareva e se disveloppava. Tourismo e un boom in construction ha create nove fundos de empleo.
Un epidemia de chikungunya, maladia viral, ha infecte usque le tertie parte del population in 2005/6. Cinque cento soldatos francese esseva expedite al Reunion pro extirpar le mosquitos responsabile del propagation del virus.
