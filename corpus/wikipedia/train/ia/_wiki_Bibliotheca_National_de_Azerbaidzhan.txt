 
Le Bibliotheca National de Azerbaidzhan  es le plus vetule bibliotheca public in Azerbaidzhan. Illo es situate in Baku, le capital de Azerbaidzhan. Fundate in 1922, le bibliotheca es le loco de un grande collection de documentos super le historia, cultura, politica e geographia de Azerbaidzhan. Le bibliotheca collige e conserva tote documentos imprimite que es editate in Azerbaidzhan desde 1923, e illo tamben es responsabile pro collection de medios audiovisual. Hodie le collectiones contine 4,5 milliones objectos, non solmente libros ma tamben imagines, affiches e tal imprimitos. 1 
