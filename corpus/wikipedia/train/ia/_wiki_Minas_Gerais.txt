			
Minas Gerais  es un stato del sud-est de Brasil, le quarte plus grande, con un area simile al de Francia: 588 384 km². Illo ha frontieras al nord e al nord-est con Bahia, al est con le stato de Espírito Santo, al sud-est con Rio de Janeiro, al sud e sud-est con São Paulo, al west con Mato Grosso do Sul e al nord-est con Goiás.
Illo es le secunde stato plus populate del pais, con 18 millones habitantes que se distribue in 863 municipios. Le capital del stato es Belo Horizonte e ha 2,2 milliones habitantes.
Iste stato es anque le fonte de alicunes del fluvios le plus grande del Brasil, notabilemente le São Francisco, le Paraná, tanto como le Rio Doce. Minas Gerais anque ha multe plantas hydroelectric, includente Furnas.
Alicunes del montes le plus alte del Brasil se trova in le parte meridional del stato. Le monte le plus notabile es le Pico da Bandira, con un altitude de 2890 metros , que se trova in le frontiera con le stato de Espírito Santo. Minas Gerais anque ha grandissime reservas de ferro, tanto como auro e gemmas de diverse tipos.
