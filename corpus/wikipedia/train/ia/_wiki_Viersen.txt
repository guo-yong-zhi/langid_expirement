			
Viersen es un del cinque citates del districto de Viersen in Rhenania del Nord-Westfalia in le west de Germania e le citate capital de iste districto. Illo ha circa 76.586 habitantes. Con le incorporation in 1970 del citates Dülken e Süchteln, le ancian citate-districto Viersen approximativemente duplicava su population. Le resistentia contra iste incorporation esseva multo grande sur le flanco del vetule citate Dülken. Jam in 1968, le communa Boisheim deveniva un parte del citate Dülken.
In vice de Viersen, un proposition de un nove nomine pro le citate create de tres citates esseva Dreistadt , ma illo non esseva acceptate. Totevia le nove blason de Viersen monstra tres flores de mespila pro iste tres citates.
Le codices postal pro omne casas de habitation es 41747, 41748, 41749, e 41751. Le prefixo telephonic es 02162 .
Municipalitates vicin es Schwalmtal, Nettetal, Grefrath, Tönisvorst, Willich e Mönchengladbach.
Boisheim: Le ecclesia St. Petro
Dülken: Le molino del folles Narrenmühle
Dülken: Le ecclesia St. Cornelio
Süchteln: Le cappella de Irmgardis
Süchteln: Le elevationes forestate Süchtelner Höhen
Viersen: Le sculptura New Star
