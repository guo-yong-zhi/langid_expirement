 
Sermon 1  o predication es un discurso tenite in le contexto de un celebration religiose.
In le Nove Testamento, le predicator es un persona que recipeva, interiormente per le Spirito Sancte, e exteriormente per le communitate christian, le vocation a proclamar publicamente le Evangelio de Jesus Christo. Le deber del predicator es de parlar como personal teste del revelation de Deo, interpretar lo, explicar lo, e applicar lo al necessitates del gente. Le predication esseva definite como "le carro que porta Christo per le vias del mundo".
Le predication trova in le Biblia su precedentes in le obra del prophetas que proclanava le Parola de Deo depost Su proprie commission . Johannes Baptista continuava iste tradition per predicar il le deserto  le necessitate del repententia . Iste modello esseva alsi adoptate de Jesus, cuje prime acto de ministerio public esseva justo le predication . Le Sermon sur le Monte es le predication de Jesus le plus cognoscite . Iste tradition de predication esseva continuate in le ecclesia antique con le prime sermon de Petro a Pentecoste . 
Le prime sermones del ecclesia christian, como le libro del Actos del Apostolos presenta nos, habeva elementos commun. Iste message commun esseva appellate kerygma, o proclamation. Illo includeva semper le sequente affirmationes:  que le era del accomplimento de omne promissa de Deo, habeva pervenite in le Persona de Jesus, e se manifestava in su vita, morte e resurrection.;  que depost le resurrection de Jesus, Ille se assideva al dextera de Deo Patre;  que le Spirito Sancte in le Ecclesia es le signo del actual potentia e gloria de Christo; que le era messianic terminara con le retorno de Christo;  que pro le salvation il es necessari un personal revision radical del proprie pensamento e conducta , e  que le christiano ha le promissa del pardono, le presentia del Spirito Sancte e le salvation eterne.
Anque le Apostolo Paulo esseva un predicator, e ille comprendeva le proclamation del Evangelio como un privilegio e un mandato divin . Ille comprendeva le message christian como proclamation del salvation: "Le homines, con tote lor sapientia, non perveniva a cognoscer Deo e Su sapientia. Pro isto Deo decideva de salvar illes que crede, per iste annuncio de salvation que pare un follia" . Le predicator moderne debe, ergo, rememorar que lo que plus importa in le predication, non es le predicator, ma le message predicate. Le message debe esser le Evangelio, le bon nova de Christo.
Le objectivos del predication pote esser carie: informar, convincer, inspirar, motivar, etc. Nulle predication, tamen, pote considerar se christian se illo non contine le Evangelio de Christo como su fundamento, e le edification del Regno de Deo como su objectivo. "Ma sia maledicite quicunque annuncia vos un via de salvation differente de illo que io annunciava vos; mesmo si il es io ipse o mesmo un angelo venite del cielo. Si! Io lo diceva e io lo repete: quicunque annuncia vos un salvation differente de illo que vos recipeva, sia maledicite!"  . Le sermones pote assumer formas differente, p. ex. esser expositive, thematic, narrative, etc. On presuppone que tote le sermones sia fundate sur le message biblic. Le prime predicationes christian, como nos los trova in le libro del Actos, assume un varietate de formas in correspondentia al situation de auditorio.
Le predicator es responsabile pro le proclamation del Evangelio. Il es le Spirito Sancte, tamen, que habilita le auditor a perciper le Parola de Deo in le message del predicator . Justo proque isto continua evenir in le vita del ecclesia christian, le predication permane, pro le christianos, elemento central del culto communitari de adoration.
