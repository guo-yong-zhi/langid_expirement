 
Henrico VII
Margarita de Anjou
Duce de Somerset
Conte de Warwick  
Ricardo III
Duce de York
Conte de Warwick 
Le Guerra del duo Rosas 1  esseva un serie de guerras civil in Anglaterra ab 1455 usque 1487. Le guerras esseva un rivalitate por le throno de Anglaterra. Le belligerentes esseva le Dynastia Lancaster e Dynastia York, qui esseva brancas del Dynastia Plantagenet.
Le causas del disputa esseva le defaite de Anglaterra en le Guerra del Cento Annos; problemas social e financiari post le guerra; problemas con feudalismo; e le maladia mental e reger debile de Henrico VI de Anglaterra. Historicos non concorda re le causa plus importante. Le guerras comenciava quando Ricardo, Duce de York, un nobile potente e popular, defiava le authoritate del rege. Post combatter breve in 1455, il habeva un guerra plus seriose in 1459-61. Ricardo esseva occidite en battalia. Su filio Eduardo disthronava Henrico e deveniva rege Eduardo IV.
Plus de combatter comenciava in 1469. Un alliato importante de Eduardo, Ricardo Neville, Conte de Warwick, le desereva e cambiava su fidelitate a Henrico. Henrico retornava al throno ma su successo esseva breve. Eduardo retornava in 1471 e le disthronava un secunde vice. Henrico tosto moriva . Le Dynastia Lancaster habeva perdite su chefes. Eduardo regeva sin multe opposition usque su morte in 1483.
Su successor esseva su filio Eduardo V durante duo menses. Le oncle de Eduardo V le disthronava e deveniva Ricardo III. Depost, Eduardo e su fratre dispareva. Multe gente credeva que Ricardo habeva ordinate lor assassinatos. Ricardo perdeva multe alliatos. Henrico Tudor, un relative distante del Dynastia Lancaster, deveniva lor nove chef. Lor armea ganiava le Battalia de Bosworth e Ricardo esseva occidite. Henrico Tudor deveniva rege Henrico VII, le prime rege del Dynastia Tudor. Henrico maritava un filia de Eduardo IV, que univa le duo familias. Henrico confrontava un rebellion subsequente post duo annos, ma le resto de su regno esseva generalmente tranquille.
Le nomine del guerras es le symbolos del duo dynastias. Le symbolo del Dynastia York esseva un rosa blanc. Post le guerras, le symbolo del Dynastia Lancaster esseva un rosa rubie.
