 
Le leucemia es un maladia multo maligne del texitos que forma le sanguine, in le qual le cellulas blanc del sanguine  se trova in grandissime quantitates in le sanguine del personas affligite con iste condition. Le leucemia es un typo de cancere. Il es multo probabile que illo comencia in le medulla del ossos ubi le leucocytos es fabricate in le corpore.
Frequentemente le condition deveni clinicamente apparente con le aggrandimento del glandulas lymphatic, le splen o le ficato.
Le tractamento pote includer chimotherapia o le transplante de medulla del ossos san ab un donator.
