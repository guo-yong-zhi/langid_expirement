Monty_Python's_Life_of_Brian es un film de 1979 del gruppo comic Monty Python, cuje sex membros scribeva lo e representava le rolos principal, e cuje membro Terry Jones dirigeva lo. Le productores executive era Denis O'Brien e le ex-Beatle George Harrison: Harrison alsi representava le rolo minor de Mr. Papadopoulos.
Le film conta del judeo Brian de Nazareth, un revolutionario anti-roman in Jerusalem qui nasceva in le mesme nocte a in le mesme strata ubi Jesus nasceva.
In un scena famose, Brian scribe per nocte in un muro public le phrase "Romanes eunt domus" e es observate per un centurion Roman. Ma in loco de arrestar le, le centurion  abusa Brian verbalmente, batte le con su mano, e menacia le con su gladio, usque Brian deriva le forma grammatic correcte de su message intendite: "Romani ite domum" .
Ante partir, le centurion commanda Brian a scriber le phrase corregite in le muro 100 vices, menaciante le con castration si ille non face lo. Brian labora trans le nocte e al momento quando ille fini, al hora de alba, un gruppo de soldatos roman arriva, vide le, e chassa le ex le scena.
