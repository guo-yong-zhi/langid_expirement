Un Breve Historia del Tempore: Del Big Bang al Foramines Nigre  es un libro de scientia popular super le cosmologia  per le physico britannic Stephen Hawking. 1  Illo esseva publicate pro le prime vice in 1988. Hawking scribeva iste libro pro lectores non specialista sin cognoscentia anterior del theorias scientific.
In Un Breve Historia del Tempore, Hawking usa terminos non technic a proposito del structura, origine, disveloppamento e destino final del universo, subjectos studiate per le astronomia e le physica moderne. Ille approcha conceptos basic como le spatio e le tempore, componentes basic del universo  e le fortias fundamental que lo governa . Ille scribe super phenomenos cosmologic como le Big Bang e le foramines nigre. Ille discute duo theorias major, le relativitate general e le mechanica quantic, usate per scientistas moderne pro describer le universo. Finalmente, ille parla del recerca de un theoria unificante potente describer omne cosas in le universo de maniera coherente.
Le libro deveniva un bestseller e esseva vendite a plus de dece milliones de exemplares in vinti annos. 2  Illo tamben esseva super le lista del Sunday Times de London del libros plus vendite durante plus de cinque annos, e habeva essite traducite in plus de 35 linguas in 2001. 3 
