 
Analogia es ambe le processo cognitive de transferer information de un subjecto particular  a un altere subjecto particular , e un expression linguistic correspondente a tal processo.
Illo significa
comparation o relation inter varie rationes o conceptos; comparar o
correlatar duo o plus esseres o objectos, per le ration, signalisante
characteristicas general e particular, generante rationamentos basate
sur le existentia de similantias inter istos, applicante a uno de
illos un relation o un proprietate que es clarmente establite in le
altere.
In le aspecto logic, illo appuncta al representation que
on attinge formar se re un cosa, como objecto in le conscientia; e,
como representation, como objecto logic del pensamento, illo recipe
de isto certe proprietates como le abstraction, le universalitate,
etc., que permitte comparar un objecto con alteres, in lor
similantias e in lor differentias. 
Le analogia permitte un forma inductive de argumentar
que assevera que si duo o plus entitates son similante in uno o plus
aspectos, tunc lo plus probabile es que il anque existe inter illos
plus similantias. Un analogia permitte le deduction de un termino
incognite ab le analysis re le relation que se establi inter duo
terminos pro illo cognoscite.  
In le psychologia del apprentissage per
experientia, le imitation convertite in regulas de conducta suppone
le confidentia inductive de que actuante del mesme forma in
situationes analoge on obtenera le mesme resultato, si iste es
satisfactorie. 
In sociologia le processo de endoculturation
consiste in
le valutation de situationes analoge pro establir le moral e le
regulas de conducta in le acceptation del rolos e normas social. Le
propaganda e le moda exploita enormemente le tendentia al imitation
generante modellos a le qual comparar se on ipse, como garantia del
successo et estima social.
Le mestiero e le
technica incontra su fundamento in que, actuante del mesme forma, in
situationes analoge, sequente le mesme regulas, le action attingera
como resultato le fin que se cerca.
Le linguistica
incontra analogias speciales in le problema del variationes semantic
e variationes etymologic, respecte al uso del parolas o le senso del
discurso: le figuras rhetoric del comparation, le allegoria e le
metaphora son le figuras a les que le analogia presta su senso. 
In derecto, le
analogia constitue le fundamento de poter considerar casos similante
per un caute comparation. Tal es le fundamento del jurisprudentia. 
In philosophia se
distacca le importantia del analogia, non tanto como modo de
argumentation, ma como characteristica del terminos con los que se
construe le discurso. In iste senso on distingue, in le philosophia
traditional, duo modos de analogia: de attribution e de
proportionalitate; essente utilisate iste distinctiones pro precisar
le modo in que il es possibile por le homine le cognoscentia de Deo.
Le philosophia actual considera le problema del analogia ligate a lo
logic e linguistic e como fundamento del epistemologia e philosophia
del scientia. 
Le mathematicos
antique in Mesopotamia e le egyptios utilisava le analogia in lor
calculos. De facto le unitate de mesura es jam in se ipse le
establimento de un analogia, nam illo non es un altere cosa que
establir le proportion per comparation de un objecto material in
relation a un quantitate fixate antea como unitate. 
Le mathematicos
grec comprendeva le analogia como proportion o ration de
proportionalitate in le senso con le qual nos parla hodie re
proportiones e rationes in mathematica. 
Esseva Platon qui
dava a iste notion un character de transcendentia que ha plenate
paginas in le philosophia e le linguage. 
