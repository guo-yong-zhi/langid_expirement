Eric Alfred Havelock  esseva un classicista britannic. Ille resideva principalmente in Canada e in le Statos Unite. Ille esseva un professor al Universitate de Toronto e esseva active in le movimento academic socialista canadian durante le annos 1930. In le decennios annos 1960 e 1970, ille serviva de chef del departimentos de obras classic in Harvard e in Yale. Ben que ille esseva educate in le tradition establite del studios classic, que reguardava le historia grec intellectual como un un irrumpite serie de ideas connexe, Havelock se separava fortemente de su proprie instructores e proponeva un modello totalmente nove pro comprender le mundo classic, basate super un clar division inter le litteratura del 6e e 5e seculos a.C. a un latere, e le del 4e seculo al altere. 
Multes del obras de Havelock se debeva a un sol these: que omne pensata occidental sia informate per un profunde cambio in le sortas de ideas disponibile al mente human quando le philosophia grec se converteva de un forma oral a un forma litterate. Le idea ha essite disputate in studios classic, e illo ha essite frequentemente rejectate totalmente; nonobstante, extra su proprie campo, Havelock ha essite extraordinarimente influential. Ille e Walter J. Ong  essentialmente fundava le campo que studia le transitiones del oralitate al litteratura, e Havelock ha essite un del theoristas le plus frequentemente citate in iste campo. Su influentia se ha extendite ultra le studio del mundo classic a illo del transitiones analoge in altere tempores e locos.
