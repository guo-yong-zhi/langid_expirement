Paraguay 1  es un republica sudamerican situate inter Brasil, Argentina e Bolivia. Le territorio paraguayan occupa duo regiones differente separate per le Río Paraguay: le Oriental, que es le plus populate, e le Occidental, que forma parte del Chaco Boreal. Mesmo si illo es un pais sin accesso al mar, illo ha duo costas fluvial del Paraguay e del Paraná que disbucca in le Río de la Plata e son ambes totalmente navigabile.
Paraguay es un stato laic, democratic e unitari, organisate in 17 departimentos e un citate capital . Illo es un membro fundator del MERCOSUR  con Argentina, Brasil e Uruguay, e es alsi membro del UNASUR. Juncte con Brasil, illo es un proprietario de un del plus grande centrales hydroelectric in le mundo. Paraguay es le quarte major productor de soja e le none exportator de carne. Le climate varia del sub-tropic al temperate. Il ha plus de pluvias in le Oriente que in le Occidente.
Un lingua official de Paraguay es le espaniol , ma contrari al paises vicin Paraguay ha conservate un lingua indigena — le guarani — como un lingua national vehicular que es quasi universal . Le major parte del paraguayanos son bilingue. In despecto de lor lingua indigena, illes son pro le majoritate mesticios; le parve population indigena suffre discrimination general.
In le seculo 19, Paraguay ha interprendite un invasion de Argentina que resultava in le Guerra del Triplice Alliantia , disastrose pro iste pais. Iste catastrophe ha requirite 50 annos  a surmontar. Postea, Paraguay debeva confrontar un secunde conflicto devastante, le Guerra del Chaco , contra Bolivia. Alfredo Stroessner esseva le dictator de dextera del pais desde 1954 usque 1989. In 2008, su partito — le Partito Colorado — ha perdite controlo del stato pro le prime vice durante sexanta annos quando le populo elegeva Fernando Lugo, un ancian episcopo de sinistra, al presidentia del republica.
Ruinas del mission jesuita del Sanctissime Trinitate del Paraná . Le jesuitas interprendeva un rolo preponderante in le colonisation espaniol del pais.
