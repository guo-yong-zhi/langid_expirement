			
Minnesota, , es un stato in le west medie del Statos Unite. Illo es le stato dece-secunde in terminos del grandor, et in lo reside 5 milliones de personas. Quasi 60% del population total de Minnesota reside in le Citates Gemine de Minneapolis et Saint Paul in le sud-est. Le resto del stato es, in grande parte, rural, et consiste de praterìas e silvas decidue e boree. Le stato se supernomine «le Stato del Dece Mille Lacos», pois que il ha 11.842 lacos qui es plus grande que 10 acres. Le beltate natural del stato attrahe 12 milliones de touristas omne anno. Politicamente, Minnesota es renominate pro su politica modic/progressive e su involvimento civic. Secundo le censo, Minnesota es un del statos le plus san e culte.
Le nomine «Minnesota» origina del parola dakote «mnisota», que originalmente on applica al riviera Minnesota. «Mnisota» se traduce como «aqua nubilese.» Le nomines de multe citates in Minnesota comencia con le radice «mni», includente Minnehaha Falls , Minneiska , Minnetonka , Minnetrista  e Minneapolis, un combination de «mni» e «polis», le parola grec pro citate.
Al exclusion de Alaska, Minnesota es le stato le plus nord del S.U.A; effectivemente, illo es le sol region del Statos Unite contigue que se trova al nord del parallelo 49. In le region del «Midwest Supere», illo confina con Michigan, con quem illo possede un frontiera aque in commun. Le statos de Wisconsin, Iowa, North Dakota e South Dakota lo circla.
Le stato es cognito pro su politica sociodemocratic. Un bastion democrate en le electiones presidential, le gente de Minnesota non vota pro un candidato presidential republicano desde Richard Nixon in 1972. In annos recente, le partito republicano se ha recuperate; desde 2003, le governator e su locotenente es republicano liberal. Non obstante, in le electiones de 2006, pareva como si le recuperation electoral de le republicanos habeva stationate post que le democrates ganiava retro omne officio statal excepte governator e governator locotente.
