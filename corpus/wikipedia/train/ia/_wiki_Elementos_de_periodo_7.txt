Periodo 7 es le septime periodo del tabella periodic. Le elementos de periodo 7 es le elementos chimic in le 7me rango  del tabella periodic. Le tabella periodic se presenta in rangos pro illustrar tendentias recurrente  in le conducto chimic del elementos a mesura que lor numeros atomic augmenta: un rango nove comencia quando conducto chimic comencia repeter se, e significa que elementos con conducto similar se alinea in le columnas mesme vertical.
Le septime periodo contine 32 elementos, le plus, insimul a periodo 6. Illo comencia con francium e fini con oganesson, le elemento le plus pesante actualmente discoperite. Como un regula, elementos de periodo 7 plena lor conchas 7 primo, postea lor conchas 5f, 6d, e 7p, in ille ordine, ben que il ha exceptiones, tal como proactinium.
Omne elementos de periodo 7 es radioactive. Iste periodo contine le actinidos, que contine le elemento le plus pesante naturalmente occurrente, plutonium; elementos subsequente debe synthetisar se artificialmente. Ben que alicun de istos como americium es disponibile in quantitates macroscopic, le plus grande parte ha solmente essite preparate in amontas de un microgramma o minus. Le elementos ulterior, le transactinidos, ha solmente essite identificate in laboratorios in amontas de pauc atomos a un vice.
Ben que le raritate de multe de iste elementos significa que resultatos experimental non es multo extensive, lor tendentias periodic e de gruppo es minus ben definite que altere periodos. Durante que francium e radium monstra proprietates typic de lor gruppos respective, actinidos monstra un varietate de comportamento e statos de oxydation multo plus grande que le lanthanidos. Studios theoretic conducite de flerovium suggere alicun comportamento de un gas nobile, durante que studios analoge de oganesson monstra characteristicas non-gas-nobile. Iste peculiaritates es a causa de un varietate de factores, includente un grande grado de interaction spin-orbita e effectos relativistic, ultimemente causate per le carga electric positive multo alte de lor nucleos atomic massive.
