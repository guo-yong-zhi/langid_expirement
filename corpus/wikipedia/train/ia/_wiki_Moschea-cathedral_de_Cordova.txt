 
Le Cathedral del Assumption de Nostre Seniora antea de "Sancte Maria Matre de Deo" es le nomine ecclesiastic del Cathedral de Cordova o Antique Moschea de Cordova. Le edificio, declarate Patrimonio Mundial del Humanitate insimul con le centro historic de Cordova 1 , comenciava construer se in 786 in le loco que occupa le basilica visigothic de Sancte Vincente Martyre. In 1238, post le Reconquesta, on converteva le moschea in cathedral con le ordination episcopal de su prime episcopo, Lope de Fitero. In 1523 on comenciava le construction de un basilica renascentista de stilo plateresc in le centro del edificio musulman. Hodie illo constitue le monumento le plus importante de Cordova e anque de tote le architectura andaluse, insimul con le Alhambra.
