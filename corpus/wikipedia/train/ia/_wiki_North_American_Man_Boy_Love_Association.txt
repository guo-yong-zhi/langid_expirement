 
Le North American Man/Boy Love Association  es un organisation statounitese, fundate in Boston in 1978 per pedophilos homosexual, que defende le acceptation social del pedophilia e le abolition o reforma del leges super le etate de consentimento, basante se super le idea que le minores pote consentir relationes sexual con adultos e que istos non es prejudicial pro illes si es consentite. 
NAMBLA es le organisation le plus importante e longeve del movimento pedophile. Pertineva al Association International de Gays e Lesbianas  de 1984 a 1994, quando illo esseva expulsate per isto pro poter attinger un status consultive como ONG in le Organisation del Nationes Unite 1 . Le association ha tenite un existentia constante usque a nostre dies, ben que hodie illo se reduce practicamente a un gruppo de membros debilemente associate e a su sito web 2  3 .
NAMBLA se defini como un «organisation politic, pro le derectos civil e educative» con le scopo de «finir con le extreme repression que suffre le homines e pueros qui ha relationes mutuemente consentite». Con iste scopo illo exige le elimination o le reforma del etate de consentimento e «le adoption de leges que al mesme vice protege le infantes del contactos sexual non desirate e les lassa libertate pro determinar lo que illes vole facer con lor sexualitate» 4 . Un del principal argumentos del gruppo es que le leges que rege le etate de consentimento criminalisa sin necessitate le relationes sexual inter adultos e minores  5  nota 1 .
Le association sempre se ha manifestate contrari al punitiones corporal, al abuso, al rapto e al exploitation, le quatro factores de expulsion del gruppo nota 2 . Le sito web de NAMBLA precisa que le association «non offere appoio, consilio ni adjuta a illes qui cerca relationes sexual» e que non incoragia a «infringer le lege  justifica a nemo ».
NAMBLA utilisa le sequente medios de action pro defender su ideario 6 :
Le organisation appuncta in su sito web e in su publicationes que illo «non forni appoio, indicationes o adjuta a personas qui cerca relationes sexual » e specifica que illo «non se dedica a necun typo de activitate que viola le lege ni defende que altere lo face» 6 .
Desde su initio, NAMBLA gere un Programma de Incarceratos con recursos limitate cuje scopo es fornir appoio moral a pedophilos incarcerate. Un parte fundamental del Programma es le promotion fomento del amicitate per correspondentia inter incarceratos e personas in libertate. Le organisation anque publica un bulletin carcerari  que include extractos de NAMBLA Bulletin e de altere publicationes de NAMBLA, a traverso le qual illo es in contacto con illes 7 .
Le sito web de NAMBLA 8  forni informationes super le pedophilia e super le organisation e reproduce articulos super diverse themas proveniente de su publicationes. Illo permitte anque ordinar libros e revistas per currero e explica como devenir socio.
NAMBLA surgeva del agitate atmosphera politic del annos 70 del seculo XX, e in particular del Movimento de Liberation Gay que sequeva le tumultos de Stonewall evenite in 1969 in New York. Ben que esseva anque aperite un debatto super le relationes inter adultos e minores nota 3 , le associationes de activistas homosexual se centrava principalmente super le repression policial, super le discrimination in le mundo laboral e super le assistentia sanitari.
Usque un razzia contra le pedophilos del communitate homosexual de Boston non esseva objecto de un ample investigation jornalistic in le ultime septimanas de 1977 e le policia non invadeva le installationes del revista gay canadian The Body Politic pro le publication de un articulo de Gerald Hannon titulate "Men Loving Boys Loving Men" 9  , le question del relationes inter adultos e minores non recipeva sufficiente attention pro que esseva proponite publicamente le necessitate de crear un organisation como NAMBLA.
In decembre 1977 le policia faceva un incursion in un casa de Revere, in le peripheria de Boston. Vinte e quatro homines esseva arrestate e imputate sub plus de un centena de accusationes de abusos super minores de inter octo e dece-cinque annos. Le procurator de districto del contato de Suffolk, Garrett Byrne, allegava que le homines habeva utilisate drogas e videojocos pro attraher le pueros in le casa, ubi illes les photographava e habeva relationes sexual con illes. Byrne accusava le homines de pertiner a un «rete de pederastia» e diceva que illes esseva solmente «le puncta del iceberg» 10 . Le arrestos recipeva un ample copertura mediatic e jornales local publicava le photographias del accusatos e information personal super illes nota 4  11  12 ..
Le membros del redaction del magazine gay Fag Rag credeva que le incursion habeva motivos politic. Illes e alteres in le communitate gay de Boston videva le razzia de Byrne como un chassa al magas contra le gays. Le 9 de decembre illes organisava le Committee Boston-Boise, nomine que alludeva a un caso similar evenite in Boise, Idaho, in le annos 50. Le gruppo organisava concentrationes, collectava fundos pro le defensas e tentava sensibilisar le opinion public super le caso per le distribution de foliettos. Plus tarde illo anque darea loco a NAMBLA.
Le procurator de districto Garrett Byrne esseva vincite in su tentativa de reelection. Le nove procurator de districto diceva que nulle homine deberea timer le prision pro haber relationes sexual con adolescentes durante que istes non esseva fortiate. Tote le accusationes esseva retirate e le pocos qui ja se habeva declarate culpabile, o qui habeva essite declarate culpabile, esseva ponite in libertate conditional 13 .
Le 2 de decembre 1978, Tom Reeves, del Committee Boston-Boise, convocava un reunion sub le motto «Amor inter homines e juvenes e etate de consentimento», ubi participava circa 150 personas. In finir le reunion, circa trenta homines e juvenes decideva crear un organisation que illes appellava North American Man/Boy Love Association, abbreviate NAMBLA.
Menses depost NAMBLA esser fundate, le prime disaccordos inter su membros e altere activistas homosexual, que videva in le etate de consentimento un mal necessari pro le superviventia del movimento gay nota 5 , deveniva evidente in le conferentia organisative del prime marcha del orgolio gay in Washington, in 1979. Isto, ultra crear plure committees de travalio, debeva rediger le documento politic del manifestation . Al principio on approbava le proposition del committee de juvenes homosexual , que demandava «Derectos plen pro le juvenes homosexual, inclusive le revision del leges super le etate de consentimento». Totevia, durante le reunion del Committee National de Coordination, un gruppo de lesbianas menaciava non  participar in le marcha si on non adoptava un formula substitutori. Le proposition, lanceate per un lesbiana e approbate finalmente per le majoritate del delegatos, esseva: «Proteger le juvenes gay e lesbian contra qualcunque lege que visa discriminar les, reprimer les o molestar les in casa, in le schola o in le milieu social e professional» 14 .
In 1980, un gruppo appellate Lesbian Caucus – Lesbian & Gay Pride March Committee distribueva foliettos exhortante le feminas a non participar in le marcha gay annual de New York pro un supponite dominio de NAMBLA e de su sympathisantes super su committee organisative. In le anno sequente, depost le menacia de formar picchettos de parte de alcun lesbianas, le gruppo gay del Universitate de Cornell Gay People at Cornell  annullava le invitation que illo habeva facite a David Thorstad, membro fundator de NAMBLA, pro esser maestro de ceremonias del festival. In le annos sequente, plus e plus organisationes pro le derectos del homosexuales tentava impedir NAMBLA de participar in le paradas del orgolio gay, lo que duceva Harry Hay, un del principal figuras del movimento, a collocar se un cartel con le inscription «NAMBLA walks with me»  durante le marcha de 1986 in Los Angeles.
In le medio del annos 80, NAMBLA esseva practicamente le sol organisation a defender su proprie positiones, trovante se politicamente isolate. Le organisationes pro le derectos del homosexuales, cargate de accusationes de recrutamento e abuso de minores, abandonava le radicalismo de lor prime annos e «renuncia al idea de un politica plus includente» 2  a fin de tentar meliorar lor imagine ante le oculos del opinion public. Durante le processo dispareva le appoio al «gruppos percipite al margine del communitate gay», como NAMBLA 2 .
Durante 1982, NAMBLA esseva objecto de plure retatas que culminava in decembre, quando plure homines e adolescentes esseva arrestate in Wareham, Massachusetts, in le casa de un de su membros, que esseva describite in le medios de communication como un casa secur, un «antro de perversion» e le sede de un rete de pederastia. Quando membros e socios de NAMBLA esseva interrogate in New York, le medios de communication accusava le gruppo de esser involvite in un del casos criminal le plus notori del ultime annos in le Statos Unite, le disparition in 1979 del puero de six annos Etan Patz in Lower Manhattan 15 . Le policia e le FBI habeva confiscate in le casa de Wareham le photographia de un calendario que monstrava le imagine de un puero qui se reassemblava legiermente a Etan, e suggereva que ille habeva essite sequestrate e forsan utilisate con fines pornographic, ben que in realitate le photographia habeva essite prendite in 1968, le mesme anno in que esseva publicate le calendario e circa cinque annos antea le nascimento de Etan 16 . Ben que le autoritates diceva que le persona del photo habeva un resimilantia surprendente con Etan, su genitores negava categoricamente que ille poterea esser lor filio. Nonobstante isto, le policia arrivava a suggerer que NAMBLA debeva haber pingite con aerographo un «fossetta» in le mento de Etan pro facer de alcun maniera plus attractive le puero del calendario 16 .
Le pressa tentava relationar NAMBLA con altere raptos e disparitiones de pueros e lo describeva como «un gruppo de sequestratores de infantes, pornographos e proxenetas», e forsan de assassinos de infantes, con un «rete international de pederastia» que se celava tra le faciada quasi-legal del organisation pro le derectos civil 15 . NAMBLA concedeva conferentias de pressa pro refutar le accusationes –un in New York e altere, simultaneemente, in Boston–, in le quales illo revelava le ver origine del photographia, exhibiente le copias correspondente del calendario original, con data de 1968. Ben que le policia esseva obligate a admitter su «error» in un conferentia de pressa posterior, le damno causate al reputation de NAMBLA esseva devastator pro le organisation 15  16 .  
In 1985 NAMBLA publicava le livro A Witchhunt Foiled: The FBI vs. NAMBLA , ubi on analysava le caso e explicava le maniera como le FBI tentava exploitar lo pro destruer le organisation 17 . In un declaration posterior ante le Senato del Statos Unite, NAMBLA se eximeva de qualcunque activitate criminal e affirmava que « pedophilo non organisate es ille qui representa un ver menacia pro le infantes» 1 .
In maio 2012, le policia annunciava que habeva arrestate un homine de 51 annos e de origine mexican appellate Pedro Hernández, qui se haberea declarate le autor del sequestro e posterior assassinato de Etan Patz quando travaliava in un boteca proxime al halto de autobus utilisate per le puero. 18  Le homine habeva nulle relation con NAMBLA.
In 1984 NAMBLA adhereva al Association International de Gays e Lesbianas , deveniente le prime organisation gay del Statos Unite affiliate a ILGA 1 . Le delegatos de NAMBLA in ILGA adjutava a rediger le constitution de ILGA e su positiones official super le derectos sexual del juvenes 19 . Assi, in 1985 ILGA adoptava un position super «Etate de Consentimento/Pedophilia/Derectos del Infantes» que exhortava le organisationes integrantes del collectivo a «exercer pression super lor governamentos pro eliminar le leges super le etate de consentimento». In 1986, ILGA adoptava altere position que diceva que le association «appoia le derecto del personas juvene a un autodetermination sexual e social». In 1988, ILGA declarava que «recognosce que le leges existente relative al etate de consentimento de personas del mesme sexo frequentemente servi pro opprimer los e non pro proteger los». In altere position, adoptate in 1990, ILGA «appoia le derecto de tote persona, independentemente de su etate, a explorar e disveloppar su sexualitate» 19 .
In julio 1993, le Consilio Economic e Social del Nationes Unite  confereva a ILGA un status consultive. In autumno, le Mission Permanente del statos Unite presso le ONU sapeva que NAMBLA esseva membro de ILGA. Le 16 de octobre, le Mission inviava un littera a ILGA ubi illo indicava que le Statos Unite sollicitarea su expulsion de CESNU si illo non «se dissoci de NAMBLA e altere organisationes membros  cuje scopo, secundo le opinion del Governamento del Statos Unite, «non esse in consonantia con le activitates del ONU pro le derectos human» 19 . Le relationes de ILGA con NAMBLA suscitava forte criticas in le Statos Unite, specialmente inter organisationes religiose. Le leaders de practicamente tote le aggruppationes gay e lesbic del pais nota 6 , e anque politicos homosexual como le deputato Barney Frank, demandava publicamente le expulsion de NAMBLA 20 .  
Quatro del sex secretarios de ILGA, reunite in New York inter 5 e 7 de novembre 1993, demandava a NAMBLA su renunciation como membro de ILGA, affirmante que, si illo non deveniva effective, ille estate illes demandarea su expulsion a traverso un assemblea general. Le die 7, le mesme secretarios publicava un communicato de pressa ubi illes declarava que ILGA «condemna le pedophilia» e que «le scopos de NAMBLA » esseva «in contradiction directe» con illos de ILGA 19 . Le mesme mense, NAMBLA publicava un communicato ubi illo qualificava le decision de ILGA de expulsar NAMBLA como «un tentativa coarde e dishoneste pro satisfacer le demandas del Mission del Statos Unite presso le ONU» e affirmava que «qualcunque tentativa de relationar NAMBLA o ILGA con le abuso  infantil es dishoneste e malitiose» 19 .
In 1994, le senator republican Jesse Helms presentava al Parlamento del Statos Unite un projecto de lege que visava supprimer 119 milliones de dollars in adjutas al Nationes Unite durante le annos fiscal de 1994 e 1995 si isto non rumpeva relationes con associationes que tolerava le pedophilia 21 . Le die 26 de januario le Senato approbava le projecto per unanimitate. Le lege esseva signate in april per le presidente Bill Clinton.
Finalmente, in su 6e Congresso Mundial, celebrate in New York in junio 1994, ILGA approbava per ample majoritate  le expulsion de NAMBLA, assi como de Martijn e Project Truth, accusante los de haber como «scopo principal appoiar o promover le pedophilia». Nonobstante isto, le CESNU se retraheva e in septembre suspendeva le status consultive de ILGA proque considerava que isto non offereva un garantia convincente super le scopos de su membros. ILGA non recuperarea su status usque a 2011 22 .
In 1994 on lanceava le documentario Chicken Hawk: Men Who Love Boys, producite e dirigite per Adi Sideman, le qual describe le historia e le organisation de NAMBLA. Le film presenta un serie de interviews con plure membros del association qui parla super lor sentimentos verso le juvenes e discute super le relationes inter homines adulte e minores sub le etate de consentimento. Le documentario include scenas de un gruppo de membros de NAMBLA participante in le Marcha Lesbic, Gay e Bi pro le Equalitate de Derectos e le Liberation que habeva loco in Washington in 1993. In illo appare anque le poeta Allen Ginsberg, le membro le plus famose de NAMBLA, qui lege un «ode graphic al juvenes» 23 . Le film contribueva a augmentar le popularitate del organisation 1 . 
Le 26 de junio 1994 NAMBLA defilava con numerose membros del Gay Liberation Front in le marcha «The Spirit of Stonewall», realisate in New York pro commemorar le 25e anniversario del tumultos de Stonewall 24  25 . Le entrata de NAMBLA in le marcha esseva recipite con sibilos e derision per alcun observatores, ben que non per totes: alcun del homines e pueros adolescente qui marchava con NAMBLA ille anno esseva recipite con imbraciamentos e monstras de recognoscentia per alcun del spectatores 26 . 
Secundo le encyclopedia in linea NewgonWiki, durante le prime duo annos depost le fundation de Free Spirits , le direction de NAMBLA forniva orientation e consilio al membros de su committee directive  e remitteva isto a su prime assessor legal 26 .
In 1999, NAMBLA publicava in su sito web un articulo con le titulo "The Good news About Man/Boy Love"  27   approbante le conclusiones del studio de Rind et al. "A meta-analytic examination of assumed properties of childsexual abuse using college samples" , publicate in 1998 in le Pyschological Bulletin del Association American de Psychologia. In illo, NAMBLA diceva que «le analyse  demonstra que le guerra actual contra le boylovers ha nulle base scientific». Le articulo de NAMBLA faceva arrivar alcun observatores al conclusion que le studio de Rind et al. representava un appoio al pedophilia 28 , lo que provocava le reaction de plure parlamentarios conservatori, specialmente del representantes republican Matt Salmon, per Arizona, e Tom DeLay, per Texas, le quales finiva per condemnar lo.
Depost un longe e extrememente damnose demanda judicial  que concludeva con successo pro le defensa de NAMBLA, toto lo que resta hodie del organisation es su sito web, un archivo, duo cassas postal e un gruppo de membros debilemente associate 3 .
In le passato, NAMBLA publicava diverse revistas e opusculos a traverso le quales illo divulgava su ideario e offereva informationes cultural e actualitates:
—North American Man/Boy Love Association, 1980.
Fontes: Radow, Roy. «NAMBLA Replies to ILGA Secretariat». NAMBLA, 1994-01-28.
Fonte: Ginsberg, Allen. "Thoughts on NAMBLA," Deliberate Prose: Selected Essays 1952-1995 . Harper Perennial.
