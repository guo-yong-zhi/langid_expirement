Arsène Lupin es un fictive fur gentilhomine, create per le autor francese Maurice Leblanc . Leblanc esseva inspirate al figura per le anarchista Marius Jacob.
Le characteristica de Arsène Lupin es le bon manieras, un grande amor al altere sexo e un ingeniositate tremende. Ille ha un facultate phantastic de disguisar se, e nemo excepte Sherlock Holmes mesme - le detective famose create per Arthur Conan Doyle - pote perspicer su disguisamentos. Arsène Lupin usa plure differente aliases, e in plure de illos ille labora de tempore in tempore como detective amateur, mesmo si isto non es jammais motivate per altruismo; ille lo face o pro le belle feminas o pro stoppar fures e mesme prender le preda.
Le inspector de policia Ganimard essaya sempre stoppar Arsène Lupin ma es constantemente deridite per Lupin. Le sol vice que ille es capturate per Ganimard, Lupin escappa del prision.
Le romanes per Maurice Leblanc ha essite usate in un grande numero de films, series de radio e TV e in bandas designate.
Duo episodios con le fur gentilhomine, "Le charpa de seta rubie" e "Herlock Sholmès arriva troppo tarde" , appareva in 2014 in interlingua in le serie Facile a leger in interlingua in le traduction de Italo Notarstefano .
