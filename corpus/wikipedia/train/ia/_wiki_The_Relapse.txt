 
The Relapse, or, Virtue in Danger , es un Comedia del Restauration de 1696 per John Vanbrugh, un continuation del notorie drama de Colley Cibber Love's Last Shift, or, Virtue Rewarded . In Love's Last Shift, un libertino del Restauration veni a repententia e reforma per le stratagemas de su marita, ma in The Relapse, le libertino cede denove a tentation e ha un nove amoretto. Su virtuose marita tamben suffre un provate seduction e resiste penosemente.
Vanbrugh basava le personas in The Relapse super specific actores al Theatro Royal, Drury Lane, scribente in le texto lor costumes de scena, reputationes public, e relationes personal. Un tal actor era Colley Cibber mesme, qui rolat como le dandy Lord Foppington in e Love's Last Shift e The Relapse. Tamen le intentiones artistic de Vanbrugh era menaciate per un savage lucta inter le duo companiaes de theatro in London, cata uno "seducente" actores del altere. The Relapse quasi non era presentate, ma le succedite presentation in Novembre 1696 vindicava le intentiones de Vanbrugh, ultra salvar le compania de bancarupta. 
Love's Last Shift jammais denove era presentate post le 1690s, ma The Relapse ha conservat su popularitate. In le 18mi seculo, tamen, su tolerantia por real e provate adulterio gradualmente deveniva inacceptabile al public opinion, e durante un seculo le original drama era reimplaciate in theatros per le moralisate version de Richard Brinsley Sheridan, A Trip to Scarborough . Super le scena moderne, The Relapse se ha establite como un del plus popular comedias del Restauration, pro le humor simple de Vanbrugh e le rolo de Lord Foppington, un burlesc persona con un latere sinistre.
