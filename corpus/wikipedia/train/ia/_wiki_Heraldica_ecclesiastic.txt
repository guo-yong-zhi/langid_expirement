 
Heraldica ecclesiastic 1  es le tradition de heraldica disveloppate per le clero christian. Initialmente usate pro marcar documentos, le heraldica ecclesiastic evolveva como un systemo pro identificar personas e dioceses. Illo es usate in un forma le plus formal in le Ecclesia Catholic, ubi quasi omne episcopos, includente le papa, ha lor blason personal. Le ecclesias Anglican, Lutheran, Ecclesias Catholic de Rito Oriental, e le ecclesias orthodoxe etiam usa costumes similar. Altere institutiones como scholas e dioceses etiam ha lor blason proprie.
Heraldica ecclesiastic es multe diferente de altere heraldica, usante symbolos special circa le scuto pro indicar grado in un ecclesia o denomination. Le plus prominente de istos es le cappello ecclesiastic, communmente le galero Roman o Cappotta de Geneva. Le color e ornamentation de iste cappello tene un signification accurate. Cardinales es famose per lor cappellos rubie, ma altere officios es assignate un color de cappello distinctive.
Altere symbolos include le cruce, le mitra e le crozier.
