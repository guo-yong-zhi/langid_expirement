 
Paidikion es un manuscripto litterari de 570 paginas, de thema pederastic, scribite circa 1917 per Kenneth Searight, creator del lingua auxiliar international sona. Le obra, scribite in anglese, es componite per un collection de pecias erotic in prosa e in verso, includite un autobiographia poetic sexual del autor de 137 paginas, titulate The Furnace. In un section titulate Paidiology, le autor include un lista de 129 juvenes con le quales ille habeva relationes sexual inter 1897 e 1917, forninte detalios como le nomine, le etate e le racia de cata un, le natura del acto sexual realisate, le data e loco de cata incontro , le numero de orgasmos que ille ha habite e altere informationes. Le etate medie del garsones es 15 annos. 1  2 
Le frontispicio monstra le imagine de un juvene in toga e sandalias, photographate per Vincenzo Galdo. Altere photographias portraita garsones nude sedite in sedes, reclinate super divanes e in pede in posturas suggestive, e illos es clarmente inspirate in Wilhelm von Gloeden e altere artistas specialisate in photographia erotic de adolescentes; in effecto, un del imagines es un photographia prendite per Gloeden. 3  
Le libro nunquam esseva pubblicate e dispareva. In 1966, Toby Hammond, scriptor britannic que publicava un studio de 9 paginas super le manuscripto pro le International Journal of Greek Love, con le titulo "Paidikion: a paiderastic manuscript", 4  declarava haber lo vidite "in un collection private de London, cuje proprietario lo habeva acquirite per un summa considerabile de denero a un papirero que, presumibilemente, habeva pagate medie corona pro illo". On non sape que esseva facite postea con le manuscripto.
