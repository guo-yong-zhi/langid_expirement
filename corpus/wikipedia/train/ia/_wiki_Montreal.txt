			
Montreal 1  es le metropole del provincia de Québec in Canada. Le citate constitue un centro major de commercio, de industria, de cultura, de financia e affaires international. Montreal esseva le sito del exposition universal de 1967 e del Jocos olympic de estate de 1976. On pote ibi vider etiam le Festival International de Jazz de Montreal, le Festival Solo Pro Rider, le Festival Montreal in lumine e le club de hockey professional, le Canadianos de Montreal. Le Vetere-Montreal esseva designate como un quartiero historic in 1964.
Montreal es considerate como le secunde agglomeration francophone de lingua official 2  in le mundo 3  e le sol metropole francophone in America del Nord. Illo es etiam, post Toronto, le secunde agglomeration canadian in importantia. Quanquam historicamente Montreal esseva le capital economic, illo esseva superate in population in le annos 1970s per Toronto, le altere major citate in Canada oriente.
In 2006, le population de Montreal se calculava a 1 637 563 habitantes . 4  Circa 52,4 % del population del citate es de cultura e de lingua francese, 32,4 % es neo-canadian de cultura e de lingua altere que francese e anglese e 12,5 % es de cultura e de lingua anglese, facente de Montreal un citate intercultural. 5 
'Montreal' se pronuncia /mɔ̃ʁeal/ in francese e /ˌmʌntɹiˈɔːl/ in anglese.
Montreal es situate super le insula del mesme nomine, le plus grande del archipelago de Hochelaga, in le confluentia del fluvio Saint-Laurent e del riviera del Outaouais, completemente al occidente del insula. Le riviera va al laco del Deux-Montagnes, que illo ipse se divide in tres cursos de aqua: le riviera del Prairies e le fluvio Saint-Laurent que borda le insula de Montreal in le nord e in le sud, e le riviera del Mille Îles. De facto, Montreal possede plus de 266 kilometros de rivas.
Le agglomeration se compone equalmente de 75 insulas e insulettas, con le insula Jésus que forma le citate de Laval, le insula Perrot, le insula Bizard, le insula del Soeurs, le insula Sainte-Hélène, e le insula Notre-Dame.
Le citate prende su nomine del proximitate immediate del monte Royal, montania e vaste spatio verde urban, hodie cingite per le urbanisation e portator del imagine del citate.
3 753 300 personas habita le region metropolitan de Montreal 6  Le population del insula de Montreal es de circum 1 850 000 personas e celle del citate como tal, de un million e medie.
In le sud del insula, le Vetere-Montreal constitue le centro historic e coperi numerose attractivitates, notabilemente le Vetere-Port, le placia Jacques-Cartier, le municipalitate , le placia del Armas, e le basilica Notre-Dame.
Il ha evidentias archeologic de varie gentes native nomadic dum al minus 2000 annos ante le arrivata de europeos. 7  Le Iroqueses del fluvio Saint-Laurent establiva le village de Hochelaga al pede de Mont Royal.  8  Le explorator francese Jacques Cartier visitava Hochelaga le 2 octobre 1535, asserrente que le vallea de Saint-Laurent pertine de nunc a Francia.  9  Ille estimava le population "plus que un mille".  10 
