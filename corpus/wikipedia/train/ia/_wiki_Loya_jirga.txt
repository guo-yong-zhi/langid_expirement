 
In Afghanistan, le dominica 14 de decembre de 2003, un convention politic de 502 delegatos appellate le Loya jirga conveniva sub un grande tabernaculo in le campo del Universitate a Kabul le qual esseva construite per le Sovieticos. Iste gruppo considerava le Constitution Proponite pro Afghaninstan. Cento del delegatos esseva feminas. Le ex-rege de Afghanistan, Mohammad Zaher Shah, parlava al assemblea depois cantos de pace per un dozena de infantes in vestimento traditional qui volava bandieras con le colores de Afghanistan.
Per voto del majoritate, 252 exactemente, Sabghatullah Mujadidi esseva elegite pro presider. Le voto causava alarma ab un multitude del delegatos feminin. Non obstante Mujaddedi selligeva Safia Sediqi pro le quarte position de deputato, e ille nominava duo altere feminas como assistente de deputato.
Delegatos ab le gruppo ethnic tajik, qui domina le Alliantia del Nord clamava le supporto de 241 delegatos, illes parlava in favor de un systema parlamentari e contra un systema presidential. Illes anque demandava que 50 delegatos ellegite per le presidente interim Hamid Karzai non ha le derecto al voto in le Loya jirga; non obstante Mujadidi rejiceva le idea.
Karzai supportava un essayo pro le nove constitution includente le establimento de un systema presidential e diceva que ille non serea un candidato pro le presidentia, in 2004, si iste essayo pro le nove constitution non esseva approbate. Membros del Alliantia del Nord accussava a Karzai de comprar le supporto de su opponentes con promissas de positiones de influentia in le governamento depois le electiones.
