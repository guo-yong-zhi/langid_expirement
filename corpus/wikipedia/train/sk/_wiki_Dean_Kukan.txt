Dean Kukan
Dean Kukan  je švajčiarsky profesionálny hokejový obranca, ktorý je v súčasnosti hráčom klubu ZSC Lions v National League . Má český pôvod. 1 
Kukan hral v roku 2006 na Quebec International Pee-Wee Hockey Tournament s mládežníckym tímom z Zürichu. Už ako 16-ročný debutoval za GCK v Národnej lige B  a o dva roky neskôr v švajčiarskej národnej lige A za tím ZSC Lions. Po dvoch sezónach odišiel Kukan do klubu Luleå HF, ktorý hral vo švédskej hokejovej lige .
Tu si vybudoval stabilnú pozíciu obrancu počas šiestich sezón, 2  v roku 2015 s klubom vyhral Ligu majstrov. 3  Následne využil klauzulu možnosti odchodu do NHL po sezóne 2014-15 a 1. júna 2015 podpísal dvojročný vstupný kontrakt s Columbus Blue Jackets. 4 
V sezóne 2015/16 Kukan debutoval v NHL 26. marca 2016, bolo to v zápase proti Nashville Predators v Bridgestone Arene. 5  6  Na konci sezóny bol preradený na farmu do AHL a v roku 2016 získal Calder Cup.
9. júna 2017 Blue Jackets opätovne podpísali s Kukanom dvojcestnú zmluvu na ďalší rok. 7  V drese farmárskeho klubu Cleveland Monsters bol nominovaný do Zápasu hviezd AHL v roku 2018. 8  7. februára 2020 podpísal Kukan s Blue Jackets predĺženie zmluvy o dva roky. 9 
Vo svojej siedmej sezóne v Severnej Amerike v 2021–22 dosiahol v 41 zápasoch s Blue Jackets 3 góly a 11 bodov, čo bolo jeho kariérne maximum v NHL. 1. júna 2022 ako voľný hráč sa následne rozhodol vrátiť do rodného Švajčiarska a znovu sa pripojil k materskému klubu ZSC Lions na základe päťročnej zmluvy do roku 2027. 10 
Kukan svoju rodnú krajinu reprezentoval na juniorskej úrovni na majstrovstvách sveta juniorov do 18 rokov v rokoch 2010 a 2011 a na majstrovstvách sveta juniorov do 20 rokov v rokoch 2012 a 2013. V rokoch 2010 a 2012 hral na World Junior A Challenges.
Za seniorskú reprezentáciu hral Kukan na MS 2014, 2015, 2017, 2018, 2022 a 2023. Na MS 2018 získal Kukan striebornú medailu.
Tento článok je čiastočný alebo úplný preklad článku Dean Kukan na anglickej Wikipédii.
