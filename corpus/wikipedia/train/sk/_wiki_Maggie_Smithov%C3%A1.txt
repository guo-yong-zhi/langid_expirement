Dame Margaret Natalie Smith, DBE , známa ako Maggie Smith, je anglická herečka.
Začínala ako členka Dramatického krúžku Oxfordskej univerzity a od tej doby sa objavila v rade svetových divadiel aj britského Národného divadla. 
Z divadelných úloh to boli Othello, Black Comedy, Miss Julie, The Country Wife, The Beaux Strategm a Much Ado About Nothing. Je dvojnásobnou držiteľkou Oscara za hlavnú úlohu vo filme Najlepšie roky slečny Jean Brodieovej a za vedľajšiu úlohu vo filme Apatmán v Kalifornii. Nominovaná na Oscara v hlavnej úlohe bola vo filmoch Othello, Izba s vyhliadkou a Gosford Park a vo vedľajšej úlohe za film  Cesty s tetičkou. Okrem toho získala CBE, DBE, Golden Globe a BAFTA.  Preslávila sa v Spielbergovom Hookovi, komerčne úspešných komédiách Sestra v akcii, Sestra v akcii 2, Klub odložených žien alebo Čaj s Mussolínim, ktorý jej vyniesol cenu BAFTA. Na toto ocenenie bola nominovaná aj za film Roberta Altmana Gosford Park. Pre mladšie ročníky je známa z filmov o Harry Potterovi kde hrala profesorku Minervu McGonagallovú.
Bola dvakrát vydatá. S prvým manželom Robertom Stephensom , tiež hercom, mala dvoch synov, so scenáristom Súboja Titanov Beverley Crossom žila od roku 1975 až do jeho smrti v roku 1998. Obidvaja synovia, Chris Larkin  a Toby Stephens  sú tiež herci.
