Biatlon je typický zimný šport kombinujúci beh na lyžiach a streľbu z malokalibrovej zbrane. Pri behu na lyžiach nie je stanovený bežecký štýl. Drvivá väčšina však používa tzv. korčuliarsky štýl behu. Po istom úseku trate nasleduje vždy streľba. Na každej položke je určený štýl streľby: či už v ľahu alebo v stoji. Počas pretekov pretekári minimálne raz strieľajú z každej pozície. Terčov je päť a pri každom minutom výstrele je pretekár ohodnotený rôznou formou penalizácie v závislosti od typu pretekov.
Maximálna dĺžka lyží nie je stanovená. Minimálne však nemôžu mať menej ako výšku športovca s odpočítaním štyroch centimetrov. Palice zas nemôžu byť vyššie ako je výška športovca.
Priemer terču pri streľbe v ľahu je 45 mm a pri streľbe v stoji zas 115 mm. Strieľa sa na vzdialenosť 50 m.
Ženy: 2 x 6 km
Ženy: 6 km
Svetový pohár, európsky pohár a majstrovstvá sveta v biatlone sa tradične konajú v nasledujúcich lokalitách:
Aj keď popularita biatlonu na Slovensku rástla najmä v ostatných rokoch, tento šport sa u nás začal rozvíjať už po skončení druhej svetovej vojny. V tomto období však neniesol názov biatlon, ale ľudia ho poznali ako Sokolovské preteky brannej zdatnosti a letný biatlon bol pomenovaný ako Dukelské preteky brannej zdatnosti. Disciplíny pre všetky vekové kategórie zastrešovali masovo-branné športy Zväzaramu. Po roku 1989 došlo k zrušeniu Zväzarmu, ktorého nástupníckou organizáciou sa stalo Združenie technických a športových činností SR. Jedným zo sedemnástich zakladajúcich členských tohto združenia sa stal Slovenský zväz biatlonu  ustanovený 16. júna 1990. 1  SZB je členskou federáciou Medzinárodnej únie biatlonu , ktorá zastrešuje biatlon v celosvetovom meradle. Prostriedky zo štátneho rozpočtu  pre SZB v roku 2020 boli 761 452 eur.
Aj prvé úspechy slovenských biatlonistov sú staršieho dátumu. Na ZOH 1980 v Lake Placid obsadil Peter Zelinka 6. miesto. Alena Fusková obsadila 4. a 5. miesto na Majstrovstvách sveta žien v biatlone v roku 1984 v Chamonix vo Francúzsku a v roku 1985 vo švajčiarskom Egg a. Etzel. 1  
Popularita biatlonu na Slovensku vzrástla v 90-tych rokov 20 storočia, čo súviselo aj s vybudovaním Národného biatlonového centra Osrblie, v ktorom sa konali Majstrovstvá sveta v biatlone juniorov v roku 1994 a následne  preteky Svetového pohára. 2  IBU mu v roku 2018 udelila najvyššiu licenciu.  
Z hľadiska výsledkov patrí biatlon k najúspešnejším zimným olympijským športom od vzniku samostatnej republiky. Na Olympiáde v Nagane v 1998 v rýchlostných pretekoch na 7,5 km skončila Mihoková štvrtá, Schwarzbacherová siedma a Murínová deviata. V Top 10 sme teda mali tri pretekárky, čo je na OH výsledok zatiaľ neprekonaný. 2  Anastazia Kuzminová získala historicky prvú zlatú medailu pre samostatné Slovensko, keď sa pred ňou čosi podobné podarilo iba krasokorčuliarovi Ondrejovi Nepelovi v Sappore 1972, pre Československo. 
