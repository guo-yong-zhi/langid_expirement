Kostol svätej Kataríny je kostol v okrese Malacky v obci Lozorno. Bol postavený v roku 1629 a 24. novembra 1630 ho vysvätil katolícky biskup Ján Pyber. Lozorno sa stalo farnosťou ale až o sto rokov neskôr, teda v roku 1729 a odvtedy je tu vedená aj matrika. 
V tom čase bol patrónom a vlastníkom farnosti gróf Károlyi de Nagykároly. Kostol je postavený z tehál. Okolo pôvodného kostola bol cintorín. Dnešný cintorín sa začal používať v roku 1828. 
Vo farnosti sa nachádza socha sv. Jána Nepomuckého pochádzajúca približne z 18. storočia. Kaplnka sv. Vendelína bola údajne  postavená v roku založenia kostolu 1629. Nachádza sa tu aj socha sv. Floriána z 20. storočia.
