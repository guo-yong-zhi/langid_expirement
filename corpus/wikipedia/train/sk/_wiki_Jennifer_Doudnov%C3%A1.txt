Jennifer Doudnová  1  je americká biochemička a molekulárna biologička. 
Je jednou z hlavných predstaviteliek tzv. CRISPR revolúcie, jej práca bola základným kameňom CRISPR editácie genómu. 2  V roku 2012 spoločne s Emmanuelle Charpentierovou navrhli systém CRISPR-Cas9 ako programovateľný nástroj pre editáciu genómu, 3  čo je považované za jeden z najdôležitejších objavov v histórii biológie, 4  5  v roku 2020 obe dostali Nobelovu cenu za chémiu.
Na začiatku vedeckej kariéry pracovala na odkrytí štruktúry a biologickej funkcie RNA enzýmov a ribozómov. 6 
V roku 2012 spoločne s kolegami objavila spôsob ako redukovať čas a prácu nutnú k editácii genómu DNA. 7  8  Jej objav bol založený na proteíne označovanom Cas9, ktorý bol nájdený v imunitnom systéme baktérie Streptococcus, kde spolupracuje s navádzacou RNA a funguje podobne ako nožnice. Proteín napáda vírusovú DNA a skracuje ju, čím chráni baktériu pred infekciou. 3  Tento systém bol známy už skôr, ale až Doudna so Charpentierovou dokázali využiť rôzne RNA k programovaniu strihania a editácie rôznych typov DNA. 3  V roku 2015 predniesla TED Talk o bioetických problémoch pri používaní CRISPR. 9  Vzhľadom k rozširovaniu editácie genómu viacbunkových organizmov, pokračovala ďalej s prednášaním o etických problémoch spojených s funkčnými zmenami organizmov pomocou CRISPR. 10  Jej objavy boli ďalej spracovávané inými výskumnými skupinami na aplikácie v rôznych odboroch, od bunkovej biológie cez výskum rastlín a živočíchov až po liečbu cystickej fibrózy a HIV. 4 
Tento článok je čiastočný alebo úplný preklad článku Jennifer Doudnaová na českej Wikipédii.
