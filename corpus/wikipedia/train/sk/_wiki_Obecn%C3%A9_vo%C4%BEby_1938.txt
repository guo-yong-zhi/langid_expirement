Voľby do obecných zastupiteľstiev v roku 1938 boli v poradí piate obecné voľby, ktoré sa v histórii medzivojnového Československa uskutočnili a boli zároveň do roku 1990 poslednými demokratickými voľbami, kde mali občania možnosť slobodného výberu politickej strany. Konali sa v troch termínoch v priebehu mája a júna 1938. Ďalšie termíny mali prebehnúť v jesenných mesiacoch, avšak vzhľadom na vypätú vnútropolitickú i zahraničnopolitickú situáciu sa už neuskutočnili. Oficiálne a kompletné výsledky, podobne ako pri predchádzajúcich voľbách, neboli zverejnené. Samotný termín volieb vláda dlho odkladala v nádeji, že sa uvoľní vystupňované národnostné napätie medzi Čechmi a Nemcami a pominú dozvuky hospodárskej krízy. 
Uskutočnili sa v troch termínoch: 22. mája 1938, 29. mája 1938 a 12. júna 1938 . Na základe politickej dohody sa voľby nekonali v obciach, kde bola podaná kandidátna listina iba jednej politickej strany alebo v obciach, v ktorých bol počet kandidátov menší alebo rovný ako počet členov zastupiteľstva, ktorý mal byť zvolený. Preto sa z celkového počtu 3 481 obcí mali konať v 2 831 obciach . V zvyšných 650 obciach  sa mali mandáty prerozdeliť podľa výsledkov parlamentných volieb z roku 1935. Okrem toho sa v treťom termíne  nekonali voľby ani v obciach, kde sa počas tejto nedele uskutočňovali gréckokatolícke alebo pravoslávne sviatky, ak v daných obciach prevládali tieto dve náboženstvá. Spolu sa teda počas troch termínov voľby uskutočnili v 1 452 obciach, čo predstavovalo 41,71 % všetkých vtedajších obcí v Slovenskej krajine. Zúčastnilo sa ich približne 900 000 voličov. 1  Z väčších miest sa voľby neuskutočnili v Košiciach, Prešove, Trenčíne, Brezne, Liptovskom Svätom Mikuláši, Turčianskom Svätom Martine, Pezinku a pod. 
Vo viacerých mestách a obciach sa centralistické strany  a prekvapivo aj SNS) spojili a podali jednotné kandidátky pod názvom Slovenská jednota za Československú demokraciu a republiku. 2  Táto koalícia mala byť protiváhou HSĽS ako aj iredentistickej politike Zjednotenej maďarskej strane na juhu Slovenska. 
Aj z čiastkových výsledkov sa dal zaznamenať pokles podpory KSČ, fašistov, slabšie výsledky centralistických strán združených v „slovenskej jednote“ a mierny nárast podpory HSĽS. Židovské strany si udržali svoju stabilnú podporu v mestách a väčších obciach. Zjednotená maďarská strana si posilnila svoje pozície na južnom Slovensku a vo väčších mestách. Posilnila aj Karpatonemecká strana. 
Zaujímavé výsledky boli v hlavnom meste Bratislave. Prvýkrát v histórii Československa v tomto meste nezvíťazila maďarská opozičná strana, ale československá koaličná kandidátka „slovenskej jednoty“. Napriek tomu bolo stále opozičným mestom, pretože väčšina voličov volila Karpatonemeckú stranu, maďarskú stranu, HSĽS a KSČ. 3 
Voliť sa malo v 37 obciach, no dohodou miestnych odbočiek politických strán voľby odpadli v obciach Baldovce, Breznička, Vereš, Andač, Ujlaček a Belá. Voľby teda prebehli v 31 obciach, vrátane 20 okresných miest. 4   5  6 
hlasov
Volebný akt prebehol iba v 19, zväčša menších obciach. 7 
hlasov
12. júna 1938 volila najväčšia časť obcí, vrátane hlavného mesta Slovenskej krajiny Bratislavy a viacerých okresných miest.
Zastupiteľstvo malo 48 poslancov. Pri poslancoch "Jednoty" sú uvedené strany, ktorých sú členmi. 8 
Jednota :  Vladimír Krno , Jozef Dřímal , Ignác Kellner , František Kraus , Jozef Och , Ján Siváček , František Fryš , Anastázia Šmídová , Teofil Bažány ,  Václav Buzek , Heřman Mudrych , František Jilemský , Bohuš Papež ,  Gejza Rehák , Jozef Šmid , Ján Horáček , František Jánoška , Miloš Bugár  a  Ján Paulíny- Tóth .
Karpatonemecká strana : Pohl, Gejza Fülöp, Franz Kugler, Frühwirt, Kowarik, Franz Proft, Jozef Drescher, Eugen Reisinger, Franz Walda a Franz Preisack
Zjednotená maďarská strana : Tibor Neumann, Juraj Kontsek, Géza Szabó, Arpád Gothe, Alexander Szüllö, Ján Cottély, Vincenc Bikszárdy a Ľudovít Ollé
HSĽS :  Karol Sidor, Belo Kováč, Imrich Vašina, Ferdinand Ďurčanský, Anton Bezák a Matúš Černák
KSČ : Štefan Major, Ján Poničan a Knollmayer
žid. strana : Izidor Knöpfelmacher a Flesichhacker
nem. soc. dem. : Milan Fijala
