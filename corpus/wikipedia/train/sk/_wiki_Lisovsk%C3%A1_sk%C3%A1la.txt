Lisovská skála je vrchol v pohorí Žďárské vrchy. Nachádza sa 3 km juhozápadne od osady Křižánky a 1 km juhovýchodne od Deviatich skál.
Na vrchole sa nachádza rulová skala, ktorá je prírodnou pamiatkou, vrchol je zalesnený, bez rozhľadu. Skôr, než samostatný vrchol sa jedná o západný predvrchol Křoviny.
Predmetom ochrany je rulový skalný útvar s nadväzujúcim kamenným morom, ktorý je jednou z najlepšie zachovaných ukážok mrazového zvetrávania rúl vo vrcholových partiách Žďárských vrchov.
Územie PP je porastené hospodárskym lesom s prevahou smreka obyčajného s prímesou buka lesného. Bylinný podrast je veľmi chudobný a tvoria ho prevažne brusnica čučoriedková. Skaly a sutiny sú porastené pokryvnou vegetáciou lišajníkov a machorastov, ktorých tu bolo zistené 18 druhov.
Na území PP žijú bežné lesné druhy vtákov ako napríklad tesár čierny, sýkorka chochlatá a orešnica perlavá.
Lisovská skála
Lisovská skála
Lisovská skála
Lisovská skála
Turisti tento útvar nájdu na červenej turistickej značke cestou z Veľkého Dářka cez Žákovu horu do Snežného. Na rozdiel od okolitých skalných útvarov nie je Lisovská skála prístupná pre horolezcov.
Tento článok je čiastočný alebo úplný preklad článku Lisovská skála na českej Wikipédii.
