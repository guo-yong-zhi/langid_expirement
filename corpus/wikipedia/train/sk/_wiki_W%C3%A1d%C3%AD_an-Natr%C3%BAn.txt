Súradnice: 30°25′55.02″S 30°14′48.76″V  /  30,4319500°S 30,2468778°V  / 30.4319500; 30.2468778
Wádí an-Natrún alebo Wádi 'n-Natrún alebo zriedkavo Skétska púšť  3  je vádí a depresia v Egypte na severovýchode Líbyjskej púšte západne od delty Nílu. 
Od gréckeho názvu Skétis/Skété je odvodené slovo skit. 4  Grécky názov Skétis/Skétska púšť sa niekedy v širšom vzťahuje aj na Nitriu alebo v ešte širšom zmysle na všetky monastické kolónie v púšti juhozápadne od delty Nílu, teda na Wádí an-Natrún a Nitriu a Kelliu. 5  6 
Wádí an-Natrún sa nachádza 24 m pod úrovňou hladiny svetového oceána. Je približne 40 km dlhé a 3 až 8 km široké. Vzniklo v tektonickej trhline, ktorá bola prehĺbená v minulosti riečnou eróziou a defláciou.
Vo wádí sa nachádza vyše desať neveľkých slaných jazier , ktorých voda obsahuje nátron , ktorý sa tu ťaží, a podľa ktorého je wádí pomenované.
Wádí patrí k najstarším monastickým centrám na svete. Niektoré kláštory založené v 3. storočí v ňom ešte dodnes existujú a sú funkčné.
