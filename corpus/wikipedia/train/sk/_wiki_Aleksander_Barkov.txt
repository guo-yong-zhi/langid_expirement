Aleksander Barkov
Aleksander Barkov alebo Alexandr Alexandrovič Barkov  je fínsky profesionálny hokejový útočník hrajúci na pozícii centra. V súčasnosti hrá za Floridu Panthers v National Hockey League . Barkov bol draftovaný Floridou Panthers v prvom kole  v roku 2013. Je syn bývalého ruského hokejistu Aleksandra Barkova a preto má fínske a ruské občianstvo. 1  Vyrastal v Tampere, kde jeho otec hral za Tapparu vo fínskej SM-Liige.
15. júla 2013, Barkov podpísal svoju prvú NHL zmluvu s Floridou Panthers. 2  3. októbra 2013 sa stal najmladší hráč od roku 1967, ktorý strelil gól v NHL, proti svojmu krajanovi Karimu Lehtonenovi z Dallasu Stars vo veku 18 rokov a 31 dní a stal sa tak aj zároveň najmladším hráčom z Fínska, ktorý v NHL skóroval. Jordan Staal predtým držal tento rekord, on svoj prvý NHL gól strelil vo veku 18 rokov a 32 dní. 3  4 
Uprostred úspešnej sezóny 2015/2016,  si Florida Panthers podpísala Barkova na šesť rokov a Barkov si tak prilepší o 35,4 miliónov dolárov. 5 
2. januára 2012, počas štvrťfinálového zápasu proti Slovensku sa Barkov stal druhý najmladší hráč, ktorý strelil gól na majstrovstvách sveta juniorov vo veku 16 rokov a 4 mesiace. Rekord drží Viktor Alexandrov z Kazachstanu, ktorý v roku 2001 skóroval vo veku 15 rokov.
Otec Barkova, Aleksander, hral hokej v Rusku, Taliansku a Fínsku. 6  Oľga, matka Barkova, bola basketbalová hráčka Ruska.  7  Barkov má jedného staršieho brata Juriho. 8 
Tento článok je čiastočný alebo úplný preklad článku Aleksander Barkov, Jr. na anglickej Wikipédii.
