Turecký čaj  je typ čaju, obľúbený najmä v Turecku, na severnom Cypre a v niektorých balkánskych krajinách. 1 
Turecký čaj sa pripravuje z drveného druhu čierneho čaju Rize, pestovaného v provincii Rize na južnom pobreží Čierneho mora. Táto oblasť na východnom pobreží má mierne podnebie s dostatkom zrážok a úrodnej pôdy.
V roku 2004 bolo v Turecku vyprodukovaných 205 500 ton čaju . Ide teda o jeden z najväčších trhov na svete s čajom. 2  Pre domácu spotrebu bolo použitých 120 000 ton a zvyšok bol určený na export. 3  Navyše, Turecko malo v roku 2004 najvyššiu spotrebu čaju na osobu na svete – 2,5 kg, nasledovalo Spojené kráľovstvo . 3 
Turecký čaj je spravidla pripravený pomocou dvojitej kanvice s názvom "çaydanlık". V kanvici sa na spodnej časti nachádza voda, na vrchu v menšej kanvici suchý čaj, ktorý sa teplotou vody najprv zohreje a potom sa zaleje časťou teplej vody zo spodnej kanvice. Tak vznikne koncentrovaný hnedočervený čaj, ktorý sa ďalej riedi podľa chuti. Môžete vytvoriť silný čaj, nazývaný turecký koyu , tavsan kani  tmavo hnedočevenej farby, alebo svetlý a „slabý“ acik. Čaj sa nalieva do malých porcelánových šálok tulipánovitého tvaru, pridáva sa s cukrom, niekedy aj s citrónom, ale vždy bez mlieka.
