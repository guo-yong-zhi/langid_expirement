Anti alebo Antovia boli ľud neznámeho pôvodu vo východnej Európe.
Anti sídlili v 2.-3. storočí po Kr. severne od Azovského mora. V 4.-6. storočí sídlili už na strednom a dolnom Podneprí . Spomína ich Jordanes , podľa ktorého v 4. storočí Antov a ich kráľa menom Boz aj so 70 náčelníkmi porazili Góti. Z obdobia prvej polovice 6. storočia o Antoch informuje Prokopius Cézarejský ktorý okrem iného píše, že Sklavíni  a Anti hovoria tou istou "barbarskou" rečou, žijú v rovnostárskom, demokratickom zriadení a obidve skupiny mali kedysi spoločný názov "sporoi" . Antov okrem toho opisuje ako nomádov, ktorí boli polonahí, bosí, mali kopije a štíty a uctievali boha blesku. 
Z rokov 514 až 517 texty spomínajú spoločné útoky Slovanov, Bulharov a Antov na Byzantskú ríšu. Za Justiniána I. sa spomína aj samostatný útok Antov. Okolo roku 533 sa spomína krátka vojna medzi Slovanmi a Antami. V roku 545 sa Anti spojili s Byzantskou ríšou proti Bulharom, za čo za odmenu dostali mesto Tyras na Dnestri. V 6. storočí sa spomínajú už aj antské mená  a sú pôvodom slovanské. 
Okolo polovice 6. storočia Jordanes  identifikuje Antov s Venedmi a Sklavínmi , keď píše: 
Jordanes v tom istom texte spomína, že jedna z pohrebných slávností nad Atilovým hrobom  bola "strava", čo je z dnešného pohľadu všeslovanský výraz.
V rokoch 558-560 Avari rozbili antský kmeňový zväz. V rokoch 577 - 583 Anti v spojenectve s Byzantskou ríšou donútili Slovanov ukončiť útoky na Byzanciu, v roku 584 však Anti opäť v spojenectve s Byzanciou odrážali avarsko-slovanské útoky na Byzanciu. V roku 602 poslali Avari proti Antom svoje vojsko. Ako útok dopadol nie je známe. Antov posledný raz spomína vojenský traktát "De militari scientia" z roku 612 po Kr, a to medzi etnikami, ktoré nemajú bielu kožu.
Názov Anti je neslovanského pôvodu, veľmi pravdepodobne iránskeho. Antov ako takých autori dnes považujú buď za Slovanov , alebo pôvodne za Neslovanov a neskorších Slovanov, alebo za Neslovanov .
P. J. Šafárik, opierajúc sa o Jordana, považoval Venedov, a teda aj Antov, za Slovanov hovoriacich slovanským jazykom. Podľa ruského archeológa V. V. Sedova  sa Antovia okolo roku 300 po Kr. oddelili od Venedov, boli teda - podobne ako tvrdí Jordanes - pôvodne Venedmi. Podľa Trubačeva neboli Anti  pôvodne slovanské etniká, ale etniká na periférii slovanského územia, ktorých názvy susedné národy iba sekundárne preniesli na Slovanov .
Sovietski  archeológovia celkovo zvykli a dodnes zvyknú rozlišovať dve príbuzné slovanské kultúry: pražskú  a peňkovskú zónu . Nálezy peňkovskej skupiny svedčia o jej prenikaní na juh, najmä do Rumunska. 
Podľa archeologických nálezov skutočnosť, že lúčovité spony typu Martynovka sa šírili z Ukrajiny na Balkán, dokladá šírenie antských kmeňov na Balkán.
