Židovská škola je škola židovskej cirkvi ; na Slovensku boli od stredoveku do polovice 20. stor.
Židovské školy boli predovšetkým ustanovizňami náboženskej výchovy na
prípravu veriacich a cirkevných činiteľov  judaizmu. Judaizmus
predpisuje veriacim vedieť čítať a rozumieť po hebrejsky, aby sa mohli zúčastňovať na každodenných modlitbách a náboženských obradoch doma a v synagógach.
Pre prvopočiatočné vyučovanie detí slúžili početnejšie nižšie židovské školy zvané talmud tóra.
Pre vyššiu náboženskú výchovu a vzdelanie a najmä na prípravu rabínov boli určené vyššie židovské školy - ješivy.
