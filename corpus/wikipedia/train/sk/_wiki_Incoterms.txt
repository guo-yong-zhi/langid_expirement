Incoterms  je súbor medzinárodných pravidiel na výklad najčastejšie používaných obchodných podmienok  v zahraničnom obchode. Ojedinele sa používajú aj pri vnútroštátnych obchodných transakciách.
Hovorovo slovo „Incoterms“ označuje „doložky podľa Incoterms“.
Existujú tieto vydania Incoterms: 1936, 1953, 1967, 1976, 1980, 1990, 2000, 2010, 2020. V súčasnosti platia Incoterms 2020. Vypracúva ich Medzinárodná obchodná komora , slovenský preklad vydáva Slovenská obchodná a priemyselná komora - Incoterms 2000  vydala ako knihu pod názvom Incoterms 2000, Pravidlá MOK na výklad obchodných podmienok v Bratislave v roku 1999. Kniha obsahuje aj pôvodný anglický text.
Určujú v podstate miesto a spôsob prechodu rizika  a podmienky , vyplývajúce z dodacích doložiek uvedených v kúpno-predajnej  zmluve, teda riziká a podmienky vo vzťahu medzi predajcom a kupujúcim, pri medzinárodnom obchode. Doložka Incoterms má vždy podobu niekoľkopísmenovej skratky . V ideálnom prípade sa do zmluvy teda napíše napr. ....DAF Bratislava....Zmluva sa riadi Incoterms 2000… a v praxi sa potom skratka DAF vykladá podľa textu Incoterms 2000.
Nie je to jediný takýto súbor, ale dnes je celosvetovo najakceptovanejší. Staršie verzie Incoterms boli naozaj len „výkladom“ zaužívaných pravidiel, novšie - potom ako Incoterms získali vo svete rešpekt - však už aj sami vytvorili niektoré nové dodacie doložky a ich definície. 
Vo vydaní z roku 2010 obsahuje Incoterms len 11 položiek, z toho dve nové . Položky DAF, DES, DEQ a DDU z Incoterms 2000 boli zrušené. Incoterms 2010 sa delia na dve skupiny podľa druhu dopravy.
Poznámka:Za lomkou sú uvedené oficiálne slovenské preklady jednotlivých doložiek - napr. „zo závodu“.
Vo vydaní z roku 2000, podobne ako v predošlom vydaní, obsahujú Incoterms 13 doložiek, delia sa na štyri „kategórie“ či „skupiny“ pomenované podľa prvého písmena doložiek, ktoré do nej patria.
Tovar odvezie kupujúci priamo zo závodu predávajúceho, kupujúci zaň ďalej zodpovedá.
Predávajúci dodá tovar dopravcovi, ktorého určí kupujúci.
Predávajúci musí zabezpečiť prepravnú zmluvu, bez toho aby prijal na seba riziko straty či poškodenia tovaru.
Predávajúci musí znášať všetky náklady a riziká spojené s celou trasou prepravy tovaru.
