Déidameia  je v gréckej mytológii dcéra skyrského kráľa Lykoméda, matka hrdinu Neoptolema 1  
Thetis, matka slávneho hrdinu Achillea vedela o veštbe, ktorá predpovedala, že jej syn bude žiť buď dlho bez slávy, alebo krátko a slávne. Keď sa dozvedela, že sa Achájci chystajú vypraviť proti Tróji, schovala svojho syna u skyrského kráľa Lykoméda, 2  kde sa potom ukrýval v ženských šatách medzi jeho dcérami. 3  1    
Veliteľ spojených achájskych vojsk Agamemnón ho však pomocou veštca Kalchanta 2  vypátral a v prestrojení za kupcov rozprestreli v paláci pred kráľovskými dcérami svoj tovar. Medzi šperky a podobné iné veci, ktoré sa páčia ženám položili aj meč. Potom na dohovorené znamenie spustili ich druhovia pred palácom bojový pokrik a Achilles bez váhania siahol po meči, čím sa prezradil. 2 
Achilles sa následne pripojil k výprave a nezadržala ho ani kráľova dcéra Déidameia, ktorá čakala od neho dieťa. Po odchode Achillea, Déidameia porodila syna Neoptolema, 2  ktorý sa po otcovej smrti vypravil takisto proti Tróji a dokončil tam otcove dielo. 1  S vybranými spolubojovníkmi sa v trójskom koni dostal do Tróje, kde viedol oddiel, ktorý dobyl kráľovský hrad. Trójskeho kráľa Priama zabil a povraždil bez ľútosti aj jeho potomkov. 4  
