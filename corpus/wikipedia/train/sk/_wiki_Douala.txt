Douala je najväčšie mesto Kamerunu. Je hlavným mestom provincie Littoral a obchodným strediskom celého štátu. Leží v západnej časti krajiny, na pobreží Guinejského zálivu na ploche 210 km , v nadmorskej výške 13 m n. m. S počtom obyvateľov takmer 2,5 milióna je tesne najväčším mestom krajiny. 
Mesto stojí na brehu rieky Wouri a prvými Európanmi, ktorí sem prišli, boli okolo roku 1472 Portugalci. Výhodná poloha na pobreží Guinejského zálivu a obchodné záujmy kolonizátorov podnietili príchod ľudí z vnútrozemia a jeho rýchly rast. V 18. storočí bolo významným centrom obchodu s otrokmi a slonovinou. Mesto sa v roku 1884 stalo hlavným mestom nemeckej kolónie Nemecký Kamerun. Po prvej svetovej vojne bolo mesto obsadené belgickou armádou a stalo sa súčasťou Francúzskeho Kamerunu. Je hospodárskym a obchodným centrom krajiny a v rokoch 1940 – 1946 bolo hlavným mestom krajiny.
V meste sa nachádzajú administratívne a obchodné oblasti , nočným životom je známa štvrť Akwa a reštaurácie, kaviarne a cukrárne sa nachádzajú na hlavnej triede. Množstvo barov a nočných podnikov sa nachádza v okolí prístavu, ktorý je najväčší v krajine. Veľká časť zahraničných prisťahovalcov pracuje v oblasti ťažby ropy. 
V Douale sa nachádza dôležité medzinárodné letisko, najvýznamnejší kamerunský prístav a železnicou je spojenia, vedúce do hlavného mesta Yaoundé, Ngaoundéré, Kumba a Nkongsamba. Do Yaoundé tiež jazdia pravidelné autobusové linky po udržiavanej ceste.
Tento článok je čiastočný alebo úplný preklad článku Douala na českej Wikipédii.
