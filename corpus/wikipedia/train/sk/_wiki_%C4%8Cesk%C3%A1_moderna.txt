Česká moderna bola skupina mladej generácie českých spisovateľov v 90. rokoch 19. storočia.
Skupina sa sformovala na základe Manifestu Českej moderny, ktorý vyšiel v roku 1895 v časopise Rozhledy. Jeho autorom bol básnik Josef Svatopluk Machar.
Kvôli vnútornej nejednotnosti mala skupina len krátke trvanie.
Vzhľadom na rôznorodé zameranie vtedajších spisovateľov, skupina nemala jednotný umelecký program. Naproti tomu presadzovala právo na osobité poňatie tvorby a individualizmus . Jednotiacim prvkom príslušníkov skupiny však bol nonkonformizmus . Programové vyhlásenie sa teda týkalo skôr politickej situácie, ako umenia.
Výrazne sa líšila od predchádzajúcej generácie v českej literatúre. Ostro útočila proti tvorbe lumírovcov aj realistov. Predstavitelia Českej moderny nadväzovali na dielo Karla Havlíčka Borovského a Jana Nerudu.
Tento článok je čiastočný alebo úplný preklad článku Česká moderna na českej Wikipédii.
