Krakovany sú obec na Slovensku asi 5 km západne od mesta Piešťany. Dnešná obec Krakovany na Slovensku sa skladá z dvoch bývalých samostatných obcí, Krakovian a Stráží, ktoré boli zlúčené v r. 1943. 5  Obidve obce boli prvýkrát spomenuté v Zoborskej listine z roku 1113, Krakovany pod názvom Craco a Stráže pod názvom Spectaculi. 5  Krakovany majú 1 450 obyvateľov.
V obci sú rímskokatolícke kostoly sv. Mikuláša z roku 1702 a sv. Gála  z druhej polovice 14. storočia, ktorý má náročné okenné kružby a pestrú variáciu gotických kamenárskych detailov v portáloch a klenbách 6 . Ide o jednu z mála gotických stavieb v regióne zachovanú v pôvodnej stredovekej podobe. Je tu tiež kaplnka Krvi Pána Ježiša z roku 1820.
