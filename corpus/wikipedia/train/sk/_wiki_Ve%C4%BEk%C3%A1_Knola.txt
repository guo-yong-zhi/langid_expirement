Veľká Knola 1   je vrch v pohorí Volovské vrchy, krajinnom celku Slovenského rudohoria. 4  Leží nad obcou Hnilec, približne 10 km juhozápadne od Spišskej Novej Vsi. 5  Podľa vrchu je pomenovaný geomorfologický podcelok a na veľkej časti masívu sa nachádza chránený areál Knola.
Nachádza sa v severozápadnej časti pohoria, v geomorfologickom podcelku Knola. 4  Leží v Košickom kraji, v okrese Spišská Nová Ves a zasahuje na katastrálne územie mesta Spišská Nová Ves a obce Mlynky. 1 . Najbližšími sídlami sú juhovýchodne situovaný Hnilec, západne ležia Mlynky a severovýchodne Novoveská Huta. 5 
Veľká Knola leží v hrebeni, vedúcom z Pálenice  západným smerom cez sedlo Grajnár a pokračujúcom severozápadne na Haniskovu . Západne sa nachádza Suchý vrch , Viničiar  a Martinka , južne Babiná , Smrečinka , Stromiš  a Peklisko , východne vrch Nad Javorom , Pálenica  a Hlinisko  a severne Predný Muráň , Muráň , Hýľ  a Haniskova . 3  Južné svahy odvodňujú kratšie prítoky rieky Hnilec, východné jej prítok Železný potok a voda zo severozápadnej časti odteká Hutianskym potokom do Holubnice v povodí Hornádu. Na vrchol vedie značená turistická trasa. 5  
Vrchol pokrýva nesúvislý, miestami riedky lesný porast 6 , ktorý umožňuje len veľmi obmedzený rozhľad. Vďaka značnej nadmorskej výške je z lokalít s riedkou vegetáciou a polomov možné pozorovať mnohé vrcholy pohoria, no tiež Čiernu horu, Branisko, Čergov, Levočské vrchy, Vysoké Tatry, Kráľovu hoľu, Stolické vrchy a Revúcku vrchovinu. 7 
