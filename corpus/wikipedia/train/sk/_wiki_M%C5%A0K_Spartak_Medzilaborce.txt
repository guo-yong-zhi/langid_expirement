MŠK Spartak Medzilaborce je slovenský futbalový klub sídliaci v meste Medzilaborce, bol založený v roku 1922. V súčasnosti je účastníkom Majstrovstva regiónu IV. liga Východ. 1 
V roku 1922 vzniklo mužstvo s názvom AFK Medzilaborce vďaka založeniu Sokolskej organizácie v meste, ktorá organizovala miestne akadémie, oslavy, kultúrno-spoločenské a športové podujatia. Historicky prvé mužstvo bolo zložené z českých dôstojníkov, úradníkov a financov, ktorí už mali 
pri príchode do Medzilaboriec skúsenosti s aktívnou futbalovou činnosťou.  Klub sa v roku 1922 zúčastnil majstrovstiev Východoslovenskej župy v II. okrsku, kedy skončil na poslednom 8.mieste, a ďalej už nepokračoval. Autormi myšlienky obnoviť činnosť futbalového klubu v Medzilaborciach boli profesor Andrejkovič a páni František Psota a Jaroslav Myšička. V roku 1930 tak vznikol klub ŠK Rusj Medzilaborce. Mužstvo v zložitej ekonomickej situácii sa zúčastňovalo iba priateľských zápasov a v roku 1937 aj východoslovenskej futbalovej súťaže. 21. decembra 1938 zanikla miestna Sokolská organizácia. Keďže družstvo počas obdobia Slovenského štátu odmietlo zmeniť názov na ŠK HG Medzilaborce , malo počas jeho existencie zákaz hrať v súťažiach.
Po vojne bola opätovne založená telovýchovná jednota Sokol, vďaka ktorej sa mužstvo ŠK Rusj Medzilaborce medzi rokmi 1946 až 1949 zúčastnilo krajského majstrovstva v rámci Východoslovenskej futbalovej župy. Klub finančne podporovali miestni obchodníci. Vstupné pre divákov bolo v hodnote dobrovoľnej sumy. V roku 1952 došlo k zmene názvu na DŠO Tatran Medzilaborce, čím sa zvýraznila spolupráca s miestnymi podnikmi v drevospracujúcom priemysle a lesníctve. Klub odohral prvý povojnový medzinárodný zápas 9.mája 1956 proti poľskému mužstvu KS Stal Sanok, v ktorom prehral 3:5. Obe mužstvá následne začali intenzívnu spoluprácu zameranú na rozvoj rôznych vekových kategórií v rámci klubov. V roku 1957 došlo k ďalšej zmene názvu na DŠO Lokomotíva Medzilaborce.
V 60.rokoch sa vďaka rozšíreniu výroby závodu Transporta zlepšili podmienky pre mužstvo, keď došlo k skvalitneniu futbalového ihriska – oplotenie ihriska , úprava hracej plochy a dokončenie tribúny so sociálnymi zariadeniami . Mužstvo DŠO Lokomotíva Medzilaborce prvýkrát v sezóne 1961/62 štartovalo aj v súťaži dorastu. Dorastencov, ktorí sa zúčastnili I. A triedy oblastnej súťaže, trénoval Andrej Basarab. Výsledkom popularizácie futbalu medzi mladou generáciou bolo zaradenie družstiev žiakov do súťaží od roku 1969 . Od roku 1963 je v Medzilaborciach každoročne organizovaný Festival kultúry a športu. Súčasťou programu je aj futbalový turnaj, ktorého sa okrem medzilaboreckého klubu zúčastňujú aj ďalšie mužstvá zo Slovenska, Poľska, Ukrajiny, Česka, Srbska a Maďarska.
Najúspešnejším obdobím v histórii futbalového klubu sú 70.roky. K skvalitneniu podmienok prispelo aj vybudovanie nového závodu Jablonecké sklárne v Medzilaborciach. Došlo k rekonštrukcii ústredného kúrenia v zázemí štadióna , zriadeniu tréningového ihriska  a rekonštrukcii hlavnej hracej plochy, keď bol položený nový trávnik . Mužstvo dospelých v sezóne 1971/72 skončilo na 1. mieste I. A triedy, a tak postúpilo do krajskej súťaže . Najlepším strelcom bol Pavel Cepko so 17 gólmi. Zároveň do krajských majstrovstiev postúpil aj dorast. Najúspešnejším strelcom bol Jaroslav Mazanec . Klub pred sezónou 1973/74 zmenil názov na TJ Spartak Vihorlat Medzilaborce. Počas sezóny 1976/77 TJ Spartak Vihorlat Medzilaborce postúpil do finále krajskej časti Slovenského pohára, v ktorom prehral s TJ Vagónkou Poprad. 2  Vyvrcholením obdobia bol postup dospelých do celoslovenskej súťaže – divízie východ po víťazstve v majstrovstvách kraja 1978/79 . V rokoch 1971 – 97 mužstvo používalo vlajku obsahujúcu názov klubu Spartak Medzilaborce a v strede nepravidelný geometrický tvar a znak s písmenom M symbolizujúci závody Transporta, Mostáreň a Vihorlat.
Klub zaznamenal na začiatku 80. rokov prepad kvôli generačnej výmene hráčov – v priebehu 2 sezón vypadol z divízie východ celoslovenskej súťaže až do I. A triedy. V sezóne 1988/89 dorastenecké mužstvo po 17 rokoch vypadlo z najvyššej krajskej súťaže.Úpadkom 2 nosných podnikov v Medzilaborciach – Vihorlat a Jablonecké sklárne v roku 1997 bol TJ Spartak Medzilaborce nahradený novým subjektom – ŠK Štart Medzilaborce. Mužstvo v roku 1996 vytvorilo medzinárodný kontakt so srbským  klubom – SD Rusin Ruski Krstur. V rokoch 1997 až 2002 ŠK Štart Medzilaborce v meste organizoval turnaj o pohár riaditeľa Labstroja. Medzi rokmi 1997 a 2001 vychádzal bulletin informujúci o hráčoch, tréneroch či súperoch – pripravovali ho Ing. Miroslav Zozuľák, Ing. Slavomír Čerevka a Ing. Peter Ledida. Klub od roku 1997 používa modrobielu vlajku s okrúhlym znakom v strede obsahujúcim futbalovú loptu, do ktorej je umiestnený erb Medzilaboriec, a biely kruh, kde je umiestnený názov klubu v modrej farbe. Autorom grafického návrhu je Mgr. Vladimír Cepko.
V dôsledku obavy z vypadnutia v sezóne 2002/03 zo IV. ligy skupiny Sever sa vedenie klubu ŠK Štart Medzilaborce dohodlo s klubom HFC Humenné, že medzilaborecké mužstvo vytvorí preňho farmárske mužstvo a bude súťažiť pod názvom HFC Humenné B, pričom značku ŠK Štart prevzalo mužstvo z Volice. Klub pred ročníkom 2007/08 prešiel pod správu mesta s názvom MŠK Spartak Medzilaborce. Od ročníka 2012/13 klub štartuje v IV. lige skupiny Sever dospelých riadenou VsFZ.
1922 - AFK Medzilaborce.
1930 - ŠK Rusj Medzilaborce.
1952 - DŠO Tatran Medzilaborce.
1957 - DŠO Lokomotíva Medzilaborce.
1973 - TJ Spartak Vihorlat Medzilaborce.
1997 - ŠK Štart Medzilaborce.
2007 - MŠK Spartak Medzilaborce.
Ján  Mycio
Ing.  Michal Hetteš
Andrej  Mochnáč
Vasiľ  Smetana
Michal  Lutaš
Mgr.  Vladimír Cepko 
Jozef  Chochoľák
Mgr.  Vladimír Cepko
Leonid  Kocurišin
Alojz  Špak
Jozef  Lazorčík
Alojz  Špak
Víťazoslav  Lukáčik
B: III.trieda
B:.miesto
Kamil  Pavlík
Róbert Potoma
