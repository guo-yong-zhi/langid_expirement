Rolling Stone je americký dvojtýždenník, v súčasnosti vychádzajúci vo viacerých jazykových mutáciách, zameraný hlavne na populárnu hudbu, ale aj na verejný život známych osobností, filmovú tvorbu, šport a liberálnu politiku. Časopis začal vydávať v roku 1967 v San Franciscu  jeho doterajší editor a vydavateľ Jann Wenner spolu s hudobným kritikom Ralphom J. Gleasonom. 
Vo svojich začiatkoch bol časopis Rolling Stone zameraný hlavne na kultúru a životný štýl hnutia hippies. Už vo svojich prvých vydaniach Wenner poznamenal, že Rolling Stone „nie je iba o hudbe, ale aj o veciach a vzťahoch, ktoré k hudbe prislúchajú“. Tento postoj sa stal mottom tohto magazínu. 
V 70. rokoch sa Rolling Stone Magazine začal zameriavať na politický život. Štýl písania politicky zameraných článkov bol ovplyvnený kombináciou informácie o reálnych faktoch prezentovaných na osobných postojoch novinárov. Začiatok 70. rokov 20. storočia bol poznamenaný vznikom tzv. gonzo-žurnalizmu, v ktorom fakty splývajú s fikciou. Významným predstaviteľom gonza bol Hunter S. Thompson, ktorý v časopise Rolling Stone zverejnil dva úryvky zo svojho dnes už kultového románu Fear and Loathing in Las Vegas  o tom ako na začiatku 70. rokov idealizmus „detí kvetín“ začína podliehať sklamaniu, zlobe a šialenstvu a k moci nastupuje cynizmus. V 70. rokoch magazín pomohol naštartovať kariéru mnohým v súčasnosti prominentným autorom ako sú Cameron Crowe, Joe Klein, Joe Eszterhas a P. J. O'Rourke. Zaujímavé postoje štýl a príbehy, originálne prístupy autorov spôsobili, že sa časopis Rolling Stone stal atraktívnym médiom, ktoré v 70. rokoch formovalo populárnu kultúru. Dostať sa na jeho titulnú stránku sa pre populárne osobnosti stalo prestížnou záležitosťou.
V 90. rokoch sa magazín začal orientovať na mladšiu generáciu. Jeho obsah začal byť viac zameraný na pre mladých atraktívne témy o súčasných televíznych a filmových hviezdach a na populárnu hudbu. Časopis sa stal viacej bulvárnym, čím si udržal značný trhový úspech a popularitu. 1  
Rok 2004 bol vyhláseným rokom 50. výročia vzniku rocku . Magazín Rolling Stone k tejto príležitosti od roku 2003 publikoval série zoznamov rockových veľkolepostí, ktorými sa rozhodol na toto výročie upozorniť. Takto vznikli zoznamy sto najlepších gitaristov všetkých čias , 2  a  500 najlepších albumov všetkých čias The 500 Greatest Albums of All Time. V roku 2004  nasledovali zoznamy 50 najvýznamnejších momentov, ktoré zmenili históriu rocku  a 500 najlepších piesní všetkých čias . Časopis publikoval aj Nesmrteľných z Rolling Stone , t. j. zoznam 100 najväčších umelcov súčasnosti . Tieto zoznamy sa stali referenciami pre úspech a význam rockových umelcov histórie populárnej hudby. Časopis The Rolling Stone Magazine patrí v súčasnosti spoločne s magazínom Billboard, či MTV k najvplyvnejším médiám populárnej kultúry.
Dňa 7. mája 2006 vyšlo tisíce číslo časopisu Rolling Stone. 3  Obálka tohoto čísla je reminiscenciou na obal albumu  Sgt. Pepper’s Lonely Hearts Club Band od skupiny The Beatles', a zobrazuje niektoré z najvýznamnejších osobností, ktoré sa na jeho obálke objavili.
Niektorí umelci dostali tú poctu, že na obálke časopisu Rolling Stone objavili viackrát, niektoré z týchto obálok sa stali slávnymi. Napríklad The Beatles  sa na obálke časopisu objavili viac ako tridsaťkrát. 4  V prvej desiatke tém, ktoré sa dostali na obálku The Rolling Stone Magazine sú: 
V roku 2014 vyšlo februárové číslo časopisu na obálke 5  s pápežom Františkom a jeho obsiahlym profilom v časopise. 6 
Časopis Rolling Stone publikoval zoznamy:
Tento článok je čiastočný alebo úplný preklad článku Rolling Stone na anglickej Wikipédii .
