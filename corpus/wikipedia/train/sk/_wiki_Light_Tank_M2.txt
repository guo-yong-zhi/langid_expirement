M2A4 britskej armády, 11. marec 1942.Light Tank M2  bol ľahký tank používaný začiatkom druhej svetovej vojny armádou Spojených štátov amerických. V roku 1922 bolo v USA rozhodnuté o realizácii vývoja nových ľahkých a stredných tankov, ktoré by nahradili zastarané typy. V roku 1933 bol na podklade predchádzajúcich projektov vyvinutý prototyp ľahkého tanku s označením T2. Ďalší prototyp T2E1 bol prijatý do výzbroje americkej armády v roku 1935 ako M2A1 a v USA sa tak rozbehla prvá sériová výroba tanku od konca prvej svetovej vojny. Druhý prototyp T2E2 bol v rovnakom roku štandardizovaný ako M2A2.
Konštrukcia tanku M2A1 bola vyrobená z oceľových plechov. Na vyvýšenej konštrukcii sa nachádzala veža s veliteľskú kopulou. Výzbroj pozostávala z guľometu M2HB kalibru 12,7 mm vo veži, spojeného s guľometom M1919 kalibru 7,62 mm. Ďalší guľomet rovnakého typu bol inštalovaný v guľovitej lafete na čelnej strane korby. Neskorší variant M2A4 potom niesol ako hlavnú výzbroj 37 mm kanón M5. Podvozok pozostával z dvojice štyroch pojazdových kolies, dvoch kladiek, hnacím a napínacím kolesom. Ako pohonnú jednotku tank používal niekoľko typov motorov Continental R-670 a W-670. Maximálna rýchlosť stroja bola na ceste 58 km/h, v teréne sa pohybovala okolo 30 km/h. Dojazd dosahoval 320 km.
Bojov druhej svetovej vojny sa zúčastnila iba verzia M2A4 a to v Pacifiku v období 1942-43 v bojoch o Guadalcanal. Následne však boli stroje stiahnuté k výcviku a u bojových jednotiek nahradené novým typom ľahkého tanku M3 Stuart. Niekoľko kusov M2A4 boli tiež dodané do Veľkej Británie, kde slúžili ako stroje pre výcvik tankových posádok. Vo svojej výzbroji ich mala v rámci programu Lend-Lease  tiež austrálska armáda.
Celkovo bolo od roku 1935, kedy sa začala produkcia séria ľahkých tankov typom M2A1, vyrobené 704 kusov všetkých variantov. Výroba bola ukončená v roku 1941.
Tento článok je čiastočný alebo úplný preklad článku M2 Lehký tank na českej Wikipédii.
