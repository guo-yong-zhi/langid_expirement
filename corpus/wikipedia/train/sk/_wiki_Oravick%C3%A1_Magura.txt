Oravická Magura je geomorfologický podcelok Skorušinských vrchov. Najvyšším vrchom je Magura s výškou 1 232 m n. m.
Podcelok zaberá východnú časť pohoria a od západne ležiacej Skorušiny je oddelený údolím rieky Oravica. Severná hranica s Oravskou kotlinou vedie približne v trase cesty II/520 . Južne susedí Zuberská brázda, podcelok Podtatranskej brázdy. 1 
Územie leží za hranicou Tatranského národného parku a je takpovediac v tieni blízkych Roháčov. Na západnom okraji leží turistické centrum oblasti Oravice, kde sú možnosti ubytovania, stravovania i rekreácie. V osade je akvapark a na svahoch Krúpovej i lyžiarske stredisko. Vybudovaných je tu viacero vzájomne prepojených turistických chodníkov. 2 
