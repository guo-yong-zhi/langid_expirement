Blythe Katherine Dannerová  je americká herečka. Je matkou oscarovej herečky Gwyneth Paltrowovej.
Odmalička ju priťahovalo herectvo, ktoré neskôr študovala na Bard College. Účinkovala v Theater Company v Bostone, neskôr v Trinity Square Playhouse. Patrila k najkrajším herečkám 60. a 70. rokov. V roku 1972 mala epizódnu rolu v seriáli Columbo a v roku 1979 si zahrala v komédií The Great Santini.
Spolupracovala aj s režisérom Woody Allenom, napríklad na filmoch Another Woman , Alice  či Husbands and Wives .
V roku 1992 si zahrala vo filme Cruel Doubt so svojou dcérou Gwyneth Paltrow a o jedenásť rokov neskôr si spoluprácu zopakovali vo filme Sylvia.
V roku 2000 hrala manželku Roberta De Nira, v komédií Meet the Parents. Svoju rolu si zopakovala aj v rokoch 2004 a 2010. Hrala postavu Isabelle Huffstodtovú v seriáli Huff, za ktorú získala v roku 2005 a 2006 ocenenie Emmy za najlepší ženský herecký výkon vo vedľajšej úlohe .
V roku 2019 si zahrala menšiu rolu v seriáli Will a Grace.
Od roku 1969 do roku 2002 bola vydatá za režiséra Brucea Paltrowa. Ich manželstvo sa skončilo smrťou Paltrowa. Spolu s ním má dve deti, herečku Gwyneth Paltrowovú  a režiséra Jakea . Jej neter je Katherine Moennigová, ktorá sa tiež venuje herectvu.
Tento článok je čiastočný alebo úplný preklad článku Blythe Danner na anglickej Wikipédii.
