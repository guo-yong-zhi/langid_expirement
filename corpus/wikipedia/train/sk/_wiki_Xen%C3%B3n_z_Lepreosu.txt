Xenón  bol olympijský víťaz v behu dorastencov na jedno stadion v 4. stor. pred Kr. 1  2 
Xenón, syn Kallitea z trifylského Lepreosu, bol v Olympii korunovaný vencom na 105. hrách v roku 360 pred Kr. za víťazstvo v behu dorastencov na jedno stadion. 1  Túto súťažnú disciplínu zaradili do programu hier v roku 632 pred Kr. a jej prvým víťazom bol Polyneikes z Élidy. 3  4     
Staroveký grécky cestovateľ Pausanias, ktorý v druhom storočí Olympiu navštívil, uvádza, že v olympijskej Altide videl i jeho sochu. Nápis na jej podstavci hlásal, že bola dielom sochárskeho majstra Pyrilampa z Messény. 2  
