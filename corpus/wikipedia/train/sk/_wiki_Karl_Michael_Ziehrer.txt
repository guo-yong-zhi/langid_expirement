Karl Michael Ziehrer  bol rakúsky operetný skladateľ. Narodil sa v rodine klobučníka v Schottenfelde . Vyučil sa otcovmu remeslu, ale túžil viac po hudobnej kariére. Hudbu vyštudoval čiastočne na viedenskom konzervatóriu a čiastočne ako samouk. Za pomoci otca poskladal kapelu, s ktorou debutoval v roku 1862. Neskôr sa stal vojenským kapelníkom. Jeho prvou operetou bola jednoaktovka Mahomets Paradies . Okrem viacerých menej známych operiet napísal v nasledujúcich rokoch aj komickú operu König Jerome . Oveľa viac, ako tieto divadelné diela ho preslávili jeho valčíky a pochody , vďaka ktorým získal v roku 1893 pozíciu dirigenta na svetovej výstave v Chicagu a precestoval Severnú aj Južnú Ameriku.
Jeho najúspešnejšou operetou sa stali Die Landstreicher . V roku 1906 získal pozíciu riaditeľa dvorného bálu , ktorú pred ním zastával Johann Strauss, otec a neskôr aj syn. Na tomto poste ostal až do pádu Rakúskej monarchie. Od cisára Františka Jozefa získal zlatú medailu za umenie a vedu. Pôsobil aj v riaditeľstve Únie rakúskych autorov  a Viedenskej spoločnosti autorov . Po rozpade monarchie stratil svoje úspory v inflácii. Zomrel v roku 1922 v chudobe a ranený mŕtvicou.
Napísal okolo 500 tanečných kompozícií, z čoho asi polovica boli valčíky. Najznámejšími z nich sú Faschingskinder op. 382, Wiener Madeln op. 388,Wiener Bürger op. 419 a Nachtschwärmer op. 466; z pochodov sú známe Wiener Edelknaben a Zauber der Montur op. 493.
