Wej I   je čínsky šachový veľmajster s ELO ratingom 2722 . 1 
Wej sa narodil v meste Jen-čcheng v roku 1999. 2  V roku 2018 začal svoje štúdium na univerzite Tsinghua SEM v Pekingu.
Ako osemročný sa v roku 2007 zúčastnil Čínskeho šachového šampionátu, kde dokázal uhrať remízu proti veľmajstrovi Čou Ťien-čchaovi. 3 
V roku 2010 vyhral vyhral v kategórii pod 12 rokov Ázijský šachový šampionát pre mládež 4  a neskôr v tom istom roku aj Svetový šachový šampionát pre mládež. 5  O dva roky neskôr podal na Juniorskom svetovom šachovom šampionáte vynikajúci výkon a získal svoju prvú veľmajstrovskú normu. Svoju druhú normu získal v októbri 2012 na šampionáte v Indonézii, kde porazil Michała Krasenkowa a Sergeja Ferdočuka.
Svoju tretiu normu sa mu podarilo obdržať na turnaji v Reykjavíku v roku 2013, čo znamenalo, že mu bol udelený titul veľmajstra. 6  V rovnakom roku sa prvýkrát zúčastnil Svetového šachového šampionátu, kde porazil Jana Nepomňaščijho a Alexeja Širova. 7  V novembri 2013 dosiahol vo veku 14 rokov ELO rating 2604, čo z neho robí najmladšieho šachistu v histórii, ktorý prekročil hranicu 2600 ELO. 3 
V roku 2014 sa zúčastnil Šachovej olympiády, kde získal skóre 4/5, čím čínskemu tímu dopomohol k výhre zlatej medaily. 8  V rovnakom roku sa znova zúčastnil Juniorského svetového šachového šampionátu, kde skončil druhý. 9 
V roku 2015 dosiahol rating 2706, čím sa stal najmladším hráčom, ktorý prekročil hranicu 2700 ELO. 10  V máji 2015 skončil na prvom mieste na Čínskom šachovom šampionáte, porážajúc aj Ting Li-žena. 11  V júny rovnakého roku získal prvé miesto na Magistral de León, porážajúc Maxima Vachier-Lagravea.  12 
V januári 2016 sa zúčastnil turnaja v holandskom meste Wijk aan Zee, kde skončil siedmy. V apríli znova participoval na Čínskom šachovom šampionáte, kde znova získal prvé miesto. V júli si zahral na turnaji v Bilbau, kde porazil veľmajstra Aniša Giriho. 13 
V máji 2017 získal po tretíkrát prvé miesto na Čínskom šachovom šampionáte 14  a následne v júli vyhral turnaj v Tan-čou. 
V roku 2018 skončil prvý na Ázijskom šachovom šampionáte. 15  Vďaka tomuto úspechu sa kvalifikoval na Svetový šachový šampionát v roku 2019.
Tento článok je čiastočný alebo úplný preklad článku Wei Yi na anglickej Wikipédii.
