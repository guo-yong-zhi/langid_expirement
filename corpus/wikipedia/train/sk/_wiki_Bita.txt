Bita je chatovo-vinohradnícka oblasť nachádzajúca sa na okraji nitrianskej mestskej časti Dolné Krškany, v okrese Nitra. Nachádza sa v nadmorskej výške 200 m.n.m. 1  Na Bitu vedie kľukatá cesta, 2  ktorá sa nazýva Sekerka.
Vinohrady sa na Bite nachádzali už v dávnej minulosti. Za čias Márie Terézie boli vinice väčšie ako dnes. Pestovali sa najmä burgunske odrody a tie sa vyvážali až na cisársky dvor do Viedne. 3  Počas 2. svetovej vojny sa tu nachádzali bunkre.
Neďaleko lesa Nádrov, pri dolnobitianskej ceste, sa v poli nachádza kríž Ježiša Krista 4  z roku 1939, ktorý bol obnovený v roku 1998. Smerom hore na Bitu po ľavej strane od cesty nájdeme vodárenskú vežu. 5  O niečo vyššie sa nachádza pamätník svätého Floriána, 6  neďaleko ktorého sa nachádza socha svätého Urbana, ktorá bola opravená v roku 1996. Nájdeme tu aj cyklotrasu, z ktorej sa dá dostať do obcí Cabaj-Čápor alebo Svätoplukovo. 7 
Medzi najznámejšie podujatia patria Janské vína, ktoré sa uskutočňujú v letnej 8  a zimnej 9  edícii. Letná edícia je v júni a zimná edícia je v decembri. Na sviatok svätého Urbana, ktorý je 25.mája sa veriaci stretávajú pri soche svätého Urbana a následne sa požehnávajú vinice a polia. V rokoch 2020 a 2021 sa na futbalovom ihrisku v Dolných Krškanoch uskutočnilo podujatie Krškánska krosová desiatka a trať viedla aj cez Bitu. 10 
