Netbook  je zaužívané označenie pre malo- až strednorozmerový notebook , špecifikovaný malou veľkosťou, nízkou hmotnosťou, nízkou spotrebou energie a nízkou cenou, optimalizovaný pre použitie s internetom a prácou v sieťach.
Pôvod netbookov možno odvíjať od snahy výrobcov zmenšovať rozmery a váhu prenosných počítačov. Apple v roku 1991 uviedol PowerBook 100, ktorý vážil 2,3 kg, Gateway v roku 1992 zase Handbook 1.4 kg a v roku 1993 Hewlett-Packard OmniBook 300 1,3kg. Názov sub-notebook sa začal používať pre veľmi populárny rad Libretto od Toshiby. Libretto 20 so 6-palcovou obrazovkou sa začalo predávať začiatkom roku 1996 a vážilo len 840 gramov. V roku 1999 Psion uviedol rad Psion netBook. Psion má „netbook“ zaregistrovaný ako obchodnú značku pre zariadenia Netbook a Netbook Pro. Tieto zariadenia používali operačný systém Epoc a mali dotykový displej. Všeobecne sa však termín "netbook" začal používať až v roku 2007, keď Asus predstavil ASUS Eee PC, pôvodne určené pre rozvíjajúce sa trhy, s rozmermi 23 × 17 cm a váhou 0,9 kg.
Rozmery netbooku sú menšie ako pri notebookoch, a majú aj nižšiu hmotnosť . Vyznačujú sa malým zabudovaným LCD displejom 7" - 12", zabudovaným sieťovým pripojením , redukovanou veľkosťou klávesov  a absenciou optickej mechaniky. Veľmi často používajú technológiu SSD diskov v kapacitách okolo 300 GB . Netbooky obvykle disponujú pamäťou 1 alebo 2 GB  s možnosťou jej rozšírenia. Ako ovládač kurzora sa používa touchpad. Štandardom je tiež zabudovaná čítačka SD pamäťových kariet. Externé konektory sú redukované na USB  a D-Sub VGA konektor pre pripojenie externého monitoru. Chýba tiež rozšírenie Cardbus . Novšie  a drahšie modely majú aj HDMI pripojenie a rozlíšenie vhodné pre HD video. Keďže dôraz je kladený na nízku spotrebu, používajú sa špeciálne "mobilné" nízkoodberové procesory ako Intel Atom, VIA C7, VIA Nano, AMD Geode  so zabudovanými energiu šetriacimi režimami. Grafická karta je obvykle integrovaná v čipsete so zdieľanou pamäťou. Ako zdroj energie sa najčastejšie používa 3-9 článkový Li-ion akumulátor, štandardná výdrž na batérie je 3 - 9 hodín .
Netbooky sú obvykle predinštalované . Najpoužívanejším operačným systémom v roku 2011 boli GNU/Linux a Windows XP Home Edition/ Windows 7. Je možná aj inštalácia iného OS. Keďže netbooky znesú štandardné operačné systémy, je na nich možné spúšťať akékoľvek desktopové aplikácie určené pre ten-ktorý OS. Hranie hier a použitie aplikácií náročných na 3D akceleráciu a výpočtový výkon je limitované výkonom grafického systému a použitým procesorom. Netbook je určený hlavne ako inteligentný zápisník a ultrakompaktný počítač zameraný na surfovanie po internete a spracovanie kancelárskych aplikácií.
Vďaka malým rozmerom, výdrži batérií a štandardnému operačnému systému vzbudil netbook Asus Eee 1  už v roku 2007 značný záujem. Za tretí kvartál roka 2008 sa v EÚ predali 2 milióny netbookov, čo predstavovalo viac ako 7 % z celkového predaja počítačov 2 . Acer Aspire One zaznamenal medziročný nárast predaja v roku 2008 o 47,3% 3 . Podľa štúdie NPD 4  v roku 2009 mali netbooky 20% podiel z predaja prenosných počítačov so stále rastúcou tendenciou, pričom takmer polovica produkcie  smerovala do Európy, do Severnej Ameriky 26 % 5 . 
Od roku 2011 čelili netbooky konkurencii tabletov , ktoré sú výrobne menej náročné, čo viedlo k poklesu predaja netbookov. 6  Niektorí výrobcovia netbookov s OS Windows ukončilo ich výrobu koncom roku 2012 7  a nahradilo ich výrobou Chromebookov , na čo v roku 2014 reagoval aj Microsoft netbookmi s Windows 8.1 s vyhľadáčom Bing. Iní výrobcovia sa zamerali na zvyšovanie výkonu a znižovanie rozmerov a hmotnosti . V roku 2014 bolo celosvetovo predaných viac tabletov ako prenosných počítačov. Do roku 2017 podľa Gardner bude predaných viac tabletov ako prenosných a stolových počítačov dohromady.
