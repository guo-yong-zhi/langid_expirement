Madridská ulica v Košiciach leží v mestskej časti Ťahanovce v okrese Košice I. 
Ulica bola naprojektovaná ako súčasť Sídliska Ťahanovce v polovici 80. rokov. Mala niesť názov Turkménska ulica. Boli tu navrhnuté tri 12-poschodové panelové domy. Tie boli vystavané v rokoch 1992 - 1993. Ulica leží na okraji sídliska a do roku 1995 tu ani nepremávala MHD, preto tu bola dovtedy voľná takmer polovica bytov. Dopyt po nich sa zvýšil až po zriadení konečnej zastávky Madridská. Aj napriek tomu, že sa zdá, že ulica leží na sídlisku, územne patrí pod obec Ťahanovce.
Jazvečia, Americká trieda, Austrálska trieda
