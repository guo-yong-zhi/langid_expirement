Jaroslav Janus
Jaroslav Janus  je slovenský profesionálny brankár, hrajúci v Slovenskej extralige za klub HC Košice.
Jaroslav Janus začínal s hokejom v Prešove. Neskôr prestúpil do Slovana, kde v mládežnických kategóriach pôsobil v sezónach 2005/06 a 2006/07. V roku 2007 sa stal dvojkou draftu prestížnej kanadskej juniorskej CHL, kde si ho vybral tím Erie Otters, v ktorom zotrval tri sezóny. 1  V roku  2009 bol draftovaný Tampou Bay z celkového 162. miesta. V sezóne 2011/2012 chytal v Norfolku vo farmárskej AHL, kde nastúpil v 34 stretnutiach , v ktorých mal 91,4 % úspešnosť. Na konci sezóny sa spolu s Richardom Pánikom tešili zo zisku Calderovho pohára. 2  Šancu v NHL nedostal a rozhodol sa pre návrat do Európy. Pred sezónou 2012/2013 sa s klubom HC Slovan Bratislava dohodol na dvojročnej zmluve.  Podpis zmluvy komplikovali práva Lokomotivu Jarosľavl, ktorý brankára v roku 2009 draftoval. Vedenie klubu však v tejto záležitosti spravilo maximum a prešovského rodáka podpísalo do roku 2014. 3  
Slovensko reprezentoval na MS hráčov do 18 rokov v roku 2007 a na MS hráčov do 20 rokov v roku 2009, kde bol nominovaný novinármi do all-star tímu. 4  V seniorskej reprezentácii debutoval na Nemeckom pohári 2012, v zápase proti Kanade . 5 
