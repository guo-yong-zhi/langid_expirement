Absolútne a relatívne sú charakteristiká veci alebo javu, ktoré sa v mnohých  
filozofiách chápu ako vzájomne  späté. Často sa napríklad uvažuje o absolútnej pravde a relatívnej pravde. Absolútne je to, čo je od iného úplne nezávislé, s iným nezmiešané, iným nepodmienené a neobmedzené. Absolútne existuje samo osebe a voči inému nanajvýš ako príčina. Relatívne je naopak to, čo je dané iba v istom vzťahu, čo nemôže stáť samo osebe.
