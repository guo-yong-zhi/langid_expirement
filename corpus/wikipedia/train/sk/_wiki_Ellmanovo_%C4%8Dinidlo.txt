Ellmanovo činidlo 1   alebo DTNB) je chemikália, ktorá sa používa na určenie počtu alebo koncentrácie tiolových skupín vo vzorke. 2  Toto činidlo vyvinul George L. Ellman.
V Ellmanovej pôvodnej publikácii 2  bolo toto činidlo pripravené oxidáciou 2-nitro-5-chlórbenzaldehydu na karboxylovú kyselinu, zavedením tiolovej skupiny pomocou sulfidu sodného a následne oxidáciou monomérov pomocou jódu, čím vznikne dimér. Aktuálne je toto činidlo komerčne dostupné.
Pri reakcii tiolov s DTNB dochádza k štiepeniu disulfidovej väzby, čím vzniká 2-nitro-5-tiobenzoát , ktorý vo vode ionizuje na TNB2- dianión v neutrálnom a alkalickom pH. Tento anión má žltú farbu. 1 
Táto reakcia je rýchla a stechiometrická, takže pridanie jedného molu tiolu vytvorí jeden mol TNB.  Anión TNB2- sa stanovuje spektrofotometricky pomocou merania absorbancie viditeľného svetla pri 412 nm. Molárny absorpčný koeficient je 14,150 M−1 cm−1 pre zriedené roztoky pufrov 3  4  a 13,700 M−1 cm−1 pre roztoky s vysokou koncentráciou solí, napríklad v 6 M guanídiumhydrochloridu alebo 8 M močoviny. 4  V pôvodnej publikácii v roku 1959 bol molárny absorpčný koeficient pre zriedené roztoky podhodnotený na 13,600 M−1 cm−1 a ako je poznamenané v nedávno publikovanom článku, tento omyl zostáva v literatúre i naďalej. 5  Komerčne dostupné DTNB nemusí byť úplne čisté a môže vyžadovať rekryštalizáciu, aby bolo možné získať presné a reprodukovateľné výsledky. 4 
Ellmanovo činidlo je možné použiť na meranie nízkomolekulových tiolov, ako je napríklad glutatión, v čistých roztokoch i biologických vzorkách, napríklad v krvi. 6  Takisto je pomocou neho možné zmerať počet tiolových skupín v bielkovine. 6 
Tento článok je čiastočný alebo úplný preklad článku Ellman's reagent na anglickej Wikipédii.
