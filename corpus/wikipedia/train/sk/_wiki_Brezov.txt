Brezov je obec na Slovensku v okrese Bardejov.
Panstvo Marhaň patrilo Abovcom z Drieňova od roku 1299. Po deľbe marhanských majetkov, ktoré v roku 1335 potvrdila Spišská kapitula, vznikla prvá priama správa o Brezove. Brezov existoval už pred rokom 1335 a bol majetkovou súčasťou panstva Marhaň. V písomnostiach z prvej polovice 14. storočia sa táto dedina vyskytuje pod maďarským názvom Nyresmezo v zmysle Brezové Pole, v písomnostiach z druhej polovice 14. až 16. storočia pravidelne v druhom názve Nyrjes. 
Slovenský názov Brezov sa dostal do zápisov výnimočne, prvý záznam je známy z roku 1540. Napriek takému výskytu v písomnostiach treba pokladať slovenský názov za pôvodný. chýba zdroj] Maďarské názvy vznikli jeho prekladaním do maďarčiny a vytvorili ich nepochybne Abovci, šľachtici maďarského pôvodu a vlastníci tohto majetku od konca 13. storočia. Dôležité je, že maďarské názvy nemajú žiadne jazykové znaky, ktoré by znamenali neskorý pôvod tejto dediny a jej vznik prípadne na prelome 13. a 14. storočia. chýba zdroj] 
Brezov ako majetková súčasť panstva Marhaň bol vo vlastníctve šľachticov z Drienova ešte aj v prvej polovici 15. storočia. V druhej polovici 15. a 16. storočia patril šľachticom zo Sečoviec, Brezovice, resp.Torysy a Bertotoviec, ďalej Dežefiovcom, Tahiovcom a Ujfalušiovcom. 
V roku 1427 boli brezovské sedliacke domácnosti okrem richtára zdanené do 27 port.
V druhej polovici 15. a 16. storočia sa z Brezova viaceré sedliacke domácnosti odsťahovali, iné schudobneli a upadli na želiarov. Sedliacke domácnosti okrem richtára boli v rokoch 1543, 1567 a 1588 zdanené od 9,6,5 a 2 port, čo svedčí o ich prudkom schudobnení a zmenšení počtu. V roku 1567 štyri hospodárili na celých a päť na polovičných usadlostiach. V roku 1600 sídlisko pozostávalo z 18 poddanských domov. Koncom 16. storočia bol Brezov stredne veľkou dedinou s výlučne poddanským obyvateľstvom.
Symboly obce sú zapísané v Heraldickom registri Slovenskej republiky 4 .
Brezov pozostáva z dvoch častí:
