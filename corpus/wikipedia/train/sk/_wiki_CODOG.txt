CODOG  je kombinovaný námorný pohonný systém, využívajúci kombináciu dieselových motorov a plynovej turbíny.
Používa sa na lodiach, ktoré potrebujú vyššiu rýchlosť, než je ich cestovná. To je potrebné napríklad pri vojnových plavidlách, ako sú moderné fregaty a korvety. Každý lodný hriadeľ je spojkou napojený ako na dieselový motor, zaisťujúci plavbu cestovnou rýchlosťou, tak na plynovú turbínu, dávajúcu lodi veľkú rýchlosť. Obidva typy pohonov však nemôžu, na rozdiel od koncepcie CODAG, bežať súčasne. Koncepcia CODOG je na na rozdiel od koncepcii CODAG konštrukčne jednoduchšia, ale na druhej strane potrebuje k dosiahnutiu rovnakej rýchlosti výkonnejšie pohonné jednotky.
