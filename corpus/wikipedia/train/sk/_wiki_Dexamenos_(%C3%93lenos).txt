Dexamenos  syn a nástupca ólenskeho kráľa Oikea 1 
Keď Herakles splnil všekých dvanásť úloh, zadaných mykénskym kráľom Eurystheom a dosiahol tak slobodu, vypravil sa s vojskom proti élidskemu kráľovi Aigeiovi, ktorý ho v minulosti namiesto sľúbenej odmeny potupne vyhnal. 2  Herakles však počas vojenskej výpravy ochorel a bol donútený uzavrieť prímerie, ale následne sa po nečakanom útoku nepriateľa po veľkých stratách musel stiahnúť. 3  Jeho cesta ho potom priviedla k ólenskemu kráľovi Dexamenovi. V kráľovstve sa práve konala svadba Dexamenovej dcéry Hippolyty a lykosúrskeho princa Azana a kráľ k svadobnému stolu prizval aj Herakla. Pokojná svadobná hostina sa ale náhle zmenila, keď sa opitý Kentaur Eurytión začal správať k Hippolyte nevyberavým spôsobom a tak Herakles nezaváhal a na mieste ho zabil. 4  
V inom príbehu od autora Apollodora, sa Dexamenova dcéra Mnésimaché mala stať manželkou Eurytióna, ktorý ju do zásnub donútil. Keď si potom Kentaur Eurytión pre ňu prišiel, Herakles mu v tom zabránil a po krátkom boji ho zabil. 5 
Antický autor Pausanias uvádza, že Dexamenos bol otec dvojičiek, dcér, ktoré sa vydali za synov élidskeho kráľa Aktora. Théraifoné sa vydala za Euryta a Théroniké za Kteata. 6 
