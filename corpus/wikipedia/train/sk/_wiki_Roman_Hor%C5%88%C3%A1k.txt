Roman Horňák je pseudonym slovenského spisovateľa detektívnych románov. Je predstaviteľom "drsnej školy". Píše reálne, bez akýchkoľvek prikrášlení. Nedáva si servítku pred ústa.  Svoje prvé diela vydával vo vydavateľstve Druska Books. Po zániku vydavateľstva, prešiel pod vydavateľstvo Elist.
Pravú identitu autora pozná iba malá hŕstka ľudí – najbližší spolupracovníci. Svoje súkromie si prísne stráži. Netúži po publicite. S určitosťou vieme o ňom povedať iba to čo sám o sebe prezradil. Meria o čosi menej ako dva metre . Vek medzi 35 – 45 rokom života. 
Vystúpiť z anonymity v úmysle nemá. Či pochádza priamo z krajského mesta, alebo býva v jeho blízkom okolí, nie je známe.
Roman Horňák rieši brutálne prípady, ktoré sa stali v metropole východu, v okolitých obciach, resp. mimo územia Slovenska. Zločin opisuje realisticky, drasticky. Nakoľko sám žije na východnom Slovensku, svoje príbehy infiltruje do košických ulíc - ktoré evidentne dobre pozná. Ako prezradil, hoci sú jeho knihy fikciou, stoja na reálnych základoch. Buduje na prípadoch, preto aj spôsob vyšetrovania, ako ho v knihách popisuje, pôsobí uveriteľne.
Horňák od roku 2014 publikoval 8 detektívnych románov. Začal s kratšími dielami a postupne jeho diela naberajú na rozsahu. Jeho knihy sú rozdelené do krátkych kapitol . Jednotlivé tituly na seba nenadväzujú, každý rozoberá úplne iný prípad.
Hlavné postavy
