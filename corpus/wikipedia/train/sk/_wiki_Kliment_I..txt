 Svätý Kliment I.  alebo Klement Rímsky 1   bol v poradí 4. rímskym pápežom . Zomrel vo vyhnanstve na Kryme, údajne ako mučeník.
Tertulián uvádza, že Klement prijal biskupskú vysviacku od svätého Petra.
Ako rímskemu biskupovi sa mu pripisoval prvý list kresťanskej obci v Korinte, v ktorom sa už spomína cirkevná hierarchia , druhý list Korinťanom, dva listy pannám, judaistické úvahy a homílie, ako i apoštolské konštitúcie, ktoré však vznikli v 3. - 4. storočí.
Kliment mal zomrieť mučeníckou smrťou pri Chersone. Jeho údajné  ostatky našiel Konštantín v januári roku 860. Odniesol ich do Carihradu , v roku 863 na Veľkú Moravu a odtiaľ v roku 867 do Ríma. Zdá sa, že Klimentove ostatky pomohli Konštantínovmu sprievodu dosiahnuť u pápeža Hadriána II. schválenie slovanskej liturgie a ďalších cirkevných požiadaviek. Konštantín zložil kultu ostatkov Klimenta tri náboženské skladby.
Klement zaviedol do liturgie pozdrav Dominus vobiscum.
V rokoch 860 - 880 v Ríme prežíval Klimentov kult renesanciu. Od raného kresťanstva je uctievaný ako svätec.
