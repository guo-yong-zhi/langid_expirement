Rosička okrúhlolistá  je mäsožravá rastlina z rodu Drosera rastúca v rašeliniskách, mokradiach a močiaroch. Patrí k najbežnejším druhom rosičiek – je rozšírená v celej severnej Európe, na Sibíri, v Severnej Amerike, Japonsku a na Novej Guinei.
Rosička okrúhlolistá je charakteristická jasne červenou farbou, na ktorú v kombinácii s lepkavou sladkastou látkou vábi drobný hmyz, ktorý jej slúži ako potrava. Od júla do augusta kvitne ružovo až bielo. 3  Kvety sa nachádzajú pomerne vysoko nad listami. Semienka sú čierne 1 – 1,5 mm dlhé. Kvety sa otvárajú v závislosti na osvetlení a celé kvetenstvo sa natáča v závislosti na polohe slnka na oblohe. Rosičky sú viacročné a môžu sa dožívať aj viac ako 50 rokov.
V zimnom období rosička okrúhlolistá vytvára takzvaný hibernákulum – tesne združené listy blízko pri zemi, čo jej umožňuje prestáť chladné zimné počasie.
Zriedkavo sa krížia s rosičkou anglickou  a vzniká kríženec rosička obrátenovajcovitá .
Živí sa hmyzom, ktorý priťahuje svojou jasne červenou farbou a lepkavými kvapkami obsahujúcimi sladkú látku, ktoré pokrývajú listy. Mäsožravý spôsob obživy rosička vyvinula v dôsledku nedostatku živín v kyslých biotopoch kde rastie. Na rozpustenie chyteného hmyzu prilepeného k výrastkom na listoch používa enzýmy a získava tak dusičnany a iné výživné látky.
V Severnej Amerike rastie vo všetkých častiach Kanady okrem kanadských prérií a tundry; vyskytuje sa na južnej Aljaške, na severozápadnom pobreží Pacifického oceánu a pozdĺž Apalačských vrchov ďalej na juh až do štátov Georgia a Louisiana.
Rastie vo veľkej časti Európy vrátane Britských ostrovov, vo Francúzsku, krajinách Beneluxu, Nemecku, Dánsku, Švajčiarsku, Česku, Slovensku, Poľsku, Bielorusku, Pobaltí, Švédsku a Fínsku, ďalej v severnom Španielsku, Rumunsku, na Islande a v južných častiach Nórska a Grónska. Riedko sa vyskytuje v Rakúsku, Maďarsku a v niektorých ďalších balkánskych krajinách.
V Ázii rastie na Sibíri a v Japonsku, v častiach Turecka, v oblasti Kaukazu, polostrovu Kamčatka, v Južnej Kórei a na Novej Guinei.
Rosička okrúhlolistá sa vyskytuje po celom území s výnimkou teplých oblastí. 3 
Na Slovensku je jej zber zakázaný, rastlina patrí medzi zraniteľné druhy a je zákonom chránená. V Česku ide o silno chránený druh. Je chránená aj v Poľsku, Srbsku, Nemecku a Švajčiarsku. 2 
Rosička sa používa na liečenie, je súčasťou niektorých liekov. Zriedkavo sa pestuje v zbierkach, najmä medzi pestovateľmi mäsožravých rastlín.
Rosička okrúhlolistá obklopená machem
Na rozkládajúcom sa dreve 
Detail listu
Na Rokytskej slati v Česku
