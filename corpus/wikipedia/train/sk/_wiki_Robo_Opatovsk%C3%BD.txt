Robert Opatovský  je slovenský spevák a skladateľ.
Robert  Opatovský vyštudoval hru na klasickú gitaru na bratislavskom konzervatóriu u Petra Zsapku. Po skončení štúdia navštevoval súkromné hodiny spevu u speváčky Adrieny Bartošovej. V roku 1993, počas Vojenskej základnej služby, spieval vo vojenskom big bandovom orchestri Bohumila Trnečku, neskôr s Vladom Valovičom. 
Po ukončení vojenskej služby spieval v rôznych hudobných telesách na Slovensku a v zahraničí. 
V roku 1996 Robo Opatovský začal spolupracovať s producentským triom Priehradník/Balogh/Gregor, pre ktoré nahral skladby „Heartbreaker“, „It doestn´t matter...“. V roku 1997 sa s pomocou Dariny Rolincovej zoznámil s českým hudobným skladateľom a producentom Danielom Hádlom, ktorý s ním uzavrel zmluvu na tri hudobné albumy pre vydavateľstvo BMG-Ariola. U tohto vydavateľa Opatovský vydal dva albumy, Robert Opatovský a Nebol som zlý. Po vydaní druhého Robo podpísal zmluvu na tri albumy s Universal Music. V roku 2000 mu vyšiel album Pravá tvár. V priebehu rokov 2002-2003 Robo Opatovský striedavo pôsobil v Japonsku a na Slovensku. V Japonsku pripravil materiál na album, ktorý s producentom Vrabcom  vydal v roku 2003 pod názvom Prílev energie. Od roku 2005 spolupracuje s Slovenským paralympijským výborom . V tomto roku preň nahral a naspieval pieseň Daj šancu zázrakom  1 . Hudbu zložil Robo, text napísal Zoro Laurinc. V marci 2005 vyšiel Opatovskému album V tom zvláštnom sne, v roku 2006 Swing & Latin, v roku 2008 album vianočných piesní s názvom Vianočný album. Medzi najznámejšie hity Roba Opatovského patria skladby „Natália“, „Oceán“, „Na dvoch strunách“, „Sen“, „Dúhový pelikán“, „Hovorila po španielsky“, „Príliv energie“ a ďalšie. V TV Markíza účinkuje ako sólový spevák v tanečných súťažiach Let's Dance.
Robo Opatovský je vlastníkom hudobného vydavateľstva Záverečná. V roku 2008 sa produkčne a autorsky podieľal na albume Maroša Kramára, Lážo-plážo. Robo Opatovský zložil aj hudbu k rozprávkovej knižke Bibiany Ondrejkovej O dievčatku Julke. 2 
V roku 2009 sa Robo Opatovský zúčastnil slovenského národného kola súťaže Eurovision Song Contest 2009 so skladbou „Prší“, s ktorou skončil vo finále na šiestom mieste. Dňa 11. mája Robovi Opatovskému vyšiel jeho prvý výberový album s jeho najväčšími hitmi. 3 . 
V roku 2012 zložil a naspieval oficiálnu paralympijskú hymnu, pieseň Nechajme sa strhnúť prúdom na XIV. paralympijských hrách v Londýne pre Slovenský paralympijský výbor. Text piesne napísal Pavel Elgyütt  4 .  
Pre výpravu slovenských paralympionikov na Zimné paralympijské hrách v Soči v roku 2014 zložil a naspieval pieseň Môj život, ktorá je aj na rovnomennom albume  5 .
Spolu s Štefanom Skrúcaným, Miroslavom Nogom, Petrom Cmoríkom, Barborou Švidraňovou, Bibianou Surovčíkovou a slovenskými paralympijskýmí športovcami naspievali hymnu Orli bez krídel pre Slovenské paralympijské družstvo k Letným paralympijským hrám v v Riu de Janeiro  6 .
Robo Opatovský sa oženil s priateľkou Katkou  9. mája 2009. S manželkou žije v Skalici.
