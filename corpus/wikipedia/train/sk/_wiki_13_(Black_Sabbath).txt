13 je devätnásty a zatiaľ posledný štúdiový album britskej heavy metalovej skupiny Black Sabbath. Jeho nahrávanie prebiehalo od augusta 2012 do januára nasledujúceho roka. Jeho producentom bol Rick Rubin a album bol vydaný 7. júna 2013. Ide o prvý album skupiny od roku 1995, kedy vyšiel Forbidden a o prvý so spevákom Ozzy Osbournom od roku 1978, kedy vyšiel Never Say Die!. Na albume hrajú traja z pôvodných členov skupiny: gitarista Tony Iommi, basgitarista Geezer Butler a spevák Osbourne. Pôvodný bubeník Bill Ward sa reunionu skupiny nezúčastňuje a na albume ho nahradil Brad Wilk, člen skupín Rage Against the Machine a Audioslave.
Tento článok je čiastočný alebo úplný preklad článku 13  na českej Wikipédii.
