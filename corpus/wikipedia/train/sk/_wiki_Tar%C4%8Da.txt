Tarča je sídlisko situované južne od centra mesta Spišská Nová Ves. Jeho výstavba prebiehala v 60. rokoch 20. storočia. Bolo to prvé sídlisko v meste, ktoré bolo postavené v tedajšom extraviláne mesta. Tvoria ho stovky bytov a zaraďuje sa medzi najväčšie mestské časti. Sídlisko má nákupné stredisko, obchody s potravinami, základnú školu na Lipovej ulici, základnú školu, osemročné a päťročné bilingválne gymnázium na Javorovej ulici, materskú školu, domov dôchodcov, požiarnu zbrojnicu. Územie je obsluhované linkami mestskej hromadnej dopravy.
Súradnice: 48°56′12″S 20°33′50″V  /  48,936665°S 20,563874°V  / 48.936665; 20.563874
