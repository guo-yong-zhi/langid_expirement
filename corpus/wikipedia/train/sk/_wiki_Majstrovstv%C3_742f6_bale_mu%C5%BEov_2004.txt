Majstrovstvá sveta vo florbale mužov 2004 boli v poradí 5. majstrovstvá sveta vo florbale mužov, ktoré organizuje Medzinárodná florbalová federácia . Konali sa od 18.   23. mája 2004 v Zürichu a Klotene, vo Švajčiarsku, za účasti 19 tímov rozdelených do 2 divízií. Pôvodne sa "B" divízie malo zúčastniť aj družstvo Poľska, ale odhlásilo sa z turnaja na poslednú chvíľu. Švajčiarsko hostilo po ME 1995 svoje druhé medzinárodné podujatie mužov. Víťazom sa piatykrát  stali florbalisti Švédska, keď vo finále porazili prekvapujúceho finalistu   družstvo Česka. Fínsko sa druhýkrát v histórii MS muselo uspokojiť iba s 3. miestom.
Posledné družstvo "A" divízie zostúpilo v nasledujúcich MS do "B" divízie. Opačne putoval víťaz "B" divízie. Keďže Poľsko sa nezúčastnilo turnaja, do "C" divízie nezostúpil nikto.
