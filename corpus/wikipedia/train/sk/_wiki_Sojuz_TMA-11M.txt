Sojuz TMA-11M bola ruská kozmická loď typu Sojuz. Dňa 7. novembra 2013 vyštartovala pomocou nosnej rakety Sojuz-FG z kozmodrómu Bajkonur k Medzinárodnej vesmírnej stanici , kam dopravila troch členov Expedície 38. Potom zostala u ISS ako záchranná loď až do 13. mája 2014, kedy sa s ňou rovnaká trojica kozmonautov vrátila späť na Zem.
Kozmická loď Sojuz TMA-11M nesená raketou Sojuz-FG odštartovala z kozmodrómu Bajkonur dňa 7. novembra 2013 o 04:14:15,290 svetového času . 2  So stanicou sa spojila po štyroch obletoch Zeme a šiestich hodinách letu o 10:27:52 UTC. 2 
Kozmonauti priviezli na Medzinárodnú vesmírnu stanicu pochodeň sa symbolickým olympijským ohňom, ktorú 9. novembra Oleg Kotov a Sergej Riazanskij aj vyniesli do vesmíru pri výstupe zo stanice. 3  Pochodeň 11. novembra vrátila na Zem posádka Sojuzu TMA-09M . 4 
Dňa 13. mája 2014, o 22:35:56 UTC, sa Ťurin, Mastracchio a Wakata s loďou odpojili od stanice a 14. mája 2014 o 01:58:06,8 UTC pristáli v kazašskej stepi, juhovýchodne od Džezkazganu. Let trval 187 dní, 21 hodín, 43 minút a 52 sekúnd. 2 
Hlavná a záložná posádka Sojuzu v Gagarinovom múzeu v Hviezdnom mestečku
Prevoz nosnej rakety na štartovaciu rampu, 5. november 2013
Nosná raketa Sojuz-FG s logom ZOH 2014 na štartovacej rampe
Členovia posádky s pochodňou sa lúčia pred štartom
Štart Sojuzu TMA-11M z Bajkonuru, 7. november 2013
Štartujúca raketa Sojuz-FG
Sojuz TMA-11M sa blíži k Medzinárodnej vesmírnej stanici
Pohľad na pripojený Sojuz TMA-11M k modulu Rassvet a Progress M-20M pripojený k modulu Pirs, 12. december 2013
Sojuz TMA-11M po odpojení od ISS, 14. máj 2014
Návratový modul Sojuzu TMA-11M klesá na padáku
Pristátie Sojuzu v kazašskej stepi neďaleko Džezkazganu, 14. máj 2014
Pátracie a záchranné tímy po príchode k návratovému modulu krátko po pristátí
Posádka po vyzdvihnutí z kabíny
