Kovalinec je potok na hornej Orave, v okrese Tvrdošín. 1  Je to pravostranný prítok potoka Bratkovčík, meria 2,8 km a je tokom V. rádu.
Pramení zo severnej strany vrchu Hálečková nad mestom Trstená na severnom okraji Oravskej vrchoviny, v nadmorskej výške približne 735 m n. m. odkiaľ tečie 2 km smerom na severovýchod. Následne vteká do Oravskej kotliny, podteká cestu III. triedy Trstená - Nové Ústie a severne od časti Trstená-Ďurdinová sa oblúkom stáča smerom na východ, pričom preteká lokalitou Kovalinec. Ďalej podteká štátnu cestu č. 59, stáča sa na juhovýchod a nad športovým areálom v Trstenej sa v nadmorskej výške približne 624 m n. m. vlieva do Bratkovčíka. 2 
