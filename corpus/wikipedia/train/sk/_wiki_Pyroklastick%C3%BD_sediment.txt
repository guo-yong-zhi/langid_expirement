Pyroklastický sediment  je usadená hornina sopečného pôvodu, produkty sopečných explózií, ktoré neboli ďalej premiestnené . Zrná pyroklastických sedimentov  tvoria kusy kryštálov, vulkanického skla a hornín. 1  Odporúčanie IUGS definuje pyroklastické uloženiny ako nahromadenie pyroklastov, ktoré môže byť rovnako spevnené aj nespevnené, 75% ich objemu pri tom musia tvoriť napadané pyroklasty. 2  Termín pyroklastická hornina sa používa pre spevnenú tefru. 3 
Termín pyroklastický materiál zaviedol americký geológ L. Pirsson roku 1915. 4 
Pyroklastický materiál môžu tvoriť jednotlivé kryštály, kúsky sopečných hornín ale aj podložia , pemza - „spenená“, vysoko porézna hornina. Veľkosť častíc pyroklastických hornín sa môže pohybovať od najmenších častíc s priemerom niekoľko mikrónov až po bloky veľkosti rádovo niekoľko metrov.
Pyroklastické uloženiny sú typické pre plínijské erupcie , alebo freatomagmatické erupcie. Pyroklastiká vznikajú spadom vulkanického popola, lapily, bômb a blokov, ktoré boli uvoľnené zo sopky pri erupcii. Pri usadzovaní sa mohli zmiešať s rozdrvenými fragmentmi okolitých hornín, tie však nemôžu tvoriť viac než 25% materiálu. Takéto javy sú zvlášť typické pre explozívne erupcie na súši, menej vo vode. Explozívny vulkanizmus je najčastejší pri viskóznych  lávach, pretože riedke  lávy majú skôr tendenciu tiecť vo forme lávových prúdov. 7 
Pri explozívnych erupciách na svahoch sopiek bežne vznikajú pyroklastické prúdy. Suspenzie horúcich plynov a vulkanického materiálu, ktoré sa pohybujú dolu svahom sopky a môžu mať katastrofálne devastujúce účinky. 
