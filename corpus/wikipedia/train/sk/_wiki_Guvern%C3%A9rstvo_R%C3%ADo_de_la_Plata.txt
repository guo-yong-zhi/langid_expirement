Guvernérstvo Río de la Plata 1   Río de la Plata  3  ; špa. Gobernación del Río de la Plata) bola územná jednotka spadajúca pod Miestokráľovstvo Peru a teda guvernér, ktorý stál na čele guvernérstva sa zodpovedal miestokráľovi Peru. Guvernérstvo Río de la Plata vzniklo v roku 1617 z predchádzajúceho väčšieho guvernérstva Río de la Plata a Paraguaj , ktoré sa rozdelilo na dve guvernérstva . Súčasťou Miestokráľovstva Peru bolo guvernérstvo až do roku 1776, kedy sa stalo súčasťou a základom novovytvoreného Miestokráľovstva Río de la Plata. Formálne však guvernérstvo zostalo zachované až do roku 1782, kedy sa pretransformovalo na Intendanciu Buenos Aires.
Územie Guvernérstva Río de la Plata pozostávalo z argentínskeho pobrežia a územia budúceho Štátu Buenos Aires, teda z časti súčasnej Argentíny, ďalej boli súčasťou územie Banda Oriental  a Rio Grande do Sul .
Guvernérstvo Río de la Plata vzniklo kráľovským rozhodnutím  kráľa Filipa III. zo dňa 16. decembra 1617, ktorým bolo rozdelené staršie Guvernérstvo Río de la Plata a Paraguaj medzi dve nové, teda Guvernérstvo Río de la Plata a Guvernérstvo Paraguaj 4 . Prvým guvernérom sa stal Diego de Góngora. V rokoch 1625 a 1626 nariadil kráľ Filip III., aby sa ku guvernérstvu pripojili územia spravované jezuitským rádom v Paraguaji a Paraná  5 .
V januári 1680 založili Portugalci na území guvernérstva pevnosť Colonia del Sacramento, ktorú následne obsadil guvernér Río de la Plata José de Garro, no na základe Lisabonskej zmluvy z roku 1681 bola pevnosť vrátená Portugalsku 6 . 6. novembra 1726 nariadil španielsky kráľ, aby sa ku guvernérstvu pridalo 13 nových misijných miest pozdĺž rieky Paraná. V roku 1750 bola uzavretá Madridská zmluva medzi Španielskom a Portugalskom, ktorá nanovo vytýčila hranice území v Južnej Amerike. To sa týkalo aj územia Banda Oriental, keďže na základe Madridskej zmluvy bolo mesto Colonia del Sacramento prisúdené Španielsku. Práve Colonia del Sacramento, ktorá sa nachádza prakticky oproti Buenos Aires, slúžila ako miesto pre nelegálny anglo-portugalský obchod do Buenos Aires. Portugalsko zasa dostalo územie známe ako Misiones Orientales (časť súčasného brazílskeho štátu Rio Grande do Sul.
12. februára 1761 bola prijatá zmluva El Pardo medzi Španielskom a Portugalskom, ktorá rušila zmeny prijaté Madridskou zmluvou a teda sa hranice vrátili tam, kde boli pred prijatím Madridskej zmluvy 7 . Cieľom bolo vytýčiť nové hranice medzi týmito krajinami v Južnej Amerike. 2. novembra 1762 Pedro de Ceballos 8  obsadil pre Španielsko mesto Colonia del Sacramento, Ostrov Martín García a Ostrov San Gabriel. Následne aj s armádou postupoval smerom k Rio Grande do Sul, kde obsadil mesto San Pedro. Dňa 12. mája 1763 bola uzatvorená Parížska zmluva, ktoré tieto obsadené územia vrátila Portugalsku 9 . Na rozkaz španielskeho kráľa bola 7. decembra 1768 vyslaná expedícia na obsadenie Ohňovej zeme, no táto sa dostala iba pri Magalhaesov prieliv a vrátila sa späť.
Španielsky kráľ vydal dňa 1. augusta 1776 kráľovský dekrét, na základe ktorého bolo vytvorené Miestokráľovstvo Río de la Plata, pričom Buenos Aires sa stalo jeho hlavným mestom 10 . Guvernér Río de la Plata sa tým pádom stal podriadeným miestokráľa z Buenos Aires a nespadal tak už pod miestokráľa Peru. Tieto zmeny boli vykonané z dôvodu, že oblasť Río de la Plata rýchlo rástla a teda iba prítomnosť guvernára  bola nedostačujúca. Navyše bola táto pre kráľovstvo významná oblasť ohrozovaná tak ekonomickými hrozbami , ako aj vojenskými, keďže do oblasti pravidelne prenikali Briti a Portugalci. Navyše vláda z Peru nebola v oblasti Río de la Plata veľmi populárna, nakoľko celý obchod musel povinne prechádzať cez hlavné mesto Peru Lima, čo jednak predlžovalo cestu tovarov a jednak znižovalo zisky miestnych obyvateľov. Prvým miestokráľom Río de la Plata sa stal jeho bývalý guvernér Pedro Antonio de Cevallos 11 .
Guvernérstvo zostalo fungovať, no jeho význam sa znížil a vykonávalo iba niektoré funkcie. Na základe kráľovského rozhodnutia z 28. januára 1782 bolo miestokráľovstvo rozdelené na tzv. intendancie, čím sa guvernér Buenos Aires stal intendantom Buenos Aires, čo znamenalo zánik guvernérstva Buenos Aires. Zároveň bolo vrátených 30 misijných miest pozdĺž rieky Paraná pod správu Asunciónu 12 .
