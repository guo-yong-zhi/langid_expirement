Vladimír Kútny
Vladimír Kútny  je bývalý slovenský hokejový útočník. Hrával na poste ľavého krídelníka. Je odchovancom klubu MHK Dubnica nad Váhom. 
S hokejom začínal v roku 1991 v tíme MHK Dubnica nad Váhom. Od roku 1998 hrával za dorast, kde pokračoval v roku 2000 popri štúdiách na tunajšom Športovom gymnáziu za juniorov v Dukle Trenčín. Už ako 17-ročný hrával zámorskú juniorskú súťaž QMJHL za klub Quebec Remparts. V Quebecu odohral celú sezónu 2002/03. V roku 2003  sa zúčastnil v kanadskom meste Quebec Juniorskej hokejovej súťaže Memorial Cup. Ďalšiu sezónu začal v Quebecu, ale dohral ju už v klube Val d'Or Foreurs. Tam začal aj sezónu 2004/05, ktorú však dokončil už v klube Acadia-Bathurst Titan. V sezóne 2005/06 sa vrátil na Slovensko do klubu Dukla Trenčín. Tam pôsobil až do konca sezóny 2008/09. Ďalšiu sezónu začal v českej extralige v klube HC Oceláři Třinec, odkiaľ prestúpil do klubu HC ’05 Banská Bystrica. Ročník 2011/12 odohral celý v tíme HC 05 Banskej Bystrica. Pred sezónou 2012/13 podpísal zmluvu z klubom Ertis Pavlodar, ktorý hráva najvyššiu súťaž v Kazachstane. Počas sezóny ale prestúpil do klubu HC Mulhouse, ktorý hrá najvyššiu francúzsku ligu Ligue Magnus. Pred sezónou 2013/14 podpísal zmluvu s Duklou Trenčín. Po skončení sezóny na Slovensku si predĺžil sezónu na Novom Zélande. Za klub Canterbury Red Devils v miestnej lige NZIHL odohral 7 stretnutí. S klubom získal novozélandský titul. Pred sezónou 2014/15 podpísal zmluvu s nórskym klubom Manglerud Star. Po deviatich zápasoch ale prestúpil do anglického klubu Guildford Flames hrajúceho v súťaži EPIHL. Novú sezónu začal v rovnakej lige, ale v klube Telford Tigers. Sezónu, ale dokončil v Rakúsku v klube EHC Kundl hrajúcom 4. ligu. V sezóne 2016/17 sa stal hráčom nórskeho klubu Nidaros Ishockeyklubb v 1.divízii, čo je 2 najvyššia súťaž v Nórsku. S klubom vyhral ligu a získal tak zlatú medailu. Zároveň išli hrať baráž o najvyššiu súťaž, ale v nej klub neuspel. Po sezóne sa vrátil domov do Dubnice nad Váhom.
V sezóne 2017/18 sa stal hráčom nováčika 1. hokejovej ligy SR, klubu MHK Dubnica nad Váhom. V sezóne 2018/19 získal s klubom bronzovú medailu. Po sezóne ukončil aktívnu kariéru. 
V roku 2002 bol Vladimír Kútny draftovaný do zámorskej juniorskej súťaže CHL v prvom kole z 20. miesta. Vybral si ho klub Quebec Remparts, ktorý hráva v rámci juniorskej ligy CHL súťaž QMJHL.
V drafte do NHL bol Vladimír Kútny draftovaný v roku 2003 v 8. kole z 258. miesta klubom Detroit Red Wings.
