Majstrovstvá Južnej Ameriky v basketbale mužov 1963 boli v poradí 20. majstrovstvá Južnej Ameriky v basketbale mužov, ktoré organizovala Juhoamerická basketbalová konfederácia . Konali sa v Lime, v Peru v dňoch od 16. februára   4. marca 1963, za účasti 9 tímov. Bolívia sa na turnaji predstavila po 20 rokoch. Peru bolo organizátorom juhoamerického šampionátu mužov tretíkrát, predtým hostilo toto podujatie v rokoch 1938 a 1943, zakaždým v Lime. Štvrtý titul v rade a šiesty celkovo získala Brazília, ktorá sa v jedinej hranej skupine umiestnila pred domácim Peru a Uruguajom.
Tieto majstrovstvá zároveň slúžili ako kvalifikácia juhoamerických družstiev na Majstrovstvá sveta 1963, ktoré organizovalo tiež Peru. Kvalifikovali sa na ne 3 najlepšie družstvá.
