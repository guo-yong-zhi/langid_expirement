Banský potok je potok na Hornom Pohroní, v severnej časti okresu Banská Bystrica. 1  Je to pravostranný prítok Ľupčice, meria 2,7 km a je tokom IV. rádu. 
Preteká Starohorskými vrchmi, pramení na juhovýchodnom svahu vrchu Jelenská skala  v nadmorskej výške okolo 910 m n. m. Tečie juhovýchodným smerom, sprava priberá prítok  a postupne sa stáča na východ. Preteká obcou Baláže a na jej okraji ústi v nadmorskej výške približne 537 m n. m. do Ľupčice. 2 
