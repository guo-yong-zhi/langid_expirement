Súradnice: 48°10′40″S 17°02′29″V  /  48,177808°S 17,041442°V  / 48.177808; 17.041442
URBION – Štátny inštitút urbanizmu a územného plánovania bola výskumno-vývojová a projektová organizácia, ktorá sa od roku 1956 do 31. decembra 1993 zaoberala územným plánovaním a urbanizmom. Sídlila v Bratislave, pôvodne na Drieňovej ulici v Ružinove. V roku 1984 sa presťahoval na Hanulovu ulicu v Dúbravke. Pobočku mal v Banskej Bystrici, výskumno-vývojové, projektové a dislokované projektové ateliéry v Bratislave, Žiline a v Košiciach.
Urbion bol podriadenou organizáciou Ministerstva výstavby SSR. Plnil v oblasti urbanistickej projekcie na Slovensku funkciu hlavnej projektovej organizácie, najmä vo vzťahu k urbanistickým strediskám Stavoprojektov a útvarom hlavných architektov.  
Centrálne plánovanie, ktoré nastúpilo po roku 1948 zasiahlo aj do oblasti územného  plánovania a urbanizmu miest a vidieckych sídiel v Česko-Slovensku.  
Inštitucionálny vývoj:
Menšia časť Urbionu organizačne pôsobila do roku 1994 samostatne a podliehala Slovenskej komisii pre životné prostredie . Zodpovedal najmä za koncepčnú činnosť v oblasti urbanizmu a plánovania rozvoja sídel. V jeho štruktúrach pôsobili viacerí renomovaní urbanisti, ako boli Ján Kuklica , prof. Rudolf Šteis , Pavel Zibrin , Ján Gasper, ale napr. aj disident Miroslav Kusý. 1 
Inštitút vydával odborný časopis o urbanizme Urbanita .
Po vzniku samostatného Slovenska nastalo obdobie ekologizácie územného plánovania a plánovania vôbec a kompetencie územného plánu malo na starosti Ministerstvo životného prostredia Slovenskej republiky. 1. júla 1993 bola založená Slovenská agentúra životného prostredia  a URBION sa o pol roka začlenil do jej štruktúr. Reorganizáciou sa vytvorili špecializované strediská, kam sa zaradil ako súčasť Centra územného rozvoja. Po zmenách kompetencií medzi ministerstvami životného prostredia a výstavby URBION ako zložka splynul s inými centrami SAŽP a prestal existovať.
V roku 2006 de iure a od roku 2008 aj de facto bola činnosť "obnovená" v podobe príspevkovej organizácie Ministerstva výstavby a regionálneho rozvoja SR pod názvom Inštitút urbanizmu a územného plánovania URBION.
Slovenská národná knižnica, Národný biografický ústav - Biografický lexikon Slovenska III  Martin 2007, str. 70
