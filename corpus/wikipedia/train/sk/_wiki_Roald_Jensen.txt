1 Zápasy a góly za profesionálny klub .
Pozri aj Športový portál
Roald Jensen , bol nórsky futbalista známy aj pod prezývkou  Roald "Kniksen" Jensen. "Kniksen" je lokálne Bergenské slovo, znamenajúce žonglér, kúzelník. Prezývku získal vďaka svojej schopnosti robiť rýchle kľučky. Roalda Jensena považujú za jedného z najlepších nórskych futbalistov vôbec. 
Narodil sa v meste Bergen, v ktorého najväčšom futbalovom klube SK Brann odohral väčšinu svojich ligových zápasov. Za seniorský tím Brannu nastúpil v roku 1960, ako 17 ročný. Vďaka svojmu mimoriadnemu talentu debutoval v rovnakom roku aj v Nórskej reprezentácií – najmladší hráč v doterajšej histórií. Svoj klub priviedol dvakrát za sebou k majstrovskému titulu, v rokoch 1962 a 1963. Ako legionár pôsobil od 1965 do 1971 v škótskom klube Heart of Midlothian FC. 
1971 sa Jensen vrátil do SK Brann a hneď nasledujúci rok získal klub Nórsky pohár vo futbale.
Odohral 31 zápasov za Nórsku reprezentáciu a strelil v nich 5 gólov.
Roald Jensen ukončil svoju futbalovú kariéru po sezóne 1973 ako 30 ročný. Zomrel 44 ročný 6. októbra 1987 počas zápasu za Brann's old-boys team  na  Brann štadióne 1 .
Jeho meno  nesie ocenenie, každoročne udeľované pre výnimočné osobnosti nórskeho futbalu tzv. Kniksenova cena .
Roald Jensen sa narodil a vyrastal v Eidsvågsneset, v mestskej časti Bergenu. Jeho rodičia, architekt Karl Ingolf Jensen a Kirsten Alice Rokne 2 , mali ešte jedného syna, Kjella Jensena. Ten sa taktiež venoval futbalu a za SK Brann odohral v sezóne 1990/91, 33 ligových zápasov.
Desaťročný Roald Jensen sa stal členom novovzniknutého futbalového klubu Dynamo. V jednom zápase Dynamo vyhralo 22 – 0, pričom Jensen dal 15 gólov. Bol taktiež členom Nordnæs Bataillon.
Hráčom SK Brann sa stal ako 13 ročný. Už v mládežníckych kategóriach vynikal vďaka svojim technickým schopnostiam. V roku 1959 priviedol juniorský tím SK Brann k víťazstvu v národnom pohári. Ich úspech vo finálovom zápase nad tímom Skeid  sledovalo na Brann štadióne 16 000 divákov. 3 .
V roku 1960 bojoval SK Brann o zotrvanie v najvyššej Nórskej lige.  Klub síce stratil prvoligovú príslušnosť a zostúpil do regionálnej ligy , ale v apríli toho roku v zápase s Viking FK, debutoval v jeho farbách, jeden z najlepších futbalistov nórskej futbalovej histórie. Sedemnásť ročný Jensen dostal výnimku, umožňujúcu mu nastúpiť v tak nízkom veku za profesionálny klub. V tom istom roku si talentovaný futbalista obliekol aj reprezentačný dres. Debutoval v zápase proti Rakúsku. Prvý gól v národnom drese, dal vo svojom druhom reprezentačnom štarte proti Fínsku. Jensenov prelomový zápas za reprezentáciu mal číslo tri. V septembri 1960 bol hlavnou postavou pri víťazstve Nórska v zápase so Švédskom . 17 ročný Jensen, svojimi kľučkami, fintami a presnými nahrávkami, výrazne prispel k víťazstvu. Išlo o malú senzáciu, keďže Švédske mužstvom bolo spolu s Pelého Brazíliou, finalistom Majstrovstiev sveta vo futbale 1958 4 . Jensen sa stal okamžite miláčikom fanúšikov a stredobodom záujmu médii. Tie mu dali prezývku Kniksen , vďaka jeho zručnosti v práci s loptou. 
Po jarnej časti sezóny 1961, SK Brann postúpil opäť medzi nórsku futbalovú elitu. Roald Jensen, zaň odohral všetky zápasy, dokonca nastúpil aj vo všetkých  stretnutiach nórskeho pohára. V boji o Nórsky pohár ich zastavil Fredrikstad FK. Udialo sa tak v októbrovom zápase na Brann štadióne, pred návštevou 24,800 divákov. To je dodnes najvyššia návšteva na Bergenskom štadióne.
V sezóne 1961 – 62 priviedol Jensen svoj klub k historicky prvému titulu v Nórskej lige. Vďaka tomu ho noviny VG  vyhlásili za "útočníka roka", a nórska športová ročenka Sportsboken, za "hráča roka" 5 . SK Brann s Jensenom vo svojom strede, obhájili roku 1963 majstrovský titul.
Roald Jensen prestúpil v 1964, do škótskeho klubu z mesta Edinburg – Heart of Midlothian FC. Stal sa prvým nórskym futbalistom, ktorý získal profesionálny kontrakt na Britských ostrovoch. 5  Svoj prvý zápas za Hearts odohral 2. Januára 1965. Škótska liga sa vyznačovala hlavne rýchlim, fyzickým futbalom. Jensen napriek tomu, že meral len 168 cm a vážil čosi cez 60 kilogramov, získal v náročnej súťaži priazeň fanúšikov. Vďaka svojim driblérskym zručnostiam dostal prezývku "Super-Jensen". Kariéra v Hearts, bola žiaľ poznačená zraneniami a taktiež kolísavosťou nálad trénerov i škótskej tlače. V roku 1966 sa stal novým trénerom Hearts John Harvey. Vyžadoval prísnu disciplínu od hráčov, čo nevyhovovalo Jensenovy, privyknutému improvizovať. Následkom nezhôd s trénerom, musel Jensen často sledovať zápas len z lavičky náhradníkov. Na jeseň 1967 skóroval Jensen v štyroch zápasoch za sebou, vďaka čomu sa opäť stal cenným hráčom pre klub. 6  Podobnými výkyvmi, bola ovplyvnená celá škótska časť Jensenovej kariéry.  Za šesť a pol sezóny v Hearts, odohral Jensen 74 zápasov a strelil 19 gólov. 
Jensen sa vrátil do SK Brann v lete 1971. Rok 1972 začal Roald Jensen s dištancom na šesť mesiacov, za potýčku s rozhodcom počas halového turnaja. 7  Po vynútenej pauze však dopomohol Brannu k zisku Nórskeho pohára. Vo finále zdolali futbalisti z Bergenu konkurenčný Rosenborg BK 1 – 0. Brann získal pohár prvýkrát od roku 1925 8 . Napriek faktu, ze odohral počas sezóny v lige aj v pohári len desať zápasov a strelil tri góly, bol Jensen vyhlásený za futbalistu roka v Nórsku.
Jensen nastupoval pravidelne počas sezóny v 1973 ako kapitán mužstva. Po nezhodách s trénerom tímu a neskôr aj jeho nástupcom ukončil Roald Jensen aktívnu hráčsku kariéru. Mal 30 rokov a jeho posledným zápasom za SK Brann bol zápas v Pohári víťazov pohárov UEFA, 7 Novembera 1973, proti Severo Írskemu klubu Glentoran F.C..
Roald Jensen mal 16 rokov, keď po prvýkrát reprezentoval svoju krajinu. Bolo to v roku 1959 v mládežníckom mužstve Nórskej U19. Pozoruhodné je, že v priebehu jedného roku preskočil do mužstva U21, následne do seniorskej reprezentácie. Ako 17. ročný nastúpil za seniorský tím, pričom tri zápasy potreboval, aby vstúpil do povedomia Futbalovej verejnosti. Za Nórsko odohral dovedna 35 zápasov a vsietil 5 gólov, posledný zápas odohral v roku 1971. V súčasnosti, je stále považovaný za jedného z najlepších hráčov v Nórskej futbalovej histórii.   
