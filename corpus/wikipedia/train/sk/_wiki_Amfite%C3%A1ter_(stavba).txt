Amfiteáter  je staroveká rímska stavba s elipsovitým pôdorysom.
V amfiteátroch sa odohrávali gladiátorske zápasy, štvanice dravých zvierat a ukážky námorných bitiek . Tieto aktivity prebiehali v jej prostrednej časti, aréne, okolo ktorej sa na vyvýšenom stupni nachádzali rady sedadiel pre divákov. Amfiteáter sa líšil od hipodrómu a cirkusu určených primárne pre preteky konských záprahov, a štadiónu pre atletické súťaže.
Najstarší amfiteáter, ktorý bol postavený na začiatku 1. storočia pred Kr. sa dochoval v Pompejach. Najznámejším amfiteátrom je Koloseum v Ríme . Bolo vybudované medzi rokmi 70 - 80. Jeho kapacita bola asi 50 000 divákov, jeho dlhšia os mala dĺžku 188 m a kratšia 156 m.
Dnešné amfiteátre predstavujú priestory s výnimočnou akustikou vhodné najmä pre koncerty a divadelné predstavenia. Mnoho z nich už nemá pôvodné oválny charakter, ale je polkruhový.
Tento článok je čiastočný alebo úplný preklad článku Amfiteátr na českej Wikipédii.
