Austrálsky hodvábny teriér je plemeno psa uznané v FCI v skupine 3 pod číslom 236.
Austrálsky hodvábny teriér je kompaktný, dobre stavaný pes dosahujúci v kohútiku výšku 23 cm. Dĺžka tela by mala byť primeraná k jeho výške. Vyznačuje sa jemnou, hladkou, lesklou a hodvábnou srsťou. Sfarbenie má byť modré s trieslovou alebo sivomodré s trieslovou, pričom sa uprednostňujú sýtejšie farby. Austrálsky hodvábny teriér má malé, do písmena V formované uši, ktoré nosí vzpriamené. Šteniatka sa rodia čierne. 
Austrálsky hodvábny teriér má typický teriérsky temperament. Je ostrý strážca, dynamický a sebavedomý.
Toto plemeno bolo vyšľachtené v 19. storočí v Austrálii krížením jorkšírskeho teriéra a austrálskeho teriéra. 
