Godspeed On The Devil's Thunder  je deviaty štúdiový album od anglickej, goth-black metalovej kapely Cradle of Filth. Vydaný bol 27.10.2008 cez Roadrunner Records. 
Koncepčný album je založený na celoživotnom príbehu Gillesa de Raisa, francúzskeho šľachtica, vojaka a jedného času aj spolubojovníka Johanky z Arku, ale aj masového vraha, sexuálneho devianta a satanistu.
Album sa umiestnil na 48. priečke v rebríčku Billboard Top 200 Chart.
Album bol produkovaný gitaristom z kapely Sabbat, Andym Sneapom, ktorý tiež pracoval na mixovaní predošlého albumu Thornography.
Prvú oficiálnu správu o albume oznámil gitarista Paul Allender: „Máme nahraté štyri nové skladby, ktoré sú oveľa rýchlejšie ako na Thornography.“ Vokalista opísal album ako najextrémnejší, najdramatickejší a najviac poburujúci album ich kariéry. 
Pieseň „Tragic Kingdom“ bola dostupná na voľné stiahnutie cez Roadrunner Records uz 27. augusta 2008. Pieseň „Honey And Sulphur“ bol prvý singel k tomuto albumu a dal sa kúpiť cez iTunes Store. Video k tejto skladbe bolo nahrávané v Chislehurstských jaskyniach v Kente. 
