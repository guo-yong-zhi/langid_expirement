Sojuz T-6  bol sovietsky pilotovaný kozmický let v rámci programu Sojuz. Sojuz T-6 vyštartoval 24. júna 1982 z kozmodrómu Bajkonur k stanici Saľut 7. Na palube lode prileteli k stanici členovia sovietsko-francúzskej posádky Vladimir Džanibekov, Alexander Ivančenkov a Jean-Loup Chrétien.
Členovia posádky Sojuzu T-6 pracovali na pripravených experimentoch na kozmickej stanici a po týždni úspešne pristáli 2. júla 1982 v Kazachstane.
Štart lode prebehol 24. júna 1982 v 16:29:48 UTC z kozmodrómu Bajkonur v Kazašskej SSR. Sojuz T-6 sa dostal na obežnú dráhu a po samostatnom lete a niekoľkých úpravách dráhy sa priblížil ku kozmickej stanici. Približovací manéver riadil palubný počítač Sojuzu, vo vzdialenosti 900 m od stanice kvôli problémom s automatickým navádzacím systémom prevzal ručné riadenie Džanibekov a úspešne spojil Sojuz 25. júna 1982 o 17:46 UTC so zadným spojovacím uzlom Saľutu 7. 1  2  Po kontrole hermetickosti spojenia posádka prestúpila do stanice, kde sa stretla s členmi základnej posádky Anatolijom Berezovojem a Valentinom Lebedevom. 1  
Pre misiu Sojuz T-6 pripravili vedci rad experimentov: 1  
Dňa 1. júla 1982 bol v rámci testov kozmickej lode Sojuz T-6 skúšobne zapálený na 69 s manévrovací motor, čím došlo k zvýšeniu obežnej dráhy orbitálneho komplexu. Nasledujúceho dňa kozmonauti Džanibekov, Ivančenkov a Chrétien prestúpili na palubu Sojuzu, uzavreli prielezy a po kontrole hermetickosti oddelili v 11:04 UTC Sojuz od Saľutu 7. Po začatí brzdiaceho manévru a odhodenie obytnej a prístrojovej sekcie vstúpila loď vo výške 100 km v 13:57 UTC do atmosféry a bez problémov pristála 2. júla 1982 v 14:21:10 UTC na území Kazachstanu 65 km severovýchodne od mesta Arkalyk. 1  2 
