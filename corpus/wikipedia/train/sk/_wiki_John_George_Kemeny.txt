John George Kemeny vlastným menom  Kemény János György  bol maďarský matematik, spolutvorca programovacieho jazyka BASIC a spolutvorca americkej atómovej bomby.
Narodil sa v Budapešti do židovskej rodiny. V roku 1940 musel kvôli silnejúcemu postaveniu fašistického Nemecka v strednej Európe spolu so svojou rodinou utiecť do USA. Strednú školu ukončil v New Yorku , neskôr študoval na Princeton University matematiku a filozofiu. Štúdium musel kvôli II.svetovej vojne  na rok prerušiť. Vojenskú službu vykonával v Los Alamos, kde pracoval na Projekte Manhattan. Tu spoznal Richarda Feynmana, ktorý bol jeho nadriadeným. Okrem neho tu stretol aj ostatných maďarských emigrantov, ktorí pracovali na vývoji atómovej bomby. Najväčší dojem na neho však spravil John von Neumann.
Po návrate do Princetonu ukončil štúdium v roku 1947 a v roku 1949 získal doktorát z logiky . Doktorandské štúdium vykonával pod dohľadom Alonza Churcha, na krátku dobu sa stal tiež matematickým asistentom Alberta Einsteina. 
Ako 27 ročný prijal úlohu vytvoriť katedru matematiky na Dartmouth College, v rokoch 1971 až 1980 bol jej rektorom. V roku 1979 ho prezident Jimmy Carter požiadal o vedenie vyšetrovania havárie atómovej elektrárne na Three Miles Island, kde sa čiastočne roztavil atómový reaktor.
Programovací jazyka BASIC vytvoril v roku 1964 spolu s Thomasom E. Kurtzom. Spolu vytvorili aj Dartmouth Time-Sharing System. Tento systém umožňuje viacerým ľuďom pracovať na jednom počítači.
Zomrel na infarkt vo veku 66 rokov. 3  Pochovaný je na Dartmouth College Cemetery. 2 
