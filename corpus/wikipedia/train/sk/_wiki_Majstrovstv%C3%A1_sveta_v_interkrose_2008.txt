Majstrovstvá sveta v interkrose 2008 boli v poradí 9. majstrovstvá sveta v interkrose, ktoré organizuje Medzinárodná interkrosová federácia . Konali sa v Kriense, v kantóne Luzern, vo Švajčiarsku v dňoch od 15.   20. júla 2008, za účasti 6 mužských a 4 ženských tímov. 1  Švajčiarsko bolo organizátorom svetového šampionátu druhýkrát, keď predtým hostilo toto podujatie v roku 2004, v Sursee. Zápasy sa odohrali v aréne Krauerhalle 2  s kapacitou 1 300 divákov. 3  V mužskej kategórii získalo titul štvrtýkrát v rade Česko, ktoré vo finálovom stretnutí zvíťazilo nad Kanadou. U žien zvíťazilo rovnako Česko po finálovej výhre nad Kanadou. 
