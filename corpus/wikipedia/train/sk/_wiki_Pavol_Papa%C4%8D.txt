Generálporučík Ing. Pavol Papač  bol slovenský generál; v roku 1979 bol ustanovený do funkcie náčelníka kádrovej správy Čsl. armády na Ministerstve národnej obrany.
Narodil sa 18. januára 1924 v Kráľovciach. Po ukončení obecnej školy absolvoval dve triedy reálneho gymnázia.
V roku 1945 nastúpil na základnú vojenskú službu, aby sa ďalej stal slúžiacim poddôstojníkom. Vojakom z povolania sa stal v roku 1949. V tom istom roku odišiel študovať na Vojenskú akadémiu v Hraniciach na Moravě. Po jej skončení krátko pôsobil ako veliteľ roty v Prachaticiach.
Vojenské vzdelanie si ďalej dopĺňal v kurzoch v Prahe a Moskve. Po ich úspešnom absolvovaní zastával hlavné funkcie na stupni pluk v meste Jindřichův Hradec, kde sa už ako 29-ročný stal veliteľom 29. pešieho pluku. Už v roku 1960 ho ustanovili do funkcie veliteľa 18. motostreleckej divízie v Prešove.
Potom vykonával najvyššie funkcie na vojenských školách. Od roku 1964 bol veliteľom Vyššieho vojenského učilišťa vo Vyškove na Morave a v roku 1967 sa stal zástupcom veliteľa Vojenskej akadémie A. Zápotockého v Brne.
V roku 1969 sa vrátil k výkonu veliteľských funkcií, aby sa stal náčelníkom oddelenia na veliteľstve Východného vojenského okruhu v Trenčíne, odkiaľ bol ustanovený do funkcie veliteľa 9. tankovej divízie v Tábore. Od roku 1971 až do roku 1987 pôsobil v rôznych funkciách na kádrovej správe v Prahe, kde svoju vojenskú kariéru ukončil na Ministerstve národnej obrany ako náčelník kádrovej správy Čsl. armády.
Zomrel v roku 1994 v Prešove.
Do prvej generálskej hodnosti generálmajor bol prezidentom republiky vymenovaný 1. októbra 1971. Do hodnosti generálporučíka bol povýšený v roku 1978.
Ovláda ruský jazyk.
Za službu vlasti, Za zásluhy o výstavbu a ďalšie.
