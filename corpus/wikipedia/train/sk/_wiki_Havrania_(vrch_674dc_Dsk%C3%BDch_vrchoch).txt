Havrania  je vrch v Chočských vrchoch. Nachádza sa severne od Lúčok, približne 10 km severovýchodne od Ružomberka. 2 
Nachádza sa v strednej časti Chočských vrchov, v geomorfologickom podcelku Sielnické vrchy. 3  Leží v Žilinskom kraji, na území okresu Ružomberok a zasahuje na katastrálne územia obcí Lúčky a Kalameny. 4  Na vrchol nevedie značená turistická trasa. 2 
Havrania leží v strednej časti rozsiahleho masívu, ktorý siaha od Ostrého vrchu na severe po Pliešku na juhu. Západným smerom je sedlom oddelená Magura , na severe susedí vrch Ostré , východne sa nachádza údolím Kalamenianky oddelená Sielnická hora , južným smerom leží Brestová , Plieška  a Smrekov . 1  Masív patrí do povodia Váhu a odvodňujú ho zo severu a juhu prítoky potoka Teplianka, východne sa zvažujúce svahy odvádzajú vodu potoku Kalamenianka. Najbližšími sídlami sú južne ležiace Lúčky a Kalameny, severným smerom sa nachádza Osádka a Malatiná. 2  V severovýchodnej časti masívu sa nachádza niekoľko jaskýň.
Vrchol Havranej je po ťažbe pokrytý nesúvislým lesom, ktorý tak poskytuje mnoho miest na rozhľad. Pozorovateľné sú okolité vrchy Chočských vrchov, časť Liptovskej kotliny a pohoria Krivánska Fatra, Oravská Magura, Oravské Beskydy, Oravská vrchovina, Skorušinské vrchy, Západné a Nízke Tatry a časť Veľkej Fatry. 5 
Na vrchol nevedie značkovaná trasa, preto výstup je možný lesnými chodníkmi z okolia. Dostupnosť uľahčuje lesná cesta, vedúca údolím potoka Kalamenianka východným úpätím. 2 
