Modrý vrch   je najvyšší vrch Belianskych kopcov v Hronskej pahorkatine. Nachádza sa asi 4 kilometre severozápadným smerom od Štúrova.
Vrch má tvar vyvýšenej plošiny bez výraznejších útvarov. Vystupuje nad okolitú krajinu o približne 100 m n. m. a tvorí najjužnejšiu časť podunajských pahorkatín. Vrch je sčasti porastený dubovým lesom, časť južných svahov pokrývajú viniče. 
V najvyššej časti Modrého vrchu sa nachádza vysielač Štúrovo. Oceľová konštrukcia s výškou 55 metrov bola postavená v roku 1971 a šíri signál televízie i rozhlasu. Nadväzuje na vysielače Kamzík, Zobor a Sitno a primárne pokrýva mesto Štúrovo s okolím. Vysoký vyžiarený výkon zabezpečuje kvalitné pokrytie v celej juhovýchodnej časti Podunajskej nížiny a dolného Pohronia, s presahmi do Maďarska.
Asi 2 km západne sa nachádza aj súkromný rádiový vysielač.
Okolité významné vysielače a vzdialenosť k nim:
