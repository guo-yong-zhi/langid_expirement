Generálny tajomník Organizácie Spojených národov stojí na čele Organizácie Spojených národov. Menuje ho valné zhromaždenie na základe odporúčania bezpečnostnej rady na päťročné funkčné obdobie. Charta ho splnomocňuje upozorňovať bezpečnostnú radu na každú záležitosť, ktorá podľa jeho názoru ohrozuje medzinárodný mier a bezpečnosť. Okrem toho vykonáva všetky ostatné úlohy, ktoré mu zverí valné zhromaždenie, bezpečnostná rada, hospodárska a sociálna rada a poručenská rada.
