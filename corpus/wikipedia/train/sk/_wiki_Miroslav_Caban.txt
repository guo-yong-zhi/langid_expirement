Miroslav Caban  je český horolezec a fotograf slovenského pôvodu. V čase svojho výstupu na Mount Everest mal síce obe občianstva, ale trvalé bydlisko v Česku, takže figuruje v českých prehľadoch osemtisícovkárov. Jeho najväčším úspechom je zdolanie projektu Seven Summits - projekt, v ktorom majú horolezci vystúpiť na všetky najvyššie hory všetkých siedmich kontinentov - ako druhý na svete hneď za legendárnym Reinholdom Messnerom.
Mladosť prežil na Liptove a v Banskej Bystrici, po vojenčine zakotvil a rodinu si založil na južnej Morave.
V Alpách vystúpil na Grossglockner, Mont Blanc, Matterhorn. V Andách najprv v roku 2000 neúspešný, 2001 úspešný pokus o Aconcaguu. V roku 2001 pokus o K2, dosiahol 8000 m. V ďalšom roku sa najprv pokúsil o Čho Oju, ale jeho najväčším úspechom sa stal výstup bez kyslíka na Mount Everest v roku 2002 . Potom sa sústredil na projekt 7 Summits , teda najvyššie vrcholy svetadielov. V roku 2004 zdolal Kilimandžáro, Elbrus, Mount McKinley a Mt. Vinson, 2005 Carstenz Pyramid, Mt. Kosciusko  a znova Aconcaguu. Ako druhý Slovák po Hámorovi tak naplnil tento projekt, ale prvý  bez kyslíka. Na rok 2007 plánoval pokus o 4 osemtisícovky - Šiša Pangma, Čho Oju, Broad Peak a K2. Na dvoch sa pre nečas otáčal 200 m pod vrcholom, na zvyšných nižšie. Potom vyhlásil, že s osemtisícovkami končí.
