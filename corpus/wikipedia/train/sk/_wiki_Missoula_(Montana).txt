Missoula je mesto v Spojených štátoch amerických, v západnej Montane. Leží v Skalnatých vrchoch na rieke Clark Fork, v blízkosti sútoku s riekou Bitterroot. Je sídlom okresu Missoula County a žije tu 57 053 obyvateľov . 
V meste sídli pobočka University of Montana. Severozápadne od mesta leží medzinárodné letisko Missoula International Airport, severne od neho sa nachádza rekreačné územie Rattlesnake, lyžiarske stredisko Montana Snowbowl], východne od mesta lyžiarske stredisko Marshall Mountain.
V meste a jeho okolí sa odohrával dej filmu Roberta Redforda Kadiaľ tečie rieka .
