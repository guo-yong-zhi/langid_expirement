Felix Tauer  bol český orientalista, znalec dejín a kultúry krajín Blízkeho východu. Prekladateľ knihy Tisíc a jedna noc do češtiny. 
Študoval na Karlovej univerzite, kde jeho vyučujúcimi boli profesori Rudolf Dvořák, Max Grünert a Rudolf Růžička. V roku 1917 obhájil dizertačnú prácu Al-Valíd ibn Jazíd ibn Abdulmalik, umajjovský chalífa a básník. Po štúdiách v Istanbule habitoval a od roku 1929 pôsobil na Karlovej univerzite, kde bol roku 1945 vymenovaný za profesora. Vychoval celý rad arabistov, perzianistov a turkológov.
