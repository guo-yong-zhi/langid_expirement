Coptic Encyclopedia je odborná encyklopédia zameraná na koptskú kultúru, dejiny a náboženstvo.
Vydaná bola v anglickom jazyku, hoci početné príspevky boli pôvodne autormi vytvorené v iných jazykoch a až následne preložené. Hlavným editorom a zakladateľom myšlienky vytvorenia encyklopédie bol koptológ a medievalista Aziz Suryal Atiya, ktorý zomrel krátko pred vydaním encyklopédie. V dôsledku toho projekt do konca doviedla jeho manželka Lola Atiya. Na diele pracovalo 215 autorov. 1  2 
Hoci sa plány vytvorenia encyklopédie začali rodiť už skôr, práce na projekte začali oficiálne v septembri roku 1979. Celá encyklopédia v ôsmich zväzkoch vyšla v roku 1991 vo vydavateľstve Macmillan Publishers v New Yorku 2  a má jednotné  číslovanie strán.
Tvorbu encyklopédie podporili viaceré organizácie či jednotlivci. Od počiatkov dielo podporovali koptský patriarcha Šenúda III. či americká agentúra National Endowment for the Humanities. Podporu tiež poskytli viaceré kresťanské cirkvi či organizácie vrátane Cirkvi Ježiša Krista Svätých neskorších dní, Koptskej cirkvi či Katolíckej cirkvi. 3 
V roku 2009 Claremont Graduate University  získala právo vyvinúť aktualizovanú a neustále sa rozširujúcu a vyvíjajúcu sa webovú verziu The Coptic Encyclopedia. 1 
Encyklopédia obsahuje približne 2 800 4  hesiel , ktoré možno rozčleniť do štyroch hlavných oblasti: biografie koptských osobností, dejiny raného a koptského kresťanstva, koptské umenie a architektúra a archeológia. Z hľadiska geografie encyklopédia poskytuje informácie územiach dnešného Egypta, Sudánu a Etiópie. V encyklopédii sa nachádza viac ako 400 hesiel o koptských monastieroch. Encyklopédia obsahuje vnútorný systém referencií na iné heslá, a jednotlivé heslá obsahujú doplnkovú bibliografiu pre ďalšie informácie. 4 
