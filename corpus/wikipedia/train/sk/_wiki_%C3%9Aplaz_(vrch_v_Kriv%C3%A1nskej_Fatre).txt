Úplaz  je vrch Malej Fatry. Nachádza sa v Krivánskej časti pohoria, približne 8 km severne od Turian. 2  
Nachádza sa v severnej časti pohoria, v strednej časti geomorfologického podcelku Krivánska Fatra a jej najatraktívnejšej časti Krivánske Veterné hole. 3  Vrch leží v Žilinskom kraji, v okrese Martin a katastrálnom území obce Šútovo. 4  Najbližším vrcholom je v hlavnom hrebeni ležiaci, nevýrazným sedlom oddelený južný vrchol Stien , z ktorého juhovýchodným smerom vybieha aj rázsocha Úplazu. 2 
Kosodrevinou pokrytý vrch v strednej časti Krivánskej Fatry leží mimo hlavného hrebeňa pohoria. Ten vedie severozápadne od Úplazu a v tejto časti pohoria sa stáča zo severo-južného smeru na východo-západný. Severne leží hrebeň dvojvrcholu Steny , severozápadne vrch Hromové  a západne Chleb . Južným smerom sa svahy zvažujú do Turčianskej kotliny a východne, nad Šútovskou dolinou sa nachádza vrch Žobrák . Celý masív je pokrytý porastom kosodreviny a nakoľko sa nachádza v NPR Šútovská dolina , je turistom bežne neprístupný. Prakticky celý masív je odvodňovaný prítokmi Šútovského potoka priamo do Váhu. 2  
Vrchol Úplazu bez vyššej vegetácie umožňuje výhľad najmä južným a východným smerom, severný a západný horizont obmedzujú vyššie vrcholy hlavného hrebeňa. Pozorovať možno okolité vrchy Krivánskej Fatry i vrcholy Martinských holí, výborne viditeľná je Turčianska kotlina, Chočské vrchy a Veľká Fatra. Pri vhodných podmienkach sa na horizonte objavujú vrchy Západných a Nízkych Tatier, Vtáčnika, Strážovských vrchov a na severovchode aj Oravskej Magury. 5 
Na vrchol nevedie značkovaný chodník a je dostupný odbočkou z chodníka ku chate pod Chlebom nevýrazným sedlom.
