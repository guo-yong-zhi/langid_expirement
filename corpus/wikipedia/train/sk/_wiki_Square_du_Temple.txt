Square du Temple je square v Paríži v 3. obvode. Je jedným z 24 námestí, ktoré realizoval Jean-Charles Alphand počas prestavby Paríža za prefekta baróna Haussmanna. Námestie bolo pomenované po sídle templárov na ktorého mieste sa rozkladá. Jeho rozloha je 7 700 m .
Square, ktoré sa nachádza v priestore bývalé templárskej komendy, vymedzujú ulice Rue de Bretagne na jihu, Rue Eugène Spuller na východe, Rue Perrée na severe a Rue du Temple na západe.
V záhrade rastie 71 stromov a celkovo 191 druhov rastlín vrátane mnohých exotických druhov, ako napríklad lieska turecká, ginko dvojlaločné, sofora japonská, gledíčia trojtŕňová, lapina jasanolistá, jaseňovec metlinatý, céder.
V záhrade stojí hudobný altánok postavený v roku 1900, detské ihrisko, fontány a jazierko s umelým vodopádom. Mreža okolo parku navrhol architekt Gabriel-Jean-Antoine Davioud.
K výzdobe patria i dve sochy. Prvá je básnika Pierra Jeana de Bérangera, ktorý žil v neďalekej ulici, neskôr pomenovanej po ňom . Ide už o druhú jeho sochu. Pôvodná bronzová z roku 1855 bola zničená v roku 1942. Tá bola nahradená v roku 1953 dnešnou kamennou sochou. Ďalšia socha je busta na podstavci venovaná skladateľovi B. Wilhelmovi .
26. októbra 2007 bol uprostred trávnika odhalený pomník, na ktorom sú mená a vek židovských detí od 2 mesiacov do šesť rokov z 3. okresu, ktoré boli v rokoch 1942 – 1944 deportované a usmrtené v Osvienčime.
Súradnice: 48°51′52″S 2°21′39″V  /  48,864472°S 2,360778°V  / 48.864472; 2.360778
Tento článok je čiastočný alebo úplný preklad článku Square du Temple na českej Wikipédii.
