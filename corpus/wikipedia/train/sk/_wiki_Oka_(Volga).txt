Oka  je rieka v európskej časti Ruska. Je to pravostranný prítok Volgy, známy mnohými perejami. 
Vyviera v centrálnej časti Stredoruskej vysočiny a na hornom toku tečie údolím prevažne severným smerom. Na strednom toku sa stáča na východ a rozširuje sa údolie  i koryto, ktoré tu dosahuje 250 - 400 metrov. Dolný tok smeruje Meščjorskou nížinou na severovýchod a Oka tu má šírku 175 - 550 metrov a množstvo ramien a ostrovov. Ústi do Volgy ako jej najdlhší pravostranný prítok. 
