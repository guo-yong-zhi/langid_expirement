Dářko je národná prírodná rezervácia ev. č. 73 neďaleko obce Radostín v okrese Žďár nad Sázavou v nadmorskej výške 619 - 642 metrov. Oblasť spravuje AOPK Havlíčkův Brod.
Predmetom ochrany sú prirodzené rašelinné ekosystémy prechodového vrchoviska s blatkovými bôrmi a rašelinnými smrečinami a ekosystémmi minerotrofných ostricových a bezkolencových lúk s fragmentami, typmi biotopov a druhmi, pre ktoré bola vyhlásená EVL Dářská rašeliniště psicových trávnikov prechádzajúcich do opukových strání so spoločenstvami širokolistých suchých trávnikov s výskytom vzácnych a ohrozených druhov rastlín a živočíchov. Neďaleko sa nachádza rybník Velké Dářko.
Najrozsiahlejšie lesné rašelinisko Českomoravskej vrchoviny typu prechodového vrchoviska, v ktorom
sa ojedinele zachovali rašelinné spoločenstvá s porastom borovice barinnej . Podložie je tvorené glaukonitickými pieskovcami a slieňovcami kriedového výbežku Českej kriedovej tabule, prevrstvenými kvartérnymi piesočnatými a ílovitými pokryvmi. Na plochom rozvodí tu dochádza k bifurkácii vôd do riek Sázavy a Doubravy. Rezervácia zahŕňa časť rašelinného ložiska Padrtiny, s hĺbkou rašelinových
vrstiev až 8,6 m.
Rastlinné spoločenstvá rašeliniska náležia ku zväzu Sphagnion medii, asociácií Pino rotundatae Sphagnetum a Andromeda polifoliae-Sphagnetum magellanici. Lesný porast tvorí rašelinový bôr s významným výskytom borovice barinnej. V drevinnej skladbe je ďalej zastúpená breza plstnatá , smrek obyčajný  a borovica lesná  . Súvislé bylinné poschodie tvoria rašelinníky , Hojne sa tu vyskytujú typické vrchoviskové druhy rastlín, napospol patriace medzi chránené a ohrozené druhy - andromédka sivolistá  , kľukva močiarna , páperník pošvatý , brusnica barinná  a i. V centrálnej časti sa nachádzajú odvodňovacie priekopy odvádzajúce vodu z rašeliniska, čiastočne oslnené s riedkym trávovitým porastom, plytké do 10 - 15 cm, šírka priekopy 100 cm, spevnené dreveným debnením. Rezervácia prechádza k rybníku Velké Dářko, v ktorého zálive sa nachádzajú rozsiahle porasty steblovky .
Blatkový bôr
Páperník
Rybník
Tento článok je čiastočný alebo úplný preklad článku Dářko na českej Wikipédii.
