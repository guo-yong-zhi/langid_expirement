Ludwig Löwi Moser  1  bol český podnikateľ a zakladateľ slávnej českej sklárne Moser.
Narodil sa v Karlovych Varoch  v rodine krajčírskeho majstra. Matka Henriette Moser sa za slobodna volala Becher, ale príbuzenský vzťah medzi ňou a Janom Becherom, zakladateľom známej likérky, sa nedá z historických prameňov doložiť. Rodina žila najprv v Hroznětíne na Karlovarsku, ale koncom tridsiatych rokov sa presťahovala do Karlových Varov. 
V roku 1847 nastúpil na tri roky ako učeň k Andreasovi Mattonimu, ktorý bol jedným z najlepších brusičov skla v tamojšom kraji. Mattoni bol priekopníkom nového spôsobu konečnej úpravy skla, ktorý spočíval v tom, že kvalitný čistý leštený výrobok dotváral brusením a rytím. Tento spôsob úpravy skla sa v 50. rokoch 19. storočia stal najviac používaným.   
