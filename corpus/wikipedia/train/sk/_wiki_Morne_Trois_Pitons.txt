Morne Trois Pitons  je komplexný vulkán, tvorený dvoma masívnymi lávovými dómami: Morne Trois Pitons  a Micotrin , nachádzajúci sa severovýchodne od hlavného mesta Roseau, v centrálnej časti Dominiky. Dómy ležia na okraji veľkej depresie približne kruhového tvaru, ktorej vznik je spôsobený kolapsom kaldery, prípadne masívnym zosunom v minulosti. Oblasť depresie je vyplnená hrubými vrstvami tufov a pyroklastických prúdov, s vekom 40 000 až 25 000 rokov. Samotný komplex bol aktívny neskôr v holocéne, s poslednými erupciami v rokoch 800 a 920, s toleranciou ± 50 rokov.
Po sopke bolo pomenované aj chránené územie Národný park Morne Trois Pitons.
