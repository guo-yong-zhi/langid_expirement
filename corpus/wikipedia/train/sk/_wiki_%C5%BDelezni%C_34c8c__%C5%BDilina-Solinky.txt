Železničná zastávka Žilina-Solinky je zástavka v Žiline na Solinkách na neelektrifikovanej železničnej trati Žilina – Rajec vpravo v smere od Žiliny. Zastávka sa začala budovať v roku 2004. Dokončenie zastávky bolo 21. júla 2005, kedy o piatej hodine ráno zastal vlak na tejto zastávke prvýkrát. O financovanie výstavby združenými finančnými prostriedkami sa zaslúžilo mesto Žilina, ŽSR a dodávateľské firmy, ktoré určitú časť zastrešili aj vlastnými zdrojmi ako sponzor. Náklady sa vyšplhali na približne 1 milión slovenských korún, t.j. viac ako 33 tisíc eur. 1  Nenachádza sa tu žiadna staničná výpravná budova, iba čakárenský prístrešok pre cestujúcich. Okrem toho sa tu nachádza automat na cestovné lístky, ktorý zabezpečil DPMŽ, ktorý osadil automaty na všetky železničné zastávky na tejto trati. 1  Taktiež sa tu nachádza modrá tabuľa s bielym písmom ŽILINA - SOLINKY, ktorá solídne označuje zastávku. Nachádza sa 4,664 km od hlavnej železničnej stanice v Žiline a 16,621 km od konečnej železničnej stanice v Rajci. 2  Rozchod koľaje je normálne používané v 60% tratí na svete - 1 435 mm. 3 
Zo sídliska Solinky sa dá dostať ku zastávke podchodom, ktorý vyúsťuje zo západnej strany pri železničnej zastávke, z opačnej východnej strany pri zastávke mestskej hromadnej dopravy v Žiline - zastávka Smreková.
Zastávka prispieva k zlepšeniu náväznosti medzi rajeckou železnicou a žilinskou MHD vytvorením nového prestupného uzla - zastávka Žilina Mliekárne, a Smrekovou zastávkou.
