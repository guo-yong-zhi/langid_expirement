Bad Bunny, vlastným menom Benito Antonio Martínez Ocasio  je portorikánsky latino-trapový 1  a reggaetonový spevák. 2  Počas práce v supermarkete a štúdiu na Universidad de Puerto Rico en Arecibo 3  získaval popularitu na portáli SoundCloud. Počas rozhovoru spevák uviedol, že spieva od roku 2008. 4 
Narodil sa v Portoriku v hlavnom meste San Juan. Má dvoch bratov. 5  Spevákom chcel byť od svojich piatich rokov. 6  Absolvoval kurzy audiovizuálnej komunikácie na Universidad de Puerto Rico en Arecibo. 7 
Počas práce v Econo  vydával skladby ako nezávislý umelec. 6  8  Jeho pieseň „Diles“, ktorú uverejnil na SoundCloud-e, upútala pozornosť DJa Luiana, s ním v mene svojho vydavateľstva Hear this Music podpísal zmluvu. Vďaka nej mohol začať spolupracovať s viacerými známymi latino umelcami. 9  Odvtedy sa niekoľkokrát umiestnil v tabuľke TOP10 US Hot Latin Songs. Jeho prelomový singel „Soy Peor“ ho zaradil medzi popredných predstaviteľov latino-trap žánru a dostal sa na 22. miesto v rebríčku Hot Latin Songs. 10  Lyrika a nálada skladby "Soy Peor” súčasne vyjadrujú stratu a sexuálnu túžbu. 11 
V lete roku 2017 podpísal zmluvu s Cardenas Marketing Network  pre niekoľko krajín Latinskej Ameriky. 12  V júli 2017 spolupracoval so speváčkou Becky G a vznikla tak skladba „Mayores“. 13  
Začiatkom novembra 2017 účinkoval v rádiu Beats 1, ktoré prvýkrát odvysielalo reláciu Trap Kingz v španielskom jazyku. 14  V novembri 2017 sa jeho skladba „Tu No Metes Cabra“ dostala na 38. miesto v tabuľke Hot Latin Songs. 15  Remix tejto skladby žiadal o prepustenie speváka Anuel AA z väzenia. 16  V rovnakom čase sa pieseň „Sensualidad“, ktorá vyšla v spolupráci s Bad Bunnym, J Balvinom a Prince Royceom, dostala na 8. miesto v tabuľke Hot Latin Songs, 17  zatiaľ čo remix ku skladbe „Te Boté“ v spolupráci s interpretmi Ozuna a Nicky Jam dosiahol v tomto rebríčku prvé miesto. 18 
V roku 2018 spolupracovala Cardi B s Bad Bunnym a J Balvinom a v rebríčku Billboard Hot 100 dosiahli prvé miesto so skladbou „I Like It“. 15  V tejto skladbe Bad Bunny rapuje v španielčine, “anglo-španielčine” a angličtine. 19  Videoklip k nej bol natočený v marci 2018 na Miami. 20  Umiestnenie so skladbou „I Like it“ sa stalo prvým a zatiaľ jediným Bad Bunnyho prvým miestom v rebríčku na americkom Billboard Hot 100. 21 
21. júla 2018 mal 5-minútové vystúpenie na festivale Tomorrowland v Belgicku ako súčasť súboru, ktorý predstavil DJ Alesso, a ktorý ho na toto vystúpenie pozval. Bad Bunny odprezentoval svoju pasáž zo spomínanej skladby speváčky Cardi B „I Like It“. 22 
11. októbra 2018 vydal skladbu „Mia“ v spolupráci s Drakeom. Prvá upútavka tejto skladby vyšla v januári 2018. Drake si v nej otestoval svoju španielčinu.  23  24  25  Obsadila 5. miesto v rebríčku Billboard Hot 100. 26 
Svoj debutový album X 100pre vydal na Štedrý deň 2018. 27  28 
Bad Bunny je v prvom rade predstaviteľom žánru latino-trap. Ako je uvedené v článku Rolling Stone, spieva a rapuje s "hovorovým tónom", kde využíva "hlboký tón, viskózne melódie a rapovú kadenciu." 2  V rozhovore pre Billboard Bad Bunny uviedol, že jeho najväčšie hudobné inšpirácie počas dospievania boli Héctor Lavoe, Vico C, Daddy Yankee a Marc Anthony. 29 
Tento článok je čiastočný alebo úplný preklad článku Bad Bunny na anglickej Wikipédii.
