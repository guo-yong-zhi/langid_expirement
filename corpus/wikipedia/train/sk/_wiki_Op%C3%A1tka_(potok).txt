Opátka je potok na východnom Slovensku, preteká severozápadnou časťou okresu Košice-okolie. Je to ľavostranný prítok Belej, meria 7,6 km a je tokom VI. rádu. 
Pramení vo Volovských vrchoch východne od kóty 1 065 m, na južnom svahu Okrúhlej  v nadmorskej výške cca 930 m n. m., juhozápadne od rovnomennej obce.
V pramennej oblasti tečie na východ, po pribratí prítoku z oblasti Tisícovky sa stáča na severovýchod. V obci Opátka sa opäť stáča a ďalej už pokračuje smerom na sever.
Ústi do vodnej nádrže Ružín severozápadne od obce Košická Belá v nadmorskej výške približne 325 m n. m. Pred vybudovaním Ružínskej priehrady ústil potok cca 1 km ďalej na severovýchod priamo do Belej. 
