Hukava je potok v Podpoľaní, v severnej časti okresu Detva. 1  Je to pravostranný prítok Slatiny a meria 6,2 km.
Pramení v pohorí Poľana, v podcelku Vysoká Poľana, na východnom svahu vrchu Poľana  v nadmorskej výške okolo 1 380 m n. m. Od prameňa tečie najprv východným smerom, horný tok prekonáva prudkým spádom, priberá dva krátke pravostranné prítoky z juhovýchodných svahov Poľany a v oblasti Hukavského grúňa  priberá významný ľavostranný prítok  zo severovýchodného svahu Poľany. Potom sa stáča na juhojuhovýchod, priberá niekoľko krátkych prítokov z oboch strán, vzápätí opäť mení smer toku a pokračuje na juh. Priberá svoj najdlhší prítok, sprava spod Sedla  a v nadmorskej výške cca 560 m n. m. ústi do vodnej nádrže Hriňová. 2 
