Sporting CP je portugalský mužský hádzanársky klub z Lisabonu. Hádzanársky oddiel je súčasťou lisabonského multi-športového klubu Sporting SP  a vznikol v roku 1932. Je 20-násobný majster krajiny, a 15-násobný víťaz národného pohára, čo z neho robí jedného z dvoch najúspešnejších hádzanárskych klubov portugalskej histórie. Z medzinárodných úspechov sú najhodnotnejšie víťazstvá vo Vyzývacom pohári EHF v sezónach 2009/10 a 2016/17, semifinálová účasť v Pohári EHF či štvrťfinálová účasť v Pohári víťazov pohárov EHF. Hrá najvyššiu domácu súťaž, Campeonato Nacional Andebol 1. 
