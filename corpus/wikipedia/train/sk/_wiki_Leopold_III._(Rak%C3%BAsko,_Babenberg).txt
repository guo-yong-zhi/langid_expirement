Leopold III. Babenberský  bol v rokoch 1096 až 1136 rakúsky markgróf. Je patrónom Rakúska, Dolného Rakúska, Horného Rakúska a Viedne. Bol kanonizovaný 6. januára 1485. Jeho sviatok sa slávi 15. novembra.
Pre vznik Rakúska bola vláda Leopolda III. kľúčová. Sobášom s Agnešou z Waiblingenu, dcérou Henricha IV., ktorá bola zároveň vdovou po Fridrichovi Švábskom, si zaistil príbuzenstvo s oboma nemeckými cisárskymi rodmi, svojou ďalšou politikou sa pokúšal upevniť pozíciu svojho markgrófstva. Roku 1125 sa na základe príbuzenských vzťahov neúspešne pokúsil kandidovať na rímskonemeckého cisára.
Leopold III. zomrel roku 1136 a bol pochovaný v kláštore Klosterneuburg. Roku 1485 bol kanonizovaný pápežom Innocentom VIII. a roku 1663 cisárom Leopoldom I. vyhlásený za rakúskeho patróna. Podieľal sa aj na založení cisterciánskeho kláštora Heiligenkreuz.
Tento článok je čiastočný alebo úplný preklad článku Leopold III. Babenberský na českej Wikipédii.
