Belgicko je prímorský štát, ktorý sa nachádza v západnej Európe na pobreží Severného mora medzi Francúzskom a Holandskom. Zemepisné súradnice sa pohybujú medzi 49° 30' a 51° 30' s. š. a medzi 2° 33' a 6° 24' v. d. Spoločne s Holandskom a Luxemburskom je Belgicko súčasťou Beneluxu.
Má približne trojuholníkový tvar. Brusel, hlavné a zároveň najväčšie mesto Belgicka, sa nachádza v strednej časti krajiny. Belgicko je križovatkou západnej Európy a hlavné mestá väčšiny západoeurópskych štátov ležia v okruhu 1 000 km od Bruselu, ktorý je sídlom EÚ a NATO.
Všetky rieky Belgicka ústia do Severného mora, okrem Oise, ktorá ústi do Lamanšského prielivu. 
Medzi hlavné rieky v štáte patria: Mása, Šelda, Yser, Rupel, Senne, Sambre, Lesse, Ourthe, Leie a Dijle. Medzi hlavné jazerá patria: Genvalm, umelé jazerá Bütgenbach, Eau d'Heure a Robertville.
Tento článok je čiastočný alebo úplný preklad článku Geografie Belgicka na českej Wikipédii.
