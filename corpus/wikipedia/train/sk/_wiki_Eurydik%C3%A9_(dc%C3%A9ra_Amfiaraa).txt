Eurydiké alebo Eurydika alebo zriedkavo Eurydike  je v gréckej mytológii dcéra Amfiaraa, kráľa v Argu a jeho manželky Eryfily.
Eurydika mala troch súrodencov, bratov známych veštcov, Amfilocha a Alkmaióna a sestru Démónassu, manželku Thersandra. 
Pausanias v druhom storočí popisuje pri návšteve chrámu bohyne Héry v Olympii archaické votívne predmety. Na jednom z nich videl zobrazenie aj s opisom, predstavujúce Eurydiku, Demónassu a Alkmaóna vedľa ich matky Erifyly, pred domom ich otca Amfiaraa.  1 
