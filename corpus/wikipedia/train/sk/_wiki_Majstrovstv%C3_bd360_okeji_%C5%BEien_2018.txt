Majstrovstvá sveta v pozemnom hokeji žien 2018 bol v poradí 14. turnaj majstrovstiev sveta v pozemnom hokeji žien, ktoré organizuje Medzinárodná federácia pozemného hokeja . Konal sa v dňoch od 21. júla   5. augusta 2018 v Londýne, v Anglicku, za účasti 16 tímov. 1  Oproti predchádzajúcim turnajom sa zvýšil počet účastníkov z 12 na 16. Anglicko bolo organizátorom svetového šampionátu žien prvýkrát, v roku 1986 však hostilo mužské podujatie, tiež v Londýne. Titul obhájilo Holandsko, ktoré vo finálovom stretnutí zvíťazilo nad Írskom. Strieborné Írsko a aj bronzové Španielsko získali svoju prvú medailu. 2  3 
Londýn, ktorý neúspešne kandidoval aj na usporiadanie ženských MS 2014, bol zvolený za organizátora MS kongresom FIH vo švajčiarskom Lausanne v novembri 2013. 4  Záujem o usporiadanie MS prejavili 4 krajiny: Anglicko, Austrália, Belgicko a Nový Zéland. 5  Belgicko však nepredložilo formálnu ponuku 6  a Austrália mesiac pred hlasovaním svoju kandidatúru s finančných dôvodov stiahla. 7  Zápasy sa odohrali na štadióne Lee Valley Hockey and Tennis Centre 4  s kapacitou 3 000 miest, ktorý sa nachádza v Queen Elizabeth Olympic Park. Pôvodne plánovaný štadión   Riverbank Arena, 5  bol po LOH 2012 demontovaný a z jeho tribún poskladaný nový štadión Lee Valley Hockey and Tennis Centre. 8 
Družstvá sa na MS kvalifikovali podľa nasledovného kvalifikačného kľúča: 9 
Poznámka: V zátvorke je uvedené umiestnenie vo svetovom rebríčku FIH k decembru 2017. 10 
