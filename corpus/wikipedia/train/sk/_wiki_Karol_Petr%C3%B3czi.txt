Karol Petróczi  1  je slovenský huslista, koncertný majster, hudobný pedagóg a zbormajster. 
Absolvoval štúdium huslí a dirigovania na konzervatóriu v Košiciach, neskôr formou konzultácií u prof. Márie Hlouňovej v Prahe.
Od roku 1964 pôsobil ako koncertný majster viacerých orchestrov: Košický rozhlasový orchester, Cairo Symphony, Camerata Helvetica a dodnes je od založenia Štátnej filharmónie v Košiciach jej prvým koncertným majstrom. Ako huslista absolvoval množstvo koncertov v Európe a Afrike. Jeho výrazné pedagogické úspechy ho radia medzi špičkových profesorov husľovej hry na Slovensku. Významné je jeho pôsobenie v oblasti zborového dirigovania.
Je dirigentom miešaného speváckeho zboru Collegium Technicum od roku 1997. So zborom naštudoval oratoriálne diela W.A.Mozarta: Requiem a Messe c- moll, Messa di Gloria Pietra Mascagniho a Requiem Antonína Dvoŕáka. Collegium Technicum dirigoval v Španielsku, Anglicku, Portugalsku, Maďarsku, Francúzsku, Taliansku a viackrát v Česku. Získal s ním najvyššie ocenenia na medzinárodných súťažiach v Trenčianskych Tepliciach, Midlesbrough, Prahe, Banskej Bystrici, Českom Krumlove a Petrohrade.
