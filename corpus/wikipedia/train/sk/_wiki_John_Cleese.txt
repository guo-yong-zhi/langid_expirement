John Marwood Cleese  je britský herec, komik, spisovateľ a filmový producent. 
Cleese sa narodil ako jediné dieťa  Reginalda Francisa Cleeseho, poisťovacieho agenta a jeho ženy Muriel Evelyn . Navštevoval St Peter's Preparatory School, následne vyštudoval právo na Cambridge, kde sa pridal k známemu divadelnému študentskému súboru Footlights. Tu stretol Grahama Chapmana, s ktorým vytvoril autorskú dvojicu.
Úspech dosiahol na  Edinburgh Festival Fringe ako scenárista televíznej šou The Frost Report, v ktorej aj sám účinkoval. V šesťdesiatych rokoch sa stal členom komediálnej skupiny Monty Python, zodpovednej za program Monty Python’s Flying Circus . Spoločne so skupinou, ktorú tvorili Graham Chapman, Eric Idle, Terry Gilliam, Terry Jones a Michael Palin natočili ešte ďalšie štyri filmy. 
