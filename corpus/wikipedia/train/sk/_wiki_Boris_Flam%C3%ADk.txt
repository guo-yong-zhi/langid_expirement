Boris Flamík
Boris Flamík  je bývalý slovenský hokejový obranca.
S hokejom začínal v klube HK 36 Skalica, kde odohral šesť extraligových sezón. V januári 2007 bol poslaný na hosťovanie do českého prvoligového klubu HC Hradec Králové. 1  V sezóne 2007/08 hral v druhej nemeckej bundeslige za ETC Crimmitschau. Od augusta 2008 bol na skúške v klube nováčika českej extraligy BK Mladá Boleslav, odohral jedno ligové stretnutie. 2  Potom pôsobil v prvoligovom mužstve SK Horácka Slavia Třebíč, 31. decembra 2008 s ním vedenie rozviazalo zmluvu. 3  Následne prestúpil do mužstva Lausitzer Füchse v druhej nemeckej bundeslige. 
Ďalšie dve sezóny hral za HC Hodonín . V ročníku  2011/12 odohral 8 zápasov za MHC Martin, potom prestúpil do 1. EV Weiden vo štvrtej nemeckej lige. Klubu pomohol k postupu do tretej najvyššej súťaže a predĺžil zmluvu o ďalší rok. 4  Jeho spoluhráčom bol ďalší slovenský hokejista Dušan Andrašovský. Po skončení sezóny sa s vedením nedohodol na finančných podmienkach.  5  V ročníku 2013/14 hral opäť 4. nemeckú ligu v klube EHC Stiftland Mitterteich. 
V slovenskej reprezentácii odohral 4 zápasy, neskóroval.
