PFK Piešťany je futbalový klub, ktorý pôsobí v meste Piešťany od roku 1912. Od sezóny 2016/17, po príchode nového vedenia, hrá i kategória mužov, ktorá v minulosti pôsobila v III. lige Západ, avšak bola z nej v roku 2015 odhlásená. Stále sú uchovávané kategórie ako starší a mladší dorast, žiaci a prípravky. Klub dosiahol po “znovuzrodení” v 2016 najlepšiu 7. priečku v 4. lige západ, avšak po reorganizácii zostúpil naspäť do 5. ligy kde momentálne pôsobí.
Slovenský futbalový klub bol založený v roku 1912 pod názvom PAFC Pöstyén . V roku 1937 sa z neho odčlenilo hokejové mužstvo ŠHK 37 Piešťany. Po 102-ročnej nepretržitej činnosti zaniklo v roku 2015 mužské futbalové družstvo. Vedenie sa potom naďalej rozhodlo udržiavať iba činnosť mládežníckych družstiev. Od augusta 2016 prevzalo piešťanský futbal nové vedenie, ktoré sa rozhodlo opätovne naštartovať mužstvo mužov prihlásením sa do najnižšej ôsmej ligy. 
V sezóne 2016-2017 seniorské mužstvo vyhralo ôsmu ligu a postúpilo do siedmej, v sezóne 2017-2018 vyhralo aj siedmu ligu a postúpilo do šiestej ligy. 1  V sezóne 2018-2019 PFK Piešťany vyhralo šiestu ligu a postúpilo do V. ligy západ. V sezóne 2019-2020 skončilo mužstvo na 3. mieste v V. lige západ. 2 
Klubovými farbami sú žltá, modrá a biela. Domáci štadión má kapacitu 8 000 miest a z toho 920 na sedenie, rozmery hracej plochy sú 105 x 68 metrov. V areáli PFK sa taktiež nachádza aj povrch s umelou trávou, ktorý slúžil miestnemu, ale taktiež aj množstvu okolitých klubov, na zimnú prípravu a iné udalosti .
Futbalový klub sa od príchodu nového vedenia na čele s Erikom Hlavatým v auguste 2016 snaží o prilákanie fanúšikov športu do areálu futbalového klubu. Proces začal znovuobnovením Mestskej futbalovej ligy, ktorá v novembri 2016 odštartovala nultý ročník a oživením domácich zápasov, počas ktorých sa v spolupráci s miestnymi príspevkovými organizáciami vytvára súťaže pre divákov. Rovnako sa začiatkom roka 2017 začala rekonštrukcia priestorov a objektu Športhotela i celého areálu.
Pre fanúšikov vytvorilo internetový obchod s fanúšikovskými predmetmi od kalendára, cez oblečenie až po vankúše, hracie karty či USB kľúče. Webová stránka obsahuje mnoho informácií a zábavy. 
Klub sa angažuje aj v snahe o znovuobnovenie športových tried v meste, keď prvý ročník piatakov by mal byť otvorený v školskom roku 2017/2018. Spolupráca s partnermi, miestnymi podnikateľmi o miestnymi fanúšikmi pomáha k stabilizácii klubu, ktorého cieľom je hrať prvé ligy v mládežníckych kategóriách. Súčasťou PFK je i oddiel prípravkárov , ktorých vzrastajúci počet smeruje ku vyššej konkurencii a zároveň lepšej centralizácie kvalitných hráčov z celého regiónu. 
Aktuálne k dátumu: 22. August 2022
