Zalambdalestes je vyhynutý rod jedného z najznámejších raných placentovcov. Žil vo vrchnej kriede v Mongolsku.
Zalambdalestes bol štvornohý cicavec veľkosti potkana s dlhou, úzkou papuľou. Na základe dlhých zadných a kratších predných končatín sa predpokladá, že poskakoval podobne ako tarbík. Jeho strava zrejme pozostávala prevažne z hmyzu, ktorý lovil v podraste lesa pomocou svojich dlhých a zašpicatených zubov. 1  Niektorí vedci sa domnievajú, že bol blízkym príbuzným tenkonožcov , iní si však myslia, že to bol raný predstaviteľ skupiny zajacotvarých, do ktorej patria aj králiky. 2 
Lebka a sánka rodu Zalambdalestes.
