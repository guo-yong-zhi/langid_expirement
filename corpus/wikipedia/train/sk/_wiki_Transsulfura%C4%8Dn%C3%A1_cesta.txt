Transsulfuračná cesta 1  alebo jednoducho transsulfurácia 1  2  3  je metabolická dráha, ktorej úlohou je premena cysteínu na homocysteín alebo naopak. V procese vzniká cystationín. Existujú dve transsulfuračné cesty, a to v smere cysteín → homocysteín a v smere homocysteín → cysteín. 4 
Táto dráha je prítomná v niekoľkých druhoch baktérií, napríklad Escherichia coli 5  a Bacillus subtilis. 6  Spočíva v prenose tiolovej skupiny z cysteínu na homocysteín, čo je prekurzor metionínu. Táto zmena prebieha vďaka reakcii cysteínu s aktivovaným homoserínom, čím vzniká cystationín a sukcinát alebo acetát v reakcii katalyzovanej cystationín γ-syntázou . Cystationín potom podlieha β-eliminácii homocysteínu a zostáva z neho nestabilná iminokyselina, z ktorej reakciou s vodou vzniká pyruvát a amoniak. Celú túto reakciu katalyzuje cystationín β-lyáza. 7  Homocysteín, ktorý vzniká touto dráhou, potom možno premeniť na metionín metylačnou reakciou, ktorú katalyzuje metionínsyntáza.
V niektorých organizmoch, vrátane ľudí, je prítomná opačná dráha, ktorá spočíva v prenose tiolovej skupiny z homocysteínu na cysteín podobným mechanizmom. V Klebsiella pneumoniae je cystationín β-syntáza kódovaná génom mtcB, zatiaľ čo γ-lyáza je kódovaná mtcC. 8  Ľudia sú auxotrofné organizmy, ktoré musia prijímať metionín z potravy, preto sa metionín nazýva esenciálnou aminokyselinou, ale nemusia prijímať cysteín práve vďaka tejto transsulfuračnej dráhe. Existujú však poruchy tejto dráhy, ktoré vznikajú ako mutácie v enzýmoch, ktoré vedú k homocystinúrii  a iným poruchám.
Všetky štyri transsulfuračné enzýmy  vyžadujú vitamín B6 v jeho aktívnej forme . Tri z týchto enzýmov  sú súčasťou PLP-dependentnej rodiny enzýmov Cys/Met metabolizmu . Existuje päť rôznych štruktúrne príbuzných druhov PLP enzýmov. Do tejto rodiny, ktorá je typu I, patria: 9 
Gény metC, metB a metZ sú si blízko príbuzné a v NCBI patria pod klaster ortológov . 11  Podľa aktuálnych znalostí by sa metC mal vždy nachádzať spolu s metB , ale existujú organizmy, ktoré majú len metC. To naznačuje buď bifunkčnú úlohu metC, ktorá však nebola dokázaná u žiadneho organizmu, alebo niektoré enzýmy kódované metY dokážu katalyzovať tú istú reakciu ako metB, čo však nebolo poriadne preskúmané. 9  U niektorých organizmov, napr. B. subtilis, zastáva úlohu metB bifunkčný enzým metI. 9 
Priama sulfurylačná dráha na syntézu cysteínu alebo homocysteínu prebieha výmenou acetylovej/sukcinylovej skupiny za sulfid .
Tento článok je čiastočný alebo úplný preklad článku Transsulfuration pathway na anglickej Wikipédii.
