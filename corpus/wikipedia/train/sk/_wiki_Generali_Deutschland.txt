Generali Deutschland AG  je nemecká holdingová spoločnosť, ktorá sa skladá z 20 poisťovacích spoločností. Je to druhá najväčšia poisťovacia spoločnosť v Nemecku, hneď za Allianz. 1  Sídlo spoločnosti sa nachádza v Mníchove. Medzi spoločnosti, ktoré patria pod Generali, petrí Generali Versicherung, AachenMünchener, CosmosDirekt a ďalšie. Spoločnosť je vo vlastníctve talianskej skupiny Assicurazioni Generali.
Od roku 2015 je výkonným riaditeľom Generali Deutschland Giovanni Liverani. V máji 2015 oznámil novú stratégiu, ktorá okrem iného zahŕňa premenovanie na Generali Deutschland  a presťahovanie sídla spoločnosti z Kolína nad Rýnom do Mníchova. 2 
Pod záštitou Generali Deutschland AG vystupuje veľký počet poisťovateľov a spoločností, ponúkajúcich finančné služby, vrátane Generali Versicherung, AachenMünchener, CosmosDirekt, Central Krankenversicherung, Advocard Rechtsschutzversicherung, Deutsche Bausparkasse Badenia a Dialog. Tieto spoločnosti pokrývajú celé spektrum finančných služieb, ako napr. životné, zdravotné, majetkové poistenie, poistenie právnych výdavkov, financovanie výstavby, rovnako ako doplnkové riešenia, správa v prospech tretej osoby a maklérstvo nehnuteľností.
Hospodársky výsledok Generali v Nemecku počas fiškálneho roku 2015 bol 792 miliónov € , celkový výnos činil 17,8 miliardy €. Táto skupina poisťovní má 13,5 milióna zákazníkov v rámci celého Nemecka. 31. decembra 2015 mala Generali Deutschland približne 13 000 zamestnancov. 3 
