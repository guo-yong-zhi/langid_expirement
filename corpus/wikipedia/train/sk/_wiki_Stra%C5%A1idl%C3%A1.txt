Strašidlá  sú divadelná hra nórskeho dramatika Henrika Ibsena napísaná na jeseň roku 1881. Hra vyšla v decembri toho istého roku v Kodani v náklade 10 000 kusov.
Podobne ako aj Dom bábik, aj Strašidlá svojou kritikou viktoriánskej morálky a zobrazovanými témami spôsobili škandál. Hru odmietla uviesť väčšina významných divadiel v Nórsku, Švédsku i Dánsku. Prvýkrát ju uviedla až v roku 1882 dánska divadelná spoločnosť na pohostinskom vystúpení pre škandinávskych emigrantov v Aurora Turner Hall v Chicagu. Išlo o vôbec prvú inscenáciu Ibsenovej hry v Amerike.
