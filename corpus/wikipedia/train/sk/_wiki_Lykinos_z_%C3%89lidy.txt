Lykinos  bol olympijský víťaz v boxe dorastencov v 5. stor. pred Kr. 1 
Lykinos z Élidy bol v Olympii korunovaný vencom za víťazstvo v boxe dorastencov pravdepodobne na 87. hrách v roku 432 pred Kr. 1  2  Box dorastencov sa stal olympijskou disciplínou na 41. hrách v roku 616 pred Kr. 3  4  5  Antický box  mal voľnejšie pravidlá ako dnešný. Okrem držania súpera, chmatov a úderov na pohlavné orgány, sa v princípe dovoľovalo takmer všetko. Boxer mal päste ovinuté remencami a zápasil vo vyhradenom priestore. Súboj trval tak dlho, kým sa neskončil pre jedného zo súperov víťazstvom. 6 
Staroveký grécky cestovateľ a spisovateľ Pausanias zaznamenal, že sochu élidkeho Lykina videl v posvätnom okrsku olympijskej Altidy. Pausanias o tom uvádza: „Pri Alkainetových synoch stoja dipajský Gnathón z kraja Mainalov a élidský Lykinos. Rovnako aj im bolo dopriate premôcť chlapcov na olympijských hrách v pästnom súboji.“ 2  
