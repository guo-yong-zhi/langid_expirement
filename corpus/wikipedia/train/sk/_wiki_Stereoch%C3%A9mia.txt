Stereochémia je časť chémie, ktorá sa zaoberá priestorovým usporiadaním atómov v chemických zlúčeninách a vzťahom medzi štruktúrou a vlastnosťami látok. 1  Priekopníkmi stereochémie boli Louis Pasteur, Jacobus Henricus van ’t Hoff a Hans Fischer. 1  V závislosti od rozloženia atómov v priestore, môže látka s tým istým sumárnym chemickým vzorcom, nadobúdať diametrálne odlišné chemické a fyzikálne vlastnosti.
Hlavnou oblasťou, ktorou sa stereochémia zaoberá, je štúdium stereoizomérie. 1  Okrem toho je významnou časťou i štúdium chirálnych látok. 2 
Dôležitým príkladom látok, ktoré majú výrazne rôzne vlastnosti kvôli rozdielnemu usporiadaniu atómov v priestore, je talidomid. Talidomid existuje v podobe dvoch enantiomérov, -talidomidu a -talidomidu. Talidomid sa objavil koncom 50. rokov 20. storočia ako liek na spanie a sedatívum, ale takisto pomáhal s rannou nevoľnosťou u tehotných žien. 3  Neskôr sa však zistilo, že spôsobuje poškodenie vývoja plodu, predovšetkým končatín, a pôsobí ako teratogén. Liek bol predávaný ako racemát, ale tieto vlastnosti má len jeho -enantiomér, -enantiomér tieto poruchy nespôsobuje. 3 
Napriek tomu sa talidomid znovu objavil na trhu, pretože pomáha pri niektorých ťažko liečiteľných chorobách, napríklad lepra. 3 
