Španielska synagóga je budova synagógy z druhej polovice 19. storočia nachádzajúca sa v historickom centre mesta Praha v miestnej časti Josefov v Česku. Má priznaný štatút kultúrnej pamiatky od 3. mája 1958. 1  2  3  4  5  6 
Názov synagógy je odvodený od vnútornej výzdoby, ktorá bola inšpirovaná španielskou Alhambrou. 1  4 
Budova stojí na križovatke ulíc Dušní a Vězeňská. 2  3  4  5 
Budova španielskej synagógy bola postavená na mieste, kde už predtým stála synagóga, ktorá sa nazývala Stará škola, alebo Templ a bola postavaná už v 12. storočí, čo ju robilo najstaršou synagógou pražského židovského geta. 1  2  3  4  5  Táto pôvodná synagóga bola zbúraná v roku 1867. 3 
Súčasná budova bola postavaná v rokoch 1867 - 1868, pričom na projekte sa podieľali architekti Ignác Ullmann, Josef Niklas a Jan Bělský. 5  1  2  3  4  Ignác Ullman vypracoval plány k novostavbe, Josef Niklas je autorom projektu vnútornej výzdoby a Jan Bělský bol poverený samotnou výstavbou. Budova bola poslednou synagógou postavenou na území Josefova pred jeho asanáciou. 2 
Dodatočná vnútorná výzdoba bola vyhotovená firmou Antonín Baum a Bedřich Münzberger v rokoch 1882 - 1893 pod vedením týchto dvoch architektov. 1  2 
V roku 1935 bola k budove pristavaná moderná budova podľa návrhu architekta Karla Pecáneka. Táto budova je známa pod názvom Zimná synagóga. 4 
Bohoslužby sa prestali v budove slúžiť v roku 1941, 4  5  v priebehu druhej svetovej vojny slúžila ako sklad predmetov, ktoré nacisti zabavili židovskému obyvateľstvu 5  a v roku 1955 bola synagóga predaná do správy Židovského múzea. 4  5 
V rokoch 1958 - 1959 po predaní budovy do správy Židovského múzea prebehla reštaurácia vnútorných priestorov pod vedením architekta Otta Rothmayera. 2  3  5 
Od roku 1960 synagóga hostila stálu expozíciu synagogálneho textilu. 2  4  5  V roku 1979 bola budova z dôvodu havarijného stavu uzavretá. 4  5 
V rokoch 1995 - 1998 prebehla reštaurácia budovy pod vedením architekta Petra Běťáka a v októbri 1998 bola budova sprístupnená verejnosti. 4 
V súčasnosti je budova pod správou Židovského múzea v Prahe a nachádzajú sa v nej dve stále expozície. Prvá expozícia „Dějiny Židů v Čechách a na Moravě v 19.-20. století“ sa venuje dejinám židovského obyvateľstva v Česku od jezefínskych reforiem na konci 18. storočia až po obdobie po druhej svetovej vojne so špeciálnym dôrazom na obdobie holokaustu na území Čiech a Moravy a geto Terezín. Druhá expozícia pod názvom „Stříbro českých synagog“ predstavuje viac ako 200 strieborných predmetov zo zbierok židovského múzea. 1  3  5  6 
Predná fasáda budovy
Bočný detail z prednej fasády budovy
Detail z prednej fasády - reliéf
Detail z prednej fasády - okno
