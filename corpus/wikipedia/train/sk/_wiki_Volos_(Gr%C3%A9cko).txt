Volos  je mesto v Tesálii v strednom Grécku, na brehu Egejského mora. Je hlavným mestom prefektúry Magnesia, leží 320 km severne od Atén na úpätí hory Pelion pri Pagasetickom zálive a je najvýznamnejším prístavom Thessalie. Končí tu lokálna železnica z Larissy, v neoklasicistickej budove stanice sídli železničné múzeum. Žije tu 85 000 obyvateľov, s predmestiami okolo 145 000.
V staroveku tu stálo mesto Iolkos, známe z povesti o Iasónovi . Po osmanskej nadvláde sa stalo v roku 1881 súčasťou Grécka a začal jeho rast. 
Mesto je významným obchodným prístavom, hlavným zamestnávateľom je kovospracujúci firma Metka. Sídli tu Thessalská univerzita. Pre turistov je Volos východiskovým miestom na ostrovy Skiathos a Skopelos. Typickým miestnym produktom je tsipouro, pálenka z hrozna.
Mesto bolo mnohokrát postihnuté zemetrasením, posledné veľmi silné bolo v roku 1955. V meste sa narodil taliansky maliar Giorgio de Chirico, z neďalekej dediny Agria pochádza hudobný skladateľ Vangelis. Na miestnom štadióne Panthessaliko sa hrali zápasy futbalového turnaja na olympiáde v roku 2004.
Tento článok je čiastočný alebo úplný preklad článku Volos na českej Wikipédii.
