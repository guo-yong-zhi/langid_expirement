Nemecké osvietenstvo nastupuje až v 18. storočí. Prvky anglického a francúzskeho osvietenstva sprostredkoval nemeckej kultúrnej verejnosti Leibniz. Osvietenstvo v Nemecku  ovplyvnilo autoreflexiu filozofie a literatúry. Ako celok prinieslo do nemeckého myslenia nové chápanie individuality, dôveru v budúcnosť, skoncovalo s náboženskou askézou, ktorú nahradilo radostným životným pocitom, opierajúcim sa o ideu vývoja spoločnosti k vyšším, dokonalejším stupňom.
