Andrej Dudich alebo Endre Dudich  bol maďarský zoológ, speleológ, entomológ, profesor systematickej zoológie a zoogeografie na univerzitách v Szegedíne a Budapešti, a akademik Maďarskej akadémie vied.
Hoci bol slovenský rodák študovať odišiel do Maďarska, kde navštevoval gymnázium v Ostrihome, kde v roku 1913 maturoval. Prírodopis a zemepis študoval na univerzite v Budapešti, kde bol v roku 1922 promovaný za doktora filozofie a v roku 1925 získal docentúru. Od roku 1919 pôsobil ako kustód zoologického oddelenia Maďarského národného múzea v Budapešti. Odtiaľto neskôr odchádza pracovať ako pedagóg na univerzitu do Budapešti, kde od roku 1934 prednášal ako mimoriadny profesor. Bol zakladateľom a vedúcim univerzitného zoologického ústavu a v roku 1936 bol menovaný a ustanovený univerzitným profesorom. 
Zomrel v roku 1971 v Budapešti.
V entomológii sa zaoberal hlavne štúdiom chrobákov  ale tiež radom vší . V neskoršom období sa venoval aj skupine kôrovcov . Bol priekopníkom matematicko - štatických metód pri štúdiu variability hmyzu  a zaoberal sa aj faunistikou a taxonómiou hmyzu a kôrovcov.
Pre slovenskú entomológiu majú veľký význam Dudichove veľmi časté návštevy a faunistické prieskumy regionálnej oblasti okolia Tekova, odkiaľ spracoval viacerá štúdie, ktoré boli venované výskytu chrobákov, stonožiek  a mnohonôžiek . Zaujímavú štúdiu venoval tiež vodnej faune rieky Hron. Svoje práce publikoval v časopisoch Rovartani lapok, Entomologische Blätter, Acta zoologica Hungarica, Fragmenta faunistica Hungarica a iné.
Jeho zbierka chrobákov je asi od roku 1920 v Maďarskom národnom múzeu v Budapešti.
