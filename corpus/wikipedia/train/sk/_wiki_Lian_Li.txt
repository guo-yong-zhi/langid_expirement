Lian Li Industrial Co., Ltd.  je taiwanský výrobca počítačových skríň a príslušenstva.
Podnik Lian Li Industrial Co., Ltd. bol založený v roku 1983. Lian Li je jeden z najväčších a najznámejších výrobcov hliníkových skríň pre osobné počítače na Taiwane. Je známy medzi komunitou skladateľov počítačových zostáv ako výrobca vysoko kvalitných počítačových skríň, aj keď patria k jedným z najdrahších.
Skrine od Lian Li sú zvyčajne z upraveného hliníka a sú veľmi ľahké. Často preferujú funkčnosť pred výzorom.
