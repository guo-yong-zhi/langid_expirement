Peter Ihnačák
Peter Ihnačák  je bývalý slovenský hokejový útočník. 
Pôsobil najprv v Česko-Slovensku v rodnom Poprade, Jihlave a v Sparte. V roku 1982 emigroval do Kanady, kde ho v roku 1982 v 2. kole ako 25. v poradí draftoval tím Toronto Maple Leafs. V zámorí odohral niekoľko sezón aj v nižších súťažiach a v roku 1990 sa vrátil do Európy, kde odohral niekoľko sezón v nemeckej a švajčiarskej lige. Kariéru ukončil v roku 1997. 
Trénoval tím Sinupret Ice Tigers, ktorý v roku 2002 doviedol do finále DEL-ky. V roku 2002 bol jedným z kandidátov na trénera slovenskej reprezentácie. Pôsobí ako skaut tímu Toronto Maple Leafs. Jeho syn Brian je tiež hokejista.
Peter Ihnačák je krstným otcom slovenskej hokejovej reprezentantky Natalie Babonyovej . 1   2 
V slovenskej reprezentácii neodohral žiaden zápas. Reprezentoval Československo na  Majstrovstvách sveta v ľadovom hokeji hráčov do 20 rokov v roku 1977, a tiež na Majstrovstvách sveta v ľadovom hokeji v roku 1982.
