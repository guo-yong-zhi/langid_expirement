Hanigovský hrad  je hradná zrúcanina nad obcou Hanigovce, v regióne Horná Torysa, severovýchodne od Lipian, na úpätí Čergovského pohoria. Prístup na hrad je možný z obce Ľutina , resp. obce Hanigovce . Hradné bralo sa nachádza v nadmorskej výške 771 m n.m.
Doba vzniku hradu je datovaná už v 13. storočí, kde na mieste murovaného hradu stál drevený hrádok. Pôvodný hrad  dal vystavať šľachtic Mikčo  na niekdajšom slovanskom hradisku pôvodného kráľovského majetku hradu Šariš.
Kamenný hrad mal pôdorys obdĺžnika, o rozmeroch približne 55 x 20 metrov. Celé priestranstvo obklopovalo hradobné opevnenie. Palác mal obdĺžnikový pôdorys s rozmermi 14,7 x 6 metrov a bol dvojpodlažný. Opevnenie nádvoria bolo prispôsobené k prístupovej komunikácií, ktorá vstupovala do nádvoria z južnej strany 2,5 metra širokou bránou zabezpečenou strážnou vežou. V opevnení boli vytesané lôžka pre delá, hrad chránili aj strieľne od jeho prístupnejšej strany. Hradný komplex chránilo predbránie so vstupnou bránou. Na nádvorí boli hospodárske budovy a iné stavby, pravdepodobne drevené, pretože po požiari nezostali po nich žiadne stopy.
Uvádzané objekty sú v interiéri hradu dodnes identifikovateľné. Interiér paláca je až po parapety prízemných okien zasypaný suťou. Opevnenie sa niekde zachovalo aj do výšky 2 až 3 metre a vidno aj lôžka pre delá. Hrad je v literatúre uvádzaný ako zaniknutý, no zachoval sa vo svojej stredovekej podobe. O ruinu sa stará Občianske združenie Novum castrum, ktoré od roku na hrade zrekonštruovalo bránu, zakonzervovalo obranný múr, časť paláca a mnoho iného.
Zoznam kultúrnych pamiatok v okrese Sabinov
Súradnice: 49°11′24″S 21°02′21″V  /  49,189911°S 21,03922°V  / 49.189911; 21.03922
