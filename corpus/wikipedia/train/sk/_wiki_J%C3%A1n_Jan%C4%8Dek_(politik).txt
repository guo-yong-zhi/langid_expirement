Ján Janček ml.  bol slovenský politik a verejný činiteľ.
Narodil sa v rodine Jána Jančeka a jeho manželky Anny rodenej Sikorovej. Bol spoluzakladateľom Slovenského sokola v USA, organizátor československých légií v Rusku, signatár Pittsburskej dohody z roku 1918 a Martinskej deklarácie.
Po vzniku ČSR ho minister s plnou mocou pre správu Slovenska Vavro Šrobár menoval županom v Košickej župe. Neskôr sa stal poslancom Národného zhromaždenia československého  a starostom mesta Ružomberok .
