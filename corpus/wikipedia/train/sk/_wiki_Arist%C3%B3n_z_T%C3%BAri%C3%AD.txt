Aristón  bol dvojnásobný olympijský víťaz v behu na jedno stadion v 1. stor. pred Kr. 1  2 
Aristón z Túrií si na 185. a na 187. olympijských hrách v rokoch 40 a 32 pred Kr. vybojoval víťazstvá v behu na jedno stadion. 1  2  V Olympii víťazov hier korunovali olivovým vencom zo stromu rastúceho v Diovom posvätnom okrsku, 3  ale Aristóna ocenili aj poctou celogréckeho meradla, a to tak, že 185. a 187. olympiáda dostala jeho meno. Beh na vzdialenosť jedného stadia bol totiž hlavným olympijským pretekom a menom víťaza tejto disciplíny sa všetky olympiády označovali. 4  5 
Správu o olympijskom víťazstve Aristóna zaznamenal staroveký historik Eusebios z Kaisareie v zozname olympijských víťazov , ktorý je súčasťou jeho diela Kronika . 1  Tento zoznam vyhotovoval na začiatku 4. storočia, a to hlavne z písomností Iulia Africana, autora diel, zachovaných prevažne vo fragmentoch. 6 
