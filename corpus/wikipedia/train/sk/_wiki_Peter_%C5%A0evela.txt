Peter Ševela
Peter Ševela  je slovenský a maďarský hokejový brankár. Od augusta 2015 je hráčom HK 36 HANT Skalica.
Svoju seniorskú hokejovú kariéru začal v HKM Zvolen, kde od sezóny 2000/2001 striedavo nastupoval v extralige a prvej lige. Vo Zvolene však nedostával dostatok priestoru a tak v sezóne 2005/2006 prestúpil do MHC Martin. V Martine odchytal kompletnú sezónu 2006/2007 a nastúpil aj v 3 zápasoch vyraďovacích bojov. V nasledujúcich dvoch sezónach pôsobil v MsHK Žilina. V týchto dvoch sezónach však jeho percentuálna úspešnosť nepresiahla 90 % a tak odišiel zo Žiliny ešte počas sezóny 2008/2009 do poľského Sanoku kde však odchytal iba 2 zápasy. V sezónach 2009/10 – 2014/15 pôsobil v Maďarsku, v klube DAB. Docler Dunaújváros.  
Slovensko reprezentoval v kategóriach hráčov do 18 a 20 rokov. Zúčastnil sa majstrovstiev sveta juniorov v roku 2003. Odcyhtal 5 zápasov s priemerom 1,92 gólu na zápas a úspešnosťou zákrokov 93,3 %.
Počas pôsobenia v Maďarsku získal tamojšie občianstvo a v súčasnosti reprezentuje Maďarsko.
Jeho otec je bývalý hokejový brankár a odchovanec ZKL Brno Petr Ševela, ktorý po absolvovaní dvojročnej vojenskej služby v Dukle Trenčín prevažnú väčšinu svojej kariéry strávil na Slovensku, kde sa aj udomácnil. Hral v tímoch LB Zvolen, Slovan Bratislava, ZŤS Martin , Gumárne Púchov a Partizán Liptovský Mikuláš.
V tomto článku boli použité informácie z článku Magyar férfi jégkorong-válogatott na maďarskej Wikipédii.
