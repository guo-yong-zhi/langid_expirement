Staré uhlisko 1  je potok v regióne Horehronie, na území obce Pohronský Bukovec v okrese Banská Bystrica v Banskobystrickom kraji. Nachádza sa v geomorfologickom celku Nízke Tatry. Ústi do Bukovca. Má dĺžku 0,8 km. Rád toku IV. 
Pramení  v 1 087 m n. m. na severovýchodnom svahu vrchu  Mlynárová s 1 312 m n. m. v lesnom extraviláne, v severnej časti územia obce Pohronský Bukovec.
 2 
Od prameňa tečie Staré uhlisko severnou časťou územia obce Pohronský Bukovec juhovýchodným smerom cez lesný extravilán, v 929 m n. m. priberá bezmenný pravostranný prítok a zároveň pretína lesnú cestu, v 885 m n. m. priberá ďalší bezmenný pravostranný prítok z úpätia vrchu Mlynárová s 1 312 m n. m., pokračuje v toku cez lesný extravilán v severnej časti územia obce Pohronský Bukovec bez zmeny smeru, v 819 m n. m. ústi do vodného toku Bukovec ako jeho pravostranný prítok v povodí Hrona.
Staré uhlisko patrí do okresu Banská Bystrica v Banskobystrickom kraji. Nachádza sa v geomorfologickom celku Nízke Tatry v geomorfologickom podcelku Ďumbierske Tatry. 3  4  Nemá významnejšie prítoky. 5 
Názov vodného toku Staré uhlisko má pôvod v terénnom názve Staré uhlisko vo význame dávnejšie vzniknutý, už viac rokov trvajúci a miesto - pôvodná lokalita využívaná na pálenie drevného uhlia. Produkcia drevného uhlia ako jedného z produktov rozkladu dreva za vysokých teplôt bez prístupu alebo s obmedzeným prístupom vzduchu mala na Slovensku tradíciu od stredoveku až do druhej polovice 19. storočia s hlavným odberateľom hutníctvom, keď bola nahradená výrobou v kovových peciach. 6  Dvojslovný názov terénneho objektu bol bez zmeny prenesený na vodný tok. Takto utvorené dvojčlenné hydronymum atributívneho typu  zložené z prídavného mena a z podstatného mena Staré uhlisko je súčasťou početnej skupiny názvov v slovenskej toponymii, najmä hydronymii 7 .
Názov vodného toku bol štandardizovaný v roku 1987 8 .
V priestore slovenskej hydronymie vodných tokov hydronymum Staré uhlisko je jedinečným hydronymom .  
