Plontana  je vrch v pohorí Spišská Magura. Leží nad obcou Vyšné Ružbachy, približne 13 km západne od Starej Ľubovne. 3  
Nachádza sa v strednej časti pohoria, v geomorfologickom podcelku Veterný vrch. 4  Leží v Prešovskom kraji, v okrese Stará Ľubovňa a zasahuje na katastrálne územie obce Veľký Lipník a mesta Podolínec. Najbližšími sídlami sú západne situovaná Veľká Lesná a Haligovce, severne leží Veľký Lipník, severovýchodne Stráňany, juhovýchodne Vyšné Ružbachy a južne mesto Podolínec a Toporec. 3 
Plontana leží v hlavnom hrebeni medzi Toporeckým sedlom a Veterným vrchom . Západne sa nachádza Riňava , Kýčera  a Rígeľ , severným smerom Kobylia hlava , Šľachovky  a Kvasník , východným Veterný vrch, Grúň  a Suchá hora  a južným Veľká Kýčera , Zbojnícky stôl , Skalka  a Špičiak . 2  Severné svahy hrebeňa odvodňuje potok Šoltysa do Lipníka v povodí Dunajca, voda z východných odteká Zálažným potokom a z južných Krížnym potokom v povodí rieky Poprad. Na vrchol nevedie značený turistický chodník, no východným úbočím vedie chodník z Vyšných Ružbách. 3  
Vrchol je pokrytý súvislým, miestami riedkym lesným porastom 5 , ktorý neumožňuje rozhľad. Z lokalít s redšou vegetáciou je však možno pozorovať okolité vrcholy Spišskej Magury, no tiež Oravské Beskydy, Vysoké a Nízke Tatry, Volovské vrchy, Levočské vrchy, Busov, Čergov a mnohé prihraničné vrchy južného Poľska. 6 
Na vrchol nevedie značená turistická trasa, no východným aj južným úbočím vrchol traverzuje dvojica trás:
