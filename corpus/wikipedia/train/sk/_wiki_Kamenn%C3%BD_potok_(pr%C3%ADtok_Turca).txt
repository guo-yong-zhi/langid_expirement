 
Kamenný potok je potok v dolnom Turci, v severozápadnej časti okresu Martin. 1  Je to ľavostranný prítok Turca, meria 6,1 km a je tokom IV. rádu. 
Pramení v Malej Fatre, v podcelku Lúčanská Fatra, na južnom svahu Úplazu  v nadmorskej výške približne 1 200 m n. m. 
Od prameňa tečie sprvu na juh, sprava priberá krátky prítok spod kóty 1 330,2 m, následne sa esovito stáča, pričom najprva vytvára oblúk ohnutý na juh, potom druhý ohnutý na sever. Zároveň preteká Kamennou dolinou, v strednej časti východným, v dolnej časti potom juhovýchodným smerom. Na dolnom toku vteká do Turčianskej kotliny, preteká rekreačnou oblasťou Piatrová a znovu sa stáča východným smerom. Napokon preteká severnou časťou intravilánu mesta Vrútky, podteká štátnu cestu číslo 18 a severne od centra mesta ústi v nadmorskej výške cca 375 m n. m. do Turca. 2 
Súradnice: 49°07′05″S 18°54′56″V  /  49,117956°S 18,91561°V  / 49.117956; 18.91561
