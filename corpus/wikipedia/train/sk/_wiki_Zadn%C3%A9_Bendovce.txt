Zadné Bendovce  je názov vrchu v pohorí Bachureň. Leží nad obcou Vysoká, približne 5 km juhozápadne od Lipian. 2  
Nachádza sa v severnej časti pohoria Bachureň. 3  Leží v Prešovskom kraji, v okrese Sabinov a zasahuje na katastrálne územie obcí Vysoká, Dubovica a Ďačov. 4  Najbližším sídlom je na západnom úpätí situovaná Vysoká, rovnakým smerom leží aj Brezovička a Nižný Slavkov, severne sa nachádza Torysa, a Ďačov a východne Dubovica. 2 
Zadné Bendovce ležia v rázsoche, ktorá vybieha severným smerom z vrchu Žliabky . Východne susedí vrch Predné Bandovce , Stavenec  a Marduňa , južne Dlhé diely , Javor , Bachureň , Žliabky a Adamova hora  , západným smerom Strieborná hora  a Ždiar  a severným Homôľka  a Rohov . 1  Masív patrí do povodia rieky Torysa; juhovýchodné svahy odvodňuje Dubovický potok, severné Ďačovský potok a západné Vysocký potok. Na vrchol nevedie značený turistický chodník. 2  
Vrchol pokrýva horská lúka, okrajovo tiež lesný porast 5 , ktorý umožňuje obmedzený rozhľad. Z vhodných lokalít je možné pozorovať okolité vrcholy Bachurne, susedné Branisko, Čergov, Ľubovniansku vrchovinu, Levočské vrchy, nezriedka i Belianske Tatry. 6 
Na vrchol nevedie značená turistická trasa, preto prístup je možný lesnými chodníkmi z okolitých sídiel. 2 
