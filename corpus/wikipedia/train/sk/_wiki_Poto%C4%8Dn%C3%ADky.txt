Potočníky  je rad holometabolného hmyzu. Všetky rody z tohto radu majú slovenský názov potočník.
Potočníky sú malý až stredne veľký štíhly hmyz s dosť hustou žilnatinou, ktoré sa v pokoji skladajú strechovito nad bruškom. 
Krídla  sú slabo, no často i výrazne pigmentované, obyčajne vyzerajú ako "zadymené". Krídla sú pokryté drobnými šupinkovitými chĺpkami . 
Na hlave sú nitkovité mnohočlánkové tykadlá a sčasti zakrpatené hryzavé ústne orgány . Prijímajú preto len tekutú potravu, na čo im slúži lyžičkovitý výrastok dolnej pery . 
Larvy žijú vo vode, len celkom výnimočne vo vlhkom detrite. Dýchajú kutikulárnymi žiabrami na brušku . Larvy žijúce v prevzdušnených rýchlo tečúcich vodách dýchajú skôr povrchom tela. 
Larvy sú dvojakého typu v charakteristike dvoch podradov potočníkov. Vývin prebieha cez 5-7 instarov. Larva má na spodnej pere vývod snovacích žliaz, ktoré produkujú látku podobnú pavučine. Kuklí sa vo vode, pričom sa zapriada do kokónu. Kukla je pupa dectica libera, pred liahnutím imága sa vyhryzie z kokónu a vylezie na breh.
Na svete poznáme do 5 500 druhov potočníkov. Na Slovensku bolo spoľahlivo potvrdených asi 210 druhov, pričom výskyt ďalších asi 40 druhov sa dá očakávať. 
Delia sa na dva podrady a 18 čeľadí. Rozdelenie do čeľadí však nie je také zrejmé a vžité ako u iných radov hmyzu , navyše pre všetky druhy bez ohľadu na  čeľad sa používa jednotný slovenský názov "potočník".
