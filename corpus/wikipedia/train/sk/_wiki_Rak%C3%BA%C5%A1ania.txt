nemčina 
katolíctvo, protestanstvo, bez vyznania
ostatní Germáni, hlavne Nemci, Švajčiari
Rakúšania  je stredoeurópsky národ germánskeho pôvodu žijúci v Rakúsku. Jazykom Rakúšanov je nemčina. Alternatívne sa názvom Rakúšania označujú všetci obyvatelia štátu Rakúsko. 
Rakúšania  sa do konca druhej svetovej vojny sa sami označovali ako Nemci alebo nemeckí Rakúšania, zatiaľ čo Rakúšania bolo predovšetkým označenie štátnych príslušníkov Rakúskej monarchie  bez ohľadu na národnosť.
Ako národnosť sa utvárali už od 6. storočia, kedy sa v krajine usadili kmene Bavorov. V 7. storočí tu vzniklo slovanské kniežatstvo Karantánia , ktoré sa stalo súčasťou Franskej ríše. V roku 788 boli dovtedajšie Korutánske kniežatstvo a grófstvo Traungau premenené na Korutánsku marku a Avarskú marku . V roku 799 bola oddelená správa Bavorska od správy Avarskej  a Korutánskej marky. V roku 863 bola oddelená správa Východnej marky  od Korutánskej marky. Východná marka sa od 10. storočia nazývala „Rakúsko“. Korutánsko bolo k Rakúsku pripojené v 14. storočí.
