Korpiklaani  je fínska folk metalová hudobná skupina, založená v roku 2003. Skupina vznikla na základoch staršieho zoskupenia Shamaani Duo, neskôr nazvaného Shaman, ktoré založil aj súčasný líder Jonne Järvelä v roku 1993.
Texty piesní sú vo fínskom, alebo v anglickom jazyku  a zaoberajú sa prírodou, fínskou a laponskou mytológiou a alkoholom. Okrem tradičných nástrojov metalového žánru  skupina využíva aj zvuky akordeónu, rôznych píšťal, violy a kantele.
