Serena Jameka Williamsová  je súčasná americká profesionálna tenistka v ženskom tenisovom rebríčku WTA. Počas svojej profesionálnej kariéry sa jej podarilo vyhrať 56 turnajov WTA v dvojhre a 18 turnajov vo štvorhre. Aspoň dvakrát vyhrala každý zo štyroch grandslamových turnajov v dvojhre aj vo štvorhre. V ženskom tenise zarobila historicky najväčšiu finančnú čiastku. Tenistka Venus Williamsová je jej sestra.
Trénoval ju otec Richard Williams. Je najmladšia z piatich sestier: Lyndrea, Isha, Yetunde  a Venus. Tenis začala hrať vo veku 5 rokov na tenisových kurtoch v Comptone v Kalifornii.
Koncom decembra 2016 sa zasnúbila s Alexisom Ohanianom. 1 
