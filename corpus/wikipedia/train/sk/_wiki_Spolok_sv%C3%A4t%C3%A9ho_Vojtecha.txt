Spolok svätého Vojtecha  v Trnave je kultúrny a vydavateľský rímskokatolícky spolok. Dnes je známy najmä vydávaním duchovnej literatúry.
Poslaním SSV je združovať slovenských katolíkov doma i v zahraničí s cieľom prehĺbiť náboženské, mravné a národné presvedčenie, konanie a uplatňovanie kresťanských zásad vo všetkých oblastiach kultúrneho, vedeckého, hospodárskeho a sociálneho života nášho národa.
SSV je zároveň aj pamäťová inštitúcia, ktorá uchováva významné kultúrne dedičstvo .
Založili ho v roku 1870 z iniciatívy Andreja Radlinského ako pôvodne vydavateľský spolok na šírenie slovenskej rímskokatolíckej literatúry. Prvé valné zhromaždenie SSV sa konalo 14. septembra 1870 v Trnave, kde boli schválené i prvé spolkové stanovy. Podľa nich bolo hlavným cieľom spolku rozširovanie nábožensko-mravnej vzdelanosti a kat. ducha u veriaceho katolíckeho ľudu slovenského a pozdvihnutie i zvelebenie národ nich škôl katolíckych. Po zrušení Matice slovenskej a troch slovenských gymnázií až do roku 1918 zohrával spolok zásadnú úlohu pri zachovaní a pestovaní slovenského jazyka, ale i národného povedomia. Do rozpadu Rakúsko-Uhorska SSV vydal pre ľudové školy päť titulov náboženských učebníc a 11 titulov nenáboženských učebníc.
Okrem učebníc vydával Katolícke noviny, Literárne listy, kalendáre, náboženskú literatúru, no i beletriu, poéziu a divadelné hry, určené pre poučenie, no i potešenie. Populárne boli divadelné hry Ferka Urbánka, dlhoročného tajomníka SSV. V roku 1913 – 1926 preložil a vydal SSV celú Bibliu v modernej slovenčine. V roku 1937 sa v spolupráci s Mikulášom Schneiderom-Trnavským podarilo zostaviť a vydať Jednotný katolícky spevník. Obdobie rokov 1919 až 1948 možno považovať za najúspešnejšiu éru fungovania a prosperity SSV. Za komunizmu  bol transformovaný na „účelové zariadenie rímskokatolíckej cirkvi“ a bol pod veľmi prísnou kontrolou štátu. V roku 1953 bola jeho členská základňa s takmer 250 000 členmi rozpustená. V roku 1990 začal opäť fungovať ako spolok a bola obnovená aj členská základňa. 
Dnes má do 70 000 členov. Pre svojich členov vydáva SSV od roku 1871 každoročne, s výnimkou roku 1919, 
Pútnik svätovojtešský a podielové knihy.
Emblémom SSV je roztvorená kniha so zlatorezom a s majuskulnými písmenami po obidvoch stranách s hlavným mottom SSV FIDEI ET SCIENTIAE , nad ktorou je modré štylizované trojvršie s dvojkrížom v červenom poli a so zlatou kruhovou žiarou naokolo. Pod knihou sú modré písmená SSV v šírke a výške knihy s dvoma stuhami. Emblém sa môže používať jednofarebný alebo v zjednodušenom vyhotovení.
SSV počas celej svojej viac ako 150 ročnej histórie má spolok svoje sídlo v Trnave. Pôvodne sídlil na Halenárskej ulici v Trnave, neskôr sa presunul na aktuálnu adresu na Radlinského ulicu. 
Spolok sv. Vojtecha vydáva tieto periodiká:
Okrem vydavateľskej činnosti SSV prevádzkuje predajne s kresťanskou literatúrou, kresťanskou hudbou a duchovnými predmetmi.
Internetový obchod dnes ponúka knihy, film devocionalie a doplnkový tovar. Spolok sv. Vojtecha je najväčším katolíckym vydavateľom na Slovensku. Okrem kvalitnej duchovnej literatúry vydáva liturgické knihy, oficiálne dokumenty Katolíckej cirkvi a Bibliu. chýba zdroj]
Riaditeľ sa volí v tajnej voľbe členmi Výboru SSV na štvorročné obdobie s možnosťou opätovaného zvolenia. 1 
