Stav k: 8. máju 2009.
Kuruppu Arachchige Karunaratne známy aj pod skráteným menom Kuruppu Karunaratne alebo pod menom K.A. Karunaratne  bol srílanský atlét, ktorý sa venoval maratónskemu behu.
Atletickú kariéru začal na Majstrovstvách Ázie 1985, kde skončil na 4. mieste v behu na 10 000 metrov. Neskôr skončil opäť na 4. mieste, ale tentoraz v maratónskom behu – na Ázijských hrách 1990, Majstrovstvách Ázie 1991 a 1993. Zúčastnil sa na Letných olympijských hier 1992 v Barcelone, kde skončil v maratóne na 71. mieste časom 2:32:26 hod, a na Majstrovstvách sveta 1993 v Stuttgarte skončil na 40. mieste. Osobný rekord 2:17:45 zabehol v roku 1991 v Londýne.
Zomrel 6. apríla 2008 po bombovom atentáte uskutočnenom organizáciou LTTE v meste Weliverija pri príležitosti maratónskeho behu. Spolu s ním zomrelo ďalších trinásť ľudí, 1  medzi nimi aj reprezentačný tréner bežcov Lakshman de Alwis či minister diaľnic Srí Lanky Džejarádž Fernandopulle. 1  2 
