Diktatúra proletariátu je štátna moc proletariátu ustanovená po víťazstve socialistickej revolúcie. Je to pojem, ktorý používal sám Marx a významnú úlohu hrá aj v leninizme a stalinizme. Označovala sa ním forma vlády v prechodnom období medzi kapitalizmom a socializmom , počas ktorého robotníci bezprostredne po proletárskej revolúcii násilne potlačujú kapitalistickú triedu a vytvárajú socialistickú ekonomiku. Jedna z foriem diktatúry proletariátu bola tzv. ľudová demokracia.
