Maliarska škola je maliarska tvorba umelcov rovnakej doby alebo oblasti/mesta vyznačujúca sa
zhodou danou spoločnými východiskami, obdobnými názormi a použitými umeleckými prostriedkami a postupmi; môže sa utvárať okolo vyhranenej tvorivej osobnosti, ktorej príklad nasledujú jej žiaci a vyznávači. V poslednom prípade môže byť predpokladom jej vzniku umelecký program, ktorý sa popri umeleckej praxi rozvíja aj v oblasti teoretického zovšeobecňovania - vo vyhláseniach, vyznaniach, výkladoch.
Môže tu ísť aj o skupinu maliarov združených členstvom v spolku alebo združení, spoločným projektom alebo záujmom, napríklad poriadaním spoločných vystav, vydávaním časopisu a pod.
