Basketbalová extraliga mužov v sezóne 2007/08 bol 16. ročník extraligy basketbalistov, najvyššej basketbalovej súťaže mužov na Slovensku, ktorú organizuje Slovenská basketbalová asociácia . Po 7 sezónach v nej znova súťažilo až 12 účastníkov, čo je o 2 účastníkov viac ako v predošlej sezóne. 1  2  Po rokoch sa do extraligy navrátili tímy z dvoch tradičných basketbalových miest   Pezinka a Prievidze. 3  Pezinok už však reprezentoval nový subjekt. 4  5  Titul získal nováčik súťaže   BC Skanska Pezinok, ktorý zvíťazil vo finálovej sérii nad tímom BK Inter Bratislava. 6  Naopak, obhajca titulu z Košíc zo súťaže vypadol. 7 
Systém súťaže sa oproti minulej sezóne zmenil. Súťaž sa skladala opäť až z troch častí   základnej, nadstavbovej a z play-off. V základnej časti hralo 12 tímov štvorkolovým systémom . 1  8 najlepších tímov po základnej časti postúpilo do play-off. Zvyšné 4 tímy odohrali nadstavbovú časť dvojkolovým systémom o konečné 9. až 12. miesto, v ktorej sa započítavali aj výsledky zo základnej časti. Nadstavbová časť určila zostupujúci tím do nižšej súťaže v budúcej sezóne. 3-kolové play-off začínalo štvrťfinálovými duelmi a končilo duelmi o medailové umiestnenie. Všetky duely play-off sa hrali na 3 víťazné zápasy. 2  8  
Pozn.: V novovytvorenej Stredoeurópskej lige    ktorej vznik iniciovala slovenská strana   mali pôvodne hrať Košice, 9  nakoniec v nej ale účinkovala Spišská Nová Ves. 10 
Pozn.: Boldom sú označené zápasy vyššie nasadeného družstva hrané doma.
