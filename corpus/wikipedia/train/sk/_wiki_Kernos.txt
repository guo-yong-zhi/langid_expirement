Kernos  je typ starogréckej keramickej nádoby. 1 
Kernos , malé misky alebo poháre  pripojené k okraju jednej veľkej misy na podstavci, bola zložená váza rôznych tvarov , do ktorej sa dávali obetné dary bohom. 1  Kernos sa v Grécku a tiež i v okolitých oblastiach  poprvýkrát objavuje v ranokykladskom období  4  Najviac výnimočných nálezov a i najlepšie zachovaných pochádza z Kyklád. Boli už väčšinou vyrobené na hrnčiarskom kruhu a zdobili ich geometrické vzory, ktoré mali hrubú štruktúru. 5  Do týchto nádob sa pravdepodobne vkladali rôzne druhy potravín a možno aj kvetov. 6 
Starogrécky spisovateľ Athénaios cituje Polemónov opis a funkciu nádoby kernos: „Po tom ako  vykoná obrad, vezme veci z komory a rozdá ich všetkým tým, ktorí prišli s kernami. Je to hlinená nádoba s mnohými malými pohárikmi, ktoré sú k nej pripojené. V nich sú biely mak, pšenica, jačmeň, hrach, strukoviny, okra, šošovica, bôb, ovos, drvený ovocný koláč, med, olej, víno, mlieko, nemytá ovčia vlna a iné. Ten, kto ho potom nesie a ochutnáva jeho obsah je liknoforos .„ 8 
V klasickom svete sa kernos používal hlavne pri slávnostných rituáloch súvisiacich s kultom bohýň Rheie, Démétry, Persefony a Kybely, počas ktorých ho prenášali veriaci v sprievode zvanom kernoforia. 9  10  Niektorými znalcami sú tiež spájané s rituálmi prevádzanými na slávnostiach eleusínskych mystérií, ktoré sa konali v mesiaci Boédromión. 11 
