Vysielač Suchá hora  je rozhlasový a  bývalý televízny vysielač na vrchu Skalka v Kremnických vrchoch, blízko Kremnice a Banskej Bystrice. 
Oceľová trubicová konštrukcia stožiara je vysoká 305 m 1  a je kotvená lanami. Konštrukcia stožiara je podobná s vysielačom Dubník. Vysielač bol postavený v roku 1960 a do prevádzky bol uvedený 28. októbra 1960  2 , čím nahradil TV vysielač na Krížnej 3 . Je to druhá najvyššia stavba na Slovensku  a patrí medzi najvyššie položené supertally  v Európe. Pri vysielači sa nachádza samostatná telekomunikačná budova. 
Vysielač vyrobili a namontovali pracovníci národného podniku Tesla Hloubětín. 3  Anténový systém je umiestnený na 300 metrovom oceľovom rúrovom stožiari. 300 m vysokú monorúru držia trojice kotevných lán a to v šiestich úrovniach výšky. Vnútri sa nachádza obslužný výťah, ktorý premáva do výšky 247 m, pričom túto trasu zvládne za 8 min. 3  
Vysielač bol niekoľkokrát poškodený , najviac v zime roku 1962, keď pri silnej námraze a nápore vetra spadlo z vrcholu 7 tonové anténové zariadenie  do snehu. 2   
Aby sa stožiar a napínacie laná s priemerom 80 mm vetrom nerozkmitali, boli na nich nainštalované tzv. rozrážače, ktoré tlmia kmitanie lán. 2 
Do roku 2011 patril do siete základných televíznych vysielačov, odvtedy však slúži pre verejnosť len ako rozhlasový vysielač.  3 
Vysoký vyžarovaný výkon i nadmorská výška vysielača spôsobujú ďaleký príjem signálu najmä južným a juhozápadným smerom. Prioritnou oblasťou pokrytia je Pohronie s Horehroním, Horná Nitra a časť Turca. Presahy umožňujú prijímať signál i v Tekove, Honte, časti Novohradu a Malohontu, na Považí, Kysuciach i Orave a v Liptove. Zachytiteľný je i na území Maďarska a časti Moravy.
Na Suchej hore sa nachádzajú tieto FM vysielače: 4 
Antény vysielačov rádiových vĺn sa nachádzajú vo výške 230 m, teda celkovo 1 461 m n. m.. 4 
Analógové televízne vysielanie Jednotky, Dvojky a TV Markíza bolo ukončené v roku 2011.
Digitálne televízne vysielanie nie je plánované.
Okolité významné vysielače a vzdialenosť k nim:
K vysielaču je prístup značenými turistickými trasami, najľahší prístup je z Kremnice smerom na rekreačné stredisko Skalka. Z Kremnice k nemu vedie cesta II/578. Po ceste je vzdialený 9 km od centra mesta severovýchodným smerom.
