Mikawa  je bývalá japonská provincia, na ktorej území sa dnes rozkladá východná polovica prefektúry Aiči.
Mikawa na západe susedila s provinciou Owari, na severe s provinciami Mino a Šinano, na východe s Tótómi. 
V súčasnosti sa ako Mikawa označuje východná časť Aiči, vrátane takých miest ako Tojohaši, Okazaki a Tojota.
V 16. storočí tu vládol Iejasu Tokugawa , zakladateľ posledného šógunátu , prv ako začal vládnuť oblasti Kantó. Prebehla tu bitka pri Nagašine , v ktorej porazil Nobunaga Oda spoločne s Iejasuom Tokugawom  Kacujoriho Takedu. Hlavným mestom bolo Okazaki, mesto s rovnomenným hradom založeným roku 1455. Udalosti 16. storočia opisuje historický román Taiko Eidžiho Jošikawu.
Mikawa je známa v Japonsku ohňostrojmi, ktorých tu vyrábajú najviac v Japonsku. Na základe nariadenia šóguna bola provincia Mikawa jediné územie, kde bolo povolené vyrábať pušný prach, čo viedlo k vytvorenie priemyslu na výrobu ohňostrojov. Výročný ohňostroj v Okazaki je jeden z najlepších v Japonsku.
Počas obdobia Edo boli v Mikawa nasledujúce hany :
