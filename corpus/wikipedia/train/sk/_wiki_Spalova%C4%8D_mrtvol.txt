Spalovač mrtvol je česko-slovenský film režiséra Juraja Herza z roku 1969. V čase svojho vzniku bol film cenzúrovaný režimom a hneď po premiére zakázaný. 1  Scenár napísal Ladislav Fuks podľa predlohy vlastného románu Spalovač mrtvol . Film mal premiéru 14. marca 1969. 
Film zachytáva príbeh pána Kopfrkingla, zamestnanca krematória. Kopfrkingl je milujúci otec, manžel a kultúrny človek ktorý si rád číta svoju Tibetskú knihu smrti. Pomery v Čechách na konci 30. rokov a nástup nacizmu túto situáciu zmení. Kopfrkingl začne spolupracovať s nacistami a židovské korene jeho manželky a rodiny sa pre neho stávajú nežiaducimi.
