Mazácký Grúnik je prírodná rezervácia ev. č. 237 neďaleko obce Ostravice v okrese Frýdek-Místek. Oblasť spravuje AOPK ČR Správa CHKO Beskydy.
Predmetom ochrany sú fragmenty ekosystému prirodzeného karpatského lesa jedľobukového a smrekobukového lesného vegetačného stupňa s bohatou diverzitou rastlinných aj živočíšnych druhov na geomorfologicky členitom úbočí Lysej hory a Čupelu v Moravsko-sliezských Beskydoch. Poslaním rezervácie je tiež umožniť prirodzené procesy v lesnom prostredí.
Tento článok je čiastočný alebo úplný preklad článku Mazácký Grúnik na českej Wikipédii.
