Amalarich , Alarichov syn, sa stal vizigótskym kráľom až v roku 522. Jeho otec v roku 507 padol v bitke s Frankami. Pretože Amalarich bol neplnoletý, vládol za neho ostrogótsky kráľ Teodorich Veľký. Aj keď bol za kráľa prehlásený v roku 522, plnú moc prevzal až po Teodorichovej smrti v roku 526. Za manželku si vzal Chlodovikovu dcéru, ktorá bola katolíckeho vyznania. Tým nastali spory, pretože Amalarich bol arián. To viedlo Frankov k invázii, počas ktorej Amalarich v roku 531 zahynul. Jeho smrťou vymrel slávny rod Balthovcov.
