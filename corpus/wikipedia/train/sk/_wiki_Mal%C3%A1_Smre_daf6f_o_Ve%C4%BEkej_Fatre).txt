Malá Smrekovica  je vrch vo Veľkej Fatre. Nachádza sa nad Podsuchou, približne 10 km juhozápadne od Ružomberka. 2  Na severnom úbočí sa nachádza Horský hotel Smrekovica.
Nachádza sa v strednej časti Veľkej Fatry, v geomorfologickom podcelku Hôľna Fatra. 3  Leží v Žilinskom kraji, v okrese Ružomberok a zasahuje na katastrálne územie mesta Ružomberok a obce Ľubochňa. 4  Najbližšími sídlami sú východne ležiaca Podsuchá, severovýchodne Vlkolínec a mesto Ružomberok, severným smerom je situovaná Ľubochňa a Hubová a južným Liptovská Osada a Liptovské Revúce. Vrch patrí do Národného parku Veľká Fatra. 2 
Malá Smrekovica je súčasťou liptovskej vetvy hlavného hrebeňa, smerujúceho z Chabzdovej  na Skalnú Alpu . Západným smerom susedia v rázsoche ležiace Rumbáre  a Perušín , južným Tmavá , Skalná Alpa a Smrekovica , východným Červená Magura  a Pulčíkovo  a severným Šiprúň , Maďarová  a Vyšná Lipová . 5  Vrch leží v povodí Váhu; západne sa zvažujúce svahy odvodňujú prítoky Blatnej a Čierňavy do Ľubochnianky, východným smerom do Revúcej odvádza vodu Vyšný Matejkov a Matejkovský potok. 2  Vrchol traverzuje značený turistický chodník, vedúci z Nižného Šiprúnskeho sedla k Horskému hotelu Smrekovica. Veľká časť masívu je súčasťou Národnej prírodnej rezervácie Jánošíkova kolkáreň. 5 
Vrchol pokrýva súvislý lesný porast, no v okolí značenej trasy sú horské lúky, umožňujúce rozhľad. Tie poskytujú výhľad na okolité vrchy Veľkej Fatry, pri vhodných podmienkach možno vidieť aj Strážovské vrchy, Malú Fatru, Oravskú Maguru a Beskydy s Babou horou, Chočské vrchy, Západné a Nízke Tatry. 6 
