All Music Guide Rolling Stone 
G N' R Lies je album skupiny Guns N' Roses, ktorý bol vydaný v roku 1988. Obsahuje štyri piesne z albumu Live ?!*@ Like a Suicide a ďalšie štyri novo nahraté a to s akustickými gitarami. Tri nové piesne boli napísané a nahraté v priebehu jediného štúdiového sedenia, ktoré producent Mike Clink nazval „jedným z magických okamihov v histórii Rock and Rollu“. Pieseň „You're Crazy“ bola napísaná už skôr, objavila sa na albume Appetite for Destruction, ale na G N' R Lies je v odlišnej verzii, hraná na akustické gitary.
Obal gramofónovej platne sa od obalu CD líši. V ľavom dolnom rohu je namiesto „LIES LIES LIES“ napísané „Wife-beating has been around for 10,000 years“. Namiesto „Elephant gives birth to midget“ je napísané „Ladies, welcome back to the dark ages“. Obal a booklet sú paródiou na britské bulvárne denníky.
Pieseň „Mama Kin“ je cover verziou piesne od Aerosmith z roku 1973 a „Nice Boys“ je cover verziou piesne od Rose Tattoo.
V priebehu nahrávania albumu bola nahratá taktiež pieseň „Cornshucker“ . Živo bola hraná len raz a nikdy nevyšla na žiadnom albume. Vo februári 2006 sa dostala nahrávka na internet a dá sa stiahnuť na niektorých fanúšikovských stránkach.
Pieseň „One in Million“ vzbudila pohoršenie medzi černochmi, homosexuálmi a ochrancami ľudských práv, pretože sa v nej spieva o „niggaz“  a „faggots“ . V roku 2000 prehlásil Axl Rose, že ďalšie vydania albumu už nebudú obsahovať túto pieseň, pretože kritici a média dezinterpretovali text a nimi „oklamaná“ verejnosť si ju nezaslúži počuť. V roku 2006 je pieseň stále na albume obsiahnutá. Celosvetovo bolo predaných 15 000 000 nosičov, z toho 5 000 000 v Spojených štátoch.
