Maskoti Zimných paralympijských hier 2014 sú súčasťou paralympijskej symboliky Zimných paralympijských hier 2014, ktoré sa konajú od 7. do 16. marca 2014 v ruskom meste Soči. Maskotmi sú dve nadprirodzené postavičky - ohnivý chlapček „Lučik“ a snehové dievčatko „Snežinka“. 
1. septembra 2010 vyhlásil Organizačný výbor ZOH 2014 celoštátnu námetový konkurz na návrh maskota Zimných olympijských hier 2014 a Zimných paralympijských hier 2014, pričom námety mohol poslať ktokoľvek bez obmedzenia veku. 1  Táto fáza výberu mala veľkú marketingovú podporu viacerých veľkých ruských firiem - formuláre boli distribuované v obchodnej sieti BOSCOSport, na čerpacích staniciach spoločnosti „Rosnefť“, predajných centrách Volkswagen Group Russia, predajniach telekomunikačného operátora Megafon, či v pobočkách jednej z najväčších ruských poisťovní Ingosstrach. Ruská železničná spoločnosť Rossijskije železnyje dorogi nabádala svojich cestujúcich k vytváraniu námetov počas cestovania vlakom, letušky Aeroflotu rozdávali formuláre pasažierom počas vnútroštátnych letov medzi Moskvou a Soči. 1 
Do ukončenia konkurzu 5. decembra 2010 dostala odborná komisia zložená z predstaviteľov kultúry, vzdelávania, športu, obchodu a politiky pod vedením generálneho riaditeľa ruskej štátnej televízie Pervyj kanal celkovo 24.048 námetov 2  3  na maskota Zimných olympijských hier 2014 a Zimných paralympijských hier 2014, z ktorých 21. decembra 2010 vybrala  11 finalistov.
Odborná porota pracovala v zložení 4 :
V ďalšej fáze, ktorá prebiehala od konca decembra 2010 do začiatku februára 2011, pripravila skupina výtvarníkov a animátorov prezentačné videá všetkých 11 „kandidátov“ na maskota, aby sa mohli predstaviť verejnosti. Ku každému maskotovi bol vymyslený krátky námet, prečo by sa práve on mal stať symbolom Hier v Soči. 
Predstavenie finalistov sa uskutočnilo v špeciálnom programe „Talismanija Soči 2014. Načalo“ štátnej televíznej stanice Pervyj kanal 7. februára 2011. 5  Predstavených bolo 11 finalistov, ktorí sa vďaka počítačovej grafike sami predstavili verejnosti. V nasledujúcej tabuľke sú uvedení finalisti v poradí, v akom sa predstavili v televíznom programe. 
26. februára 2011 boli vo veľkom televíznom finále „Talismanija Soči 2014. Final“ štátnej televíznej stanice Pervyj kanal vyhlásení víťazní maskoti Zimných paralympijských hier v Soči. Zatiaľ čo maskotov Olympijských hier vyberali diváci formou SMS a telefonického hlasovania 2  5 , paralympijských maskotov si vybrali sami paralympionici a svoj výber za všetkých zdôvodnil generálny sekretár Paralympijského výboru Ruska Michail Terentiev 12 :
