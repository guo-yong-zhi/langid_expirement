James Robertson  bol britský fotograf, rytec klenotov a mincí, ktorý pracoval v oblasti Stredozemného mora, na Kryme a prípadne v Indii. Bol jedným z prvých vojnových fotografov.
Robertson sa narodil v Middlesexe v roku 1813. Vyučil sa ako rytec u Wyona  a r. 1843 začal pracovať ako rytec Ríšskej Osmanskej mincovne v Konštantínopole. 
Robertson sa začal zaujímať o fotografiu pravdepodobne v Osmanskej ríši r. 1840. V roku 1853 začal fotografovať s britským fotografom Felice Beatom a obaja vytvorili partnerstvo s názvom Robertson & Beato buď v tomto roku, alebo o rok neskôr, keď si Robertson otvoril fotografický ateliér v Beyoğlu v Konštantínopole. Robertson a Beato vzali so sebou Beatovho brata Antónia na fotografickú expedíciu na Maltu v roku 1854 alebo 1856 a do Grécka a Jeruzalema v roku 1857. Rad fotografií tejto spoločnosti vyrobených v roku 1850 sú podpísané Robertson, Beato and Co.. Pravdepodobne "and Co." odkazuje na Antónia.
V závere roka 1854 alebo začiatkom roku 1855 si Robertson vzal Beatovu sestru Leonildu Máriu Matildu Beato. Mali spolu tri dcéry, Catharinu Grace , Edith Marcon Vergence  a Helenu Beatruc .
V roku 1855 Robertson a Felice Beato odcestovali na Balaklavu na Kryme, kde pokračovali vo fotografovaní reportáže z Krymskej vojny po Rogerovi Fentonovi. Nasnímali tiež pád Sevastopoľu v septembri 1855.
Niektoré zdroje uvádzajú, že v roku 1857 obaja, Robertson aj Felice Beato odišli do Indie fotografovať  indické povstanie, ale je viac pravdepodobné, že Beato odcestoval sám. V tomto čase Robertson robil fotografie v Palestíne, Sýrii, na Malte a v Káhire s jedným alebo oboma Beatovými bratmi. Roku 1860, potom čo Felice Beato odišiel do Číny, aby fotografoval Druhú ópiovou vojnu a António Beato odišiel do Egypta, Robertson sa nakrátko vrátil s Charlesom Shepherdom späť do Konštantínopolu. Firma Robertson & Beato bola rozpustená v roku 1867, potom, čo vyprodukovala rad vynikajúcich obrazov - včítane niekoľkých pozoruhodných panorám - Malty, Grécka, Turecka, Damasku, Jeruzalema, Egypta, Krymu a Indie.
Robertson sa pravdepodobne vzdal fotografie v roku 1860 a vrátil sa k práci rytca Imperial Ottoman Mint  až do svojho odchodu do dôchodku v roku 1881. Zomrel v apríli 1888.
Tento článok je čiastočný alebo úplný preklad článku James Robertson na českej Wikipédii .
