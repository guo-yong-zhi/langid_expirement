Vysoká  je vrch v Javorí. Leží nad Oremovým lazom, približne 15 km juhozápadne od Detvy. 2  
Vrch sa nachádza v južnej časti pohoria, v geomorfologickom podcelku Javorianska hornatina. 3  Leží v Banskobystrickom kraji, v okrese Zvolen a patrí do vojenského obvodu Lešť. 4  Najbližšími sídlami sú na západe ležiaca osada Podjavorie  a južne situovaný Oremov laz. 2  Celý masív je na území vojenského priestoru, kde je voľný vstup osôb zakázaný.
Nevýrazná Vysoká leží na južnom okraji najvyššej časti pohoria, na južných svahoch Homôľky . Východným smerom leží Sokolovo bralo  a Dedinský vrch , južným Dlhý diel  a Ježov vrch , západným vrch Na švihranke  a Priečne bralo  a severne dominujú Homôľka a Javorie . 5  Západnú časť masívu odvodňuje Stará rieka, východné svahy jej prítok Dobrá voda, patriace do povodia rieky Ipeľ. 2 
Vrchol pokrýva nesúvislý lesný porast, ktorý umožňuje veľmi obmedzený rozhľad. Z lokalít s nízkou vegetáciou možno vidieť okolité vrchy Javoria, pri dobrých podmienkach tiež viaceré pohoria na území Maďarska. 6 
Poloha vrchu na území vojenského výcvikového priestoru neumožňuje voľný pohyb civilistov. Na vrchol preto nevedie ani žiadny značený chodník. 2 
