4. obvod  alebo Obvod Hôtel-de-Ville  je jeden z 20 obvodov Paríža. Nachádza sa na pravom brehu rieky Seina a hraničí na západe s 1. obvodom, na severe s 3. obvodom, na východe s 11. a 12. obvodom a na juhu so Seinou a s 5. obvodom.
4. obvod zahŕňa Parížsku radnicu z obdobia klasicizmu, renesančné námestie Place des Vosges, zjavne moderné Centre Pompidou a živšiu južnú časť stredovekej štvrte Le Marais, ktorá je v súčasnosti skôr známa ako gayská štvrť Paríža . Východné časti ostrovu Île de la Cité  a ostrov Île Saint-Louis patria do 4. obvodu.
S rozlohou 1,601 km  je 4. obvod tretím najmenším obvodom v Paríži.
3. obvod dosiahol svoj vrchol počtu obyvateľov v období pred rokom 1861, teda v čase svojho vzniku v rámci reorganizácie Paríža v roku 1860. Podľa posledného sčítania ľudí  mal 30 675 obyvateľov, pričom počet ponúkaných pracovných miest bol 41 424.
Ostrov Île de la Cité bol osídľovaný od 1. storočia pred Kr., keď ho začal obývať galský kmeň Pariziov. V ranom stredoveku bol po prvýkrát osídlený pravý breh Seiny. Od konca 19. storočia bola štvrť Le Marais osídlená významným židovským obyvateľstvom, ulica Rue des Rosiers bola srdcom ich spoločenstva s veľkým množstvom kašrutských reštaurácií. Od 90. rokov minulého storočia ovplyvnila gayská kultúra túto štvrť a bolo otvorených mnoho barov a kaviarní v priestore pri radnici.
Každý z 20 parížskych obvodov je rozdelený na štyri štvrte . Zoznam štvrtí 4. obvodu:
Podľa oficiálneho číslovania parížskych mestských štvrtí majú tieto štvrte čísla 13 – 16.
