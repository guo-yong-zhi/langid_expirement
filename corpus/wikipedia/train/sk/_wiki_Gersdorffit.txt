Gersdorffit je minerál kryštalizujúci v kubickej sústave, chemicky sulfid niklu a arzénu - NiAsS.
Gersdorffit sa vyskytuje zrnitý, kusový, vtrúsený alebo vo forme hrubolupenitých agregátov. Je to striebrobiely, oceľovosivý minerál s výrazným kovovým leskom. Je nepriehľadný.
Vzniká na hydrotermálnych žilách v asociácii so sulfidmi, sideritom, kremeňom a inými Ni - Co minerálmi.
