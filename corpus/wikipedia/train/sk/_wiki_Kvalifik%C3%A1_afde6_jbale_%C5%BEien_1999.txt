Kvalifikácia na Majstrovstvá Európy vo volejbale žien 1999 bola európska kontinentálna kvalifikácia vo volejbale žien na Majstrovstvá Európy 1999, ktoré sa uskutočnili v Taliansku. Organizovala ju Európska volejbalová konfederácia  a konala sa od 17. decembra 1997 do 12. júna 1999. Zúčastnilo sa jej 26 národných tímov, ktoré boli rozdelené do dvoch výkonnostných kategórií. Z A kategórie postúpilo z dvoch kvalifikačných skupín 8 družstiev na záverečný turnaj. Z B kategórie postúpili traja víťazi skupín a najlepšie družstvo z druhých miest do A kategórie nasledujúcej kvalifikácie. Nováčikom kvalifikácie bolo iba družstvo Macedónska.
Počet družstiev sa na ME 1999 znížil z 12 na 8. Priamo na ME nepostúpilo žiadne družstvo. Dokonca aj družstvo hostiteľskej krajiny súťažilo v kvalifikácii. 
Pozn: Dva zápasy Macedónska  boli kontumované v prospech súperov. Zápasy sa neuskutočnili, pretože CEV pozastavila činnosť Macedónskej národnej federácie z dôvodu neplnenia si pohľadávok voči CEV.
