Arena Carioca 1 je viacúčelová športová aréna v brazílskom meste Rio de Janeiro, v časti Barra da Tijuca. Je súčasťou olympijského komplexu Parque Olímpico do Rio de Janeiro a bola otvorená v roku 2016. 1  Má kapacitou 16 000 miest, 1  ktorá je však iba dočasná pre účely olympijských hier, po ich skončení sa zníži na 6 000 miest. 2  Bola postavená pri príležitosti organizovania Letných olympijských hier 2016. Je súčasťou komplexu 3 arén   Arena Carioca 1, Arena Carioca 2 a Arena Carioca 3   ktorých výstavba stála 1,678 miliardy BRL. 3  
Aréna je jedným z dvoch dejísk určených pre basketbalový turnaj LOH 2016 a tiež pre Letné paralympijské hry 2016 pre turnaje v basketbale vozíčkarov a ragby vozíčkarov. 1  V júni 2016 sa tu odohrali aj zápasy Svetovej ligy a World Grand Prix vo volejbale. 4  
Po skončení hier bude aréna spolu s arénou Carioca Arena 2, Olympijským tenisovým centrom a Olympijským velodrómom tvoriť súčasť Olympijského tréningového centra a poskytovať zázemie na najvyššej úrovni pre športy ako tenis, zápasenie, vzpieranie, bedminton, šerm, taekwondo a atletiku. 1 
Arena Carioca 1 vzadu za arénami Arena Carioca 3 a 2
Priečelie arény
Interiér arény
