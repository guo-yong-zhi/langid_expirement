Sľubica je geomorfologický podcelok pohoria Branisko a zaberá jeho južnú polovicu.
Podcelok sa rozkladá južne od sedla Branisko a údolia riečky Svinka. Severne pokračuje Branisko podcelkom Smrekovica, na východe susedí Šarišská vrchovina a Čierna hora s podcelkom Roháčka. Juh a západ pohoria klesá do Hornádskej kotliny, menovite do Hornádskeho podolia na juhu a juhozápade a k severnejšie situovaným Medvedím chrbtom. 1 
Nachádza sa tu iba chránené územie Rajtopíky. 3 
Pohorie vytvára výraznú prírodnú bariéru a sedlom Branisko ním vedie spojnica Spiša a Šariša. Od roku 2003 vedie naprieč pohorím v trase diaľnice D1 tunel Branisko, ktorý výrazne odľahčil dopravu na ceste I/18 horským sedlom.
