nVidia Riva TNT je grafická karta s pracovným označením NV4. Slovo RIVA je skratka pre Real-time Interactive Video and Animation accelerator a prípona TNT vyjadruje, že grafika dokáže pracovať na dvoch texeloch súčasne . Je to 3D akcelerátor aj s 2D jadrom, určený širokému segmentu trhu počítačov. Uvedenie sa datuje na rok 1998 a nVidia sa naďalej snažila upevniť svoje postavenie. Nasledovník Rivy 128, RIVA TNT 1 bola priamou odpoveďou na grafickú kartu 3dfx Voodoo 2. Nanešťastie Voodoo 2 taktiež disponuje 32-bitovými farbami  a formátom pixelu s 24-bitovym Z-buferom v 3D móde. Pokrok TNT oproti RIVE 128 je dramatický vo vylepšení kvality zobrazovania a v systéme filtrovania textúr. Je to karta s jedným čipom a pamäťou rozšírenou na 16 MB SDRAM.
RIVA TNT bola vydaná o niečo neskôr ako jej tvorcovia plánovali, tiež frekvencia jadra, 90 Mhz namiesto plánovaných 110 Mhz. Pôvodný plán mal potopiť Voodoo 2 vo všetkých aplikáciách Direct3D, ale práve vďaka nižšej konečnej frekvencii jadra tomu tak nebolo. Hry pod OpenGL zvládala Voodoo 2 veľmi dobre a TNT originálne 3dfx rozhranie Glide nepodporovala vôbec. TNT mala 32-bitovú podporu farieb, Voodoo 2 len 16-bitovú, zato vo veľmi vysokej kvalite .
Naneštastie pre nVidiu, TNT nemohla súťažit v úspešnosti predaja s velikánom Voodoo 2 od 3dfx, nVidia bola stále vnímana ako nový hráč na trhu. Stále bolo najrýchlejšie a najlepšie optimalizované rozhranie nVidiou nepodporované Glide . nVidia však varovala pred príchodom pokračovania TNT 2. Tá jasne porazila 3dfx Voodoo 2 vo všetkých hrách a to i pri nastavení 32 bitov.
Neskôr nVidia uviedla tzv. odľahčenú verziu Vanta. Pracovala s nižšou frekvenciou, 64-bitovou zbernicou, 8 MB pamäte. To rapídne posunulo cenu karty nadol . Niektorí výrobcovia základných dosiek integrovali kartu na svoje produkty. TNT sa predávalo najmä ako Diamond Viper V550, STB Velocity 4400. Víťazom v tomto vedení sa stal DELL a GATEWAY.
