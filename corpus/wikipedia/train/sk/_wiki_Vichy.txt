Vichy je francúzske mesto v departemente Allier v regióne Auvergne-Rhône-Alpes.
Vichy leží na brehoch rieky Allier v strednom Francúzsku. Patrí medzi významné liečebné kúpele s horúcimi a studenými prameňmi.
Obec má rozlohu 5,85 km . Najvyšší bod je položený 317 m n. m. a najnižší bod 243 m n. m. 1 .
Začiatky mesta siahajú do rímskych čias. Za čias Diokleciána  sa nazývalo Vipiacus, z čoho vznikol dnešný názov. V roku 1344 dostal krajinu do vlastníctva vojvoda Peter I. z rodu Bourbonovcov. V roku 1410 bol založený benediktínsky kláštor Célestin. V roku 1527 sa vrátilo vlastníctvo mesta francúzskej korune. Na konci 16. storočia prišli prví pacienti kvôli svätému prameňu, ktorý čoskoro získal meno "Zázračný prameň.
Počas druhej svetovej vojny v rokoch 1940 – 1944 bolo hlavným mestom kolaborujúceho vichystického Francúzska.
Vo Vichy vyviera 12 prameňov, ale len šesť z nich je využívaných na liečebné účely.
Vichy má 25090 obyvateľov  2 .
Graf vývoja obyvateľstva
Tento článok je čiastočný alebo úplný preklad článku Vichy na českej Wikipédii.
