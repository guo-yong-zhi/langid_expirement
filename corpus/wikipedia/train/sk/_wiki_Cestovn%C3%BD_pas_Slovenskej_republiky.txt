Cestovný pas Slovenskej republiky  je verejná listina na žiadosť vydaná občanovi Slovenskej republiky ako primárny identifikačný doklad pre cesty do zahraničia. Pas je možné použiť aj ako doklad potvrdzujúci slovenské občianstvo a ako osobný doklad totožnosti pri väčšine vnútroštátnych úkonov vyžadujúcích predloženie dokladu totožnosti. Pas je majetkom Slovenskej republiky. Občan je oprávnený mať najviac dva platné pasy súčasne. 1 
Platné cestovné pasy Slovenskej republiky sú vydávané na základe zákona č. 647/2007 Z. z. o cestovných dokladoch a o zmene a doplnení niektorých zákonov v znení neskorších predpisov. 2 
Pri cestách v rámci Európskej únie je možné namiesto pasu použiť občiansky preukaz.
