Minister financií je vo väčšine štátov člen vlády, poverený riadením štátnej pokladnice, daňového systému a vypracovávaním štátneho rozpočtu. Ojedinele môže zastávať aj ďalšie úlohy, napríklad niesť zodpovednosť za hospodársku alebo menovú politiku štátu. Spravidla bývajú v súčasnosti tieto právomoci dané samostatným orgánom, za menovú politiku býva v moderných demokratických štátoch väčšinou zodpovedná centrálna banka.
V niektorých krajinách je označenie funkcie ministra financií odlišné, napríklad v USA sa volá angl. Secretary of the Treasury, doslova „tajomník  pokladnice“. Inde je rozdelenie právomocí zložitejšie, napríklad v Austrálii je vo vláde za financie zodpovedný angl. Treasurer of Australia , jestvuje tu však aj angl. Minister for Finance , ktorý je fakticky zástupcom „pokladníka Austrálie“.
Ministri financií zvyčajne patria k najdôležitejším členom vládnych kabinetov, často na druhom mieste hneď po predsedovi vlády.
Minister financií Slovenskej republiky stojí na čele Ministerstva financií Slovenskej republiky. V súčasnosti je ministrom financií Igor Matovič .
Tento článok je čiastočný alebo úplný preklad článku Ministr financí na českej Wikipédii.
