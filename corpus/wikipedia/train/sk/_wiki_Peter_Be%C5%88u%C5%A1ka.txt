Peter Beňuška  1  je slovenský architekt. 1  V rokoch 1990 až 1994 pôsobil ako viceprimátor a hlavný architekt mesta Bratislavy a v roku 2002 kandidoval na primátora Bratislavy. 2  3 
Absolvoval Fakultu architektúry Slovenskej vysokej školy technickej v Bratislave, vzdelanie si dopĺňal postgraduálne na Graduate School of Design Harvardskej univerzity v roku 1993 a na školení manažérov na Harvard Business School v roku 2012. 4 
Navrhol a realizoval viaceré obytné zóny v Alžírsku. Založil Úrad životného prostredia Bratislavy, bol jeho prvým prednostom. Pôsobil ako viceprezident Spolku architektov Slovenska, člen redakčnej rady časopisu ASB, zakladateľ a predseda občianskeho združenia Dom Európy, člen Európskej akadémie v Paríži a expert programu EÚ URBACT. 4  5  Od novembra 2008 viedol oddelenie projektov nehnuteľností Európskej komisie v Bruseli a od februára 2016 do januára 2020 pôsobil ako hlavný architekt Európskej komisie. 4 
