Smutné sedlo  je pomerne výrazné sedlo v hlavnom hrebeni Západných Tatier.
Prechádza cez neho červená turistická značka od Pyšného sedla po horáreň Biela Skala a modrá turistická značka vedúca od ústia Žiarskej doliny po Ťatliakovu chatu v Roháčskej doline. Sedlo je významným turistickým bodom. Cez neho turisti uskutočňujú mnohé výlety do oblasti Roháčov, najmä na Ostrý Roháč, Plačlivé, Volovec, Tri kopy, Hrubú Kopu a Baníkov. Hneď blízko sedla sa nachádza exponovaný skalný útvar Smutný zvorník.
Zo sedla sú pekné výhľady do Smutnej a Žiarskej doliny. Tiež z neho spadajú lavínové žľaby do Smutnej doliny a do kotliny Veľké Závraty.
