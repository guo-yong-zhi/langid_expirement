Litovská Wikipédia  je jazyková verzia Wikipédie v litovčine. Je najväčšou voľnou litovskou internetovou encyklopédiou. Litovská Wikipédia začala činnosť v roku 2003, avšak význačné množstvo článkov získala v roku 2004. Dňa 14. decembra 2005 dosiahla 10 000 článkov a 26. februára 2006 dosiahla 40 000 článkov. Hranicu 50 000 článkov dosiahla dňa 1. augusta 2007 a ďalšiu hranicu, 100 000 článkov dosiahla 18. januára 2010. V decembri 2011 mala okolo 144 000 a v novembri 2016 už cca 180 000 článkov.
Tento článok je čiastočný alebo úplný preklad článku Lithuanian Wikipedia na anglickej Wikipédii.
