Miquette Giraudy, niekedy používajúca alternatívne mená Monique Giraudy a Marsiale Giraudy  je francúzska hráčka na klávesové nástroje, speváčka a skladateľka. Začínala koncom šesťdesiatych rokov ako asistentka režisérky Jackie Raynal a v roku 1969 sa podieľala na realizácii filmu More režiséra Barbeta Schroedera. V roku 1972 si zahrala menšiu rolu v jeho filme La Vallée. V roku 1974 sa stala členkou skupiny Gong, v ktorej pôsobil aj jej priateľ Steve Hillage. So skupinou nahrala album You  a Shamal  a v roku 1976 spolu s Hillageom z kapely odišla.
V nasledujúcich rokoch hrala na Hillageových sólových albumoch Fish Rising , L , Motivation Radio  , Green , Live Herald , Open  a For to Next / And Not Or . Hoci ambientný album Rainbow Dome Musick vyšiel výhradne pod Hillageovým menom, výrazne sa na ňom podieľala aj Giraudy. Od roku 1991 s Hillageom pôsobí v skupine System 7 a od roku 1994 spolu s Hillageom opäť pôsobila s niekoľkými prestávkami v skupine Gong, s ktorou v roku 2009 nahrala album 2032.
Tento článok je čiastočný alebo úplný preklad článku Miquette Giraudy na českej Wikipédii.
