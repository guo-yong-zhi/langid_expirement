Výcviková základňa mierových síl Organizácie Spojených národov  bola výcviková inštitúcia Ozbrojených síl SR  fungujúca od 1. januára 1993 do 30. septembra 2006 v Nitre. Zameriavala sa na výcvik profesionálnych vojakov OS SR na plnenie špecifických úloh spojených s mandátom OSN v krajinách zasiahnutých ozbrojeným konfliktom, resp. v postkonfliktných oblastiach. 1  V rámci zariadenia prebiehala taktiež príprava civilných expertov na monitorovacie misie v krízových oblastiach. 2 
Nástupníckou jednotkou, ktorá o. i. zabezpečuje prípravu personálu vyslaného do mierových misií OSN, je Výcviková jednotka vojenských misií v Martine. 1  Za účasti príslušníkov VZ MS OSN sa začala organizačne konštituovať v júli 2006 a svoju činnosť začala 1. októbra 2006. 3 
