Habánsky dom je osobitý typ obytnej budovy ľudovej architektúry na Slovensku, ktorý začali na Záhorí stavať nemeckí kolonisti habáni.
Pre ich domy je charakteristické obytné podkrovie, niekedy dokonca trojposchodové domy. Mohutné steny z nepálených tehál niesli hrazdenú konštrukciu štítu, v ktorej boli okná. Strecha bola riešená na Slovensko netypicky - slama sa namáčala do hliny a po uložení na strechu sa znova namazala vrstvou hliny. Na nej sa časom uchytil mach. Veľkou výhodou takýchto striech bola ich nehorľavosť.
Jeden celok habánskej architektúry sa zachoval v pamiatkovej rezervácií vo Veľkých Levároch, kde sa nachádza aj Habánske múzeum. 
