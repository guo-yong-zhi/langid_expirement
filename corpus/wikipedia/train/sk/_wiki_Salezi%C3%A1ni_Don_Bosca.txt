Saleziáni don Bosca , oficiálny názov Spoločnosť svätého Františka Saleského , je mužská rehoľa  v katolíckej cirkvi .
Zakladateľom rehole bol roku 1859 taliansky kňaz sv. Ján Bosco  . Saleziáni sa venujú najmä výchove mužskej mládeže, najmä v priemyselných oblastiach. Na Slovensku pôsobia od roku 1924. 1  2 
V súčasnosti  patrí k najväčším a najvplyvnejším rehoľným spoločnostiam, či už ide o počet členov alebo počet členov vo vedení Katolíckej cirkvi. V roku 2015 mala kongregácia 15 270 členov . 3  V roku 2016 bolo v ich radoch 117 biskupov a 9 kardinálov. 4 
Prvé kontakty dona Bosca so Slovenskom sa odohrávali ešte počas jeho života. Dôkazom toho je aj don Boscov list z roku 1886 napísaný dosiaľ neznámemu dobrodincovi zo Slovenska. List objavil historik Zlatko Kubanovič. Na dona Bosca sa obrátili i dvaja diecézni kňazi. Boli to Vojtech Kelecsényi a Ján Boll . Prvý životopis zakladateľa saleziánov dona Bosca v slovenskom jazyku vyšiel v roku 1899 od Pavla Jedličku, dekana a farára z Horných Orešian.
Pred nástupom komunistov k moci otvorili saleziáni na Slovensku 13 diel .
V období prvej Česko-slovenskej republiky , otvorili saleziáni na Slovensku 6 diel:
V období druhej svetovej vojny , otvorili saleziáni na Slovensku 4 diela: 
V povojnovom období – až do februárového prevratu , kedy nastalo obdobie vlády komunistickej strany , otvorili saleziáni na Slovensku 3 diela: 
V súčinnosti s hlavným saleziánskym predstaveným slovenskí saleziáni otvorili  v roku 1921 súkromné rehoľné gymnázium v severnom Taliansku v obci Perosa Argentina. Toto gymnázium bolo prvým súkromným rehoľným gymnáziom v zahraničí, ktoré bolo otvorené po vzniku  Prvej česko-slovenskej republiky. Na tomto gymnáziu študovalo približne 80 Slovákov a 15 Čechov. Po 3 ročnom pôsobení sa v roku 1924 gymnázium presťahovalo do Šaštína.
Po násilnom zrušení Saleziánskej spoločnosti z noci z 13. na 14. apríla 1950 , ušla cez železnú oponu časť generácie mladých saleziánskych klerikov a kňazov. 
V roku 1963 založili slovenskí saleziáni v Ríme Slovenské gymnázium. Prvým sídlom gymnázia sa stala budova pri Katakombách sv. Kalixta. V nasledujúcom roku  sa gymnázium presťahovalo do budovy Slovenského ústavu svätého Cyrila a Metoda. Tam pôsobilo až do svojho zrušenia v roku 1990. Gymnázium viedli 4. riaditelia a prešlo ním 159 absolventov. Najviac absolventov pochádzalo z Vojvodiny, zo slovenskej obce Selenča. 7 
K 1. januáru 2019 mala Saleziánska spoločnosť vyhlásených 9 svätých, 118 blahorečených, 16 ctihodných a 22 božích služobníkov .
V rokoch 1950-1989 bolo odsúdených a väznených 45 saleziánov, ktorých mená sú na pamätnej tabuli v Šaštíne.
Provinciáli saleziánov, ktorí pôsobili od roku 1939, keď vznikla saleziánska provincia:
Exallievi don Bosca sú saleziánski odchovanci, ktorí sa riadia heslom, ktoré im zanechal sám zakladateľ saleziánov: „Buďte dobrí kresťania a čestní občania.“ 
Príbeh exallievov sa začal v roku 1870, keď don Bosco oslavoval svoje meniny a skupina jeho bývalých študentov z Valdocca mu poďakovaním prejavila svoju vďačnosť za jeho službu a darovala mu kávovú súpravu. Exalliev je ten, kto aspoň rok navštevoval saleziánske dielo  a má viac ako osemnásť rokov. 
Združenie saleziánov spolupracovníkov je treťou vetvou saleziánskej rodiny. Pôvodný názov znel Nábožne združenie saleziánskych spolupracovníkov. Združenie bolo schválené Vatikánom 9. mája 1876 pápežom Piom IX.
Saleziánom spolupracovníkom sa môže stať diecézny kňaz alebo laik, ktorý má viac ako 18 rokov, prejde určitou formáciou a zloží prísľuby. Vo svete dnes majú saleziáni spolupracovníci takmer 30 000 členov. Saleziáni spolupracovníci na Slovensku aktuálne pôsobia v 29 strediskách po celom Slovensku.
Prvý životopis dona Bosca v slovenskom jazyku 
Súkromné saleziánske Slovenské gymnázium v severnom Taliansku 
Slovenskí študenti s profesormi na súkromnom saleziánskom Slovenskom gymnáziu v školskom roku 
Pečiatka slovenkej saleziánskej knižnice v Turíne na medzinárodnom teologickom študentáte 
Šaštínska bazilika z roku 1924
Literárny krúžok Saleziánskeho pedagogického študentátu 
Maturitné vysvedčenie súkromného saleziánskeho Slovenského gymnázia v Ríme 
Pečiatka súkromného saleziánskeho Slovenského gymnázia v Ríme 
