Dan Ellis
Nashville Predators  
Anaheim Ducks  
Carolina Hurricanes  
Tampa Bay Lightning  
Florida Panthers  
Iowa Stars  
Charlotte Checkers  
San Antonio Rampage  
Hershey Bears  
Hamilton Bullsogs 
Utah Grizzlies  
Idaho Steelheads  
Dan Ellis  je bývalý kanadský hokejový brankár, ktorý sa preslávil najmä pôsobením v niekoľkých tímoch NHL. V súčasnosti pracuje ako scout brankárov pre Chicago Blackhawks.
V roku 2000 bol vyhlásený za najlepšieho brankára a najlepšieho hráča USHL, v roku 2001 sa stal súčasťou All-Rookie Teamu v univerzitnej lige NCAA.
Jeho jediným tímovým úspechom je výhra Kelly Cupu v roku 2004, ktorý získal spolu s tímom Idaho Steelheads . 1 
Dan Ellis sa síce narodil v Saskatoone, ale vyrastal v Orangville v Ontariu. Už od detstva sa profiloval ako hokejový brankár, kde pôsobil v juniorských súťažiach OMHA, AAA Hockey a Tri-County Hockey Leauge. 
Žiadny z tímov OHL ho nedraftoval, a tak aj po svojej 18-ke ostal medzi juniormi. Konkrétne v OPJHL, kde v 28-mich zápasoch ukázal, že je pripravený na profesionálny hokej. 
V sezóne 1999/2000 zažíva svoj prvý profesionálny debut, a to mimoriadne úspešný. Stáva sa najlepším brankárom a zároveň hráčom ligy USHL, keď v 55-tich zápasoch zaznamená 92,5% úspešnosť zákrokov a 34 víťazstiev. 
Na základe tejto výkonnosti po ňom relatívne vysoko vo vstupnom drafte do NHL siahajú Dallas Stars, ktorí si potrebovali zaistiť budúcnosť v bránkovisku, keďže ich vtedajšia hviezdna jednotka, Ed Belfour, mal už 35 rokov, a hoc sa im črtala výrazná nádej v talentovanom Martym Turcovi, po odchode Mannyho Fernandeza hrozil bránkovisku Stars kolaps.
Po drafte však Dan Ellis odišiel na univerzitu do Nebrasky, kde pôsobil v tunajšom hokejovom tíme. Počas trojročného štúdia podával solídne výkony, až napokon v roku 2004 bol povolaný do prvého tímu Dallasu . 
Svoj víťazný debut v NHL zažil 18. februára 2004, kedy inkasoval tri góly a pripísal si 89,3% úspešnosť zákrokov. Medzičasom sa však z Martyho Turca stala neohrozená jednotka pozíciu dvojky obsadil skúsený Ron Tugnutt, a tak sa Ellis do bránky Stars už nevrátil. 
Počas výluky v sezóne 2004/05 Ellis hájil bránku Hamilton Bulldogs v American Hockey League, kde však podával priemerné výkony.
Počas leta 2005 sa Ron Tugnutt rozhodol ukončiť kariéru, čo hypoteticky otvorilo Ellisovi cestu do bránkoviska Stars, avšak nenašiel dôveru u vedenia tímu. Na miesto dvojky bol podpísaný ako neobmedzený voľný hráč Johan Hedberg.
Aj sezónu 2005/067 strávil Ellis v American Hockey League, tentokrát v drese Iowa Stars, kde počas dvoch sezón jeho výkonnosť postupne klesala. 
V lete roku 2007 mu vypršala dvojcestná zmluvy s Dallasom a stal sa z neho neobmedzený voľný hráč.
Nashville sa po odchode dlhoročnej jednotky Tomáša Vokouna ocitli v komplikovanej situácii. Tím nebol veľmi úspešný, štyrikrát po sebe vypadol v prvom kole Play-Off, a to bolo vďaka výraznej zásluhe práve Vokouna. 
Predators v tom čase disponovali dvoma brankármi; dlhoročnou dvojkou Chrisom Masonom a mladým, ale nádejným gólmanom Pekkom Rinnem, ktorý ale ešte nebol pripravený na plnohodnotné pôsobenie v lige.
5. júla 2007 tím podpísal zmluvu s Danom Ellisom, ktorý mal aspoň prechodne v tíme pôsobil ako náhradník. 
Sezóna 2007/08 však nebola pre Masona, ktorý prevzal rolu jednotky vôbec šťastná a výkonnostne sa trápil. Ellis chytal výborne a vo svojej prvej plnej sezóne v National Hockey League si v 44-och zápasoch pripísal 92,4% úspešnosť zákrokov a 23 víťazstiev. 
V lete Predators už nepredĺžili zmluvu s Chrisom Masonom, a tak sa novou jednotkou tímu stal Ellis - náhradníkom Pekka Rinne.
V sezóne 2008/09 sa však Ellisove čísla dostali pod ligový priemer a post jednotky rýchlo stratil. Práve Pekka Rinne sa začal črtal ako nová vychádzajúca hviezda Nashvillu.
Ellisove čísla sa ešte dokázali zlepšiť v sezóne 2009/10, ale nestačilo to na dominujúceho Rinneho. Navyše na "farme" sa ako výnimočný talent črtal mladý Švéd Linus Ullmark. 
Nashville s Elliso už zmluvu nepredĺžil, ale keďže bol tzv. "obmedzeným voľným hráčom", boli práva na jeho prípadnú zmluvu vymenené do tímu Montreal Canadiens.
Montreal Ellisovi zmluvu neponúkol, a tak sa stal neobmedzeným voľným hráčom. Až 1. júla 2010 s ním podpísali kontrakt Tampa Bay Lightning.
V organizácii bol rovnocenným partnerom veteránovi Dwaynovi Rolosonovi, ale výkonnostne sa trápil. V 31 zápasoch si pripísal katastrofálnu 88,9% úspešnosť zákrokov, a ešte pred uzávierkou prestupov bol vymenený do Anaheim Ducks.
Anaheim sa nachádzal v nepríjemnej situácii, ich vtedajší náhradník Curtis McElhinney zažíval najhoršiu sezónu svojej kariéry. Medzi Anaheimom a Tampou Bay došlo teda k výmene dvoch trápiacich sa brankárov. 
Ellis sa svojej úlohy zhostil dobre a vo zvyšných 13-tich zápasoch si pripísal 91,7% úspešnosť zákrokov a 8 výhier.
V sezóne 2012/13 tak potvrdil svoje miesto prvého náhradníka, ktoré mu však neprinieslo veľa priestoru. Jonas Hiller zažíval životnú sezónu a Ellisa pustil iba do 10-tich zápasov.
Po sezóne sa Ellis znova stal voľným hráčom. Keďže mu žiadny tím v NHL neponúkol zmluvu, vrátil sa do AHL, kde polovicu sezóny 2012/13 strávil v tíme Charlotte Checkers.
13. januára 2013 s Ellisom podpísala predsalen NHL-kontrakt Carolina Hurricanes. V "lockoutom" skrátenej sezóne sa stal rovnocenným brankárskym kolegom Justina Petersa, ktorý musel zaskakovať v úlohe jednotky za zraneného Cama Warda. 
Obaja brankári odchytali 19 zápasov, pričom Ellis si pripísal 90,6% úspešnosť zákrokov a 6 výhier. 
Po sezóne už pre neho "Canes" nemali uplatnenie, a tak sa stal znova neobmedzeným voľným hráčom.
Záverečné obdobie Ellisovej kariéry v NHL malo vskutku antiklimaktický náboj. 
V lete 2013 bol podpísaný svojim prvým NHL tímom Dallasom Stars, do role náhradníka Kariho Lehtonena.
V 14-tich podával podpriemerné výkony  a 5. marca 2014 bol vymenený do Floridy Panthers za brankárku legendu - Tima Thomasa, ktorý bol z bránky Cats vytlačený Robertom Luongom.
Záver kariéry Dana Ellisa bol skôr trápením. V sezóne 2013/14 odchytal už iba 6 zápasov, z ktorých nedokázal vyhrať ani jediný. Jeho % úspešnosť zákrokov sa prepadla na 83,6%.
Panthers ešte jeho služby vyskúšali v sezóne 2014/15, kde v ôsmich zápasoch dôstojne ukončil svoju kariéru v NHL 4 víťazstvami a 91,4% úspešnosťou zákrokov.
Po sezóne sa stal poslednýkrát neobmedzeným voľným hráčom, kedy podpísal skúšobný kontrakt s Washingtonom Capitals. V ich drese sa však nikdy nepredstavil a v poslednej sezóne profesionálnej hráčskej kariéry pôsobil v tíme Hershey Bears v AHL.
Ellis v NHL odchytal 212 zápasov, z toho 87 víťazstiev a 79 prehier. Jeho priemerný počet inkasovaných gólov na zápas sa zastavil na 2,79 a % úspešnosť zákrokov na 90,6%. Dokopy pôsobil v drese šiestich tímov, ani jednu sezónu však nebol prvým brankárom žiadneho z nich.
Za jeho najvýraznejšie pôsobenie je považovaný angažmán v Nashville Predators, kde odchytal 110 zápasov . U „Preds“ drží štatistiku 2,64 inkasovaných gólov na zápas a 91,2% úspešnosť zákrokov.
V sezóne 2016/17 pôsobil v tíme Omaha Lancers, hrajúcich v lige USHL, ako asistent trénera.
Od roku 2017 je scoutom brankárov pre tím Chicago Blackhawks.
