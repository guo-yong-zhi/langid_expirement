Tharsagoras  bol starogrécky historik. 1 
Staroveké literárne správy zaznamenali aj tradície spojené so zasväteniami zhromaždenými v rôznych svätyniach. 2   V roku 99 pred Kr. lindská komisia poverila dvoch miestnych historikov, Tharsagora a Timachida, 3  aby na základe inventáru predložili chronologický zoznam najpozoruhodnejších vykonaných zasvätení a zoznam votívnych darov v chráme bohyne Atény v Lindose od mýtických čias až po helenistické obdobie . 1  3  Tento nápis  obsahuje aj lindský dekrét nariaďujúci samotné zhotovenie diela a aj jeho kompozíciu. 2  
O Tharsagorovi je známe len to, že bol syn Strata, pochádzajúceho z dému Ladarma  a že bol zrejme členom prominentnej rodiny, 7  pretože kňaz s totožným menom sa nachádza v dvoch zoznamoch lindských kňazov z polovice 2. storočia pred Kr. 8  9  Timachida a jeho rodinu možno v epigrafických záznamoch v Lindose vysledovať počas niekoľkých generácií . 10    Obaja zostavovatelia Lindskej kroniky boli teda pravdepodobne členmi rodín činných v kultovom a politickom živote Lindosu. 7  
Lindská kronika je zaznamenaná na mramorovej doske, ktorú v roku 1909 objavila dánska expedícia v dlažbe byzantského kostola sv. Štefana v meste Lindos. 11  12 
