Zapikan je prírodná pamiatka v správe štátnej ochrany prírody Prešov.
Nachádza sa v katastrálnom území obce Davidov v okrese Vranov nad Topľou v Prešovskom kraji. Územie bolo vyhlásené v roku 1993 na rozlohe 1,0 ha. Ochranné pásmo nebolo určené. Na chránenom území platí 5. stupeň ochrany.
Predmetom ochrany je: Impozantná roklina Komorského potoka s bralnými formami, podomletými prevismi a vodopádom na 3 m terénnom stupni vo vulkanosedimentárnom súvrství okrajovej časti Slanských vrchov. 1 
Tento článok je čiastočný alebo úplný preklad článku Zapikan na českej Wikipédii.
