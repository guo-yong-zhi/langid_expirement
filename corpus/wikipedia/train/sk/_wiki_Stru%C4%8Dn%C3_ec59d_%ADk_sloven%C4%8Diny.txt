Stručný etymologický slovník slovenčiny je prvý etymologický slovník slovenského jazyka. Vydala ho Veda a má 704 strán. Hoci je v ňom uvedený ako rok vydania 2015, do distribúcie sa dostal až v apríli 2016, keď ho predstavili verejnosti 1 .
Autorom je jazykovedec PhDr. Ľubor Králik, CSc., vedecký pracovník Jazykovedného ústavu Ľudovíta Štúra Slovenskej akadémie vied v Bratislave v rámci oddelenia dejín slovenčiny, onomastiky a etymológie. Slovník spracoval na základe komparatívneho výskumu, analýzy doteraz vydaných etymologických slovníkov slovanských, germánskych, ale aj klasických jazykov indoeurópskeho pôvodu, ďalej rôznych štúdií a aj najnovších poznatkov slovenskej jazykovedy a samozrejme podkladov  svojho pracoviska. chýba zdroj]
Slovník spracúva najmä slová pôvodné slovenské so slovanským a indoeurópskym pôvodom, mladšie domáce slová, prevzaté slová z iných jazykov , prípadne knižné prevzaté slová . V slovníku nájdeme napríklad aj vysvetlenie slov Slovák, Slovensko atp. Podľa autora je vydanie podobného slovníka dôležitý krok ku skutočnému etymologickému výskumu slovenčiny. Autor spracoval slovník ako populárno-vedecký a zahŕňa viac, ako 10 000 slov. Je teda určený nielen pre odborníkov, ale aj pre širšiu laickú verejnosť. Spolu s ďalšími významnými lexikálnymi dielami  patrí k fundamentálnym dielam slovenskej jazykovedy a etymológie. Etymologický slovník je výborný základ aj na medzinárodný komparatívny výskum slovanských aj iných európskych jazykov.
