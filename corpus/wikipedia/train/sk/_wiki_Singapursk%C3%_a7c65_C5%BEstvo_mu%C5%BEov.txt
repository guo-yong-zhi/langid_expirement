Singapurské národné futsalové družstvo mužov je národné družstvo mužov, ktoré reprezentuje Singapur v medzinárodných futsalových súťažiach a priateľských zápasoch. Funguje pod záštitou Football Association of Singapore . V novembri 2015 mu patrilo v medzinárodnom rebríčku 91. miesto. 2 
Singapurské družstvo sa ani raz nekvalifikovalo na majstrovstvá sveta FIFA. Zúčastnilo sa dvoch kvalifikácií, v rokoch 2000  a 2015 , ani raz však neuspelo.
Majstrovstiev Ázie za zúčastnilo 3-krát, v rokoch 1999 až 2001, zakaždým sa však skončilo bez získania bodu posledné vo svojej základnej skupine. Na ďalších turnajoch, ako aj kontinentálnych kvalifikáciách, sa už nezúčastnilo.
Na regionálnych majstrovstvách Juhovýchodnej Ázie sa predstavilo 2-krát, prvý raz v roku 2001 v Malajzii. Po dvoch výhrach v základnej skupine a finálovej prehre s Thajskom získalo striebornú medailu. Po roku 2001 sa z medzinárodnej scény odmlčalo na dlhých 14 rokov. Po tejto prestávke znova obnovilo svoje medzinárodné pôsobenie, keď sa v októbri 2015 v priateľskom stretnutí stretlo s Mjanmarskom. Následne sa v tom istom roku zúčastnilo aj svojho druhého turnaja majstrovstiev Juhovýchodnej Ázie. Prehralo na ňom všetky 4 zápasy v základnej skupine a obsadilo konečné 9. miesto.
