Place du Châtelet  je námestie v Paríži. Nachádza sa na hraniciach 1. a 4. obvodu na pravom brehu rieky Seiny pri Pont au Change.
Námestie bolo postavené na mieste pevnosti Grand Châtelet zbúranej v roku 1808 na rozkaz Napoleona Bonaparteho. V roku 1854 námestie rozšírili.
Stred námestia je vyhradený chodcom a stojí tu Palmová fontána z roku 1808.
Na oboch stranách námestia pozdĺž nábrežia stoja dve divadlá, ktoré postavil Gabriel-Jean-Antoine Davioud na žiadosť baróna Haussmanna: Théâtre du Châtelet a Théâtre de la Ville.
Pod námestím sa nachádza rozsiahla stanica metra Châtelet, kde sa krížia linky 1, 4, 7, 11 a 14. Je prepojená s podzemným nádražím RER Châtelet – Les Halles s linkami A, B a D.
Súradnice: 48°51′28″S 2°20′50″V  /  48,857639°S 2,347253°V  / 48.857639; 2.347253
Tento článok je čiastočný alebo úplný preklad článku Place du Châtelet na českej Wikipédii.
