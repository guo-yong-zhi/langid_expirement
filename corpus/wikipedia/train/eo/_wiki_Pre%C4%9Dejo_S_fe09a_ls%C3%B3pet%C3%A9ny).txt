La romkatolika preĝejo Stefano la 1-a  estas eklezia historia monumento en Hungario, en vilaĝo Alsópetény.
La gotika kirko estis konstruita en la 15-a jarcento . Dum dominado de turkoj ĝi ruiniĝis, poste en 1724 kaj 1759 la loka bienulo rekonstruis ĝin. En 1759 estis konstruita la aparta baroka kampanilo, apude en 1791 monumento pri István Werbőczy, fine ankaŭ krucifikso estas videbla. Pli frue sonorilostablo funkciis apud la kirko. En 1924 la kirko ekstere estis renovigita, pli novaj renovigaj laboroj okazis inter 1960-1963, tiam oni trovis mezepokajn niĉojn. En la 1990-aj jaroj plenaj restaŭraj laboroj okazis .
La preĝejo situas sola sur monteto apud ĉe jam forlasita tombejo. La ĉefenirejo kun tri fenestroj troviĝas en la fasado. La gotika absido estas oklatera kaj havas apogpilierojn. Ankaŭ sakristio aliĝas al la absido. La baroka navo estas iomete pli larĝa, sed same alta, ol la absido. Ankaŭ la navo havas enirejon, sed tra vestiblo. Interne la ĉefaltaro estas baroko el la 18-a jarcento, ties pentraĵo prezentas Stefanon kun la krono. Estas ankaŭ flankaj altaroj.
Kermeso okazas en la 20-an de aŭgusto.
Aerfoto
Aerfoto
Kampanilo kaj monumento
Kampanilo
