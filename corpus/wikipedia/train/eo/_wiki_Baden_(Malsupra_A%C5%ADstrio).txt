Baden estas urba komunumo de Aŭstrio. Ĝi apartenas al la federacia lando Malsupra Aŭstrio kaj estas la ĉefurbo de samnoma distrikto Baden. Krome ĝi apartenas al la historia regiono Industrieviertel  . Ĝi situas 26 km sude de Vieno. Ofte uzata neformala nomo estas Baden bei Wien  = "Baden ĉe Vieno".
Baden estas ligita al Vieno kaj per la aŭstria suda fervojo kaj per la antaŭurba Loka Fervojo de Vieno al Baden, kies finstacioj estas la viena operejo kaj la baden-a placo Josefsplatz. Kuriozaĵo estas, ke tiu fervojo estas dureĝima: ene de Vieno ĝi uzas tramajn trakojn kaj veturas ne laŭ signaloj, sed laŭ vido.
