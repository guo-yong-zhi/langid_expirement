Malversacio estas faka jura termino, kiu signifas la ŝteladon de komuna propraĵo pro propra profito ofte fare de politikistoj aŭ ŝtatoficistoj. Tiuj profitas sian povpostenon por alproprigi de publikaj posedaĵoj, plej ofte en grandaj monkvantoj. Tio konsistigas la plej oftan kaŭzon de malfido al politikaj tavoloj fare de la publika opinio en multaj landoj. Kiam la ĝenerala stato de la lando ne faciligas abundon de tiaj neleĝaj kaj maljustaj alpropriigoj, oni parolas pri malversacio kaj temas pri personaj, precizaj kaj persekutindaj kazoj. Kiam la ĝenerala stato de la lando faciligas kaj eĉ permesas abundon de tiaj neleĝaj kaj maljustaj alpropriigoj, oni parolas pri koruptado.
