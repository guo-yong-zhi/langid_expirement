Sankta Arnulfo de Metz  estis franka episkopo de Metz kaj konsilisto ĉe la kortego de Merovidoj en Aŭstrazio, kiu retiriĝis al la abatejo de Remiremont. Li estis kortegano de la reĝo Teŭdeberto la 2-a  de Aŭstrazio kaj estis sendita al posteno de dux ĉe Schelde. Poste li iĝis episkopo de Metz. Dum sia kariero li estis allogita de religia vivo, kaj retiriĝis kiel monaĥo. Post sia morto li estis kanonizita kiel sanktulo de la Katolika Eklezio.
