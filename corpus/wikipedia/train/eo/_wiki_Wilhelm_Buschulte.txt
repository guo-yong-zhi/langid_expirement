Wilhelm Buschulte  estis germana pentristo, grafikisto kaj vitralisto.
Ekde 1943 ĝis 1950 – kun interrompoj militkaŭzitaj – Buschulte studis ĉe la Akademio de Bildartoj en Munkeno. Li estis majstrolernanto de Hans Gött. Ekde 1953 Buschulte vivis liberprofesie verkante en Unna.
Buschulte sin turnis ekde 1951 al la verkado de vitraloj. Tio ĉi estas la centro de lia kreado kaj lia vera vivoverkado, almenaŭ ĝi estas alirebla al la vidkampo de pli granda publiko. En la 1950-aj kaj 1960-aj jaroj li konceptis kurtenajn vitralojn kun religiaj bildigoj laŭ kontemplema, preskaŭ naiva stilo. Ne difinite de arta teĥniko, la strebado de Buschulte celis unuecon kaj harmonion de  spaco kaj vitraloformado, kiu plej impone estas videbla ekzemple en lia „luma simpleco“  ja en la fenestroformado de la Paŭlo-Preĝejo je Frankfurto. Bibliaj temoj troviĝas same kiel temoj el katolikaj sanktulolegendoj, abstraktaj formoj same kiel lia en la 1990-aj jaroj klare ekkonebla klopodado pri plej simplaj  formoj, kio pro tio pli kaj pli ofte fariĝis al pentrado sur vitro ol pentrado kun vitro.
En sia malfrua verkaro li pli kaj pli forlasis la organecajn formojn kaj brilajn kolorojn  favore al geometriaj ŝablonoj el klara kaj griza vitro. En ĉiuj liaj konceptoj tamen estas videbla la artisma klopodo, esti servema al la preĝeja spaco rezigne ĉiun malfone ilustra efiko kaj ĝuste per tio partopreni la taskon de la profetado. "Liaj monumentaj vitraloj estas abstraktaj, montras tamen parte figurecaĵojn kaj ĉirkaŭas foje – aparte en la 1980-aj jaroj – simbole organecajn formojn."
Krom partopreni ekspoziciojn en- kaj eksterlandajn li ankaŭ enscenigis proprajn ekspoziciojn. Verkoj liaj troviĝas en muzeoj tutmonde. La kvanto da vitraloj, kiujn li verkis, estas preskaŭ ne superrigardebla.
