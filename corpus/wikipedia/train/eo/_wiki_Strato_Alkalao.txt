La Strato Alkalao  estas unu el la ĉefaj stratoj de Madrido  kaj pro trafiko kaj pro komerca aktiveco. Ĝi havas 10,5 kilometrajn longecon ekde la madrida urbocentro ĝis la oriento-nordoriento de la urbo. La fama strato komenciĝas en la emblema Sunpordo, teorie la Kilometro Nulo de ĉiuj stratoj kaj ŝoseoj de Hispanio kaj stratoj de Madrido. 
Ĉi tiu strato estas la plej longa de la tuta urbo. En ĝia komenca parto ĝi trairas la lokojn plej simbolajn de Madrido, i.a. la Sunpordon, la Placon de la Sendependeco, kie troviĝas la Pordo de Alkalao kaj la Placo Cibelo kun la konata  fontano de la diino.  
La nomo de la strato devenas de la fakto, ke en tiu loko pli malpli estis iama vojo al proksima urbo Alcalá de Henares aŭ Alkalao.
