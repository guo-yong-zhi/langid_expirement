Ruĝo estas primitiva koloro kaj komplementa koloro de verdo. La averaĝa ondolongo de ruĝa lumo estas inter 620 kaj 760 nm.
Antikve oni facile akiris ruĝan farbon el sango. Tial la plej malnovaj flagoj kutime entenas ruĝon, kiel tiuj de Danio kaj Katalunio. Ruĝo estas la plej facile videbla de la koloroj, tial ekzemple la britia marflago entenas multe da ĝi.
- Oni ankaŭ uzas la vorton "ruĝa" por priskribi la brunan haŭton de indianoj.
En diversaj kolormodeloj oni reprezentas la ruĝan koloron jene:
- RVB: R = 1,0; V = 0,0; B = 0,0 ;
- CMFN: C = 0,0; M = 1,0; F = 1,0; N = 0,0 .
En la elektromagneta spektro la ruĝa koloro situas ĉirkaŭ ondolongo de 700 nm.
Ondoj pli longaj ol 760 nm ne estas videblaj por homoj kaj nomiĝas infraruĝaj aŭ transruĝaj.
Prahomoj jam uzis ruĝan farbon en grotpentraĵoj, kaj la neandertaloj
farbis siajn mortintojn ruĝaj, verŝajne por redoni al ili la koloron de sango
kaj vivo.
En antikva Egiptio ruĝo estis ligata al violento. Ĝi estis la koloro de Set kaj Apep.
Inter la majaoj ruĝo reprezentis orienton.
Ĉe la antikvaj altejaj indianoj en Meksiko kaj ĉe la antikvaj ĉinoj, ĝi reprezentis sudon.
En Eŭropa mezepoko ruĝo, kiel koloro de fajro, iĝis ankaŭ koloro de Infero.
Ĝi strange ankaŭ ludis rolon en la tradicia Katolikismo, kiel koloro de la sango de Jesuo kaj de la martiroj.
Hodiaŭ ĝi estas liturgia koloro dum la diversaj tagoj de sanktuloj, Pentekosto kaj la ceremonioj de la Pasiono.
Nuntempe, ruĝo signifas:
Fenolruĝo aŭ ruĝo de fenolo, ankaŭ konata kiel fenolsulfoftaleino aŭ PSP, estas pH indikilo ofte uzata en laboratorioj pri ĉelbiologio. La solvaĵo de fenolruĝo elmontras ties laŭgradan transiĝon el la flava al la ruĝa en la spano de pH inter 6,8 kaj 8,2. Pli alta ol pH 8,2, fenolruĝo iĝas brila fuksikolora.
En la lingvo Esperanto la vorto "ruĝo" kiel ĉiuj nomoj de koloroj estas A-karaktera radiko.
Nuptaj roboj en Ĉinio
Ruĝa trafiksignalo
Ruĝa koko anoncas la novan ĉinan koko-jaron.
