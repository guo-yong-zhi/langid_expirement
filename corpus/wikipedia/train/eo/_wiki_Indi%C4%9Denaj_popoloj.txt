Indiĝenaj popoloj aŭ aŭtoktonaj popoloj estas la posteuloj de tiuj, kiuj loĝis en lando aŭ geografia regiono tiutempe, kiam grupoj da homoj de malsamaj kulturoj aŭ devenoj  kaj tiam fariĝis superregantaj pro kialoj de konkero, okupado, koloniigo aŭ aliaj rimedoj.
Sub Indiĝena loĝantaro en ĝenerala senco oni komprenas 'la homoj kiuj apartenas al lando, ĉar ili naskiĝis en ĝi aŭ la ne-enmigrinta loĝantaro de la lando. En Kanado ekzemple oni parolas pri "First People" aŭ la "Unuaj Homoj".
La aŭtoktonaj popoloj reprezentas proksimume 370 milionojn da personoj en la mondo, vivante en pli ol 70 landoj. Aliaj terminoj foje estis uzitaj por indiki ilin, kiel ekzemple «unua popolo», «radika popolo», «unua nacio», «denaska popolo» kaj eĉ malestima termino kiel «primitiva popolo» 1 .
Unuiĝintaj Nacioj observas la 9-an de aŭgusto ĉiujare kiel la Internacian tagon de indiĝenaj popoloj.
Ne ekzistas universala aŭ fiksita difino, sed la termino estas uzata pri iu ajn etna grupo kiu loĝadas en geografia regiono kun kiu la grupo havas la plej frutempan, historian ligon. Tamen troviĝas kelkaj sufiĉe vaste akceptataj vortumigoj de internaciaj instancoj kiel la Unuiĝintaj Nacioj kiuj difinas pli strikte la terminon, "indiĝenaj popoloj". Laŭ tiaj difinoj, indiĝenaj popoloj estas grupoj kiuj:
La laborgrupo de la Unuiĝintaj Nacioj por Indiĝenaj Popoloj venis en 1972 kun la jena difino:
Kelkaj ekzemploj de indiĝenaj popoloj estas la mapuĉoj en Argentino kaj Ĉilio, la lenkoj, la soraboj en Luzacio , la sameoj en la nordo de kvar landoj, Norvegio , Svedio , Finnlando kaj Rusujo, aŭ en la duoninsulo de Kola 2 , la aŭstraliaj indiĝenoj, la insulanoj de la Toresa Markolo, la papuoj, la kanakoj, la tvaoj de la Grandaj Lagoj , la pigmeoj. La Ajnuoj estas la indiĝenaj homoj de Japanio. La berberaj grupoj kiuj troviĝas en Maroko, Alĝerio, Tunizio, Libio, Maŭritanio, Malio, Niĝero kaj Kanarioj  3  povas esti klasifikitaj laŭ pluraj triboj, konfederacioj aŭ grupoj.
Kvankam indiĝenaj popoloj konsistigas malpli ol 6% de la tutmonda loĝantaro, ili parolas pli ol 4000 de la lingvoj en la mondo. Indiĝenaj lingvoj estas ne nur komunikiloj, sed ankaŭ ampleksaj kaj kompleksaj sciosistemoj, kiuj disvolviĝis dum jarmiloj. Ili estas esencaj por la identeco de indiĝenaj popoloj, la konservado de iliaj kulturoj, mondperspektivoj kaj vizioj 4 .
Peter Bates kaj Prasert Trakansuphakon disvolvigas en artikolo de Unesko Kuriero la tezon, ke indiĝenaj popoloj estas gravaj scipovaj gardantoj de biodiverseco per de konoj kiuj helpas al vivo kongrua kun la medio. 5 
Esploroj pri indiĝenaj popoloj kaj iliaj lingvoj hodiaŭ uzas metodojn de komputila teknologio, ekzemple Indigenous Tweets .
Tago de la indiĝenaj popoloj
International Day of the World's Indigenous Peoples 
Working Group on Indigenous Populations  aŭ Laborgrupo de la Unuiĝintaj Nacioj por Indiĝenaj Popoloj
Supervivo Internacia, platformdona organizo internacia
United Nations Permanent Forum on Indigenous Issues 
Declaration on the Rights of Indigenous Peoples 
Indiĝenaj lingvoj
Deklaro pri la rajtoj de indiĝenaj popoloj - Unuiĝintaj Nacioj
Retpaĝaro de UEA pri indiĝenaj popoloj - UEA
Indiĝena Romanco - Nurvoĉaj esperanta kanto kiu priskribas tipan vivon de indiĝeno
