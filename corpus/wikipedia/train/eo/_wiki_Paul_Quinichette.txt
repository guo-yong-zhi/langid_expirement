Paul Quinichette  estis usona ĵaz-tenorsaksofonisto, kiu estis konata ĉefe pro sia tempo ĉe Count Basie kiel ludanto forte influita de Lester Young.
Quinichette studis komence aldosaksofonon kaj klarneton ĉe la Ŝtata Altlernejo de Tenesio kaj poste transiris al tenorsaksofono. Li ludis en lokaj bandoj ritmenblusaj  kaj ekde 1942 ĝis 1944 li koncertvojaĝis kun la bando de Jay McShann. Ekde 1945 ĝis 1947 li estis ĉe Johnny Otis en Kalifornio, poste ĉe Louis Jordan, Lucky Millinder, Milt Buckner, Eddie Wilcox, J. C. Heard  kaj Henry Red Allen  kaj atingis sian supron en 1952/53 ĉe Count Basie, kiu lin dungis, por ke li ludi kiel Lester Young. Tion li faris tiel bone, ke li ricevis la ŝercnomon Vicprezidando laŭ la scercnomo Prez de Lester Young . Post sia tempo ĉe Basie li laboris je kelkaj sonregistradoj ĉe Emarcy  kaj estris proprajn ensemblojn, ludis ĉe Benny Goodman , akompanis Bilion Holiday , Saraon Vaughan  kaj Dinaon Washington , faris sonregistraĵojn kun Woody Herman kaj kun John Coltrane  kaj publikigis ankoraŭ kelkajn pluajn albumojn ĉe Prestige kiel For Basie 1958 . Fine de la 1950-aj jaroj li plene retiriĝis de la ĵazo, laboris en Novjorko kiel elektromuntisto kaj denove prezentis nur ekde 1973 kaj faris ankaŭ ekde 1977 kelkajn sonregistraĵojn, antaŭ ol lia sanstato devigis lin pensiiĝi.
