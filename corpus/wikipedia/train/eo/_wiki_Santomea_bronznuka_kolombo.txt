La Santomea bronznuka kolombo aŭ Insula bronznuka kolombo  estas birdospecio de la familio de Kolombedoj, Columbidae, kiu estas loĝanta reproduktanta birdo en insulaj areoj de Afriko.
Ĝi estas endemio de insuloj de la Golfo de Gvineo, nome en Anobono , Santomeo kaj Principeo . 1  Ties natura habitato estas Tropikaj kaj subtropikaj humidaj foliarbaroj de malaltaj teroj. Ĝi estas parto de la subgenro Turturoena kun la Orienta bronznuka kolombo  kaj la Okcidenta bronznuka kolombo . Tiu specio de birdoj estis priskribitaj de Jules kaj Edouard Verreaux en 1851. 1 
Ĝi estas ĝenerale malhelgriza kolombo kun malhelblugrizaj flugiloj kaj verda irizeco en nuko. La subaj partoj estas iom rozkolorecaj. La kruroj estas ruĝaj.
Tiu specio estis klasita kiel Preskaŭ Minacata fare de la IUKN pro grava ĉaepremo, kiu eble pliiĝis. Kvankam la Santomea bronznuka kolombo povas uzi ankaŭ duarangajn arbarojn kaj iome degraditajn habitatojn, ili ankaŭ povas esti pli facile kaptataj en tiaj areoj ol en densa arbaro. 1 
