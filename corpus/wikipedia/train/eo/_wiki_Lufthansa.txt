La entrepreno Deutsche Lufthansa AG, mallonge Lufthansa , estas la plej granda flugkompanio de Germanio. La kompania sidejo estas en Kolonjo, sed la "hejma flughaveno" estas Frankfurto ĉe Majno. Ĉar ties kapacitoj trakti aviadilojn ne sufiĉis, oni nomis dua centra flughaveno de Lufthansa tiun de Munkeno - plej multaj internaciaj flugoj de Lufthansa do alvenas en unu el tiuj du urbojn kaj naciaj flugoj plutransportas la pasaĝerojn al aliaj urboj, ekzemple la ĉefurbo Berlino. Post kiam Lufthansa transprenis la nacian aviadilan kompanion de Svisio, Swiss, la Flughaveno de Zuriko estas la tria centro por internaciaj flugoj, la unua ekster Germanio . La entrepreno estas fonda membro de la aviadila ligo Star Alliance. Dum 2005 en la kompanio laboris 91 364 dungitoj.
La entrepreno estas inter la plej grandaj siaspecaj en la mondo: Dum 2004 ĝi en internaciaj flugoj transportis pli da pasaĝeroj ol iu alia membro-kompanio de la internacia aviada asocio IATA, kaj ankaŭ transportis pli da varoj ol iu alia konkurenca entrepreno. Dum 2005 51,3 milionoj da klientoj flugis per Lufthansa, sed la kvanto da transportitaj varoj pro la malforta konjunkturo malaltiĝis gis "nur" 1 736 000 tunoj da varoj.
La flugoj de Lufthansa havas la IATA-mallongigon LH aŭ la numeron 220, kiu estas la komenco de ĉiu bileta numero. La ICAO-mallongigo por la entrepreno tamen estas DLH. En internaciaj konektoj, la flugoj AL Germanio havas ne-parajn numerojn, kaj tiuj DE Germanio parajn numerojn.
Fondomembroj:
Air Canada  
Lufthansa  
SAS Scandinavian Airlines  
Thai Airways International  
United Airlines
Pliaj membroj:
Adria Airways  
Aegean Airlines  
Air China  
Air New Zealand  
All Nippon Airways  
Asiana Airlines  
Austrian  
Blue1  
British Midland Airways  
Brussels Airlines  
Continental Airlines  
Croatia Airlines  
EgyptAir  
LOT  
Shanghai Airlines  
Singapore Airlines  
South African Airways  
Spanair  
Swiss International Air Lines  
TAM Linhas Aéreas  
TAP Portugal  
Turkish Airlines  
US Airways
Deciditaj aliĝoj:
Air India
Eksaj membroj:
Ansett Australia  
Mexicana de Aviación  
VARIG
