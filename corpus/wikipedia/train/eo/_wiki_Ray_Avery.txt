Kavaliro Raymond John AVERY estas nov-zelanda sciencisto kaj entreprenisto kiu ricevis kelkajn honorojn pro sia laboro inventi kaj produkti rimedojn por helpi triamondanojn.
Ray Avery naskiĝis en Anglio en 1947. Li pasis multan tempon en orfejoj kaj vichejmoj en Londono. Dum li estis pli-malpli senhejma li multe legis en publikaj bibliotekoj. Ek de la aĝo de 14 jaroj li havis bonan mentoron kiu instigis en li intereson pri scienco.
Migrinte al Nov-Zelando, li pasis 30 jarojn en la farmacia industrio. 
Li estas fonda membro de la Fako pri Farmakologio en la Universitato de Auckland. Poste li estis teknika direktoro de Douglas Pharaceuticals , kie li ne nur reduktis la kostojn de medikamentoj, sed ankaŭ helpis evoluigi la nov-zelandan farmacian eksportindustrion.
Avery estas la prezidanto de la organizo World Class New Zealand Steering Committee  kaj membro de KEA  . 1 
Li evoluigis metodon fabriki malmultekoste intraokulajn lensojn por homoj kiuj suferas pro katarakto. Oni taksis ke ĝis 2020, 30 milionoj da homoj profitos de la intraokulaj lensoj inventitaj de Avery. 2  
Renkontite kaj inspirite de Fred Hollows, li planis kaj direktis la konstruadon de fabrikejoj en Eritreo kaj en Nepalo por produkti intraokulajn lensojn por la organizo The Fred Hollows Foundation . Tiu fonduso provizas 13 elcentojn de la monda merkato por intraokulaj lensoj kaj utiligas la teknologion kiun inventis kaj donacis Ray Avery.
En 2003 Avery kreis la sendependan karitatan evoluigan organizon Medicine Mondiale,kiun li priskribis kiel "grupo por etika scienco" 3  4 . 
Ĝi celas evoluigi malmultekostajn daŭrigeblajn solvojn por kontraŭi tutmondan malriĉecon kaj malsanproblemojn por la plej senrimedaj kaj malatentataj socioj.
Avery inventis kelkajn elstarajn aparatojn 3  aldone al la intraokulaj lensoj:
