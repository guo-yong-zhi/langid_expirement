Henrik Horusitzky , laŭ hungarlingve kutima nomordo Horusitzky Henrik estis ĉeĥdevena hungaria geologo. Liaj filoj estis Ferenc Horusitzky kaj Zoltán Horusitzky.
Henrik Horusitzky  naskiĝis la 3-an de aŭgusto 1870 en Ĉeĥio en Hoch Oujezd. Li mortis la 25-an de aŭgusto 1944 en Budapeŝto.
La familio Horusitzky translokiĝis al Supra Hungarujo en 1882. La juna Henrik akiris diplomon en akademio en Magyaróvár, poste li plulernis en universitatoj de Budapeŝto, Berlino, Munkeno. En 1893 li eklaboris en bieno, post 2 jaroj li havis postenon en geologia instituto. Li kreis grundomapon pri Hungarlando, tiu verko ricevis oran medalon en Parizo. Lia alia ĉefverko estis sistema listo de hungaraj kavernoj. En 1918 li estis nomumita ĉefgeologo kaj ĉefkonsilisto. En 1928 li pensiuliĝis.
