
La episkopujo de Mazara del Vallo  estas episkopujo de la Romkatolika Eklezio, sufragana de la ĉefepiskopujo de Palermo. Ĝi inkluziviĝas en la eklezia regiono Sicilio. En 2004 ĝi havis 220.659 baptitajn homojn, el totala nombro de 233.706 loĝantoj. Ĝia aktuala episkopo estas Domenico Mogavero.
La episkopuja teritorio inkluzivas 13 komunumojn: Mazara del Vallo, Marsala, Petrosino, Campobello di Mazara, Castelvetrano, Salemi, Vita, Partanna, Santa Ninfa, Gibellina, Salaparuta, Poggioreale kaj Pantelleria.
La episkopa seĝo estas en Mazara del Vallo, kie estas la Baziliko Katedralo de la Plej Sankta Savanto.
La teritorio estas dividita en 77 parokoj.
La episkopujo de Mazara del Vallo, inter la plej antikvaj en Sicilio, fondiĝis en 1093 de Normandoj, precize de la "granda grafo" Roĝero de Altavilla, post liberigo el longa araba regado.
Komence tre vasta, ĝi etendiĝis ek la enmarejo de Belice ĝis apud Palermo. Fakte, ĝi inkluzivis la nunan provincon de Trapani kaj parton de la provinco de Palermo
La unua episkopo estis Étienne de Rouen , parenco de la grafo Roĝero, benediktano el abatejo de Sankta Eŭfemio en Kalabrio.
En 1584 konstruiĝis la episkopuja seminario.
En 1797 antaŭ la episkopo, la pastraro kaj fidelularo, laŭlegende la bildo de Madono de la Paradizo plurfoje movis siajn okulojn. Poste okazis regula kanona proceso, post kio la bildo kroniĝis en 1803.
En majo 1844, kiam fondiĝis la episkopujo de Trapani, episkopoj de Mazara havis redukton de sia jurisdikcio, avantaĝante la novan episkopujon kaj la ĉefepiskopujo de Monreale.
Posta teritoria pliiĝo okazis la 24-a de septembro 1950, kiam la komunumoj Alcamo, Castellammare del Golfo kaj Calatafimi-Segesta aliĝis al la episkopujo de Trapani. La insulo Pantelleria realiĝis al la episkopujo de Mazara.
La episkopujo festis, en 1993, la naŭan jarcenton ekde sia fondo. Okaze de tio, papo Johano Paŭlo la 2-a vizitis la episkopujon: memorante la okazon, la tiama episkopo Emanuele Catarinicchia lokigis antaŭ la katedralo kolonon de la antikva normana katedralo, kun subskribo ĉe la bazo.
Jen la listo de episkopoj ekde la episkopuja fondo 1  2 .
