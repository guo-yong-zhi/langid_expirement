
Barrio de Muñó  estas loĝloko kaj municipo en la okcidento de la provinco Burgoso, en la regiono Kastilio-Leono, Hispanio. Ĝi apartenas al la sudokcidento de la komarko Odra-Pisuerga. La loknomo Barrio de Muñó estas etimologie komprenebla kiel Kvartalo de Muñoz.
Ĝia municipa teritorio okupas totalan areon de 3,876 km² kaj laŭ la demografia informo de la municipa censo fare de la INE en 2021, ĝi havis 32 loĝantojn. Ĝi perdis multajn loĝantojn dum la 20-a jarcento pro migrado al urbaj areoj, kiel ja okazis en multaj loĝlokoj de la regiono. 
Ĝi distas 38 km de Burgoso, provinca ĉefurbo.
La areo apartenis unue al la Regno Kastilio. En Mezepoko okazis reloĝado fine de la 9-a jarcento. 
Tradiciaj enspezofontoj estis agrikulturo  kaj brutobredado . Lastatempe plej ekgravis kultura kaj rura turismo, ekzemple piedirado tra naturaj lokoj. 
Inter vidindaĵoj menciindas la preĝejo kaj la ponto. 
