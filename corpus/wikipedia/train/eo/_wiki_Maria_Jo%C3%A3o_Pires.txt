Maria João Alexandre Barbosa PIRES  estas portugala pianisto de klasika muziko, amplekse konsiderata kiel unu el la plej bonkvalitaj ludistoj de Mozart kaj Beethoven.
Ŝia unua koncerto okazis kiam ŝi estis nur kvin-jaraĝa, kaj estante sep-jaraĝa ŝi jam ludis pianokonĉertojn de Mozart publike. Ŝi studis en Lisbono, kaj poste en Munkeno kaj Hanovero.
Internacia famo venis en 1970, kiam ŝi venkis en la Ducentjara Konkurso Beethoven en Bruselo. Poste, ŝi ludis kun gravaj orkestroj en Eŭropo, Ameriko, Israelo kaj Japanio, ludante verkojn de Bach, Beethoven, Schumann, Schubert, Mozart, Brahms, Chopin kaj aliaj klasikaj kaj romantismaj komponistoj. 
