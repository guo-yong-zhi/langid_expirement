Ondřej SYNEK   en Stará Boleslav  estas ĉeĥa remisto. Li estas kvinfoja ĉampiono en solopa remboato.
Kiel junulo Synek gajnis bronzan medalon dum la Junula Remada Mondoĉampionumo 2000 en duremila duopo kune kun Jakub Hanak. En 2001 dum la tria evento de la Monda Rempokalo li unuafoje partoprenis en internacia plenkreskula konkurso. La duremila kvaropo en kiu li partoprenis atingis la kvinan rangon. Ekde 2002 ĝis la Olimpiaj ludoj 2004 kune kun Milan Doleček. En ok konkursoj de la Monda Rempokalo ili venkis trifoje. En la Monda Ĉampionumo 2002 ili atingis kvinan rangon. Unu jaro poste Synek kaj Doleček gajnis bronzan medalon. En la Olimpiaj ludoj ili atingis kvinan rangon.
Ekde 2005 Synek partoprenas en solopaj konkursoj. Jam en sia unua evento li gajnis ormedalon. En la unua evento de la Monda Rempokalo li lasis la tiaman mondan ĉampionon Marcel Hacker kaj la eksĉampionon Iztok Čop post si. En la samjara monda ĉampionumo li gajnis bronzomedalon venkite de la novzelandano Mahé Drysdale kaj la norvego Olaf Tufte. En 2006 li ree atingis la trian rangon – tiufoje post Drysdale kaj Hacker. En 2007 Synek gajnis arĝentan medalon. Drysdale ree atingis la celon antaŭ Synek, sed Tufte kaj Hacker post li. En la Eŭropa Ĉampionumo de 2007 li unufoje partoprenas en unuremila konkurso. Kiel ano de la ĉeĥa okopo, li fariĝis Eŭropa ĉampiono. En la Olimpiaj ludoj de 2008 li gajnis arĝentan medalon – post Tufte kaj antaŭ Drysdale.
En la postolimpia jaro Synek atingis trian rangon en la monda ĉampionumo. En 2010 en Septembro li fariĝis Eŭropa ĉampiono kaj en Novembro li ankaŭ fariĝis monda ĉampiono venkinte Drysdale en sia hejmlando. En la du postaj jaroj Drysdale ree venkis Synek kaj en la monda ĉampionumo kaj en la Olimpiaj ludoj de 2012.
De 2013 ĝis 2015 Synek trifoje fariĝis monda ĉampiono kaj dufoje Eŭropa ĉampiono. Nur en la EĈ 2015 la kroato Damir Martin estis pli rapida. En la Olimpiaj ludoj de 2016 li gajnis bronzan medalon post Drysdale kaj Martin. En 2017 li fariĝis monda ĉampiono la kvinan fojon. 2018 li gajnis arĝentan medalon en la monda ĉampionumo. En 2016 li jam esprimis deziron partopreni en la Olimpiaj ludoj de 2020. 1 
Li estas membro de la klubo Dukla ASC Praha. Krom Synek nur Mahé Drysdale kaj la germano Peter-Michael Kolbe estis tiom ofte ĉampiono en solopa boato. En siaj 55 internaciaj konkursoj kiel solopa remisto, Synek nur naŭfoje ne gajnis medalon.
