
Corrales de Duero  estas municipo en la sudoriento de la provinco Valadolido, en la regiono Kastilio-Leono, Hispanio. Ĝi apartenas al komarko Campo de Peñafiel  en la sudoriento de la provinco. Corrales de Duero estas komprenebla etimologie kiel Bestokortoj de Doŭro.
Ĝia municipa teritorio okupas totalan areon de 20,87 km² kaj laŭ la demografia informo de la municipa censo fare de la INE en 2021, ĝi havis 98 loĝantojn. Ĝi perdis loĝantojn dum la 20-a jarcento pro migrado al urbaj areoj, kiel ja okazis en multaj loĝlokoj de la regiono, fakte 370 el la 1950-aj jaroj.  
Ĝi distas 67 km de Valadolido, provinca ĉefurbo kaj 12 km de Peñafiel kaj 15 de Roa, la komarkaj servocentroj. La plej proksimaj loĝlokoj estas San Llorente  kaj Valdearcos de la Vega . Ĝia municipa teritorio estas ebeneca kaj trairata de la rojoj Valdesanllorente kaj San Pedro. Je 13 km estas la akvorezervejo de Encinas de Esgueva, uzata por fiŝkaptado. 
La areo apartenis unue al la Regno Leono kaj poste al la Regno Kastilio. En Mezepoko okazis reloĝado. 
Tradiciaj enspezofontoj estis agrikulturo  kaj brutobredado  kaj rilata komercado. Lastatempe kultura kaj rura turismo ekgravis . 
De la historia pasinteco restis vizitindaj vidindaĵoj el kiuj menciindas la romanik-mudeĥara preĝejo de Sankta Maria, la ermitejo de Sankta Antonio.
