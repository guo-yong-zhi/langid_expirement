
Fox News Channel  estas usona novaĵa televidkanalo, kiu havas similaspektan surekranan aperon kiel CNN. Ĝi apartenas al Fox Network, parto de la media grupego de News Corporation de la aŭstrala amaskomunikila entreprenisto Rupert Murdoch. Ĝi unue surekraniĝis 7-an de oktobro en 1996.
Fox News estas konsiderita televida kanalo kiu subtenas, apogas kaj rekomendas konservativaj valoroj. Kelkaj el la kritikistoj de la kanalo asertas ke ĝi funkcias kiel proparolanto por la Respublikana Partio. La kanalo neas ajnan antaŭjuĝon en siaj novaĵraportoj kaj asertas, ke la ceteraj amaskomunikiloj estas tiu politike inklina al la valoroj de la Demokrata Partio. El la sloganoj de la kanalo: "Fox News - Fair and Balanced" , "We Report, You Decide" .
En Usono, estas vigla diskuto pri la demando de la objektiveco kaj vereco de la ĵurnalisma kovrado de la kanalo.
En 2003, la ĵurnalisto Al Franken, kiu poste iĝis senatano de la ŝtato Minesoto, publikigis libron nomitan Lies and the Lying Liars Who Tell Them: A Fair and Balanced Look at the Right , kiu forte kritikas la Fox-reton ke pretendas prezenti vidpunkton ekvilibrata sed en la praktiko, laŭ Franken, estas propagandilo en la manoj de la Respublikana Partio. Sekvante la publikigon de la libro, Franken eniris vortan konflikton kun la gvida gvidanto de la firmao tiutempe, Bill O'Reilly. La Fox jurpersekutis Franken kaj la libroeldonejon kun la preteksto ke la slogano "Fair and Balanced" kiu ankaŭ aperas en la nomo de la libro, estas protektita per kopirajto. Ĉi tiu aserto estis malakceptita de distriktjuĝejo en Usono.
En 2004, dokumentario nomita "Outfoxed"  de la direktoro Robert Greenwald estis publikigita, kiu prezentis similajn asertojn al tiuj en la libro de Franken, kiu eĉ estis intervjuita kiel parto de la filmo. En la filmo aperis ankaŭ multaj dungitoj de Fox, kiuj atestis, ke la klara subteno de la Fox News por la registaro de prezidanto Bush estis plene konscia kaj pro deziro helpi la registaron de Bush kaj kontraŭstari ĝiajn Demokratajn kontraŭulojn. Ĉio ĉi, laŭ Greenwald, sub la rekta gvido de la respublikano Rupert Murdoch kaj la direktoroj de la kanalo.
La kanalo estis lanĉita la 7-an de oktobro 1996 fare de mogolo Rupert Murdoch, kiu nomumis Respublikanan amaskomunikilkonsultiston Roger Ailes kiel firmaoprezidanto . La novaĵreto elstaris pli kaj pli al la jarmilo, ĉar ĝi ronĝas la spektadprocentojn de CNN.
Ekde 2002, la kanalo estis vicigita numero unu laŭ spektantaro inter ĉiuj kablaj novaĵstacioj en Usono.kun mezumo de 3.4 milionoj da spektantoj en pinttempo .
