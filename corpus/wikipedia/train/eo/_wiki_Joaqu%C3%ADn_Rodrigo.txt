Joaquín RODRIGO Vidre  estis hispana komponisto de klasika muziko.
Li estis blinda de infanaĝo, kaj tre baldaŭ studis muzikon. Liaj unuaj komponaĵoj naskiĝis en 1923.
Li studis en Parizo kun Paul Dukas kaj amikiĝis kun Maurice Ravel, Darius Milhaud, Igor Stravinski kaj Manuel de Falla.
En 1940 okazis en Barcelono la premiero de lia verko Konĉerto de Aranjuez por gitaro kaj orkestro, kiu donas al li universalan famon. Ĝi prenas inspiron de la ĝardenoj en la reĝa loko de Aranjuez, proksime al Madrido. Lia dua plej konata verko estas Fantazio por ĝentilhomo.
Rodrigo donis fortan elanon al la uzo de gitaro kiel instrumento por klasika muziko.
