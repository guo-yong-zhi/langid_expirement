La Araba ĉevalrajdanto estas skulptaĵo  farita el bronzo de Émile-Coriolan Guillemin kaj de Alfred Barye farita en Parizo de 1884. La skulptaĵo estis gisita ĉe la Ferdinand Barbedienne arta fandejo en Parizo. Vaste konsiderata ĉefverko de tutmonda skulptarto, ĝi estas unu el la emblemoj de orientalismo kaj araba nobelaro, kaj ankaŭ simbolo de Mezoriento eksterlande.
La Araba Kavaliro de Guillemin, pro ĝia beleco kaj fifameco, vidis multajn ne-originalajn kopiojn, ambaŭ faritajn tiutempe, en la 1800-aj jaroj, kaj malalt-valorajn reproduktaĵojn kaj falsaĵojn, foje faritajn en Azio. La originala versio de la Araba Kavaliro farita en Francio, originala de la tempo, estas male de granda historia kaj arta valoro kaj netaksebla.
Émile Guillemin specialiĝis pri metaforaj verkoj kaj estis inspirita fare de la Meza kaj Malproksima Oriento. Liaj reprezentaĵoj de hindaj falkistoj , turkaj, kurdaj, kaj alĝeriaj junulinoj, same kiel japanaj amaĵistinoj, firme establis lian reputacion kiel unu el la plej elstaraj orientalismaj skulptistoj de la mezaj 1870-aj jaroj. Li ekspoziciis por la lasta fojo ĉe la Salono de 1899 kaj multaj el liaj verkoj estis aĉetitaj fare de la ŝtato.
La patinita bronza ĉevalgrupo de "Araba ĉevalrajdanto" estis verkita sur naturalisma bazo. La skulptaĵo estas unu el la plej signifaj en la nomita Belle Epoque de Francio; la bronza ĉevalo estas plasta kaj eleganta, kun nekredebla anatomia studo kiu montras lin en la pozo en kiu li estas, kun sia maldekstra antaŭa piedo elegante levita. Notu la substrekadon de la streĉaj kaj kuntiritaj muskoloj en la ago. Ne laste oni rimarku la delikatan skulptadon de lia kavaliro. Notu la precizecon en la reprezentado de la vizaĝo, en la movado de la korpo sur la ĉevalo.
Orientalismo estis okcidenta fascino kun la ekzotismo de aliaj kontinentoj kiu iĝis populara dum la lasta duono de la 19-a jarcento. Romantikaj portretadoj de afrikaj landoj en tiutempaj literaturo kaj operoj, kiel ekzemple L'Africaine kaj Aida, instigis tiun ekzotecon. En Usono, la Turka Bazaro en 1876 ĉe la Filadelfia Jarcento-Ekspozicio plue pliigis la fascinon kun "turkaj" aŭ "maŭraj" temoj kiuj daŭris bone en la 1880-ajn jarojn. Orientalismaj temoj permesis al artistoj liberiĝi de la ekstrema monokromata Novklasikismo; utiligante gamon da orumita kaj arĝenta bronzo, marmoron, onikso, kaj kolorajn ŝtonojn, ili aldonis riĉecon al sia laboro, dum daŭre konservante fervoran intereson en la etnografio de siaj subjektoj.
