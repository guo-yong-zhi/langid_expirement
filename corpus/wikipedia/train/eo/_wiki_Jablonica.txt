Jablonica, germane Jablonitz, hungare Jablánc estas vilaĝo en Slovakio, en Regiono Trnava, en Distrikto Senica.
Jablonica situas laŭ ĉefvojo Senica-Trnava, fervojaj kontaktoj estas al Brezová pod Bradlom, Trnava kaj Senica. La lasta urbo troviĝas je 9 km-oj.
Post fondiĝo de Hungara reĝlando la loko apartenis al limgarda zono. En 1116 Stefano la 2-a tie venkis la ĉeĥojn. La unua skriba mencio okazis pri la vilaĝo en 1262 en latina formo "villa Jobluncha". En 1621 kaj post 2 jaroj Gabrielo Bethlen, en 1663 la turkoj disrabis la vilaĝon. En 1687 Emeriko Thököly okupis la vilaĝon kaj en 1704 Francisko Rákóczi la 2-a tie venkis la Habsburgojn. En 1866 pro ĥolero multaj mortis. En la 19-a jarcento la komunumo havis la rangon kampurbo. En 1910 laŭ la popolnombrado loĝis en Jablánc 2195 homoj, . Ĝis Traktato de Trianon la komunumo apartenis al Hungara reĝlando, al Nyitra , al distrikto de Szenice, poste al Ĉeĥoslovaka respubliko, dum la 2-a mondmilito kaj ekde 1993 al Slovakio. En 2001 vivis en Jablonica 2261 homoj, .
