Gusztáv TŐRY , laŭ hungarlingve kutima nomordo Tőry Gusztáv estis hungara juristo, ministro. Lia origina nomo estis Spiesz .
Gusztáv Tőry  naskiĝis la 24-an de oktobro 1857 en Pest . Li mortis la 30-an de oktobro 1925 en Budapeŝto.
Gusztáv Tőry doktoriĝis el juro en sia naskiĝurbo, poste li studvojaĝis al okcidenta Eŭropo. Inter 1880-1883 li laboris en juĝejo, poste en la justica ministerio. Li okupiĝis multe pri leĝoj pri geedziĝo, religioj de infanoj, bienoj en Transilvanio. En 1912 li iĝis subministro, en 1918 ministro nur monaton. Inter 1920 kaj 1925 li prezidis la plej superan juĝejon.
