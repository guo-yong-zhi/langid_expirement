Saint-Nicolas-de-Redon estas franca komunumo, situanta en la departemento Loire-Atlantique kaj en la regiono Pays de la Loire.
Saint-Nicolas-de-Redon situas sur la maldekstra bordo de la rivero Vilaine, je 1 km sudoriente de Redon en departemento Ille-et-Vilaine, je la limo inter du regionoj : Bretonio kaj Pays de la Loire, kaj tri departementoj : Loire-Atlantique, Ille-et-Vilaine kaj Morbihan.
La najbaraj komunumoj estas Avessac kaj Fégréac en Loire-Atlantique, Rieux kaj Saint-Jean-la-Poterie en Morbihan, Redon kaj Sainte-Marie en Ille-et-Vilaine.
Laŭ la klasadoj faritaj de INSEE, Saint-Nicolas-de-Redon estas urba komunumo, unu el la 4 antaŭurbaj komunumoj de la urba unuo de Redon, kiu apartenas al la urba areo de Redon kaj al la urba spaco de Nantes-Saint-Nazaire .
Ĝi estas trairata de la kanalo inter Nantes kaj Brest.
La nomo de la urbo venas de Saint Nicolas de Rotono 1  je la tempo de la dispartigo de la paroĥo de Avessac. Inter la 16 malnovaj subparoĥoj, 4 konsistigis la komunumon St-Nicolas-de-Redon :
En 1318 dokumento priskribis la malbonagojn de Frato Jean des Voies aŭ de Via, prioro de Saint-Nicolas-de-Redon de la ordeno de sankta Benedikto, kontraŭ la episkopo de Nantes 2 .
En la centro de Saint-Nicolas ekzistis ĉe la vojo kapelo konsekrita al sankta Ĝermeno, malkonstruita en 1762 3 . 
