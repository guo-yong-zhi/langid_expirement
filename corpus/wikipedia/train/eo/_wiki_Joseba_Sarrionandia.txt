Joseba SARRIONANDIA URIBELARREA /joseba sarionaŋdia/  estas Eŭska aŭtoro kaj estis ano de la sendependisma Eŭska armita grupo ETA. Li skribis multe da libroj de poemoj, mallongaj rakontoj, kaj ankaŭ romanoj. En 1985 li eskapis el malliberejo, post kiam li estis konviktita kiel ano de ETA. Post tio li loĝas kaŝe dum li daŭras skribi.
Li atingis doktoran diplomon pri eŭska filologio de la Universitato de Deusto, Bilbao, kaj komencis labori kiel instruisto pri la eŭska lingvo kaj Akademio de la Eŭska Lingvo. Li instruis fonetikon en la urbo Bergara ĉe la UNED-centro kaj ankaŭ en la Udako Euskal Unibertsitatea , kaj skribis verkojn por la revuoj Zeruko Argia , Anaitasuna, Jakin , kaj Oh Euzkadi . Li fondis la grupon Pott Banda kune kun Bernardo Atxaga, Manu Ertzilla, Ruper Ordorika, Jon Juaristi kaj Joxemari Iturralde. Li ankaŭ kreis la revuon Ibaizabal. Li laboris pri mallongaj rakontoj kaj ankaŭ tradukis librojn, notinde The Rime of the Ancient Mariner  de Samuel Taylor Coleridge.
En 1980, pro aneco en ETA arestis lin la Hispania polico, kaj li kondamniĝis al 22 jaroj en malliberejo. Post tio la realaĵoj de la mallibereja vivo aperas en liaj verkoj. En 1985, je la Tago de San Fermin , li eskapis el la malliberejo kun Iñaki Pikaea. Ĉar estis en la malliberejo koncerto farita de Imanol Larzabal, ili kaŝis sin en laŭtparolilo. La radikala Eŭska rok-grupo Kortatu verkis la kanton Sarri, Sarri  por honori ĉi tion.
Post tiu tago li loĝas kaŝe, kaj la temo de ekzilo estas plej notinda en liaj verkoj. En lia romano Lagun izoztua  li skribis pri forigiteco. Li verkis librojn kaj poemojn, kiujn kantis diversaj Eŭskaj kantistoj kiel Mikel Laboa, Ruper Ordorika kaj Fermin Muguruza. Ankaŭ estas aŭdlibro Hau da ene ondasun guzia kun lia voĉo laŭtleganta poemojn, kaj kun multaj kantoj prezentitaj de diversaj kantistoj.
Li tradukis librojn de Samuel Taylor Coleridge, Konstantino Kavafis, T. S. Eliot kaj Fernando Pessoa en la eŭskan.
La forĝista sklavo
Kaptite en la pluvarbaroj okcidentaj,
ili alportis vin al Romo, sklavo;
ili donis al vi la forĝistan laboron,
kaj vi forĝas ĉenojn.
la ruĝan feron, kiun vi tiras el la forno,
vi povas formi laŭ via volo.
vi povas forĝi glavojn,
por ke via popolo rompu siajn ĉenojn,
sed vi, tiu sklavo,
vi forĝas ĉenojn, pli da ĉenoj.
