Strč prst skrz krk  estas ĉeĥa kaj slovaka langorompilo kun signifo "Ŝovu fingron tra la kolo.". 
La frazo estas konata pro tio, ke ĝi tute ne enhavas vokalojn. Anstataŭe, kernojn de ĉiuj silaboj en ĝi kreas silabaj konsonantoj . Ĝi estas ofte uzata kiel ekzemplo de tiuspeca frazo dum lernado de la ĉeĥa kiel fremdlingvo. Fojfoje en Ĉeĥio kaj Slovakio oni uzas ĝin por pritaksi ĉu koncerna persono estas aŭ ne estas ebria.
La frazo estas ankaŭ subtitolo de la svisa gazeto La Distinction.
En la ĉeĥa lingvo ekzistas ankaŭ pli longaj tiuspecaj frazoj, kiel "Smrž pln skvrn zvlhl z mlh."  aŭ eĉ "Prd krt skrz drn, zprv zhlt hrst zrn." , kvankam tio jam dependas de neregulaj kaj arĥaiĝintaj vortformoj.
