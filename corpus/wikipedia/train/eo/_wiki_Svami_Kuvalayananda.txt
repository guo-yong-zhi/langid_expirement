Svami Kuvalayananda, ĝuste Jaganath Ganesh Gune (naskiĝis la 30-an de aŭgusto 1883 en Debhoi (Guĝarato), mortis la 18-an de aprilo 1966 en Lonavla (Maharaŝtro) – barata sciencisto, aŭtoro de monumentaj esploroj pri praktikoj de jogo, pioniro de la nuntempaj akademiaj esploroj de jogo kaj de barata sistemo de korpa edukado, fondinto de Kaivalyadhama Institute, populariganto de Hatha Jogo en la mondo. Dum lia vivo lia nomo estis sinonimo de jogo.
Kuvalayananda naskiĝis en la periodo de plifortiĝanta nacia renaskiĝo. Dum studoj fascinis pri filozofio de Sri Aŭrobindo, kiu tiutempe laboris kiel lekciisto en Vadodara. Post fino de studoj en Universitato de Mumbajo la junulo komencis interesiĝi pri la socia movado de Lokmanja Tilak.
Dum pluraj vojaĝoj tra Barato komencis pli kaj pli ofte kontaktiĝi kun ordinaraj homoj, inter kiuj estis analfabetoj, needukitaj personoj, superstiĉaj aŭ korpe kaj psike malsanaj. Tiam konsciiĝis pri granda rolo de edukado, kiu povus tion ŝanĝi. Por realigi tiun ĉi celon aliĝis al Khandesh Education Society en Amalner , kie post jaroj  fariĝis eĉ ĉefdirektoro de nacia kolegio.
