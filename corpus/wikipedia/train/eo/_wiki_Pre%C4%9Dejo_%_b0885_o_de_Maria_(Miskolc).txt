Geografia situo
Minoritana preĝejo de Ĉieliro de Maria estas romkatolika preĝejo en Hungario, en urbo Miskolc, kiu troviĝas en la urbocentro.
En la 15-a jarcento preĝejo konstruiĝis en tiu loko, kiu dum dominado de turkoj neniiĝis. En 1729 minoritanoj komencis konstrui novan preĝejon kun monaĥejo. Preskaŭ la tuto pretiĝis en 1743 kaj la konstruado finiĝis en 1760. En 1843 pro incendio la preĝejo parte detruiĝis, sed post 2 jaroj ĝi renoviĝis. La ĉefaltaro en 1867 pretiĝis. En 1950 la minoritanoj estis forigitaj. Ekde 1988 la minoritanoj donacadas senpagajn tagmanĝojn.
La preĝejo havas 3 navojn kaj 2 turojn. Ekstere ekde 1779 skulptaĵoj pri Sankta Klara el Asizo, Elizabeto de Hungario, Sankta Francisko el Asizo kaj Sankta Antonio el Padovo ornamas la preĝejon. Ekde 1880 4 flankoaltaroj estas videblaj: pri Dipatrino, Sankta Jozefo, Stefano la 1-a  kaj Ladislao la 1-a . Bildo de la ĉefaltaro prezentas Ĉieleniron de Maria fare de Pál Balkay .
Kermeso okazas la 15-an de aŭgusto.
