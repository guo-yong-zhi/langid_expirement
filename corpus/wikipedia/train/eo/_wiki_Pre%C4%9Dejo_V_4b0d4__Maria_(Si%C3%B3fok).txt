La paroĥa preĝejo Vizito de Maria estas sakrala monumento historia  en urbo Siófok .
En tiu loko ekzistis paroĥa kirko dum la mezepoko, kiun la tataroj detruis en 1242. Poste ĝi rekonstruiĝis, sed denova detruo okazis fare de la turkoj en la 16-a jarcento. Post la turka erao en 1693 oni konstruis lignan kapelon, la paroĥo estis refondita en 1713. La nun videbla preĝejo  konstruiĝis en 1739 jam dediĉita al Vizito de Maria. Ĝi estis plene trakonstruita al novromaniko en la jaroj 1903 kaj 1904, la sanktejo iomete estis trakonstruita en 1980. La orgeno estis kreita en 1914, trakonstruita en 1990.
La preĝejo situas sola en malgranda korto, sed la fasado rekte estas atingebla el la ĉefstrata trotuaro. La fasado estas malsimetria, ĉar maldekstre la kvadrata turo altiĝas. Kaj la navo, kaj la turo havas po unu enirejojn laŭ la fasado. Kelkaj ŝtupoj kuras al la enirejoj en plena larĝo de la fasado. Tuj super la nava enirejo granda rozvitralo  estas videbla. La konstruaĵo estas apogita en ĉiuj flankoj per ŝtupaj kolonoj. Alia enirejo funkcias en flanko de la navo, kie krucifikso kaj statuo videblas. La absido estas plurlatera, kiu estas pli mallarĝa kaj malalta, ol la navo. György Leszkovszky pentris la freskojn en 1790.
Kermeso okazas en la 2-an de julio.
Fasado
Absido
Interna vido
Rozvitralo
