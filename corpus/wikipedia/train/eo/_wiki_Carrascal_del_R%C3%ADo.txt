
Carrascal del Río  estas municipo en la nordoriento de la provinco Segovio, en la regiono Kastilio-Leono, Hispanio. Ĝi apartenas al la distrikto Partido Judicial de Sepúlveda. Carrascal del Río estas komprenebla etimologie kiel Kverkaro de la Rivero, alude al la rivero Duratón. Tiukadre la blazono montras kvin kverkojn super simbola akvo de rivero.
Ĝi enhavas ankaŭ la submunicipon Burgomillodo, kiu nomas la Akvorezervejon de Burgomillodo de generado de hidroelektra energio.
Ĝia ebeneca municipa teritorio okupas totalan areon de 30,52 km² kaj laŭ la demografia informo de la municipa censo fare de la INE en 2021, ĝi havis 150 loĝantojn. Ĝi perdis loĝantojn dum la 20-a jarcento pro migrado al urbaj areoj, kiel ja okazis en multaj loĝlokoj de la regiono, fakte 60 nur el la jaro 2000.  
Ĝi distas 63 km de Segovio, provinca ĉefurbo; ĝi limas kun municipoj Cobos de Fuentidueña, Castrojimeno, Valle de Tabladillo, Sepúlveda, Navalilla kaj Sebúlcor.
La areo apartenis unue al la Regno Kastilio. En Mezepoko okazis reloĝado. 
Ĝi estis ene de la Ochavo de las Pedrizas y Valdenavares de la Comunidad de villa y tierra de Sepúlveda. 
Tradiciaj enspezofontoj estis agrikulturo  kaj brutobredado  kaj rilata komercado. Lastatempe funkciado de servoj plej ekgravis, kune kun rura turismo kaj piedirado tra naturaj lokoj. La suda parto de la municipa teritorio apartenas al la Natura Parko "Hoces del Río Duratón", inklude la Akvorezervejon de Burgomillodo kaj la faman ermitejon de Sankta Frutos.
De la historia pasinteco restis diversaj vizitindaj vidindaĵoj kiel la preĝejo kaj la ermitejo.
