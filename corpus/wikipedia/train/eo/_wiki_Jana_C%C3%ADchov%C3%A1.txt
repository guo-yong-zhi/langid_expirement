Jana Cíchová-Hrdličková  estis ĉeĥa esperantista poetino kaj tradukantino, honora membrino de ĈEA.
Profesie ŝi estis fremdulgvidistino . Ŝia patro Otomar Schäfer estis verkisto, ŝia patrino Marie estis instruistino, verkistino, fondinto de sanatorio por pulmomalsanuloj.
Ŝi verkis poemojn kaj prozaĵojn, multaj ŝiaj poemoj kaj tradukoj aperis en Esperantaj gazetoj.
En MEM ŝi laboris en virina komisiono, estis parolistino de ĉeĥa Radio por Esperanto-programoj destinitaj por Aŭstrio, estas membrino de EVA. Antaŭ fondiĝo de ĈEA ŝi redaktis informilon de ĉeĥoslovaka Esperanto-komitato, en la nova ĈEA ŝi laboris kiel komitatanino dum la unuaj jaroj post la fondo. Ŝi preparis serion da prelegoj pri memorindaĵoj de Prago, kiujn ŝi prezentis en Jugoslavio  kaj Francio .
Eble ŝia lasta laboro estis zorga tralego de la romano La grafo de Monte-Kristo  en traduko de Daniel Moirand, kiu en la antaŭparolo dankas pro ŝia kapto de multaj mistajpoj aŭ fuŝoj.
