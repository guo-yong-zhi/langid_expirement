Kultura Centro Esperantista  estas lerna, trejna, ekzamena, konferenca kaj gastiga centro 1 . Fondita de svisaj esperantistoj en Biel/Bienne Zamenhof-Tage 1968 2  . Ekde 1974 ĝi situas en La Chaux-de-Fonds, unu el la plej altaj urboj en Eŭropo . Funkcianta dum la tuta jaro, ekde 1999 ĝi proprietas kvaretaĝan domon kun teraso kaj ĝardeno, en urbo kun ĉiuj modernaj servoj sed apud trankvilaj paŝtejoj. Disponeblas libroservo, biblioteko, kantino, gastejo, kursoj, seminarioj, kongresoj plurnivele, kaj Esperantologia fakultato. Jure ĝi estas asocio kun Komitato kaj Ĝenerala Asembleo. Institucia membro de la Asocio de Lingvaj Testistoj en Eŭropo . Aliĝinta al la Pakto por la Esperanta Civito.KCE realigis grandiozan ekspozicion pri esperanto kaj interlingvistiko ĉe la nacia biblioteko 1 .
Krom lingvokursoj de Esperanto, okazas aliaj kursoj kiel ekzemple beletra tradukado, geopolitiko aŭ parlamenta tekniko 3 .
Ne parto de KCE , tamen grava por staĝanoj de KCE kaj esploristoj kun interlingvistika intereso estas la Centro de dokumentado kaj esploro pri la Lingvo Internacia  4 . 
Gastejo Privat staras en tre kvieta kvartalo, proksime de arbaro kaj belaj montosupreoj. Ekde 2019 KCE eniris loĝigan mendoreton internacie aktivan 5 . 
El Ĝenevo trajne al Neuĉhatel, el Zuriko  au Bazelo  trajne al Biel/Bienne. El tiuj urboj estas trajnoj ĉiuhoraj al La Chaux-de-Fonds.
Atingebla de la ĉefa bushaltejo vidalvide de la stacidomo per buso 1 direkto RECORNE ĝis haltejo Esperanto kaj de tie sekvi la indikilojn KCE Centre Esperantiste sur la urba ĉefstrato, tute proksime de la bushaltejo Espéranto.
KCE,  Postiers 27, CP 311, CH-2301 La Chaux-de-Fonds, Svislando, tel/fakso 32 9267407, <kceesperantio.net>, www.esperantio.net
Vilao Fallet 
