Zvole estas municipo troviĝanta en distrikto Šumperk en Ĉeĥio. La vilaĝo situas ĉe kunfluejo de riveroj Morava kaj Moravská Sázava sur suda cismontaro de Hrubý Jeseník, 6 km de Zábřeh na Moravě kaj 7 km de Mohelnice. Vivas ĉi tie 851 loĝantoj .
La najbaraj municipoj de la setlejo estas Bohuslavice, Leština, Jestřebí, Lukavice, Rájec kaj Hrabová.
La unua skribmencio pri Zvole estas el la jaro 1273. En pasinteco la vilaĝo estis markita pro bataloj, kiuj estas rolintaj ĉi tie - en 1468 tio estis batalo inter soldataroj de Jiří z Poděbrad kaj soldataroj de reĝo Matiaso la 1-a, poste la 17-a jarcento la tridekjara milito kaj forbruligo fare de svedaj soldataroj. En pasinteco ĉi tie ankaŭ oni minis ferercon.
Dominaĵo de la vilaĝo estas paroĥa preĝejo de Nemakulita koncipo de Virgulino Maria.
El Zvole devenas unu el nobelaj familioj - Zvolští ze Zvole; plej grandan kulminon ili atingis en la 15-a jarcento, kiam apartenis al ili vico da senjorujoj ne nur en la ĉirkaŭaĵo, sed ankaŭ en pli malproksimaj lokoj .
