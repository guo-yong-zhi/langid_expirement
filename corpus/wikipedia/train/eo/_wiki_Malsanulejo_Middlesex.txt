La malsanulejo Middlesex  estis malsanulejo de Londono, lokita en la kvartalo Fitzrovia. La unua tiel nomita malsanulejo malfermiĝis en 1745, kaj estis nomita laŭ la graflando Middlesex.
Novaj sekcioj estis aldonitaj iom post iom. En 1924 tamen evidentiĝis, ke la konstruaĵo estis disfalonta. La duko de York, estonta Georgo la 6-a, vizitis la malsanulejon en 1928 kaj organizis ĝian rekonstruadon, kiu estis finpretigita en 1935.
La malsanulejo malaktiviĝis en decembro 2005, kaj estis detruita printempe de 2008.
