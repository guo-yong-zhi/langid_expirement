
Torrevieja  estas urbo de Valencilando, Hispanio. Ĝi apartenas al la provinco Alikanto, en la komarko Vega Baja del Segura, ĉe la mediteranea bordo. Kun 101.381 loĝantoj , ĝi estas la tria urbo plej loĝata en la provinco post Alikanto kaj Elche kaj la kvina urbo de Valencilando post Castelló.
La urbo okupas surfacon de 71 km2, inkluzive de stratoj, strandoj kaj lagoj. Ĝi havas 20 km da marbordo, el kiuj elstaras la strandoj La Mata, Los Locos, El Cura, El Acequión aŭ Los Náufragos. La mezumaj temperaturoj estas inter 12° kaj 25 °C.
La urbo havas submunicipon, Torrelamata  norde de la urbo en direkto al Guardamar del Segura.
La oficiala nombro de la loĝantaro, laŭ datumoj de NIS 2008, estas 101.381 loĝantoj, el kiuj ĉirkaŭ 49,2% estas hispanoj kaj eksterlandanoj ĉirkaŭ 50,8%. La plimulto de la hispanaj loĝantoj, registritaj en la municipo, naskiĝis en la provincoj Alakanto, Madrida Regiono, Murcio, Biskajo kaj Asturio.
Inter la plej multnombraj eksterlandanoj estas la britoj, kiuj reprezentas ĉirkaŭ 12,4% de la tuta loĝantaro , sekve de la germanoj, svedoj, rusoj, kolombianoj, ukrainoj marokanoj kaj norvegoj.
