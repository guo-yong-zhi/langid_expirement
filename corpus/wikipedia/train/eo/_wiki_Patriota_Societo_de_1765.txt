La Patriota Societo de 1765  fondiĝis la 11-an de aprilo 1765 en Hamburgo sub la nomo "Hamburgische Gesellschaft zur Beförderung der Künste und nützlichen Gewerbe'" dum la epoko de klerismo.
La fondintoj unuafoje en Germanujo sekvis movadon kiu komenciĝis en Dublino, Londono kaj Parizo per la fondo de  Royal Dublin Society , Royal Society for the encouragement of Arts, Manufactures and Commerce  respektive Société d´Encouragement de l'Industrie Nationale.
Ĉar la societo estis modelo de komunutila klubo jam baldaŭ ĝi kromnomiĝis honore Patriota Societo. Kiam patriotismo ŝanĝiĝis en naciemegaĉo kaj emo je la patrujo iĝis neracia, klerismuloj ekprotestis: i.a. Gotthold Ephraim Lessing kiu estis la amiko de pluraj membroj de la hamburga klubo.
Por la hamburgaj klubanoj egalis, egalas, egalos patriotismo komunutilecon. Tiaj kluboj evoluis ne multloke kaj nur en etŝtatoj kiel Bazelo  kaj Lübeck . Ĝis hodiaŭ oni konservis la nomon kaj implicite la historian heredon de la societo.
Jen kelkaj iniciativoj de anoj de la klubo:
Gravis ankaŭ la fondo de lernejoj desegnaj kaj metiaj kaj altlernejoj . Ne forgesendu la fondo de diversaj muzeoj . En 1767 fondis klubanoj la antaŭulan institucion de la nuna Artakademio.
La Patriota Societo ĝis hodiaŭ aktivas. Interesega estas ankaŭ la historio de la ejo de la klubo situanta ĉe la ponto Trostbrücke/Börsenbrücke.
Elstaruloj el la urbo fondis la 16-an de oktobro 1868 la Verein für Kunst und Wissenschaft kies sidejo estis ankaŭ en la ejo de la Patriotoj. La klubsalono estas la hodiaŭa restoracio. Jam dum la unua jaro tiu ĉi societo havis 500 membrojn kaj estro iĝis la Supera tribunalano Hermann Baumeister. Pluraj gravaj prelegoj faritis pri la evoluo de la urbo, ekzemple pri la novkonstruo de la urbodomo . Tiu ĉi klubo malfonditis en 1922 post la fondo de la societo Überseeklub kiu ankaŭ kunvenis regule en la Patriota domo.
