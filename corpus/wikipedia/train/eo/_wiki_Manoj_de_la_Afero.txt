La "Manoj de la Afero de Dio" estis aro da elektitaj bahaanoj , kiuj estis taskigitaj ĉefe por disvastigi kaj protekti la Bahaan Kredon je internacia nivelo. 'Abdu'l-Bahá skribis, ke "La devoj de la Manoj de la Afero estas disvastigi la Diajn Aromojn, edifi la animojn de l' homoj, antaŭenigi klerecon, plibonigi la karakteron de ĉiuj homoj kaj esti, ĉiutempe kaj ĉiakondiĉe, sanktigitaj kaj sendependaj de materiaj aferoj. Ili devas manifesti submetiĝon je Dio per sia konduto, siaj agmanieroj, siaj faroj kaj siaj vortoj."  
Konforme al la "Volo kaj Testamento" de  'Abdu'l-Bahá krom la fondinto de la Kredo, Bahá'u'lláh, kaj Lia posteulo  'Abdu'l-Bahá ili estis elekteblaj kaj investeblaj ankaŭ de la "Gardanto de la Afero de Dio" Shoghi Effendi. 
De post la forpaso de Shoghi Effendi en 1957 ne plu eblas nomumi "Manon de la Afero" kaj ĝis fine de 2006 restis nur unu vivanta "Mano de la Afero" : D-ro 'Alí-Muḥammad Varqá. La funkcioj de la "Manoj de la Afero" ene de la bahaa komunumo estas tamen plu plenumataj de la "Konsilantoj", kiuj formas la instituciojn de la Kontinentaj Konsilantaroj kaj la tiujn gvidanta Internacia Instrua Centro. Subtenataj estas la Kontinentaj Konsilantaroj pere de, kutime landaj, Helpantaj aŭ Vicaj Konsilantoj, kiuj siavice sur loka nivelo nomumas Asistantojn.
Estis entute 50 "Manoj de la Afero" : 4 investitaj de Bahá'u'lláh, 4 de `Abdu'l-Bahá, kaj 42 de la Gardanto . 27 "Manoj de la Afero de Dio" estis vivantaj, kiam Shoghi Effendi mortis je la 4-a de novembro 1957. 
El tiuj 50 "Manoj de la Afero", almenaŭ KVIN estis fervoraj kaj aktivaj esperantistoj : 
Ili uzis Esperanton por diskonigi la Bahaan Kredon, precipe en Azio, kaj ili kreis en Esperanto la unuan internacian gazeton bahaan "La Nova Tago" .
La plej kompletan liston de la "Manoj de la Afero" oni povas trovi en la volumo 14a de "La Bahaa Mondo" . La Universala Domo de Justeco konfirmis, ke tiu listo eble ne estas kompleta, kaj ke estontaj studoj de leteroj kaj arkivoj eble rivelos aliajn nomojn de homoj, kiuj estis levitaj al tiu rango. 
