
La Vojevodio Braclavo - pole Województwo Bracławskie, latine Palatinatus Braclaviensis, litove Braclavo vaivadija, germane Woiwodschaft Brazlaw - estis administra parto de la Pola Reĝlando respektive ekde 1569 de la Respubliko de Ambaŭ Nacioj . Ĝi kreiĝis en la jaro 1566, konsistigis iom pli ol duonon de la historia regiono Podolio kaj ekzistis ĝis la dua el sume tri Dispartigoj de Pollando-Litovio, do ĝis la jaro 1793. Loĝantoj precipe estis judoj, poloj, rutenoj kaj germanoj - la germanlingve regita Habsburga Imperio najbaris ĉe la suda limo de la vojevodio.
La administra unuo ampleksis pli malpli 31 660 kvadratajn kilometrojn.
Administra centro kaj rezidejo de la vojevodo estis la urbo Braclav  - komence tie ankaŭ kunvenis la regiona nobela parlamento , ĝis en 1598 ĝi estis translokigita al la urbo Vinico.
