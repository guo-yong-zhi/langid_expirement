Afrotropisaj papagoj  aŭ papagoj de Malnova mondo estas subfamilio de veraj papagoj el familio Psittacidae aŭ Papagedoj. Ĝi enhavas 11 speciojn de papagoj en du genroj, inter aliaj tre popularan kaj konatan grizan papagon. Afrotropisaj papagoj troveblas en Subsahara Afriko, sur Madagaskaro kaj apudaj insuloj kaj sur la Arabia duoninsulo.
La du genroj de afrotropisaj papagoj estas tre distingaj. Genro Poicephalus estas genro de mezgrandaj birdoj kun plejparte verdaj plumaroj kaj kapoj de diversaj koloroj; anoj de genro Psittacus estas rimarkeble pli grandaj kaj plejparte hele grizaj kun iomaj ruĝaj areoj ĉe vostoj kaj malsupraj partoj de plumaroj.
Afrotropisaj papagoj, aŭ almenaŭ la griza papago, estis konataj en Eŭropo ekde tempoj de la Romia Imperio. 1 
Malsimile al la neotropisaj papagoj, la grupo de afrotropisaj papagoj estas polifiletika. 2 
La subfamilio Psittacinae de afrotropisaj papagoj kune kun subfamilio Arinae de neotropisaj papagoj formas familion Psittacidae, kiu estas unu el tri familioj en superfamilio de veraj papagoj. Ĉiuj vivantaj specioj en la familio apartenas al du genroj, Psittacus kaj Poicephalus. Ĉi-sube estas tabulo de la vivantaj specioj:
Krom tiuj ĉi du vivantaj genroj, al la familio ankaŭ apartenas antaŭhistoria formortinta genro Bavaripsitta. Ĝi estis monotipa genro kun unu specio Bavaripsitta ballmanni, konata laŭ fosilioj trovitaj en Nerdlingena Rieso en Bavario, Germanio.
Iam oni ankaŭ inkludis genron Coracopsis  en la subfamilio de afrotropisaj papagoj, sed pli novaj molekulaj esploroj montris ke ĝi apartenas al entute alia familio Psittrichasiidae, kie ili formas sian propran subfamilion Coracopseinae.
