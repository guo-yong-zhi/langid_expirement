5335 Damoklo estas astronomia objekto.
Ĝi estis malkovrita la 18-an de februaro 1991 de la aŭstralia astronomo Robert H. McNaught elde la Observatorio de Siding Spring, apud Coonabarabran en Novsudkimrio . Ĝi estas la unua malkovrita objekto de la klaso de la damokloidoj, neaktivaj kernoj de kometoj de la familio de long-perioda Haleja kometo.
Ĝi ŝuldas sian nomon al Damoklo, rolulo de rakonto de la helena mitologio.
Damoklo havas orbiton tre discentra kaj tre klinata, karakteriza de la kometoj: la damakloidoj estas rigarditaj kiel neaktivaj aŭ estingitaj kometoj. Ĝi trakuras sian orbiton en pli ol 40 jaroj; ĝia venonta paso en perihelion okazos la 11-an de aŭgusto 2031.
La perihelio de la damokla orbito tanĝas la orbiton de Marso, dum ĝia afelio iras trans tiun de Urano. Estas do marsrenkonta kaj uranrenkonta asteroido.
Pro ĝia granda orbita klinangulo, ĝi evitas la orbitojn de Jupitero kaj Saturno; tio, kio faras, ke damoklo havas orbiton stabilan por dekoj da miljaroj.
Damoklo ŝajnas esti unu el la objektoj de la ekstera sunsistemo  kiu estis perturbita kaj ĵetita sur discentran orbiton al la interna sunsistemo. Duncan Steel, Gerhard Hahn, Mark Bailey kaj David Asher faris antaŭkalkulojn sur longa daŭro de ĝia orbita evoluo, kaj montris, ke ĝi iĝos, kun granda probablo, terrenkonta asteroido.
Estas opiniata, ke Damoklo estas la fonto de unu meteorfluo asociata kun Marso el de la direkto de Drako 1 .
