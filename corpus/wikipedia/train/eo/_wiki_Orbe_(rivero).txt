Orbe estas rivero en Kantono Vaŭdo. Ĝia suba parto nomiĝas Thielle. La rivero havas longecon de 67 km.
La unua fonto de Orbe situas en Les Rousses en Francio sur alteco de 1150 m s.m. La koordinatoj de la fonto estas 46° 29′ 31″ N 6° 3′ 31″ O  /  46.49194 °N, 6.05861 °O  / 46.49194; 6.05861 Koordinatoj: 46° 29′ 31″ N 6° 3′ 31″ O  /  46.49194 °N, 6.05861 °O  / 46.49194; 6.05861 .
Post malmultaj kilometroj la rivero alfluas la Lagon de Rousses sur alteco de 1058 m s.m. Post la elfluo el la lago post 6 km la rivero atingas la limon de Svislando. Ĝi nun fluas en la larĝa altmontara Valo de Joux nordorienten. Post proksimume 10 kilometroj la rivero alfluas al la Lago de Joux.
Orbe elflua la Lagon de Joux subtere tra proksimume 4 kilometra kavernosistemo, la tiel nomitaj Grotoj de Vallorbe respektive laŭ la rivero Grotoj de Orbe. Apud Vallorbe la rivero reaperas per impresa riverfonto denove surtere.
Post Vallorbe la rivero fluas tra baraĵlago. Tie alfluas de sudo la unu el la malmultaj signifaj alfluantoj de Orbe, la rivero Jougnena, kiu fontas sub la Jougne-Pasejo en Francio. La rivero nun turniĝas orienten kaj trafluas profundan ravinon kun multaj akvofaloj, ĝis ĝi atingas la Svisan Mezlandon. Post la gorĝo la rivero ĉirkaŭfluas monteton, sur kiu situas la malnova urbo de Orbe. Post Orbe la rivero nun estas kanaligita.
La rivero nun fluas tra la flotebenaĵo Pleine de l'Orbe. Post la kunfluo kun la rivero Talent, ĝi nomiĝas ĝis la alfluo al la Lago de Neŭŝatelo Thielle. En Yverdon-les-Bains alfluas al la lago.
La rivero fontas en Les Rousses en Francio. Poste ĝi fluas en Svislando tra Le Chenit, Le Lieu, Vallorbe, Ballaigues, Lignerolle, Les Clées, Agiez, Montcherand, Orbe, Valeyres-sous-Rances, Mathod, Suscévaz, Ependes, Treycovagnes al Yverdon-les-Bains.
La subterna rivero en la Grotoj de Orbe
Orbe post la riverfonto de Vallorbe
Kunfluo de Jougnena kaj Orbe
Orbe en Vallorbe
