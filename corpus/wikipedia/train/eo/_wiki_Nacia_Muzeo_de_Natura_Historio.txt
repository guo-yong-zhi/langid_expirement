La Nacia Muzeo de Natura Historio  estas naturhistoria muzeo administrita fare de la Smithsonian Institution, situanta ĉe la National Mall en Vaŝingtono, Usono. Aliro estas senpaga kaj la muzeo estas malferma 364 tagojn jare.
La kolektoj de la muzeo nombras pli ol 500 milionojn de specimenoj de plantoj, bestoj, fosilioj, mineraloj, ŝtonoj, meteoritoj, kaj homaj kulturaj objektojn. Kun 7.4 milionoj vizitantoj en 2009, ĝi estas plej vizitita de ĉiuj el la Smithsonian-muzeoj 1  kaj gastigas ankaŭ proksimume 185 profesiajn naturhistoriajn sciencistojn, la plej granda grupo de sciencistoj dediĉita al la studo de natura kaj kultur-historio en la mondo.
La muzeo, tiam konata kiel la Usono-Nacia Muzeo, malfermis ĝiajn pordojn al publiko la 17-an de marto 1910 por disponigi al la elkreskanta Smithsonian Institution per multe da spaco por kolektoj kaj esplorado. 2  La konstruaĵo, kiu ne estis plene kompletigita ĝis 1911, estis dizajnita fare de Hornblower & Marshall. 3  La konstruaĵo, dizajnita en la novklasika arkitektura stilo, estis la unua konstruita ĉe la norda flanko de la National Mall, laŭ Constitution Avenue, kiel parto de la plano de la Komitato McMillan de 1901. En 2000, Kenneth E. Behring donacis 80 milionojn da usonaj dolaroj al la muzeo kaj en 1997 estis donacitaj 20 milionoj da usonaj dolaroj por modernigi ĝin. 4 
Aldone al ekspoziciaĵoj, la muzeo konservas vastajn referencokolektojn kaj esplorinstalaĵojn.
En 2005, la ĵuvelo "Butterfly of Peace"  unuafoje estis elmontrita en Usono. 5  En 2008, ekspoziciaĵo malfermiĝis kun 460 m² dediĉita al grundo kaj al ĝiaj viv-daŭrigantaj trajtoj. 6 
