
Carrascosa   estas municipo de Hispanio, en la Provinco Kvenko, regiono de Kastilio-Manĉo. Tiu nunicipo estas formata de la domaroj de Carrascosa kaj Herrería de Santa Cristina.
La loĝanto nomiĝas carrascoseño. La censita loĝantaro en 2016 estis de 80 loĝantoj kaj la denseco estas de 1,12 loĝ/km².
Carrascosa estas situanta en la orienta parto de Kastilio-Manĉo en la komarko aŭ distrikto Serranía Alta en la nordorienta parto de la Provinco Kvenko, je altitudo de 1,243 m super marnivelo; je malpli ol 85 km el Kvenko, provinca ĉefurbo. La areo de ties teritorio estas de 71,47 km². La geografiaj koordinatoj estas 40°35′37″N 2°09′47″Ok.
Ĝi limas kun la municipoj kvenkaj Valsalobre, Beteta, Cañizares, Alcantud kaj El Pozuelo, kaj kun la municipo guadalajara Villanueva de Alcorón.
Post la Hispana Enlanda Milito la loĝantaro falis, tio estis oni perdis loĝantojn pro diversaj tialoj: nome bataloj, prizono, politika persekutado, malsato ktp. Meze de la 20a jarcento la loĝantaro de multaj vilaĝoj de la regiono atingis pinton, kaj ankaŭ ĉe Carrascosa, sed poste okazis elmigrado, senloĝigo kaj maljuniĝo de la loĝantaro, kaj ankaŭ ĉe Carrascosa kie oni alvenis al la nunaj 80.
Carrascosa estas malgranda vilaĝo kiu elstaras pro siaj someraj aktivaĵoj. La plej rimarkinda estas tiu de ĵetado de ŝinko en la kultura semajno. Tiu ŝinkoĵetado okazas en la lasta tago kaj la loĝantaro kunvenas sur ebenaĵo por tio. La viroj ĵetas ŝinkon, la virinoj ŝultro-pecon kaj la infanoj salamon. Tiu kiu ĵetas plej malproksime ricevas premie la ŝinkon, ŝultro-pecon aŭ salamon respektive. Krome oni disdonacas ŝinkon senpage al la loĝantaro.
Agrikulturo kaj brutobredado tradicie. Servoj kaj loĝejoj.
