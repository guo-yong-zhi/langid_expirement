La Afrika Komisiono pri Homaj kaj Popolaj Rajtoj  estas preskaŭ jura organismo taskigita per la helpo kaj protekto de kolektivaj kaj homaj rajtoj tra tuta Afriko same kiel per la interpretado de la Afrika Ĉarto pri Homaj kaj Popolaj Rajtoj kaj la konsiderado de individuaj plendoj de rompoj de la Ĉarto.
La Komisiono originiĝis per la validigo, la 21an de oktobro 1986 de la Afrika Ĉarto . Kvankam ties aŭtoritato kuŝas sur sia propra traktato, nome la Afrika Ĉarto, la Komisiono informas al la Asembleo de Ŝtatestroj kaj Registarestroj de la Afrika Unio . Ties unuaj membroj estis elektitaj de la 23a Asembleo de Ŝtatestroj kaj Registarestroj de OAU en Junio 1987 kaj la Komisiono estis formale instalita por la unua fojo en la 2a de novembro tiujare. Dum la du unuaj jaroj de ekzistado, la Komisiono estis bazita sur la Sekretariaro de OAU en Adis-Abebo, Etiopio, sed en Novembro 1989 ĝi translokiĝis en Banĝulon, Gambio. La AKHPR estu distingita el la Afrikunia Komisiono, ĉar la Sekretariaro de OAU estis renomita ekde la kreo de la Afrika Unio.
La Komisiono kunsidas dufoje jare: kutime en Marto aŭ Aprilo kaj en Oktobro aŭ Novembro. Unu el tiuj kunsidoj okazas kutime en Banĝulo, kie sidejas la Sekretariaro de la Komisiono; la alia povas okazi en ajna afrika ŝtato.
