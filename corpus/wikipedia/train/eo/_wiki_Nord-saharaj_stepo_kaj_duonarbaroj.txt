La  nord-saharaj stepo kaj duonarbaroj estas tersupraĵa ekoregiono el la dezertega ekoprovinco de la palearktisa ekozono laŭ la tipologio de la Monda Natur-Fonduso . Biome ĝi apartenas al la dezertoj kaj kserofitaroj de norda Afriko. Ĝi konstituas la nordan randon de Saharo kaj najbaras la ekoregionojn de la mediteraneaj arbaroj, duonarbaroj kaj arbustaroj kiuj troviĝas en Magrebo kaj Cyrenaica. Vintraj pluvoj subtenas arbustarojn kaj sekajn duonarbarojn kiuj konstituas transiron inter la regionoj kun mediteranea klimato norden, kaj la plenarida sahar-dezerta ekoregiono suden. Ĝi kovras  1 675 300 kvadratajn kilometrojn en Alĝerio, Egiptujo, Libio, Maŭritanio, Maroko, Tunizio, kaj Okcidenta Saharo.
En la interdunaj depresioj vegetas arbustoj de Retama raetam, lotusozizifo, Genista saharae, Calligonum comosum  kaj kelkaj arbospecioj  . En la depresioj de la uedoj ekzistas endemiismojn kiel Panicum turgidum, Pithuranthos sp., Neurada procumbens, Anastatica hyrochuntina, aŭ Astragalus gombo. 
La hamadoj ankaŭ havas siajn endemiajn speciojn, kiel Pithuranthos chloranrhus, Helianthemum lippii, Gymnocarpos decander, Helianthemum kahirikum, Anabasis aretioides kaj Arthrophytum schmittianum.
