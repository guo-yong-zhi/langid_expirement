La Premio Kalinga por la Popularigo de Scienco estas premio donita de Unesko al bonega kapablo pri la prezentado de sciencaj ideoj por la popolo. Ĝi estis kreita en 1951, post donaco de  Bijoyanand Patnaik, fondinta prezidanto de la Fondaĵo-Kreditoro Kalinga 1  en Barato. Ĝi estas financata de la Fondaĵo-Kreditoro Kalinga, la registaro de la barata ŝtato Odiŝo, kaj la Fako de Scienco kaj Teknologio de la registaro de Barato. 1 
La ricevinto de ĉi tiu ĉiujara premio devis montri – dum bonega kariero kiel verkisto, redaktoro, lekciisto, filma produktisto, reĝisoro aŭ prezentanto de programo de radio aŭ televido – talenton pri la interpreto de scienco kaj teknologio por la publiko. La ricevinto devis peni emfazi la internacian gravecon de scienco kaj teknologio kaj ilia kontribuo al la plibonigado de publika bonfarto, la riĉigo la kultura heredaĵo de nacioj, kaj la solvo de problemoj de la homaro. Multaj pasintaj premiitoj estis sciencistoj, kaj aliaj estis trejnitaj pri ĵurnalismo aŭ estis edukistoj aŭ verkistoj.
Ĉiu membroŝtato rajtas kandidatigi po unu personon, per sia Nacia Komisiono por Unesko laŭ la rekomendoj de landaj organizaĵoj por la progresigo de scienco, aŭ landaj organizaĵoj de aŭtoroj kaj ĵurnalistoj pri scienco. Individuoj ne povas submeti kandidatojn.
La Ĝenerala Direktoro de Unesko elektas la ricevanton je la rekomendo de juĝantaro de kvar personoj, kiujn ĝi elektas. Tri juĝantoj el malsamaj landoj elektiĝas pro egala geografia varieco kaj la kvara pro la rekomendo de la Fondaĵo-Kreditoro Kalinga.
La Premio Kalinga premiiĝas dum la festado de la Monda Tago de Scienco en neparaj jaroj kaj en Nov-Delhio, Barato, en paraj jaroj. La ricevanto ricevas dudek mil usonajn dolarojn  kaj Arĝentan Medalon Albert Einstein. La ricevanto ankaŭ ricevas la Postenon Ruchi Ramas Sahni, komencigitan de la Registaro de Barato en 2001 por la 50a datreveno de la Premio Kalinga. La posedanto de la Posteno Ruchi Ramas Sahni vojaĝas al Barato dum 2-4 semajnoj kiel la gasto de la registaro de Barato. La posteno ankaŭ inkluzivas simbolan pagon de 5 000 usonaj dolaroj. En la jaroj kiam la premia ceremonio okazas dum la festado de la Monda Tago de Scienco, la ricevinto vojaĝas al la urbo kie la tago estas festata kiel la gasto de Unesko. En la jaroj kiam ĝi premiiĝas en Nov-Delhio, oni invitas la ricevinton, kiel la gaston de la Fondaĵo-Kreditoro Kalinga, prezenti nelongan prelegan vojaĝon en Barato. Tial oinni preferas, ke la ricevinto scipovu la anglan.
La Fako de Sciencaj Analizo kaj Politikoj de Unesko administras la Premion Kalinga.
Fonto: Unesko 2 
Ĝis 2019 la premio estis donita al 73 homoj el 26 landoj:
En tiu ĉi artikolo estas uzita traduko de teksto el la artikolo Kalinga Prize en la angla Vikipedio. 
