Shereen El Feki  1  estas brita ĵurnalisto kaj aŭtoro, plej konata pro ŝia libro Sex and the Citadel: Intimate Life in a Changing Arab World . Ŝi aktivas ankaŭ en la fakula reto Alianco de Civilizoj.
El Feki naskiĝis en Britio havante kimran patrinon kaj egipta patron. Ŝi plukreskis en Kanado, vizitante ŝian avinon en Kairo sur regula bazo. Post kiam ŝi diplomiĝis en la Universitato de Toronto pri imunologio en 1991 2 , ŝi poste plustudis imunologion en la Universitato de Cambridge. Ŝi iĝis ĵurnalisto pri sanzorgado ĉe la revuo The Economist en 1998. Post la atencoj de la 11-a de septembro 2001, ŝi lernis la araban kaj komencis precipe esplori la Mezorienton, , la emancipiĝon kaj la sekseco de virinoj, ĉefe en Egiptio 3  4 . En 2005, ŝi forlasis la The Economist 5  kaj inter 2006 kaj 2008, ŝi prizorgis tv-programojn por la anglalingvaj elsendoj de Al-Ĝazira 4  kie ŝi ĉefe raportis pri medicinaj temoj. De 2010 al 2012, ŝi estis vicprezidanto de la Global Commission on HIV and the Law  pri aidoso kaj juro, organizaĵo kiu okupiĝas pri homaj rajtojn kaj la problemaro ĉirkaŭ aidoso. Ofte oni ne trovas informojn en la araba aŭ ricevas erarajn informojn pri seksaj malsanoj aŭ gravediĝoj 6 .
En 2013, El Feki eldonis la libron Sex and the Citadel: Intimate Life in a Changing Arab World , kiu estis tradukita al la nederlanda, indonezia,franca, germana, hispana kaj araba. "Sekso kaj la citadelo" estis nomita por la Guardian First Book Award kaj La Orwell Premio. La TED-prelego de El Feki pri sekseco en la araba regiono ricevis pli ol 2,4 milionoj da vidoj ekde junio 2013. 7  La libro enketis pri seksaj sintenoj de virinoj kaj viroj en Egiptio kaj la pli larĝa araba mondo kiel rezulto de ŝia kvinjara esploro. El Feki konkludas ke tabuoj ĉirkaŭ sekseco estas je la komenco de defio en la arabaj socioj kaj ke tiaj debatoj en la propra vivo estas ŝlosilo por ŝanĝoj en la politiko, ekonomiko kaj la pli larĝa publika sfero. Tamen, ŝi avertas ke tia ŝanĝo venas "de evoluo, ne de revolucio" kaj daŭros almenaŭ generacion.
