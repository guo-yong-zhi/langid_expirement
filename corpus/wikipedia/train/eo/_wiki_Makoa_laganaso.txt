La Makoa laganaso, Makoa oksiuro aŭ pli simple Makoa anaso  estas malgranda  birdospecio el la genro de rektavostaj anasoj, kaj ties ununura membro loĝanta ĉefe en Afriko.
Tiu specio havas nigran voston kutime tenata rekte. Temas pri specio kun seksa duformismo. Masklaj plenkreskuloj havas kaŝtanbrunan korpon, bluan bekon kaj nigran kapon etende al malantaŭa kolo kaj gorĝareo. Tiuj maskloj similas al parenca samgenrano Argentina laganaso kaj havas simile nigran kapon kiel la Aŭstralia anaso, sed la aliaj samgenranoj, nome Blankakapa oksiuro kaj Jamajka oksiuro, facile distingeblas ĉar havas blankajn vangojn, anstataŭ nigrajn. Inaj plenkreskuloj havas grizbrunan korpon kun malhelgriza beko kaj malhelbrunaj krono, nuko kaj vangostrio, dum estas hela gorĝareo. Tiu specio ne estas konfuzebla kun similaj specioj, kiuj ne ekzistas en ties teritorioj.
Tiu anaso reproduktiĝas en du ĉefaj areoj: orienta Afriko el Sudano kaj Etiopio al Tanzanio kaj okcidenten al orienta Kongo, kaj suda Afriko el Zimbabvo al Kaba Provinco, Sudafriko (du triono de la totala populacio de 9,000-11,750 individuoj. Ties reprodukta habitato estas neprofundaj nesalaj akvoj, kaj ili troviĝas ankaŭ en salecaj kaj saletaj lagoj vintre.
Pli rara ol dekomence supozate, ĝi estis suprenlistita el statuso de specio Malplej Zorga al Preskaŭ Minacata en la listo de 2007 ĉe la IUCN Ruĝa Listo. 1 
Tiu specio estas ĉefe de loĝantaj birdoj, sed entreprenas iome da malgrandskalaj postreproduktaj disigaj movoj serĉe de taŭgaj habitatoj dum la seka sezono. 
La reprodukta sezono okazas el julio al aprilo, kaj ĉefe dum la humida sezono el septembro al novembro. Pli norde oni registris reproduktadon en ĉiuj monatoj, sed ŝajne depende el pluvo. La reproduktado okazas en solaj paroj aŭ izolaj grupoj, kun denseco de ĝis 30 birdoj por 100 hektaroj kaj kun maskloj defendante teritoriojn tiom grandajn kiom ĝis 900 m². For de la reprodukta sezono tiu specio estas pli gregema, kaj formas arojn de ĝis 1000 individuoj. 
Dum la reprodukta sezono ili loĝas en malgrandaj portempaj aŭ konstantaj internaj nesalaj lagoj, prefere tiuj kiuj estas neprofundaj kaj nutroriĉaj kun etendoj de emerĝa vegetaĵaro kia fragmitejoj  kaj tifaejoj  el kiuj ĝi dependas por nestumado. Ili povas ĉeesti ankaŭ ĉe areoj de farmoj. For de la reprodukta sezono ili vagadas ĉe pli grandaj kaj profundaj lagoj kaj salecaj lagunoj, en pli grandaj dum plumoŝanĝado.
Tiu specio manĝas ĉefe akvajn senvertebrulojn inklude muŝolarvojn , vermoj, insektovojn de Daphnia kaj malgrandajn nesalakvajn moluskojn. Ili povas manĝi ankaŭ algojn, nome semojn de Persicaria aŭ Polygonum, kaj semojn kaj radikojn de aliaj akvaj plantoj. 
