La Katedralo de Ely  estas la precipa kirko de la episkopujo de Ely en Cambridgeshire .
Ĝi estas la rezidejo de la episkopo de Ely.
En la regiono ĝi nomiĝas "la ŝipo de la torfejo" pro sia formo elstara el la ĉirkaŭa plata kaj malseka pejzaĝo .
La unuan kristanisman konstruaĵon tiulokan fondis Etheldreda, filino de la anglo-saksa reĝo de East Anglia, naskita en 630 en Exning ĉe Newmarket.
Ŝi akiris la terenojn de sia unua edzo Tondberct, estro de la Sudaj Girvianoj, kaj post sia dua edzeco ŝi tie en 673 fondis kaj mastrumis monaĥinejon.
Post ŝia morto oni konstruis al ŝi relikvokeston en la tiea saksa kirko.
La monaĥinejo kaj granda parto de la urbo Ely estis detruitaj en la dana invado komenciĝintaj en 869/70.
Episkopo Athelwold de Winchester en 970 tie konstruis novan, benediktanan monaĥejon. Post kiam en 1109 la episkopujo Ely estis kreita el parto de la episkopujo Lincoln, la monaĥeja kirko iĝis katedralo.
