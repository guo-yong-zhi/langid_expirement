Bristol estas kantono de Masaĉuseco. Ĝi plenumas parton de la administraj funkcioj de la subŝtato por sia teritorio. Ĝia administra sidejo estas Taunton, sed kelkaj administrejoj estas en Fall River kaj New Bedford.
La kantono sude havas bordon al Atlantiko; tie situas la urbo New Bedford. Okcidente la Golfo de Narragansett etendas brakon  en la kantonon; tie situas la urbo Fall River.
La teritorio de la kantono estis parto de la brita kolonio Plymouth ĝis la 2-a de junio 1685, kiam estis kreita la kantono kaj nomita laŭ sia administrejo, urbo Bristol. En 1691 la kantono eniris la setlejaron Massachusetts Bay Colony.
En 1746 la urboj Bristol, Barrington kaj Warren estis donitaj al Rod-Insulo kaj formis tie samnoman kantonon. Tiel la masaĉuseca kantono perdis sian ĉefurbon, sed konservis la nomon.
