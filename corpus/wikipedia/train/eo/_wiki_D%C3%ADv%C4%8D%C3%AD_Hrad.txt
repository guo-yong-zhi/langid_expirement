Dívčí Hrad  estas vilaĝo en Ĉeĥio situanta en distrikto Bruntál 25 km norde de urbo Krnov inter du montetoj en terlango de Osoblaha. La vilaĝo etendiĝas sur areo de 1202 ha, da agrikultura grundo estas 845,5 ha kaj da arbaroj 234,3 ha. Nuntempa nombro de loĝantoj estas 295 .
Dívčí Hrad estis loĝigita jam en pli frua ŝtonepoko. El la dua duono de la 9-a jarcento konserviĝis skribmencio pri ekzistado de tribo de Holasidoj. La unuaj skribinformoj pri Dívčí Hrad estas el la jaro 1267, kie estas en testamento de episkopo Bruno el Schauenburg notata burgo Deuviz , kiu estis en pli postaj jaroj alinomita je Maidelberg . La kastelo estas dominaĵo, al kiu ligas mito pri kvar fratinoj, kiam la plej juna saltis pro malĝojo el malfeliĉa amo en puton.
La vilaĝo kaj ties ĉirkaŭaĵo proponas bone markitan reton de ciklovojoj, tra Dívčí Hrad kondukas vojdirekto de mallarĝtraka fervojo en direkto Třemešná ve Slezsku - Osoblaha.
