Pribylina  estas vilaĝo en Slovakio en distrikto Liptovský Mikuláš. Ĝi apartenas al nuntempa regiono Liptov kaj situas ĉe montopiedo de Okcidentaj Tatroj ĉe kunfluo de rojoj Belá kaj Račkovský potok .
Unua skriba mencio pri la vilaĝo estas de la jaro 1286 sub la hungara nomo Perbenye, kiel posedaĵo de Ondrej Pongrácz, kiu estis fondito de la gento Pongrácz. La gento posedis la vilaĝon ĝis la jaro 1848 kiam estis forigita servuteco en Hungara reĝlando. En 1709 batalo okazis inter Habsburgoj kaj Francisko Rákóczi la 2-a. En 1784 968 vilaĝanoj loĝis en 103 domoj, en 1828 1622 vilaĝanoj loĝis en 132 domoj. En 1848 kelkaj batalis kontraŭ la hungaroj. En la jaro 1858 Pribylina havis 1547 loĝantojn.
En vilaĝo troviĝas hotelo Esperanto en kiu okazis la unua kogreso de Slovakia Esperantista Asocio de la 9-a ĝis la 11-a de majo 1969 . Ekde la 21-a ĝis la 27-a de julio 2007 okazis SES .
