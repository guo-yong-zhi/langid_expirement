
Torre de Peñafiel  estas municipo en la sudoriento de la provinco Valadolido, en la regiono Kastilio-Leono, Hispanio. Ĝi apartenas al komarko Campo de Peñafiel  en la sudoriento de la provinco. La loknomo Torre de Peñafiel estas komprenebla kiel Turo de Peñafiel, tio estas de Fidela Roko.
Ĝia municipa teritorio, formita de loĝlokoj Torre de Peñafiel kaj Molpeceres , okupas totalan areon de 30,18 km² kaj laŭ la demografia informo de la municipa censo fare de la INE en 2021, ĝi havis 45 loĝantojn. Ĝi perdis 375 loĝantojn dum la 20-a jarcento pro migrado al urbaj areoj, kiel ja okazis en multaj loĝlokoj de la regiono.  
Ĝi distas 64 km de Valadolido, provinca ĉefurbo kaj estas inter municipoj Rábano kaj Canalejas de Peñafiel. Ĝia municipa teritorio estas ebeneca kaj trairata de la rojo Salvica kiu tuj poste enfluas en la riveron Valcorba. Plej proksima loĝloko estas Rábano.
La areo apartenis unue al la Regno Leono kaj poste al la Regno Kastilio. En Mezepoko okazis reloĝado. Tiam ĝi nomiĝis Las Aldehuelas kaj Torre las Aldehuelas. 
Tradiciaj enspezofontoj estis agrikulturo  kaj brutobredado  kaj rilata komercado. Lastatempe kultura kaj rura turismo ekgravis . 
De la historia pasinteco restis vizitindaj vidindaĵoj el kiuj menciindas la preĝejoj kaj de Torre de Peñafiel kaj de Molpeceres.
