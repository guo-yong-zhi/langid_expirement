Franciskana preĝejo Stefano la 1-a  estas romkatolika historia monumento en Hungario, en Veszprém , en Fortikaĵo de Veszprém.
En 1681 alvenis franciskanoj, kiuj konstruis propran preĝejon. Ĝi pretiĝis en 1730, bruliĝis en 1909. En la sekvaj jaroj oni rekonstruis la fasadon kaj oni konstruis turon. La freskoj estis pentritaj inter 1798-1801. En 2012 la preĝejo renoviĝis. 
La preĝejo situas laŭ la trotuaro kune kun monaĥejo. Antaŭ la preĝejo kruco estas videbla. La turo altiĝas en la maldekstra flanko de la fasado. La enireja pordo restis origina el la baroka periodo. Apud la enirejo estas memortabulo ekde 1902 pri Pál Ányos, kiu estas entombigita en la kripto en 1784. Interne en la sanktejo la fresko montras Sanktan Triunuon, en la navo reĝon Stefanon, super la galerio Sanktan Emerikon. La ĉefaltara bildo prezentas same Stefanon.
Koridoro ligas la preĝejon al la monaĥejo, kiu konstruiĝis kune kun la preĝejo. En 1950 la franciskanoj estis forigitaj, poste oni profitis la domon kiel stokejo de legomoj. Depost la socialismo maljunaj pastroj vivas en la iama monaĥejo.
La monaĥejo havas L-formon, ĝi havas kun la preĝejo internan korton. Menciindas originaj italaj pentraĵoj en la tagmanĝejo. En la unua etaĝo troviĝas la sakristio.
