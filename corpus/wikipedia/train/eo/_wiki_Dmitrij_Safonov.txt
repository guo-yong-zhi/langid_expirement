Dmitrij Gennadjeviĉ Safonov  estas rusia rusa verkisto kaj dramisto.
Li naskiĝis la 4-an de decembro 1968 en Krasnojarsk, Sovetunio. Ekde 1982 li vivas en Moskvo. Unuajn provojn verki li faris estante lernejano, kiam li provis verki sian unuan romanon, sed baldaŭ forlasis ĝin, kaj dum longa tempo faradis nur etajn skribaĵojn . Ekde 1985 li studis en Moskva Instituto de Fiziko kaj Tekniko, dum 1987 — 1989 militservis. Reveninte el armeo li studis en Moskva inĝenier-konstrua instututo.
En 1992 li fariĝis studanto de Moskva medicina-dentokuraca instituto. Li finis studadon en 1999 ricevinte diplomon de kuracisto. Komencinte labori laŭ profesio, Dmitrij provis ankaŭ multajn aliajn laborojn: li laboris kiel ŝarĝisto, veldisto, stirsto, radiomuntisto, masaĝisto, kortpurigisto; dum 2001 — 2003 li estis ĉefa laboratoria helpanto en la ĉi tiu Moskva medicina-dentokuraca instituto, antaŭ kiam li findecidis ke li volas esti verkisto.
En 1999 li gajnis monon en televida kvizo "Propra ludo" kaj malŝparis ĝin por aĉetado de tajpilo, per kiu li verkis sian unuan romanon "Homo sen ombro" , samjare eldonita de la eldonejo Eksmo. Ĝis 2006 li verkis ankoraŭ kelkajn romanojn.
En 2006 aperis la lasta romano el lia trilogio "Turo"  — "Metroo"  — "Epidemio"  de romanoj-katatrofoj pri Moskvo.
Li vivas fraŭle. La 6-an de decembro 1997 naskiĝis lia filo Dmitrij.
La 21-an de februaro 2013 aperis filmo "Metroo" laŭ samnoma romano de Dmitrij Safonov.
