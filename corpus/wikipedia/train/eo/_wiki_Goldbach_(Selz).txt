La rojo Goldbach estas 6 km longa alfluanto de la rivereto Selz en Rheinhessen en la germana federacia lando Rejnlando-Palatinato. La nomo „Goldbach“ signifas „ora rojo“.
La or-rojo fontas en akvoprotektejo apud la federacia aŭtoŝoseo A 63, supre de Gabsheim. Post subfluo de la federacia strato B 420 alfluas ĝin de dekstre la 1,7 km longa rojo Gelbfelder Bach. Rande de Undenheim alfluas de dekstre la ĉ. 5,5 km longa Nordelsheimer Bach. Post paso de Undenheim la or-rojo enfluas la rivereton Selz.
