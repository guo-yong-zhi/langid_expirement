
Cortegana, aŭ esperante Kortegano, estas municipo de Hispanio, en la provinco de Onubo, regiono de Andaluzio.
La censita populacio en 2009 estis de 4.965 loĝantoj kaj denseco estas de 28,53 loĝ/km². Anoj estas "castañeros".
Cortegana estas situa en la norda parto de la provinco de Onubo en la komarko aŭ distrikto Sierra de Aracena, je altitudo de 673 m; je 121 km de Onubo, provinca ĉefurbo. La montara areo de ties teritorio estas de 174 km². La geografiaj koordinatoj estas 37º 54' N, 6º 49' Ok.
En 1594 formis parton de la Regno de Sevilo en la Sierra de Aroche kaj havis 604 impostopagantajn vilaĝanojn. 1 
En la ĉirkaŭa naturo estas abundo de vegetalaj kaj animalaj specioj.
Agrikulturo kaj brutobredado. Rura turismo.
La ĉefa monumento kaj vidindaĵo de la vilaĝo estas la Kastelo de Kortegano. Konstruita fine de la 13a jarcento  laŭ ordono de la Reĝo Sanĉo la Kuraĝulo, kiel parto de la defenda linio paralela al la portugala landlimo. Tie oni defendis la urbon de Sevilo antaŭ eblaj invadoj el Portugalio, ĉar delonge ekzistis akra polemiko pro precizeco de landlimoj. La kastelo iom post iom ruiniĝis pro abandono kaj pro naturaj kialoj, kiel la sekvoj de la Lisbona tertremo meze de la 18a jarcento . Ĝi estas deklarata protektita havaĵo kaj estis rekuperata por la vilaĝo en 2006, kiam la Municipo de Sevilo  redonis la administradon al Kortegano. Aktuale ĝi iĝis turisma allogaĵo. Dum aŭgusto en la kastelo kaj en la tuta vilaĝo oni celebras faman Mezepokan Foiron.
Inter la religiaj konstruaĵoj elstaras la Preĝejo de la Dia Savinto , kiu gastigas la duan paroĥan trezoron pli gravan de la provinco de Huelva, la malgranda Ermitejo de Nia Sinjorino de la Pieco , la Preĝejo de Sankta Sebastiano  kaj la Ermitejo de la Kalvaria Vojo , kie oni kultas al Nia Patro Jesuo Nazareno.
Aliaj konstruaĵoj nereligiaj estas la Taŭrludejo  kaj la lavfonto de la jaro 1883. Elstaras la konstruo komence de la 20a jarcento de la Granda Socia Kazino kaj la Societo Nova Kazino. Ĝiaj stratoj elstaras pro ĝia kruta niveldiferenco kaj sinueco.
Dum la 19a jarcento la terkultura ekonomio donis paŝon al la industria kiu hodiaŭ konas, elstarante de ĝiaj industrioj, la vianda, en kiu la ŝinko okupas elstaran pozicion, tiu de la fabrikado de stangpeziloj kaj tiu de la korko, de la plej gravaj je nacia nivelo.
De lia alloga kulturo elstaras la Karnavalo en Februaro, la superba Sankta Semajno, unu el la grandaj allogoj de la loko, la multamasa Kamparfesto de Sankta Antonio de Padua en la monato de Junio, la Festo de la Corpus Christi kaj la Foiro kaj Patronaj Festoj en honoro de Nia Sinjorino de la Pieco, komence de Septembro, al kion oni devas kunigi la menciitajn Mezepokajn Foirojn, kiuj komence de la monato de Aŭgusto iĝa la granda alloga turisma de la loĝantaro donita la enorma amaskomunika trafo, kiun havis je nacia kaj aŭtonom-komunuma nivelo.
Panoramo de Cortegana el la kastelo.
La kastelo dum celebrado de Mezepoka Foiro.
