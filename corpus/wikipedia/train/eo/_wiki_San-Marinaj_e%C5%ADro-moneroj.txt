La eŭro  estas la komuna monunuo por 18 el la 28 landoj de la Eŭropa Unio, kaj de 4 nemembraj ŝtatetoj ene de la Eŭropa Unio, inkluzive de San-Marino. La moneroj kaj monbiletoj ekuziĝis je la 1-a de januaro 2002, sed la presa  jaro foje montras sin tiel frue kiel 1999, kiam la monunuo oficiale ekestis kaj oni ekproduktis la monerojn. La san-marinajn eŭro-monerojn produktigas la itala ŝtata stampejo Istituto Poligrafico e Zecca Dello Stato en Romo.
Ĉiuj moneroj havas flankon komunan, kiu montras la valuton de la monero, kaj ĉiu lando, kiu partoprenas la eŭron, havas proprajn desegnaĵojn sur la alia flanko de la moneroj. Ĉi tiuj varias, ekde ĉiam sama desegnaĵo  aŭ simpla montro de la monarĥo  ĝis tute malsama desegnaĵo ĉe ĉiu monero . Tamen, ĉiuj moneroj iel montras 12 stelojn ankaŭ sur tiu flanko.
La naciajn flankojn de la san-marinaj moneroj desegnis la skulptisto František Chochola el Hamburgo, kies inicialoj "Ch" aperas sur la moneroj. Gravuris ilin Ettore Lorenzo Frapiccini, kies inicialoj "ELF" same aperas kun la latina mallongigo "INC" ; krome ĉiu monero portas la skribon "San Marino" kaj literon "R" .
Ĉiuj ok san-marinaj eŭro-moneroj havas malsamajn desegnaĵojn.
De 2004 ĉiu eŭro-lando rajtas unufoje jare eldoni specialan moneron de du eŭroj. Tia specialaj eldonoj estas validaj pagiloj en la tuta eŭro-zono. San-Marino ĝis nun eldonis specialajn monerojn pri jenaj temoj:
