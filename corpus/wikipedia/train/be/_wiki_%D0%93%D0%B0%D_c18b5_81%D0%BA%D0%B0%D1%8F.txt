Ганна Леанідаўна Раманоўская  — беларуская мастачка.
Нарадзілася ў сям’і мастакоў Лявона і Вольгі Раманоўскіх. Скончыла ў 1998 годзе Мінскае мастацкае вучылішча імя А. Глебава, у 2004 годзе Беларускую дзяржаўную акадэмію мастацтваў. Вучылася ў Аляксандра Кошалева, Уладзіміра Савіча, Міколы Купавы, Уладзіміра Басалыгі. У мастацкіх выстаўках бярэ ўдзел з 1997 года.
Сябар Беларускага саюза мастакоў з 2007 года і суполкі «Пагоня».
Жыве ў Мінску.
Працуе ў галіне станковай і кніжнай графікі. Асноўныя творы: «Размова» , «Шлях да Ерусаліма» , «Вёска Белыя Ваўкі» , «Зоркі» , «Калодзежы» , «Дрэва жыцця» , ілюстрацыі да кніг «Аб Нараджэнні Хрыстовым» , «Самы лепшы падарунак» , «Дзед Манюкін і ўнукі» , «Аповесць пра княгіню Рагнеду» .
Творы экспанаваліся на выстаўках у Беларусі , Польшчы , Румыніі , Італіі , Літве , Турцыі , Балгарыі .
Творы захоўваюцца ў прыватных калекцыях Беларусі, Літвы, Польшчы.
Заняла 1-е месца па выніках міжнароднага конкурсу ў Японіі «Дзень ліста» ; 3-е месца ў конкурсе фатаграфіі і графікі «Імгненні нямецкай культуры — 2007» .
