Вартавыя Галактыкі  — каманда супергерояў з коміксаў кампаніі Marvel. Каманда ўпершыню з'явілася ў коміксе Guardians of the Galaxy vol. 2 #1 у маі 2008 года і была сфармавана Дэнам Абнетам і Эндзі Ланінгам з персанажаў, створаных рознымі пісьменнікамі і мастакамі. З'яўляецца другой камандай, што носіць дадзеную назву; першая каманда была створана ў 1969 годзе Арнольдам Дрэйкам і Джынам Коланам.
