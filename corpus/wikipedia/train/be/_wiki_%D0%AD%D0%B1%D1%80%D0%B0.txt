Э́бра  — рака на поўначы Іспаніі.
Даўжыня ракі 928 км. Плошча басейна 86,8 тыс. км². Рака бярэ пачатак на паўночных схілах Кантабрыйскіх гор, працякае па Арагонскай раўніне, Каталонскім гарам і ўпадае ў Міжземнае мора. У межах Арагонскай раўніны ад Эбры адгаліноўваюцца арашальныя каналы.
На рацэ гарады Сарагоса, Тартоса, Лагронья і інш.
Рака была вядомая старажытным грэкам пад назвай Έβρος, рымлянам — Iberus . Паходжанне назвы звязваюць з іберамі — старажытным народам рэгіёну, продкамі сучасных баскаў. Ібера — рымская назва Іспаніі. Таксама імя можа паходзіць ад слова ібар, у сучаснай мове баскаў мае значэнне даліна.
