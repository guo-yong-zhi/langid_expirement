Лышча́нскі сельсавет — адміністрацыйна-тэрытарыяльная адзінка ў складзе Пінскага раёна Брэсцкай вобласці Беларусі. Адміністрацыйны цэнтр — вёска Лышча .
Утвораны 16 ліпеня 1954 года як Лышчаўскі сельсавет у складзе Лагішынскага раёна Пінскай вобласці БССР шляхам аб’яднання Забаравецкага і Дабраслаўскага сельсаветаў 1 . 20 мая 1957 года ў склад Бабрыкоўскага сельсавета перададзена вёска Дабраслаўка 2 . 8 сакавіка 1960 года ў склад Навадворскага сельсавета перададзена вёска Сташаны 3 . Пасля скасавання Лагішынскага раёна 25 снежня 1962 года ўвайшоў у склад Пінскага раёна. На 1 студзеня 1974 года ў складзе сельсавета 8 населеных пунктаў 4 . 5 сакавіка 1981 года перайменаваны ў Лышчанскі, а цэнтр — у вёску Лышча.
Насельніцтва сельсавета паводле перапісу 2009 года — 1197 чалавек 5 , з іх 96,5 % — беларусы 6 .
