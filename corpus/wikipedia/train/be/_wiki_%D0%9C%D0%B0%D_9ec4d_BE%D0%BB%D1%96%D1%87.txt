Марыя Яўгенаўна Таболіч  — беларускі мастак. Жонка Рыгора Таболіча, маці Алеся Таболіча 1 .
У 1981 скончыла Беларускі тэатральна-мастацкі інстытут. З 1981 г. у вытворчых майстэрнях Беларускага саюза мастакоў у Магілёве, у 1995—1997 гг. загадчык мастацкага аддзялення Магілёўскага рэспубліканскага культурна-асветніцкага вучылішча імя Н. К. Крупскай, у 2000—2002 гг. дырэктар прыватнай мастацкай галерэі. 
Працуе ў галіне станковага жывапісу, у жанрах сюжэтна-тэматычнай карціны, партрэта, пейзажа, нацюрморта. Творам уласцівы ўпэўнены малюнак, насычанасць колеру, шматграннасць вобразаў. Творчасць адметная лірызмам, мажорнасцю колеравага вырашэння, пошукам новых сродкаў выразнасці. Аўтар карцін «Адпачынак» , «Свята» , «Нашчадкі» , «Мацярынства» 
У карцінах «Ліхалецце» , «Вёсны маёй Радзімы»  вобразы жанчын, на долю якіх выпалі цяжкія выпрабаванні. Аўтар партрэтаў беларускіх дзеячаў-асветнікаў «Францішак Скарына» і «Сымон Будны» , карцін «Магілёўская брацкая друкарня»  і «Вобразы»  і інш.
На тэму беларускай спадчыны выканала нацюрморты «Нацюрморт з васількамі» , «Нацюрморт з ручніком» , «Нацюрморт святочны» , «Нацюрморт з паясамі»  і інш.
