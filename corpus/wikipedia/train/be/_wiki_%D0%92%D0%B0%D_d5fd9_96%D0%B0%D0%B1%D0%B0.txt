Валерыян Антоні Жаба  — дзяржаўны дзеяч Вялікага Княства Літоўскага. 
Кашталян берасцейскі  і полацкі .
Сын Гераніма, брат менскага ваяводы Яна Казіміра.
Харунжы гусарскі, пасол на соймы, маршалак Скарбовага трыбунала Вялікага Княства Літоўскага, староста старадубскі.
У 1734 годзе Валерыян Антоні набыў у Аляксандра Паўла Сапегі сяло Лужкі. Тут па тэстаменце кашталяна Жабы ад 24 верасня 1741 года быў пабудаваны калегіум і касцёл св. Архангела Міхаіла.
Меў сына Яна, старосту старадубскага.
