Угорскае ўрочышча  — летапіснае ўрочышча ў Кіеве, якое цяпер завецца Аскольдавай магілай.
Назва, паводле летапіснай версіі, паходзіць ад лагера старажытных венграў , якія праходзілі міма Кіева падчас перасялення з Прычарнамор'я на Дунай. Яшчэ да таго Угорскае ўрочышча стала месцам забойства Аскольда і Дзіра. Аскольд быў тут і пахаваны; над яго магілай пазней узведзена царква Св. Мікалая.
Ва ўрочышчы  існаваў княжацкі двор, які з 1151 года быў афіцыйнай рэзідэнцыяй Ізяслава Мсціславіча. Знойдзены тут скарб дырхемаў сведчыць пра заселенасць мясцовасці ў VIII — пач. X ст. Ёсць нават здагадка, што княжацкі двор, уласна, і быў заснаваны Аскольдам .
