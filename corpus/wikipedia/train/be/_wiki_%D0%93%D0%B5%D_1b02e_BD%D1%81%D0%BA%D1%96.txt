Генрых Уладзіслававіч Кручынскі  — беларускі стаматолаг-хірург, доктар медыцынскіх навук, Заслужаны дзеяч навукі БССР, прафесар.
Нарадзіўся ў польскай сям'і. Сярэднюю школу скончыў у г. Няміраве Вінніцкай вобласці ў 1941 г. Падчас Айчыннай вайны быў эвакуіраваны на Урал , дзе працаваў на шахце свідроўшчыкам і навалаадбойнікамм. У 1943 г. накіраваны ў Разань, дзе фарміравалася 1-я польская дывізія імя Касцюшкі ў СССР. Удзельнічаў у баях амаль да заканчэння вайны, быў цяжка паранены, пазней дэмабілізаваны.
У 1950 г. скончыў Кіеўскі медыцынскі стаматалагічны інстытут. Працаваў урачом-стаматолагам раённай паліклінікі г. Застаўна Чарнавіцкай вобласці . Вучыўся ў аспірантуры на кафедры сківічна-тварнай хірургіі Цэнтральнага інстытута ўдасканалення ўрачоў. Па конкурсу залічаны старэйшым навуковым супрацоўнікам Адэскага НДІ стаматалогіі ў клініку сківічна-тварнай хірургіі . Абраны загадчыкам хірургічным аддзяленнем Маскоўскага інстытута ўрачэбнай касметыкі .
Пасля арганізацыі Цэнтральнага НДІ стаматалогіі працаваў вучоным сакратаром, з 1963 г., пераведзены на пасаду старэйшага навуковага супрацоўніка аддзела хірургічнай стаматалогіі гэтага ж інстытута . Абраны ў 1979 г. на пасаду загадчыка кафедры стаматалогіі БелДІУУ, якая ў 1977 г. перайменавана ў кафедру хірургічнай стаматалогіі. У 1991 г. па асабістай просьбе пераведзены на пасаду прафесара кафедры, працаваў да 1993 г.
Вучоная ступень кандыдата медыцынскіх навук прысуджана ў Маскве , доктара медыцынскіх навук — у 1971 г., у званні прафесара зацверджаны ў 1973 г.
Асноўныя напрамкі навуковай дзейнасці ахопліваюць новыя спосабы пластыкі носа, вуснаў, вушной ракавіны, поласці рота, остэасінтэза сківіцы і распрацоўку інструментаў, за што атрымаў 30 аўтарскіх пасведчанняў..
Навізна навуковых даследаванняў і тэхнікі аперацый адлюстраваны ў 6 манаграфіях:
Аўтар 250 артыкулаў, апублікаваных у айчынных і замежных  часопісах, у тым ліку Чэхаславакіі — 12, ЗША — 9, Польшчы — 6 і інш. Суаўтар многіх іншых публікацый .
Кіраўнік адной доктарскай  і 12 кандыдацкіх дысертацый.
