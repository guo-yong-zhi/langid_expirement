Усо́хі 2   — вёска ў Слаўгарадскім раёне Магілёўскай вобласці. Уваходзіць у склад Гіжэнскага сельсавета.
Назва Усохі быццам паходзіць ад таго, што калі прыйшлі першыя насельнікі, тут быў усохлы лес  3 .
Старажылы сведчаць, што вёска Усохі ўзнікла да адмены прыгону . На картах назва Усохі адзначаецца з 2-й паловы XVIII стагоддзя 3 .
Вяскоўцы займаліся выганкай смалы і інш. Тут былі смалакурні, таму ўсохцаў называюць смалякамі.
У вёсцы функцыянуе Дом сацыяльных паслуг 4 .
Ля вёскі знойдзены два камяні з рэльефнымі выявамі трызубцаў, супастаўных па сваёй стылістыцы з радавым знакам Уладзіміра Святаславіча. З’яўленне апісаных камянёў можа быць звязана з уключэннем Пасожжа ў арбіту ўплыву Кіева пасля разгрому радзімічаў і маркіраваць тут месца збору даніны — пагост 5  6 .
