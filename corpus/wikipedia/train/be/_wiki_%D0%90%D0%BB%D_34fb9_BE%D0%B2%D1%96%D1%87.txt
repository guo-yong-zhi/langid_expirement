Ала Канстанцінаўна Кабаковіч, Кабаковіч-Тычына  — беларускі літаратуразнавец, крытык, паэтэса, перакладчык.
Нарадзілася ў сялянскай сям’і. Скончыла сярэднюю школу з залатым медалём. У 1959 г. паступіла на аддзяленне журналістыкі філалагічнага факультэта БДУ, якое скончыла ў 1964 годзе. Працавала рэдактарам літаратурна-драматычнага вяшчання Беларускага радыё . Скончыла аддзяленне перакладу Літаратурнага інстытута імя А. М. Горкага ў Маскве . У час вучобы была слухачкай славістычных курсаў пры Варшаўскім універсітэце, адзін год працавала рэдактарам і рэцэнзентам аддзела паэзіі часопіса «Дружба народов». З 1971 года малодшы, з 1981 — старшы навуковы супрацоўнік Інстытута літаратуры імя Янкі Купалы АН БССР. Кандыдат філалагічных навук . Адначасова працавала рэктарам Народнага універсітэта культуры Будтрэста № 1 у Мінску . Жонка пісьменніка М. Тычыны.
Даследавала гісторыю і тэорыю беларускай літаратуры, узаемасувязі таленту мастака з рэчаіснасцю, асаблівасці свабоднага верша. Аўтарка кніг па крытыцы і літаратуразнаўстве «Паэзія Максіма Багдановіча: Дыялектыка рацыянальнага і эмацыянальнага» , «Беларускі свабодны верш» , «Фальклорныя і анталагічныя традыцыі ў беларускай паэзіі» . Суаўтарка манаграфіі «Паэзія абнаўлення свету» .
Дэбютавала ў друку падборкай вершаў у 1970 годзе . У пасмяротным зборніку «Пасеянае ўзыдзе» , укладзеным М. А. Тычынам, змешчаны вершы, пераклады, эсэ. Перакладала на рускую мову творы беларускіх паэтаў У. Караткевіча, А. Вярцінскага, А. Сербантовіча, А. Разанава.
