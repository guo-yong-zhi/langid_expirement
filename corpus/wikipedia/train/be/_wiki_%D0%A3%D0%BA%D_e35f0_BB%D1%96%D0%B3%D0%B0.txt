Украінская Прэм’ер-ліга  — першая па рангу футбольная ліга Украіны. Спаборніцтвы лігі праводзяцца пад патранажам аднайменнай арганізацыі. У турніры ўдзельнічаюць 16 каманд.
Толькі тры каманды станавіліся чэмпіёнамі Украіны: «Дынама» Кіеў, «Шахцёр» Данецк і «Таўрыя» Сімферопаль‎. «Дынама» заваёўвала як мінімум срэбраныя медалі, а з сезона 1996/97 гэта ж адносіцца і да «Шахцёра», такім чынам з тых часоў гэтыя дзве каманды разыгрывалі паміж сабой чэмпіёнства і другое месца. Так было да сезона 2012/13, у якім «Дынама» заняла 3-е месца, а срэбраныя ўзнагароды заваяваў харкаўскі «Металіст». Па выніках сезона 2013/14 дынамаўцы ўпершыню апынуліся па-за прызавой тройкай.
