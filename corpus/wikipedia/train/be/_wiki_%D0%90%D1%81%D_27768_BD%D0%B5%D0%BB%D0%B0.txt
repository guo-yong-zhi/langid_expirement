Asterionella Hassall 
Астэрыяне́ла  — род каланіяльных дыятомавых водарасцей сямейства фрагілярыевых.
Клеткі палачкападобныя, утвараюць зоркападобныя калоніі, радзей зігзагападобныя або спіральныя ланцужкі. Панцыр тонкі, з паяска лінейны, гетэрапольны. Уставачныя абадкі і септы адсутнічаюць. Створкі вузкалінейныя з галоўчатымі канцамі. Штрыхі кволыя, папярочныя, паралельныя. Восевае поле вузкалінейнае.
Трапляюцца пераважна ў планктоне мораў. У прэснаводных вадаёмах вядомы астэрыянела зграбная  і астэрыянела найзграбнейшая ; пашырана ў Заходняй Еўропе і Паўночнай Амерыцы, адзначаны ў планктоне азёр, рэк і іншых вадаёмаў Беларусі, астэрыянела зграбная выяўлена ў выкапнёвым стане ў адкладах антрапагену і галацэну.
