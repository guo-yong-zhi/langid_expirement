Гауда , МФА: ) — горад у Нідэрландах у правінцыі Паўдневая Галандыя. Знаходзіцца прыкладна ў 20 км на паўночным усходзе ад Ротэрдама, у 30 км на ўсход ад Гаагі і 50 км на поўдні ад Амстэрдама, Насельніцтва — 70 828 .
Каля 1100 года, месца, дзе зараз размешчана Гауда, была багністая і пакрыта торфам. Лясы перасякалі невялікія ручаі, такія як Гауда. Уздоўж берага гэтага ручая каля сучаснага рынку і мэрыі пачаліся праводзіцца кірмашы ў XII стагоддзі. У 1139 назва Гауда ўпершыню згадваецца ў заяве біскупа Утрэхта. У 1272 годзе Флорыс V, граф Галандыі, прадаставіў Гауде правы горада, якая да таго часу стала важным месцам. Былі выкапаныя гарадскія каналы і служылі ў якасці гарадскіх транспартных шляхоў. Вялікія пажары ў 1361 і 1438 знішчылі горад. У 1572 годзе горад быў захоплены гёзамі. У 1574, 1625, 1636, і 1673, Гаўда пацярпела ад смяротных эпідэмій чумы, з якіх апошняя была самай цяжкай: 2995 чалавек загінула, што складала на той час 20 % насельніцтва горада. У апошняй чвэрці 16 стагоддзя, Гауда сутыкнулася з сур'ёзнымі эканамічнымі праблемамі. Аднаўленне гаспадаркі пачынаецца ў першай палове XVII стагоддзя, а паміж 1665 і 1672 гадамі ідзе росквіт горада. Але эканоміка зноў прышла ў заняпад, калі пачалася вайна ў 1672 годзе і чумы, якая знішчыла горад у 1673 годзе. Пасля 1700 у Гауде зноў начаўся перыяд росквіту, які працягваўся да 1730. Потым наступіў яшчэ адзін перыяд спаду і працягвалася да XIX стагоддзя. Гауда была адным з самых бедных гарадоў у краіне ў гэты перыяд. Словы «Гаудзец» і «жабрак» лічыліся сінонімамі. Пачынаючы з 1830 года, пачаўся знос гарадской сцяны. Апошнія гарадскія вароты былі знесены ў 1854 годзе. Толькі з другой паловы XIX стагоддзя пачаўся росквіт горада ў сувязі з паляпшэннем эканамічнага становішча. У 1855 годзе была пабудавана чыгуначная дарога Гауда-Утрэхт. У пачатку XX стагоддзя, пачалося маштабнае пашырэнне горада за межамі гарадскога рва. З'явіліся новыя раёны Korte Akkeren, Kort Haarlem і Kadebuurt, а потым пасля Другой сусветнай вайны Oosterwei, Bloemendaal і Goverwelle. Горад значна менш пацярпеў у час Другой сусветнай вайны, чым, напрыклад, Ротэрдам. Захаваўся неразбураным амаль увесь гістарычны цэнтр горада такім, якім ён быў у XVIII стагоддзі.
Самі галанцы жартуюць, што горад вядомы на весь свет 2 славутасцямі: сырам і царквой Groote Kerk. Сапраўды, Гауда перш за ўсё асацыюецца з вядомым сырам «Гауда», які вырабляўся дзесяткамі мясцовых фермаў на працягу многіх стагоддзяў і дасягнуў піка сваёй папулярнасці ў Галандыі ўжо да XIX стагоддзя. У сеняшні час сыр «Гауда» з’яўляецца аднім з самых вядомых і папулярных галандскіх сыроў, не мае патэнтнай аховы і вырабляецца ў многіх краінах свету, у тым ліку і ў Беларусі.
Царква Groote Kerk  была пабудавана каля 1485 і перабудавана пасля пажару ў 1552. Царква Groote Kerk з’яўляецца самай працяглай царквой у Галандыі — 123 метры ў даўжыню. Акрамя грандыёзных памераў ў царкве Св. Яна маецца ўнікальная арнаментальная славутасць — 70 каляровых вітражоў з біблейскімі і гістарычнымі сюжэтамі, самы стары з якіх быў выраблены ў сярэдзіне 16 стагоддзя. Самыя старыя — шэдеўры братоў Дзірка і Ваўтера Крабетх. Вітражы былі выкананы ў два этапы: калі царква была каталіцкай і пасля Рэфармацыі; самыя старажытныя 12 вітражоў ставяцца да 1555—1573 гг. На 25-м акне намаляваны Вільгельм Маўклівы, які вызваліў горад Лейдэн. Ён падарыў гораду вітраж для 22-га вокны, а яго адвечны магутны супернік Філіп II Іспанскі, не жадаючы адстаць, замовіў 2 іншых вітража, дзе ён прадстаўлены са сваёй жонкай Марыяй Цюдор ў сцэне «Апошняй вячэры».
Каля царквы Groote Kerk знаходзіцца Рыначная плошча , якая доўгі час была месцам для продажу сыра. Зараз на плошчы таксама праводзяцца сырныя кірмашы.
На Рыначнай плошчы месціцца гарадская ратуша , якая была пабудавана ў 1448. Ратуша вызначаецца гатычнай архітэктурай, доўгі час у ей знаходзіся гарадскі савет, толькі некалькі дзесяцігодзяў таму з пераездам савета ў сучасны будынак, ратуша стала выконваць функцыю музея.
Каля царквы Groote Kerk размясцілася гарадская бальніца 14 стагоддзя, цяпер муніцыпальны музей «Прытулак Катарыны». У ім палатны Яна Стейна і Фердынанда Бола, працы імпрэсіяністаў Гаагскай школы суседнічаюць з калекцыямі хірургічных інструментаў 18 стагоддзя і скрупулёзна ўзноўленымі інтэр’ерамі старадаўніх палат для псіхічнахворых.
Насупраць гарадской ратушы  знаходзіцца Весавая палата . Палата была пабудавана ў 1667 знакамітым Пітэрам Постам . Доўгі час выконвала функцыю вясоўні, цяпер гарадскі музей.
