Царква ў гонар Вобраза Спаса Нерукатворнага — праваслаўны храм у в. Таргуны Докшыцкага раёна Віцебскай вобласці.
Пабудавана ў XIX ст. з дрэва, пашырана ў 1993 годзе.
Падоўжна-восевую кампазіцыю фарміруюць прамавугольныя зрубы прытвора, бабінца, малітоўнай залы, апсіды; рытмічнае спалучэнне іх двухсхільных дахаў, цэнтральны з якіх завершаны чатырохграннай шатровай вежачкай з крыжам. Гарызантальна ашаляваныя фасады  прарэзаны прамавугольнымі аконнымі праёмамі ў плоскіх дашчаных ліштвах. Побач з храмам у пачатку 21 ст. пастаўлена двух’ярусная каркасная шатровая званіца.
