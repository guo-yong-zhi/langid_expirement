Барталаме́еўскі сельсавет — былая адміністрацыйна-тэрытарыяльная адзінка ў складзе Веткаўскага раёна Гомельскай вобласці Беларусі. Адміністрацыйны цэнтр — вёска Барталамееўка.
Пасля другога ўзбуйнення БССР з 8 снежня 1926 года сельсавет у складзе Веткаўскага раёна Гомельскай акругі БССР. Пасля скасавання акруговай сістэмы 26 ліпеня 1930 года ў Веткаўскім раёне БССР, з 20 лютага 1938 года — Гомельскай вобласці. 16 ліпеня 1954 года скасаваны, тэрыторыя далучана да Новаграмыцкага сельсавета 1 .
25 чэрвеня 1970 года Беседскі сельсавет у сувязі з пераносам цэнтра ў вёску Барталамееўка перайменаваны ў Барталамееўскі 2 . На 1 студзеня 1974 года ў складзе Барталамееўскага сельсавета 9 населеных пунктаў 3 . 28 студзеня 1991 года да сельсавета далучана частка скасаванага Новаграмыцкага сельсавета. 27 жніўня 1991 года Барталамееўскі сельсавет скасаваны, яго тэрыторыя далучана да Неглюбскага і Калінінскага сельсаветаў.
