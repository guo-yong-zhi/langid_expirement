Парыжскі квартал Бельвіль  знаходзіцца ў 20-й акрузе на Бельвільскім узгорку .
Аб паселішчы, акружаным вінаграднікамі, на ўзгорку Бель-вю  вядома з XII стагоддзя. У XVIII стагоддзі гэта месца нядзельных прагулак парыжан. У 1840 г. Бельвіль разам з Парыжам падпяразаны Цьерскай гарадской сцяной; Бельвіль набывае гарадскія рысы, тут селяцца парыжане, чыё жыллё было знішчана ў працэсе гіганцкай перабудовы сталіцы баронам Асманам.
У Парыжскую камуну ў 1871 г. бельвільскія барыкады былі апошнімі, якія здалі перад націскам версальцаў: насельніцтва гэтай часткі Парыжа паменшылася з 50 тыс. да 30 тыс. чалавек.
Бельвіль афіцыйна ўключаны ў межы Парыжа ў 1860 г., і Бельвільская вуліца  становіцца мяжой 19-й і 20-й сталічных акруг.
Пачынаючы з 1920-х гг., Бельвіль ператвараецца ў імігранцкі квартал, дзе селяцца армяне, грэкі і палякі, якія працуюць у майстэрнях па пашыве адзення і абутку. У 1960-х гг. масавы прыток алжырцаў і тунісцаў, у 1980-х гг. - афрыканцаў і азіятаў. Квартал з гумарам называюць «Вавілонвілем» .
У 1930-х гадах вядомы цыганскі гітарыст Жан Батыст Рэйнхардт увекавечыў раён Бельвіль у аднайменным творы.
