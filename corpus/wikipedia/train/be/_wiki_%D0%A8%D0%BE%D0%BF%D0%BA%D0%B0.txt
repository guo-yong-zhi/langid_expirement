Шопка  — адна з форм польскага народнага тэатра лялек. Вядома з XVI ст., пашырана ў XVII—XX стст. Узнікненне звязана са святам Каляд. Уяўляла сабой 2-ярусную скрынку. Лялечнікі вадзілі драўляныя лялькі на шпянях па проразях у падлозе сцэны-яруса. На верхнім ярусе  паказвалі сцэны на біблейскія сюжэты, на ніжнім  — інтэрмедыі . Сярод папулярных персанажаў інтэрмедый польскі аналаг Пятрушкі — Капленяк. Паказы шопкі паўплывалі на зараджэнне ў XVI—XVII стст. лялечных спектакляў на Беларусі  і на Украіне .
