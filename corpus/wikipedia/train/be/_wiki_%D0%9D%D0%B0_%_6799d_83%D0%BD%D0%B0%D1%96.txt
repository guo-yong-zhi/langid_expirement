«На цудоўным блакітным Дунаі»  — адзін з самых вядомых класічных музычных твораў, вальс Іагана Штрауса-сына , напісаны ў 1866 годзе. Ён з'яўляецца ў пэўным сэнсе неафіцыйным гімнам Аўстрыі і традыцыйна выконваецца на біс у навагоднім венскім канцэрце.
Першапачаткова вальс быў напісаны для Венскага харавога таварыства . Словы на музыку напісаў паэт харавога таварыства Іозеф Вайль  1  2 . Прэм'ера адбылася 13 лютага 1867 года ў палацы Думбы і сустрэла халаднаваты прыём у венскай публікі. Пасля канцэрта Штраус сказаў: «Чорт з ім, з вальсам, а вось коду мне шкада — я б хацеў яе поспеху» .
Другі раз Штраус прадставіў чыста інструментальную версію вальса ў гэтым жа 1867 годзе на Сусветнай выстаўцы у Парыжы, і гэта выступленне мела вялікі поспех. Вальс быў выдадзены мільённым тыражом 3 .
