Aphidoidea
Тлі  — надсямейства насякомых з атрада паўцвердакрылых . Раней разглядаліся ў атрадзе раўнакрылых . Вядома каля 4000 відаў тлей , з якіх амаль тысяча жыве ў Еўропе. Усе тлі сілкуюцца расліннымі сокамі. Акрамя гэтага, шматлікія віды здольныя распаўсюджваць захворванні раслін у форме вірусаў і выклікаць у раслін розныя анамаліі, такія як: галіі і галападобныя ўтварэнні.
