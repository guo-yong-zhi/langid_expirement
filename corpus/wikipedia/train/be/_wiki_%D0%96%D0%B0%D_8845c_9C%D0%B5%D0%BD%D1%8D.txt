Жан Батыст Менэ (фр.: Jean Baptist Menet, польск.: Jan Chrzciciel Menet, лац.: Joannes Menet; 6 сакавіка 1793, Віньё, Францыя — 24 чэрвеня 1869, Квебек, Канада — дзеяч каталіцкага касцёла і Ордэна езуітаў, педагог.
Уступіў у Таварыства Ісуса 13 кастрычніка 1815 г. у Пушы, дзе пасля праходзіў выпрабаванні ў навіцыяце. У 1817—1818 гг. вывучаў філасофію ў Полацкай езуіцкай акадэміі, а потым выкладаў у ёй французскую мову і працаваў у полацкім шляхецкім канвікце выхавацелем  1 .
Пасля выгнання езуітаў з Расійскай імперыі  выехаў на Радзіму, дзе скончыў курс тэалогіі і быў высвечаны на ксяндза . З 1832 г. працаваў у Галічыне. Прафесар французскай мовы і этыкі, а таксама кіраўнік школьнага тэатра 2  , французскай мовы і рэлігіі  у Цярнопальскім езуіцкім калегіуме; прафесар гісторыі і царквы ў Новым Сончы  3 . У 1845 г. пераехаў у Паўночную Амерыку, дзе працаваў у ЗША і Канадзе 4  5 .
