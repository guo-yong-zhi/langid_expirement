Сцяпан Іванавіч Ліхадзіеўскі , Слуцкі раён, Мінская вобласць — 13 лютага 1979, Ташкент, Узбекістан) — беларускі паэт, перакладчык, крытык, літаратуразнаўца.
Нарадзіўся ў сялянскай сям’і. Вучыўся ў Беларускім педагагічным тэхнікуме , у Беларускім дзяржаўным універсітэце , у Беларускім вышэйшым педагагічным інстытуце . Скончыў Томскі педагагічны інстытут . Быў сябрам літаратурных аб’яднанняў «Маладняк», БелАПП. Працаваў у рэдакцыі газеты «Літаратура і мастацтва». У 1933 годзе рэпрэсіраваны і высланы на 3 гады на поўдзень Казахстана ў Сарыагачскі раён. Настаўнічаў у сярэдніх школах. У 1939 годзе паступіў у аспірантуру Ташкенцкага педінстытута. Працаваў выкладчыкам гэтага інстытута, быў дэканам факультэта, а з 1963 года загадваў кафедрай замежнай літаратуры Рэспубліканскага педагагічнага інстытута рускай мовы і літаратуры. Рэабілітаваны ў 1956 годзе. Доктар філалагічных навук, прафесар.
Узнагароджаны медалямі.
Дэбютаваў вершам у 1925 годзе . Пісаў на беларускай, рускай і ўзбекскай мовах. Выйшлі зборнікі паэзіі «Чырванеюць вішні» , «Рокаты дальняй прыстані» , «Крывавыя знічкі на снезе» , «Мы — маладая гвардыя» , кніжкі вершаў і перакладаў «Берасцянка жывых трывог» , «Поиски сердолика» , «Вянкі камунарам» , «Чырвоныя макі» .
Вядомы і як крытык і літаратуразнавец. Аўтар кніг «Анатоль Франс: Краткий очерк творческого пути» , «Анатоль Франс: Очерк творчества» , зборніка літаратурна-крытычных артыкулаў «Радость встреч» .
Пераклаў на беларускую мову паасобныя творы французскіх, нямецкіх, узбекскіх паэтаў.
