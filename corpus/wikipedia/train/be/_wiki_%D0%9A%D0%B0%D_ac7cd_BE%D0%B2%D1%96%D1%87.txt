Казімір-Вікенцій Мельхіёравіч Хршчановіч  — беларускі архітэктар. Мінскі губернскі архітэктар, вядомы як аўтар многіх значных будынкаў Мінска.
Нарадзіўся ў сям’і патомных дваран ў маёнтку Бястроск недалёка ад вёскі Шунеўка Докшыцкага раёна. У 1813 паступіў у Віленскі ўніверсітэт, пасля заканчэння вучобы ў 1819 годзе атрымаў навуковую ступень кандыдата філасофіі і некалькі гадоў займаўся выкладчыцкай дзейнасцю. У сакавіку 1824 быў прызначаны памочнікам універсітэцкага архітэктара. Пасля здачы дадатковых экзаменаў у маі 1825 атрымаў дыплом архітэктара 1 .
13 кастрычніка 1825 года К.-В. Хршчановіч быў прызначаны мінскім губернскім архітэктарам, на пасадзе якога праслужыў амаль 40 гадоў . У 1836 узведзены ў ранг тытулярнага саветніка 1 .
Меў сына Льва , таксама архітэктара.
Найбольш значныя работы ў Мінску: будынак Прысутных месцаў на рагу пл. Свабоды і вул. Інтэрнацыянальнай , будынак вайсковага шпіталя, будынкі гарадской бальніцы , будынак Мінскай мужчынскай гімназіі , губернатарскі дом . Аўтар праектаў: у Мінску — ратушы , жылога дома Аксельрода , адміністрацыйных устаноў  і інш.; у Барысаве — адміністрацыйных устаноў ; у Пінску — жылога дома А. Ліпко  і інш 2 .
Разам з Міхаілам Чахоўскім кіраваў будаўніцтвам Пішчалаўскага замка 3 .
У 1847 годзе К. Хршчановіч садзейнічаў узвядзенню царквы Марыі Магдаліны ў Мінску 4 .
У 1850-я гады спраектаваў новы комплекс архірэйскага падвор’я. Прымаў удзел у рэканструкцыі Марыінскага касцёла 5 .
У 1857 годзе на рагу вуліц Падгорнай і Скобелеўскай — сучасныя вуліцы К. Маркса і Чырвонаармейская пабудаваны Дом Гаўсмана. Разбураны ў канцы 1930-х гадоў пры будаўніцтве будынка ЦК КПБ 6 .
У 1870 стварыў Аляксандраўскі сквер 4 .
