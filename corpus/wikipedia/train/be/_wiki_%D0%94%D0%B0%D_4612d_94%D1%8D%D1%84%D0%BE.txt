Даніэль Дэфо  — англійскі празаік і публіцыст, вядомы галоўным чынам як аўтар «Рабінзона Круза».
Скончыў дысентэрскую  акадэмію. Пісаў палітычныя памфлеты, вершаваныя сатыры , за якія быў прыгавораны да турэмнага зняволення. Аўтар дакументальнай прозы , авантурна-прыгодніцкіх раманаў .
Дэфо лічаць адным з першых прыхільнікаў рамана як жанру. Ён дапамог папулярызаваць гэты жанр у Вялікабрытаніі, а некаторыя лічаць яго адным з заснавальнікаў англійскага рамана. Дэфо пладавіты і разнастайны пісьменнік, ён напісаў больш за 500 кніг, памфлетаў і часопісаў на розныя тэмы  Ён быў таксама заснавальнікам эканамічнага журналізма. Заснавальнік і кіраўнік брытанскай разведкі і контрразведкі ў 1709—1713 гадах.
Сусветную вядомасць яму прынёс раман «Жыццё і дзіўныя прыгоды марахода Рабінзона Круза» . Тэма «рабінзанады» як спроба стварэння асноў матэрыяльнай і духоўнай культуры ў адрыве ад цывілізацыі стала вельмі папулярная і выклікала ў далейшым шмат наследаванняў . На беларускую мову раман пераклала А. Васілевіч .
