Ду́ндаўшчына 1   — вёска ў Браслаўскім раёне Віцебскай вобласці. Уваходзіць у склад Далёкаўскага сельсавета.
Назва Дундаўшчына, магчыма, звязаная з мясцовым дыялектным балтызмам дундар, дундаль «пярун»  2 .
Богінскае возера, каля якога знаходзіцца Дундаўшчына, і яго ваколіцы, імаверна, былі задзейнічаныя ў сакральных практыках старажытных балтаў. На гэта таксама паказваюць назвы вёсак Ідаліна  і Стуканы на процілеглых берагах Богінскага возера, а таксама сама назва Богінскага возера, у якой «бог» можа быць перакладам балцка-літоўскага dievas «бог».
