Старарудня́нскі сельсавет — адміністрацыйна-тэрытарыяльная адзінка ў складзе Жлобінскага раёна Гомельскай вобласці Беларусі. Цэнтр — вёска Старая Рудня.
Утвораны 20 жніўня 1924 года ў складзе Жлобінскага раёна Бабруйскай акругі БССР. Пасля скасавання акруговай сістэмы 26 ліпеня 1930 года ў Жлобінскім раёне БССР. З 20 лютага 1938 года ў складзе Гомельскай вобласці. 11 лютага 1960 года да сельсавета далучана тэрыторыя скасаванага Чацвярнянскага сельсавета, у склад Пірэвіцкага сельсавета перададзена вёска Рудзенка 1 . 9 жніўня 1962 года да сельсавета далучана частка скасаванага Бабоўскага сельсавета  2 . 20 чэрвеня 1985 года ў склад Майскага сельсавета перададзены 4 населеныя пункты  3 .
Насельніцтва сельсавета паводле перапісу 2009 года — 1699 чалавек 4 , з іх 92,8 % — беларусы, 3,6 % — рускія, 2,5 % — украінцы 5 .
