Сцяпа́н Пятровіч Янчу́к  — беларускі дзяржаўны дзеяч, экс-міністр фінансаў Беларусі.
Нарадзіўся 28 мая 1944 года ў в. Мінянка Кобрынскага раёна Брэсцкай вобласці, беларус. Выхадзец са шматдзетнай сялянскай сям'і.
Працоўную дзейнасць пачаў у 1961 годзе ў Кобрынскам райфінаддзела пасля заканчэння Мінскага фінансава-эканамічнага тэхнікума.
З 1963 па 1966 і ў 1971 па 1973 — служыў у шэрагах Савецкай Арміі.
У 1975—1980 гадах працаваў загадчыкам фінансавага аддзела Пінскага гарвыканкама.
З чэрвеня 1980 па чэрвень 1985 узначальваў фінансавы аддзел Брэсцкага аблвыканкама.
У 1985 годзе прызначаны намеснікам міністра фінансаў БССР, у лютым 1987 — першым намеснікам міністра.
16 ліпеня 1990 года прызначаны міністрам фінансаў Беларускай ССР. На пасту міністра кіраваў працэсамі распрацоўкі нацыянальнай бюджэтнай палітыкі, стварэння нацыянальных падатковай і валютнай сістэмаў 1 .
У 1994 годзе вызвалены ад займаемай пасады ў сувязі з выхадам у адстаўку.
Пасля адстаўкі амаль 10 год працаваў кіраўніком прадстаўніцтва АСБ «Беларусбанка» ў Варшаве, затым — памочнік Старшыні праўлення Беларусбанка па знешнеэканамічных пытаннях.
