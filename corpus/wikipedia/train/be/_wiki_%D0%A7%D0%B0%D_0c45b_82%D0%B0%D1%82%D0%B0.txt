Частата паказвае колькасць цыклаў перыядычнай з'явы за адзінку часу. У Сістэме СІ адзінкай частаты з'яўляецца герц , вызначаны як адзін цыкл у секунду. Перыяд — гэта працягласць аднаго цыкла перыядычнай з'явы, такім чынам, перыяд узаемна адваротны частаце.
Для цыклічных працэсаў, такіх як вярчэнне, ваганні і хвалі, частата вызначаецца як колькасць цыклаў у адзінку часу.
У фізіцы і інжынерных дысцыплінах, такіх як оптыка, акустыка і радыё, частату звычайна пазначаюць лацінскай літарай f  або грэчаскай літарай ν .
У Сістэме СІ адзінкай частаты з'яўляецца герц . Назва дадзена ў гонар нямецкага фізіка Генрыха Герца. 1 Гц азначае, што падзея паўтараецца адзін раз за секунду.
Перыяд — звычайна пазначаецца T — гэта працягласць часу, за які адбываецца адзін цыкл, узаемна адваротны частаце f:
Частата адваротна прапарцыянальна даўжыні хвалі λ . Частата f роўная фазавай скорасці v, падзеленай на даўжыню хвалі λ:
У прыватным выпадку электрамагнітных хваль, якія ідуць праз вакуум, калі v = с, дзе c — скорасць святла ў вакууме, гэты выраз мае выгляд:
Калі хвалі ад монахраматычнай крыніцы святла пераходзяць з аднаго асяроддзя ў другое, іх частата застаецца дакладна такой жа, змяняюцца толькі даўжыня хвалі і яе скорасць.
