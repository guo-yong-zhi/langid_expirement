Паскара́льнік з сустрэ́чнымі пучка́мі, кала́йдар — устаноўка, у якой ажыццяўляюцца сутыкненні сустрэчных пучкоў зараджаных часціц, паскораных электрычным полем да высокіх энергій; адзін з паскаральнікаў зараджаных часціц.
Ужываюцца паскаральнікі з сустрэчнымі электрон-пазітроннымі, электрон-пратоннымі, пратон-пратоннымі і пратон-антыпратоннымі пучкамі.
Бываюць цыклічныя  і лінейныя. Маюць мішэнь — пучок часціц ад другога паскаральніка ці другі пучок ад гэтага ж паскаральніка; для павелічэння шчыльнасці пучкоў часціц — спецыяльныя накапляльныя кольцы, дзе назапашваюцца і адна- ці шматразова сутыкаюцца зараджаныя часціцы.
Найбольш эфектыўна пераўтвараюць энергію паскораных зараджаных часціц у энергію спакою новых элементарных часціц. Напрыклад, існуе паскаральнік, дзе электроны  з энергіяй 30 ГэВ сутыкаюцца з пратонамі з энергіяй 800 ГэВ, у выніку могуць атрымлівацца часціцы з масай спакою да 300 ГэВ .
Высакавольтны •
Лінейны
 •
Бэтатрон •
Цыклатрон
 •
Фазатрон •
FFAG •
Сінхрафазатрон •
Сінхратрон •
Мікратрон •
Рэкуператар
Прамысловы •
Мас-спектраметрыя •
Медыцынскі •
Крыніца СВ •
Лазер на свабодных электронах •
Калайдар
