BMW 320 — аўтамабіль сярэдняга класа нямецкай кампаніі BMW, які выпускаўся з ліпеня 1937 да снежня 1938 года, які прыйшоў на замену мадэлі BMW 329. Яго выраблялі на на заводзе ў Айзенахе.
Мадэль пабудавалі на скарочаным шасі мадэлі BMW 326 і запазычаным з мадэлі 329 6-цыліндравым верхнеклапаным радным рухавіком з двума карбюратарамі аб'ёмам 1911 см³, магутнасцю 45 к. с.  пры 3750 аб/хв. Пасля выпуску 640 машын вырашылі выкарыстаць матор з мадэлі 326 аб'ёмам 1971 см³ магутнасцю 45 к. с. з адным карбюратарам Solex 30 BFLVS. Таксама з 326 была запазычана 4-ступеньчатая каробка перадач. Аўтамабіль разганяўся 0-100 км/г за 35,5 сек і максімальная хуткасць складала 115 км/г. Хадавая частка адпавядала мадэлям 319/329 . Гідраўлічныя тормазы мелі прывад на ўсе колы. Як і ў машын вышэйшага класа мадэль 320 атрымала суцэльнаметалічны кузаў, які вырабляла берлінская фабрыка Ambi-Budd 3 . Вонкава яна некалькі нагадвала мадэль 326, але атрымала толькі двухдзверныя кузавы. BMW 320 выпускалі з кузавамі седан за 4 500 марак , 4-месны кабрыялет за 5 250 марак  і 189 шасі. Кабрыялет з кузавам фабрыкі Ройтэр 4  каштаваў 5 975 марак. Усяго было выраблена 4 240 машын дадзенай мадэлі, якую ў 1939 годзе замяніла мадэль BMW 321. 
