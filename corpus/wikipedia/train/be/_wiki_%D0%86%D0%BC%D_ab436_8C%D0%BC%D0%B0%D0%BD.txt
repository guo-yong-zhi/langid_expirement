Імрэ  Кальман  — венгерскі кампазітар, аўтар папулярных аперэт. Адзін з заснавальнікаў і найбольш відных прадстаўнікоў т. зв. новай венскай аперэты.
Вучыўся ў Акадэміі музыкі, адначасова вывучаў права ва ўніверсітэце ў Будапешце. 3 1911 жыў у Вене, з 1938 у Швейцарыі, з 1940 у ЗША, з 1948 у Францыі.
Лепшыя яго аперэты пастаўлены ў Вене: «Цыган прэм’ер» , «Каралева чардаша»  — адна з вяршьшь творчасці Кальмана, «Баядэра» , «Графіня Марыца» , «Прынцэса цырка» і «Фіялка Манмартра» , «Д’ябальскі наезнік» . Ім уласцівы разгорнутая драматургія, вастрыня сюжэтных сітуацый, яркая запамінальная меладыйнасць, эфектная аркестроўка; у многіх з іх прыкметны ўплыў вербункаша. Сярод іншых твораў: аперэты «Асеннія манеўры» , «Салдат у адпачынку» , «Маленькі кароль» , «Залаты світанак» , «Імператрыца Жазефіна» , «Марынка» ; сімфанічная паэма «Сатурналіі» ; інструментальныя п’есы; рамансы; музыка для тэатра і кіно.
Аўтар мемуараў.
