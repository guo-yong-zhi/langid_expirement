Młot  — палітычная газета, якая выдавалася з 18 снежня 1918 года да 7 сакавіка 1926 года на польскай мове .
Газета пачала выходзіць у Мінску як орган ЦВК груп Сацыял-дэмакратыі Каралеўства Польскага і Літвы. З 30 снежня 1918 года орган ЦВК груп Камуністычнай рабочай партыі Польшчы  у Расіі, з 23 лютага 1919 года — орган ЦВК КРПП і ЦК КП Літвы і Беларусі. На працягу 1919 года выдавалася ў Вільні, Мінску, Смаленску.
З 9 сакавіка 1921 года — орган Полькага бюро пры Цэнтральным бюро КП Беларусі, з лютага 1924 года — орган Польскага бюро пры Часовым беларускім бюро ЦК РКП, з 3 красавіка да 17 мая 1924 года — орган Часовага беларускага бюро ЦК РКП. Затым — орган ЦК КП Беларусі.
Газета заклікала працоўных абараняць заваёвы рэвалюцыі, асвятляла пытанні грамадска-палітычнага жыцця ў Беларусі. Мела тэматычныя старонкі: для моладзі і асветніцкую.
Выйшла 1340 нумароў.
