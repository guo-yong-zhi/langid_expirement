Sphagnum molle Sull., 1846
Сфагнум мяккі  — від імхоў сямейства Сфагнавыя.
Аднадомная расліна. Багата спараносіць ў канцы лета. Размнажаецца таксама вегетацыйна 1 . Часцей за ўсё не вельмі вялікая расліна, мяккая і друзлая ў свежым стане і цвёрдая пасля высыхання. Колер раслін бледны: бялёсы, жаўтлявы або пурпурна-блакітны, а часам і глыбокі пурпурна-чырвоны. Споры маюць памер 27-33 мкм. Споравыя капсулы спеюць з пачатку да сярэдзіны лета.
Заходняя і сярэдняя Еўропа , Скандынавія, Паўночная Амерыка. У Беларусі знойдзены ў Міёрскім раёне Віцебскай вобласці, Слуцкім раёне Мінскай вобласці, Глускім раёне Магілёўскай вобласці і Лельчыцкім раёне Гомельскай вобласці 1 .
Уключаны ў Чырвоную кнігу СССР  і Чырвоную кнігу Беларусі 2-га выдання . Ахоўваецца ва Украіне, Польшчы і Літве 1 .
