 
Слабо́дкаўскі сельсавет — адміністрацыйна-тэрытарыяльная адзінка ў складзе Браслаўскага раёна Віцебскай вобласці Беларусі. Адміністрацыйны цэнтр — аграгарадок  Слабодка.
Утвораны 12 кастрычніка 1940 года ў складзе Браслаўскага раёна Вілейскай вобласці БССР. З 20 верасня 1944 года ў складзе Полацкай вобласці, з 8 студзеня 1954 года — Маладзечанскай вобласці. 27 сакавіка 1959 года да сельсавета далучана тэрыторыя скасаванага Княжынскага сельсавета, у склад сельсавета з Іказненскага сельсавета пералічаны вёскі Бары, Дзянісаўка, Забор’е, Ксенжаполле, Родзеўшчына, Сутуроўшчына і Цілеўцы 1 . З 20 студзеня 1960 года ў складзе Віцебскай вобласці. У 1971 годзе скасаваны вёска Загоршчына , Караліно , Ксенжаполле , хутары Казарына, Падвышанкі і Шакалеўшчына 2 , 26 сакавіка 1973 года — вёска Заазёрцы і хутар Надзея 3 , у 1987 годзе — вёскі Лазовікі, Яцкаўшчына, хутары Канцынова, Плінтоўка і Татараўшчына 4 . На 1 студзеня 1974 года ў складзе Слабодкаўскага сельсавета 77 населеных пунктаў 5 .
Насельніцтва сельсавета паводле перапісу 2009 года — 2425 чалавек 6 , з іх 67,8 % — беларусы, 21,0 % — палякі, 9,9 % — рускія 7 .
