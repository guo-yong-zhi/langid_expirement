Myodes glareolus Schreber, 1780
Палёўка рыжая, палёўка лясная  — від грызуноў сямейства хамяковых.
Даўжыня цела 8—13 см. Поўсць на спіне ржава-карычневая, бакі буравата-шэрыя, брушка белаватае. Вушы сярэдяіх памераў.
Пашырана ў Еўразіі  і Паўночнай Амерыцы. На Беларусі трапляецца па ўсёй тэрыторыі, жыве ў лясах, хмызняках, пасевах сельскагаспадарчых культур, зімой у садах, пад сціртамі саломы, сена.
Корміцца зялёнымі часткамі і насеннем раслін. Шкодзіць лесу і сельгаскультурам. Пераносіць узбуджальнікаў інфекцыйных хвароб.
Размнажэнне у маі — кастрычніку. За год дае да 4 прыплодаў па 5—6  дзіцянят у кожным.
Норы рые рэдка, гнёзды ў кучах ламачча, гнілых пнях і іншых прыродных укрыццях.
