Касцёл Унебаўзяцця Найсвяцейшай Дзевы Марыі — каталіцкі храм у Гомелі. Знаходзіцца на скрыжаванні Рэчыцкага праспекта і вуліцы Аб’язной.
Парафія з такой назвай існавала ў горадзе да 1938 г. Калі савецкія ўлады ліквідавалі парафію, святары былі рэпрэсаваныя і забітыя, а стары касцёл Унебаўзяцця Найсвяцейшай Дзевы Марыі, які знаходзіўся на цэнтральнай плошчы, у 1940 г. быў узарваны.
Новы касцёл будуецца праз 80 год. У 2013 годзе біскуп Пінскі Антоні Дзям’янка заснаваў парафію, якая атрымала пляцоўку пад будову касцёла на ўскрайку горада, на скрыжаванні Рэчыцкага праспекта і вуліцы Аб’язной. Новым пробашчам стаў дапаможны біскуп Пінскай дыяцэзіі Казімір Велікаселец.
У 2015 годзе нарожны камень новага касцёлаў багаславіў Папа Рымскі Францыск.
15 жніўня 2018 года дапаможны біскуп Пінскай дыяцэзіі Казімір Велікаселец асвяціў крыж і зямлю пад будаўніцтва новай святыні 1 . 16 лістапада 2018 года ён жа асвяціў капліцу 2 .
24 снежня 2018 года пробашчам парафіі быў прызначаны а. Леанард Адушкевіч з Ордэна айцоў паўлінаў.
26 жнищня 2023 года ў муры будучага касцёла, былі закладзеныя 2 камяні, адзін з Віфлеему, другі з Кальварыі.
Будынак мураванага касцёла будзе падобны на Чырвоны касцёл у Мінску, плануецца, што тут будзе арган 3 . Будынак спраектаваны ў псеўдагатычным стылі, выцягнуты ўверх, з 30-метровымі вежамі 4 .
