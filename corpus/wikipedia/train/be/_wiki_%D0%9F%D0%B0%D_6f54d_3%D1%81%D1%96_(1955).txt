Выбары ў Вярхоўны Савет Беларускай ССР чацвёртага склікання адбыліся 27 лютага 1955 года на тэрыторыі БССР. Праходзілі па аднамандатных акругах па мажарытарнай выбарчай сістэме. Усяго былі абраныя 396 дэпутатаў.
У выбарах у Вярхоўны Савет БССР прынялі ўдзел 99,99 % зарэгістраваных выбаршчыкаў. За кандыдатаў блока камуністаў і беспартыйных галасавала 99,92 % выбаршчыкаў, якія ўдзельнічалі ў выбарах. У склад дэпутатаў Вярхоўнага Савета БССР чацвёртага склікання былі абраныя 396 дэпутатаў, у тым ліку 103 працоўных , 105 сялян , 188 партыйных, савецкіх работнікаў і прадстаўнікоў інтэлігенцыі . 300 дэпутатаў былі членамі або кандыдатамі ў члены КПБ. Сярод дэпутатаў былі 283 беларусы, 90 рускіх, 14 украінцаў і 9 прадстаўнікоў іншых нацыянальнасцей. У Вярхоўны Савет былі абраныя 129 жанчын . 303  абраныя дэпутаты Вярхоўнага Савета былі ўзнагароджаныя ордэнамі і медалямі СССР. Сярод іх быў 18 Герояў Савецкага Саюза і 8 Герояў Сацыялістычнай Працы 1 .
