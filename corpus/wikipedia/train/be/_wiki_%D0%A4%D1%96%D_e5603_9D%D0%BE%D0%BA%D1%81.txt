Філандэр Чэйз Нокс  — амерыканскі палітык-рэспубліканец, 40-ы Дзяржаўны сакратар ЗША, 44-ы Генеральны пракурор ЗША, а таксама сенатар.
Філандэр Нокс нарадзіўся ў Браўнсвіле, Пэнсільванія, адным з дзевяці дзяцей Дэвіда Нокс, банкіра, і Рэбекі Пэйдж Нокс, грамадскага дзеяча і філантропа.
У 1872 годзе скончыў Маўнт Юніён Каледж. Менавіта там ён пасябраваў з Уільямам Мак-Кінлі. У 1880 годзе Нокс ажаніўся з Лілі Сміт, дачкой Эндру Сміта з фірмы Smith, Sutton and Co.
У 1875 годзе Нокс прынялі ў калегію адвакатаў. Практыкаваў у Пітсбургу. B 1876—1877 ён быў памочнікам пракурора Заходняй акругі Пенсільваніі. У 1897 годзе стаў старшынёй Асацыяцыі адвакатаў Пенсільваніі.
З’яўляўся самым папулярным пітсбургскім адвакатам. Разам з Джэймсам Рыдам заснаваў фірму Reed Knox . Быў удзельнікам клуба рыбакоў South Fork Fishing and Hunting Club, якому належала дамба Саўт форк. 31 мая 1889 года яе прарвала . Некаторыя ўдзельнікі стварылі гуманітарны камітэт, які дапамагаў пацярпелым. Неўзабаве на клуб пасыпаліся пазовы, у якіх віна за паводку цалкам ускладалася на яго членаў. Нокс і Рыд выйгралі вялікую частку судовых працэсаў. Таксама ён некаторы час працаваў прэзідэнтам 5-га Нацыянальнага банка Пітсбурга, а потым Нацыянальнага гандлёвага банка Пітсбурга. Там жа атрымаў мянушку «сонны Філ», бо мог заснуць на пасяджэнні праўлення.
У 1901 года дапамог у развіцці кампаніі U.S. Steel.
5 красавіка 1901 года прэзідэнт Уільям Мак-Кінлі прызначыў Нокс Генеральным пракурорам ЗША. Працаваў і ў кабінеце Рузвельта, да 1904 года.
У 1904 годзе ўвёў паняцце «доларавая дыпламатыя».
Вядомы сваім выказваннем, прамоўленым Рузвельту: «Спадар прэзідэнт, не дазваляйце такому вялікаму дасягненню выпрабоўваць нязручнасці ад законаў» .
У чэрвені 1904 г. губернатар Пенсільваніі Сэмюэль Пеніпэкер прызначыў Філандэра Нокса ў Сенат ЗША на месца памерлага Мэцью Куэя.
На Нацыянальнай рэспубліканскай канвенцыі 1908 года прапанаваў сваю кандыдатуру для вылучэння на пасаду прэзідэнта ЗША .
У лютым 1909 года Уільям Тафт фармаваў свой будучы кабінет, месца Дзяржсакратара у якім дасталося Филандеру Нокс. Заняў ён яго толькі пасля паніжэння акладу да 8000 $.
На гэтай пасадзе Нокс рэарганізаваў працу дыпламатычных місій, выступаў прыхільнікам заахвочвання амерыканскіх інвестыцый за мяжой. Пры ім была прынята Шаснаццатая папраўка да Канстытуцыі ЗША.
З 1913 года і да моманту паўторнага абрання ў Сенат займаўся адвакацкай практыкай у Пітсбургу.
На Нацыянальнай рэспубліканскай канвенцыі 1920 года зноў прапанаваў сваю кандыдатуру для вылучэння на пасаду прэзідэнта ЗША .
У красавіку 1921 удзельнічаў у распрацоўцы рэзалюцыі, якая павінна была фармальна завяршыць Першую сусветную вайну для ЗША. 21 ліпеня таго ж года прэзідэнт Уорэн Гардзінг падпісаў аб’яднаную рэзалюцыю Нокс-Портэра.
12 кастрычніка 1921 года Філандэр Чэйз Нокс памёр.
