Tubifera J.F.Gmel., 1792
Tubifera  — род прасцейшых з класу Myxogastrea сямейства Reticulariaceae. Віды роду распаўсюджаныя пераважна ў лясных экасістэмах; назіраюцца на мёртвай драўніне і лісцевай падсцілцы. Насяляюць ва ўмеранай, трапічнай і экватарыяльнай зонах, выяўленыя на ўсіх кантынентах, акрамя Антарктыды. Споранашэнні роду адрозніваюцца даволі буйнымі памерамі , і добра прыкметныя няўзброеным вокам, асабліва ў маладым стане, калі яны маюць ярка-ружовую, цялесную або крэмавую афарбоўку 1  2 . У англійскай мове вядома народная назва "mullbery slime mold " — «малінавы слізявік» 3 .
Як і іншыя міксаміцэты, прадстаўнікі роду маюць складаны жыццёвы цыкл. Споры прарастаюць з вызваленнем амёбоідных клетак, якія развіваюцца з утварэннем шмат’ядравага плазмодыю. Па дасягненні крытычнай масы, плазмодый пераўтвараецца ў пладовае цела — спорафор 2 .
Спорафоры — псеўдаэталіі, утвораныя пераважна цыліндрычнымі споратэкамі; падушкападобныя, паўсферычныя, распасцёртыя. Гіпаталюс губчаты, белы, жаўтлявы або карычневы, можа ўтвараць цыліндрычную ножку. Індывідуальныя споратэкі цыліндрычныя, радзей сферычныя або лабірынтападобныя, размешчаны ў выглядзе аднаго або некалькіх слаёў, у перасеку круглявыя або паліганальныя ад ўзаемнага сціску; верхавіны споратэк закругленыя, булавападобныя, канічныя або плоскія. Перыдый плёнкавы, эластычны, бліскучы або матавы, часам слаба ірыдавальны; ускрыццё нерэгулярнае, пераважна ў верхняй частцы. Псеўдакалюмела адсутнічае або маецца, канічная або цыліндрычная, часам зрастаецца з верхавінай споратэкі; можа ўтвараць бакавыя адгалінаванні. Псеўдакапіліцый адсутнічае, радзей мае выгляд плёнкавых цяжаў паміж перфараванымі ўчасткамі перыдыя. Споры ў масе іржава-карычневыя, радзей вохрыста-карычневыя, медна-карычневыя; арнаментаваныя сетачкай, зрэдку — бародаўкамі або грабянямі, часта з бледнай вобласцю. Плазмодый і маладыя споракарпы — розных адценняў ружовага, пры паспяванні — каштанава-карычневыя або чорныя 1 .
Віды роду шырока распаўсюджаныя ў лясных экасістэмах па ўсім зямным шары. Яны звычайныя ў іглічных і шыракалістых лясах ўмеранай зоны Паўночнага паўшар’я , адзначаны ў Заходняй Еўропе, Індыі, Кітаі, Цэнтральнай і Паўднёвай Амерыцы, Аўстраліі.
Найбольш вядомы паліморфны від Tubifera ferruginosa, паўсюдна распаўсюджаны ў лясах Паўночнага паўшар’я. Tubifera applanata апісана з ўмераных шырот Еўразіі. Від Tubifera dimorphotheca і Tubifera bombarda сустракаюцца ў экватарыяльнай зоне і Паўднёвым паўшар’і 1 .
У цяперашні час род уключае 12 відаў, уключаючы:
Раней да роду таксама адносілі Alwisia bombarda 4 .
