Arctostaphylos Adans.
Талакнянка, або мучанік, мучаніца ці мучан, мучана  — род невялікіх хмызнякоў сямейства верасовыя,
Пашыраны ў Паўночнай Амерыцы, Паўночнай Еўропе, Сібіры і ў гарах Цэнтральнай Амерыкі. На тэрыторыі Беларусі 1 від — талакнянка звычайная, або мядзведжае вушка, ці мядзведжая ягада . Трапляецца ў хваёвых лясах на пясчанай глебе, утварае рыхлыя дзярніны. Прыстасаваны да жыцця ва ўмовах арктычнага і субарктычнага клімату.
Вечназялёныя распасцёртыя кусцікі з моцнагалінастымі стволікамі. Парасткі доўгія, галінастыя.
Лісце простае, суцэльнае, чаргаванае, скурыстае, бліскучае. Кветкі ружовыя, у верхавінкавых, паніклых, аднабаковых гронках. Плод — чырвоная, мучністая ягада, корм для мядзведзяў, птушак.
Лекавыя, дэкаратыўныя, дубільныя, фарбавальныя расліны.
