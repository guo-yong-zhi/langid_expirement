Nigella L., 1753
Чарну́шка 3   — род кветкавых раслін сямейства Казяльцовыя .
Аднагадовыя травяністыя расліны вышынёю да 40 см. Сцябло простае або галінастае. Лісце вузкае, перыста- ці пальчата-рассечанае. Кветкі адзіночныя, жоўтыя ці блакітныя. Плод — шматлістоўка.
Налічваецца каля 25 відаў. Пашыраны ў Міжземнамор’і і Пярэдняй Азіі. На тэрыторыі Беларусі зрэдку трапляецца чарнушка палявая  — заносны від. У якасці дэкаратыўнай расліны культывуецца чарнушка дамаская , у якасці прыправы — чарнушка пасяўная .
Вострапрыпраўныя, меданосныя і дэкаратыўныя расліны.
