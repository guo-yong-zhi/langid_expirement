І́гар Алякса́ндравіч Ляшчэ́ня  — беларускі дыпламат.
Пасля сканчэння ў 1991 годзе Маскоўскага дзяржаўнага інстытута міжнародных адносін, уладкаваўся на працу ў Міністэрства замежных спраў СССР, адкуль яго накіравалі на працу ў пасольства СССР у Егіпце.
З 1994 да 1997 года працаваў у Міністэрстве замежных спраў Рэспублікі Беларусь.
З 1997 года працаваў у пасольстве Рэспублікі Беларусь у Рэспубліцы Егіпет, 3 чэрвеня 1998 года быў прызначаны там паслом  2 . Адстаўлены 21 студзеня 2002 года  3 , працаваў у адміністрацыі Прэзідэнта Рэспублікі Беларусь.
16 мая 2006 года прызначаны паслом у Дзяржаве Ізраіль  4 . 28 верасня 2012 года быў адстаўлены 5 .
Працаваў на розных пасадах у МЗС Беларусі.
13 чэрвеня 2016 года быў прызначаны Надзвычайным і Паўнамоцным Паслом Рэспублікі Беларусь у Славацкай Рэспубліцы 6 . Падчас пратэстаў у Беларусі 16 жніўня 2020 года заявіў аб падтрымцы пратэстуючых і асудзіў прымяненне гвалту з боку праваахоўных органаў 7 . Аднак так і не далучыўся да апазіцыйных структур. 18 жніўня ён падаў у адстаўку з пасады, якая была прынятая 24 жніўня 8 . Вярнуўся ў Беларусь.
11 жніўня 2021 года Ігара Ляшчэню затрымалі па крымінальнай справе, якая была заведзена Следчым камітэтам Рэспублікі Беларусь па факце масавых беспарадкаў у Мінску 9 . 16 жніўня праваабаронцы прызналі яго палітычным зняволеным 10 . 20 жніўня Ляшчэню выпусцілі пад падпіску пра неразгалошванне хады следства 11 .
