Украінскі дзяржаўны хіміка-тэхналагічны ўніверсітэт — украінская дзяржаўная вышэйшая навучальная ўстанова інжынерна-тэхналагічнага профілю, якая знаходзіцца ў Дніпры. 
Ва ўніверсітэце сёння працуе больш за 60 прафесараў і дактароў навук, больш за 200 кандыдатаў навук. Вучэльня займае першае месца сярод тэхнічных універсітэтаў Украіны ў міжнароднай навукаметрычнай базе дадзеных Scopus, другое месца ў вобласці і 15 месца сярод 200 лепшых ВНУ Украіны.
Універсітэт мае 5 факультэтаў, 9 навучальных карпусоў, амаль 122 000 м2 навучальных і дапаможных памяшканняў; сучасны спартыўны комплекс, 5 інтэрнатаў , спартыўна-аздараўленчы лагер, бібліятэку з 770 тыс. асобнікаў вучэбнай, навуковай і мастацкай літаратуры і інш.
