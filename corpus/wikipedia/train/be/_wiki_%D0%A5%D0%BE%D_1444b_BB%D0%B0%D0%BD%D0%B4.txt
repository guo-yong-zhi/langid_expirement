Холугаланд  — паводле скандынаўскім сагам, самая паўночная правінцыя сярэднявечнай Нарвегіі. У раннюю эпоху вікінгаў, да аб'яднання Нарвегіі Харальдам Цудоўнавалосым, Холугаланд быў невялікім каралеўствам, выцягнутым уздоўж узбярэжжа паміж Намдаленам у Нур-Трондэлагу і Люнгенам у Тромсе пад кіраваннем вольных правадыроў — хёўдынгаў. Найбольш вядомым жыхаром Холугаланда быў, верагодна, Отар, які праславіўся сваім падарожжам у Б'ярмаланд.
Холугаланд часта згадваецца ў скандынаўскіх сагах, такіх, як «Сага пра Інглінгаў» з «Круга зямнога». Яго насяляюць Háleygja ætt — род ці народ Х'ёлгі , эпанімічнага героя Холугаланда.
На старажытнанарвежскай мове назва пішацца як Hálogaland, г.зн. зямля háleygr. Значэнне этнахароніма háleygr невядома.
