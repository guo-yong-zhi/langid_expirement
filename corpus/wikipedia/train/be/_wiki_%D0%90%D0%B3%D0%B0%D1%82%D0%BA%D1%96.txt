Antennaria Gaertn., 1791
Ага́ткі 3   — род кветкавых раслін сямейства Астравыя .
Шматгадовыя травяністыя або паўкусцікавыя расліны вышынёй 5—30 см, двухдомныя, густа апушаныя. Прыкаранёвае лісце ў разетцы, сцябловае — чаргаванае. Кветкі белыя  або ружовыя . Суквецце — кошык шырынёй 5—6 мм. Плод — сямянка з чубком.
Больш за 100 відаў, пашыраных па ўсім зямным шары, асабліва ў арктычных і высакагорных раёнах . На тэрыторыі Беларусі трапляюцца агаткі двухдомныя  . Растуць у хваёвых лясах, на сухіх лугах і схілах. Цвіценне адбываецца ў маі—жніўні.
Выкарыстоўваюцца ў лекавых і дэкаратыўных мэтах.
