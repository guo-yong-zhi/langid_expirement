Касцёл Маці Божай Шкаплернай — мураваны каталіцкі храм у вёсцы Палонка Баранавіцкага раёна Брэсцкай вобласці.
Пабудаваны ў 1990-я гады з цэглы.
Прамавугольны ў плане аб’ём з трохграннай апсідай, над якой двухсхільны дах пераходзіць у вальмавы. Да левай грані апсіды дыяганальна далучана нізкая сакрысція. Плоскасць фасада завершана двух’яруснай чатырохграннай званіцай. Бакавыя фасады рытмічна расчлянёны арачнымі аконнымі праёмамі, умацаваны контрфорсамі. У адным архітэктурным стылі вырашана арачная брама. 1 .
