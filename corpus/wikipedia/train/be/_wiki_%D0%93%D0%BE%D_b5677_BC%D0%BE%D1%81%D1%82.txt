Горсткін мост — пешаходны мост-цеплаправод цераз раку Фантанку ў Адміралцейскім раёне Санкт-Пецярбурга, злучае Спаскі і Безыменны астравы. Размешчаны ў створы вуліцы Яфімава, злучаючы яе з паўднёвым  бокам набярэжнай Фантанкі. Вышэй па цячэнні знаходзіцца Сямёнаўскі мост, ніжэй — Абухаўскі мост. Бліжэйшыя станцыі метрапалітэна — «Садовая», «Сянная плошча», «Спаская». Сваю назву мост атрымаў у 1910 годзе па найменні Горсткінай вуліцы. Да гэтага мост называўся Калпіцынскім пешаходным, ад прозвішча інжынера, які пабудаваў яго.
