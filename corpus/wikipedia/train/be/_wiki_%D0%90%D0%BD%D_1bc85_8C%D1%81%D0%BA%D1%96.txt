Анры Барысавіч Янпольскі  — беларускі скрыпач, музычны педагог. Прафесар Беларускай дзяржаўнай акадэміі музыкі.
Нарадзіўся ў Мінску ў творчай сям’і. Бацька, Борух Залманавіч Янпольскі, быў тэатральным акцёрам, заслужаны артыст БССР. Маці, Любоў Ісаеўна Пякеліс, была піяністкай.
Вучыўся у Сярэдняй спецыяльнай музычнай школе пры Беларускай дзяржаўнай кансерваторыі, Маскоўскай кансерваторыі . Яшчэ ў гады вучобы з поспехам выступае ў 3найлепшых канцэртных залах Мінска і Масквы. Яго выканальніцкай манеры ўласцівы артыстызм, глыбіня пачуццяў, эмацыйнасць, тэхнічная бездакорнасць, высокі густ. Скончыўшы з адзнакай Маскоўскую кансерваторыю, малады музыкант з’язджае ў Новасібірск, дзе спалучае канцэртную працу з педагагічнай . Ён выступае з сольнымі праграмамі, іграе ў камерных ансамблях. У 1974 годзе Анры Янпольскі вяртаецца ў Беларусь, дзе ў поўнай меры раскрываецца яго выканальніцкая і педагагічная здольнасць. Маэстра дапамагае маладым музыкам авалодаць скрыпічным майстэрствам. Прафесар А. Янпольскі выхаваў больш за 100 скрыпачоў, многія з якіх сталі лаўрэатамі міжнародных конкурсаў. У яго класе вучыліся, стажыраваліся і займаліся скрыпачы з Расіі, Украіны, Польшчы, Славеніі, Італіі, Аргенціны, Кітая.
