Бе́нуэ  — рака ў Заходняй Афрыцы . Найбуйнейшы левы прыток ракі Нігер.
Даўжыня ракі 1400 км . Плошча басейна 441 тыс. км². Сярэдні расход вады 3170 м³/сек. Суднаходная ад горада Ібі . Па сваім характары — раўнінная рака, што цячэ ў шырокай даліне. Працякае па густанаселеных раёнах вільготных саванн. Паводкі ў чэрвені—верасні.
Выток ракі знаходзіцца на ўсходніх схілах нагор'я Камерун. Буйныя прытокі: Оква, Мадай, Анкве, Шеманкар, Паі, Гангола  і Кацын-Ала, Донг, Тэмба, Фаро . У вусці ракі горад Лакоджа.
