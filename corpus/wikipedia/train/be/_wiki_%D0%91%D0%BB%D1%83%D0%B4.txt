Блуд  1  — цялесная блізкасць асоб, якія не знаходзяцца ў законным шлюбе. У хрысціянстве залічаецца да галоўных грахоў 2  . Тлумачыцца ўхіленнем ад Божага провіду праз ідалапаклонства і нявер’е.
У хрысціянстве прызнаюцца два спосабы ладу жыцця чалавека ў любадзействе: шлюб і манашаства. Блуд як скажэнне адносін паміж мужчынам і жанчынай і закладзенай у іх Божаскай мэце ёсць грэх, бо прадугледжвае толькі дасягненне пачуццёвай раскошы для сябе або для абодвух. Пры ўвасабленні ў выглядзе намеру і жарсці блуд замахваецца на чысціню і цнатлівасць чалавека. Да блуду прылічаюцца таксама прастытуцыя, гомасексуальныя адносіны і крывезмяшэнне.
У Старым Запавеце 7-я запаведзь Майсеева — «не распуснічай»  — не праводзіць выразнай мяжы паміж паняццямі пералюбы і распусты, таму гэтая запаведзь ставіцца да ўсіх выпадкаў парушэння палавой маралі.
У Новым Запавеце прысутнічаюць значна больш строгія паняцці пра цнатлівасць, пра стаўленне да цела, адпаведныя высокаму прызначэнню чалавека — яднанню з Богам: цела не для распусты, а для Бога, і Бог для цела . Апостал Павел называе цела храмам які жыве ў хрысціянах Святога Духа  і супрацьпастаўляе лад жыцця грэшніка , злучэнню верніка з Целам Хрыста — Яго Царквой . Хрыстос звяртае ўвагу на тое, што пералюб  здзяйсняецца перш за ўсё ў сэрцы чалавека, г.зн. у думках і пачуццях: Хто глядзіць на жанчыну з пажадай, ужо ўчыніў пералюб з ёй ў сэрцы сваім . Распуста паказваецца Хрыстом у ліку злых намераў, якія выходзяць з сэрца і апаганьваюць чалавека , цнатлівасць жа апостал Павел называе Божым асвячэннем хрысціян . Таму распуста і ўсялякая нечысць не павінныя нават называцца ў хрысціян, як прыстойна святым . У сувязі з гэтым вызначаецца лёс блудадзеяў і пералюбцаў, якія Царства Божага не спадкуюць , бо блуд разбэшчвае душу і цела, астуджае чалавека ў яго імкненні да Бога, разлучае з Богам.
