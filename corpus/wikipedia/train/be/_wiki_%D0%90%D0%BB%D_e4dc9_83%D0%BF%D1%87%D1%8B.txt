Аляксей Тупчы  — украінскі футбаліст, паўабаронца.
Пачаў кар’еру на Украіне, але ўжо ў маладым узросце апынуўся ў магілёўскім «Дняпры». З клубам атрымаў бронзавы медаль чэмпіянату 2009, а на наступны год гуляў у Лізе Еўропы.
Сезон 2011 правёў у «Віцебску». У студзені 2012 года перайшоў у бабруйскую «Белшыну», а ў жніўні таго ж года папоўніў склад «Гомеля».
У студзені 2013 года вярнуўся ў «Дняпро» 2 . Сезон пачынаў на лаўцы запасных, але потым замацаваўся ў аснове на пазіцыі апорнага паўабаронцы.
У студзені 2014 года перайшоў у салігорскі «Шахцёр» 3 . Распачынаў сезон як асноўны апорны паўабаронца, але ўжо ў матчы другога тура супраць «Слуцка»  атрымаў цяжкую траўму. Аднавіўся ад траўмы ў жніўні 2014 года, але застаўшуюся частку чэмпіянату пераважна гуляў за дубль.
У студзені 2015 года пакінуў «Шахцёр» 4  і неўзабаве апынуўся на праглядзе ў «Дняпры» 5 . У лютым 2015 падпісаў кантракт з магіляўчанамі 6 . Перад пачаткам сезона быў абраны капітанам каманды.
У студзені 2016 года стаў іграком «Гарадзеі», якая выйшла ў Вышэйшую лігу 7 . У складзе «Гарадзеі» замацаваўся ў аснове ў якасці апорнага паўабаронцы. У снежні 2016 года падоўжыў кантракт з «цукровымі» 8 . Сезон 2017 пачынаў у стартавым складзе, але пазней страціў месца ў аснове. 
У ліпені 2017 года зноў далучыўся да магілёўскага «Дняпра» 9 , дзе замацаваўся на пазіцыі апорнага паўабаронцы. У студзені 2018 года пакінуў магілёўскі клуб 10  і неўзабаве стаў іграком «Белшыны» 11 . У студзені 2019 года падоўжыў кантракт з бабруйскім клубам 12 , аднак у сакавіку пакінуў яго і неўзабаве далучыўся да «Горак» 13 , у складзе гэтага клуба правёў сезон 2019 у Другой лізе.
У лютым 2020 года стаў іграком «Оршы» 14 , гуляў за клуб да канца сезона 2020.
У красавіку 2021 года пераехаў жыць у ЗША 15 .
