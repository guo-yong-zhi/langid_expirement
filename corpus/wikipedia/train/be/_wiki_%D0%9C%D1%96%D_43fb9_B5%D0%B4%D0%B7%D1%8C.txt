Ганаровая грамата Міністэрства аховы здароўя БеларусіМіхаі́л Канстанці́навіч Не́дзведзь 2   — беларускі ўрач-патолагаанатам. Доктар медыцынскіх навук , прафесар . Выдатнік аховы здароўя Рэспублікі Беларусь. Старшыня Мінскага гарадскога навуковага таварыства ўрачоў-патолагаанатамаў , намеснік старшыні Беларускага навуковага таварыства ўрачоў-патолагаанатамаў. Узнагароджаны ганаровымі граматамі Міністэрства аховы здароўя Рэспублікі Беларусь 3 .
Міхаіл Канстанцінавіч Недзьведзь нарадзіўся 28 жніўня 1941 года ў горадзе Пінску  у сям’і служачых.
У 1959 годзе з адзнакай скончыў Пінскае медыцынскае вучылішча, у 1965 годзе — з адзнакай Мінскі дзяржаўны медыцынскі інстытут. Пасля заканчэння інстытута Міхаіл Недзьведзь працаваў загадчыкам тэрапеўтычнага адзялення Слаўгарадскай раённай бальніцы Магілёўскай вобласці. З 1966 года — аспірант кафедры паталагічнай анатоміі Мінскага медыцынскага інстытута, з 1968 года — асістэнт гэтай жа кафедры. У 1970 годзе абараніў кандыдацкую дысертацыю па тэме «Паталагічная анатомія прыроджанай гідрацэфаліі» , напісаную пад навуковым кіраўніцтвам Юрыя Валянцінавіча Гулькевіча. У 1979 годзе абараніў доктарскую дысертацыю па тэме «Паталагічная анатомія цэнтральнай нервовай сістэмы пры храмасомных хваробах, абумоўленых аберацыямі аўтасом» .
З 1975 года Міхаіл Канстанцінавіч Недзьведзь быў дацэнтам, а з 1985 года стаў прафесарам кафедры паталагічнай анатоміі. З 1974 года па 1984 год быў галоўным патолагаанатамам Мінскага гарадскога аддзела аховы здароўя. У 1984—1987 гадах працаваў загадчыкам гістапаталагічнага адзялення Нацыянальнай лабараторыі здароўя ў горадзе Бразавіле .
У сферу навуковых інтарэсаў Міхаіла Канстанцінавіча Недзьведзя ўваходзяць прыроджаныя парушэнні цэнтральнай нервовай сістэмы, паталагічная анатомія павольных нейраінфекцый і вірусных энцэфалітаў, паразітарныя хваробы чалавека, некаторыя дэміэлінізуючыя захворванні. Пад яго кіраўніцтвам былі выкананыя і абароненыя 14 кандыдацкіх і 2 доктарскія дысертацыі. Прафесар Недзьведзь з’яўляецца аўтарам 540 друкаваных работ, у тым ліку 10 манаграфій, 3 рацыяналізатарскіх прапаноў, 2 вынаходстваў, 12 метадычных рэкамендацый 4 . У 2011 годзе Міхаілам Канстанцінавічам у сааўтарстве з прафесарам Яўгенам Давыдавічам Чарствым быў напісаны першы ў Беларусі нацыянальны падручнік па паталагічнай анатоміі для вышэйшых медыцынскіх устаноў адукацыі.
Старэйшы брат, Георгій Канстанцінавіч Недзьведзь , быў вядомым урачом-неўролагам, доктарам медыцынскіх навук, прафесарам, лаўрэатам Дзяржаўнай прэміі Рэспублікі Беларусь  5 . Зводны старэйшы брат, Алег Феадосьевіч Макарэвіч , быў урачом-хiрургам, кандыдатам медыцынскіх навук, узнагароджаны званнем Ганаровага грамадзянiна горада Пiнска .
Мае двух дзяцей. Дачка, Тамара Міхайлаўна Недзьведзь, — урач-патолагаанатам, кандыдат медыцынскіх навук 6 . Сын, Аляксандр Міхайлавіч Недзьведзь, — вучоны ў галіне біяфізікі і тэхнічнай кібернетыкі, доктар тэхнічных навук , прафесар, дэкан факультэта прыкладной матэматыкі і інфарматыкі Беларускага дзяржаўнага ўніверсітэта 7 .
