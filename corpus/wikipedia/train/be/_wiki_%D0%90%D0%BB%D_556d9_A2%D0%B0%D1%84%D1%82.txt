Альфонса Тафт  — амерыканскі дзяржаўны дзеяч, ваенны міністр ЗША , генеральны пракурор ЗША , бацька 27-га прэзідэнта ЗША Уільяма Говарда Тафта.
Нарадзіўся ў Тоуншэндзе . Скончыў ў 1833 годзе Ельскі каледж, дзе са сваім аднакурснікам Уільямам Гантынгтанам Расэлам арганізаваў тайнае таварыства Чэрап і косці. У 1835—1837 гадах быў настаўнікам у Ельскім ўніверсітэце. Скончыў Школу права Ельскага ўніверсітэта. У 1838 годзе прыняты ў калегію адвакатаў у штаце Канектыкут. У 1839 годзе пераяжджае ў Цынцынаці . Быў членам гарадскога савета Цынцынаці, членам апякунскіх саветаў універсітэта Цынцынаці і Ельскага ўніверсітэта.
У 1866—1872 гадах быў членам Вярхоўнага суда Цынцынаці, пасля займаўся адвакацкай практыкай. У перыяд прэзідэнцтва Уліса Гранта уваходзіў ва ўрад. У 1876 годзе быў ваенным міністрам ЗША, у 1876—1877 гадах — генеральным пракурорам ЗША.
У 1879 годзе ўдзельнічаў у выбарах на пасаду губернатара штата Агаё, але прайграў Чарлзу Фостэру.
У 1880-х гадах знаходзіўся на дыпламатычнай службе. У 1882—1884 гадах быў паслом ЗША ў Аўстра-Венгрыі, у 1884—1885 гадах паслом ЗША ў Расіі.
