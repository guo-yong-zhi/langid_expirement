Leucaspius delineatus Heckel, 1843
Аўся́нка, вярхоўка  — від рыб сямейства карпавых з роду Leucaspius.
Дасягае даўжыні 8—9 см, часцей 6 см. Цела умерана доўгае, сціснутае з бакоў. Жыве да 5 гадоў. Палавая спеласць надыходзіць на другім годзе жыцця. Нераст парцыённы, пачынаецца ў 2-й палове мая — чэрвені. Трымаецца чародкамі. Днём плавае ля паверхні, сілкуючыся паветранымі насякомымі, ноччу апускаецца на глыбіню і сілкуецца зоапланктонам. Таксама корміцца ікрой рыб.
Жыве ў рэках Еўропы: басейны Рэйна, Дуная, Дняпра, Прыпяці, Волгі, Заходняй Дзвіны, Нёмана і іншых. Ёсць у некаторых азёрах басейнаў Анегі і Паўночнай Дзвіны, у рэках Паўночнага Каўказа. Шматлікі від. З-за сваіх малых памераў аўсянка ніякай прамысловай каштоўнасці не ўяўляе, пры гэтым з'яўляецца кармавой базай для многіх драпежных відаў рыб.
