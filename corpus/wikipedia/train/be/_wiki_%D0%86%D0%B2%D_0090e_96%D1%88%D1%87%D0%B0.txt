Іванькаўскае вадасховішча, Волжскае вадасховішча, "Маскоўскае мора" — вадасховішча ў паўднёва-ўсходняй частцы Цвярской вобласці Расіі. Створана ў 1937 годзе ў выніку будаўніцтва Іванькаўскага гідравузла на р. Волзе. Плошча 327 км², аб'ём 1,12 км³, сярэдняя глыбіня 3,4 м, найбольшая - 19 м. Паводле прыродных умоў і рэжыму дзеліцца на 3 часткі — Іванькаўскі, Волжскі і Шошынскі плёс. Узровень вады вагаецца ў межах 4,5 м. Служыць для водазабеспячэння г. Масквы, забеспячэння вадой суднаходнага канала імя Масквы і абваднення р. Масквы.
