Превртенец  — поранешно село во Воденско, Егејска Македонија, дел од денешната Општина Вртикоп, во Централна Македонија, Грција.
Селото се наоѓало во непосредна близина на селото Врбени, на самиот пат од градот Вртикоп за градот С’ботско. 1 
Сместено е на 10 километри северно од општинското средиште Вртикоп.
Превртенец била мала чифлигарска населба, која македонските жители го напуштиле селото пред 1913 година поради разбојништва и се засолниле во селото Цакони, Мегленско. 1 
Главно занимање на населението било земјоделството.
Во „Етнографија на Адријанопол, Монастир и Салоника“ се вели дека во 1873 г. Привиртенец  е село во Воденската каза со 63 куќи и 244 жители Македонци. 2 
Според статистиката на Васил К’нчов  во 1900 година во Превртенец живееле 54 Македонци. 1  3  По податоци на секретарот на Бугарската егзархија, Димитар Мишев  во 1905 година во Приварјанец  имало 30 Албанци. 1  4 
Оваа населба во пописот од 1913 година била забележана со 55 жители , додека во пописот од 1920 година се водела само со еден жител. Населбата не била обновена, поради што и се распаднала, така што не се спомнува повеќе. 1 
Селото влегува во рамките на општината Вртикоп, во округот Постол.
