
Шархерн  — ненаселен остров во Северното Море и припаѓа на градот Хамбург, Германија.
Шархерн се наоѓа на устието на реката Елба, на околу 15 километри северозападно од Куксхафен и 6 километри северозападно од соседниот остров Нојверк. Островото е дел од првата зона на хамбуршкиот национален парк Ваденско Море. Освен чуварите за птиците, островот нема постојани жители.
Заедно со вештачкиот остров Нигехерн, островот се наоѓа на голем песочен брег. Историски, целата областа вклучува гребен наречен Шархерн и песочен брег Шархернплате . По човечкото создавање на островот во 1920-тите години и конечното создавање на Нигехерн на истиот песочен брег, името Шархерн било единствено користено за островот. Иако, општо гледано, Шархерн е безбеден од поплави, шесте метри високи брегови на островот не се заштитени, па така островот постојано бележи загуби на земја на западната страна, како што бурите постепено се префрлаат на источниот дел.
Песочниот брег на кој се наоѓаат Шархерн и Нигехерн претставува птичји резерват воден од страна на групата за животна средина „Друштво Јордзанд“ . Платото Шархерн е долго околу 2,75 км и широко 1,5 км и зафаќа површина од околу 500 хектари. Јавниот пристап на островот е забранет, освен за официјални посети или со претходна најава на чуварите.
Во 1937 година, островот станал дел од пруската Покраина Хановер, како последица на Законот за голем Хамбург. Островот повторно го променил сопственикот во 1947 година, кога станал дел од новосоздадената покраина Долна Саксонија и повторно во 1969 година, кога бил вратен под контрола на Хамбург за целите на изградба на предложеното пристаниште на Шархерн и соседниот Нојверк. Плановите предвидувале изградба на 6.000 хектари насип од исчистениот песок, кој би бил безбеден од бурите во Северното Море и поврзан со копното преку насип од Шархерн до Нојверк и до Куксхафен. 1  Планот никогаш не бил спроведен, придружен со протести, високи трошоци и ниски нивоа на јавна поддршка. 2 
