Свети Константин и Елена  — црква во селото Тахино, Нигритско, Егејска Македонија. Влегува во состав на Серско-нигритската епархија на Цариградската патријаршија. Има улога на парохиски храм на селото. 1 
Црквата е гробишен храм кој се наоѓа на северозападниот крај на селото. Изградена е во 1763 г. 2  Претставува трикорабна базилика со тројна апсида на исток. 1  Живописана е од мијачките зографи Христо, Исаја, Кузман и Серафим Фрчковски. 3 
Во парохијата влегуваат и црквите „Св. Никола“ од XVII век, како и „Св. Антониј“ и „Св. Илија“. 1 
