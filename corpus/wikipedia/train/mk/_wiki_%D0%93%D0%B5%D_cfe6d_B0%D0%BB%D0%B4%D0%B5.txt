Герингсвалде  — град во округот Средна Саксонија, во сојузната покраина Саксонија, Германија. Се наоѓа 12 километри северозападно од Митвајда и 27 километри северно од Кемниц.
Градот бил првпат споменат во 1233 година во документ, кој го потврдува постоењето на бенектанскиот манастер. По протестантската реформација, манастирот бил распуштен и претворен во дворец. Градот никогаш не бил опколен со ѕидини. Краткотрајното лутеранско училиште било затворено во 1568 година, бидејќи ректорот бил обвинет за гезио-лутеранство.
До 19. век, економијата била главно заснована на земјоделство и ткаење. По индустријализацијата, Герингсвалде бил познат по производството на мебел . Дворецот бил напуштен по Втората светска војна и повеќето од објектите уништени. Герингсвалде бил дел од округот Рохлиц од 1945 до 1994, на округот Митвајда од 1994 до 2008 година, сега припаѓа на округот Средна Саксонија.
Од 1893 до 1997 година, градот бил опслужуван преку стандардната железничка линија Валдхајм-Рохлиц.
Неоготската црква Мартин Лутер од 1890 година ја заменила поранешната романска црква. Необарокната градска куќа била отворена во 1905 година, додека училиштето во неоренесансен стил во 1894 година. Кулата за набљудување именувана по Фридрих Август Трети на Саксонија, која се наоѓа северно од градот, била отворена во 1907 година.
Копија на милјоказот од 1727 година се наоѓа близу центарот на градот. Оригиналот се чува во музеј во Рохлиц.
Замокот во блиската шума бил уништен уште во средниот век, моментално се останати само одредени руини.
Во селската црква во Алтгерингсвалде се наоѓа дрвениот насликан олтар, кој бил направен околу 1510 и обновен во 1994 година.
