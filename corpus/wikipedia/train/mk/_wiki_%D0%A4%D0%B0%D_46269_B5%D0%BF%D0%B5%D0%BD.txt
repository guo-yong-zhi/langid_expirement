Фаренхајтова скала  — температурна скала осмислена во 1724 од холандско-германско-полскиот физичар Даниел Габриел Фаренхајт  и го носи неговото име. 1  Степенот на оваа скала се нарекува фаренхајт  и има симбол °F. На оваа скала замрзнувањето водата се дефинира како 32 степени, додека пак вриењето се одвива на 212 степени. Во највеќето земји оваа скала е заменета со Целзиусовата во средината на XX век или нешто подоцна, 2  но сè уште е официјална во САД, Кајманските Острови и Белиз. 3  Ранкиновата температурна скала се темели на Фаренхајтовата, но овде нулата означува апсолутна нула.
На Фаренхајтовата скала, точката на мрзнење на водата е 32 степени , а точката на вриење е 212 °F . Ова значи дека точките на вриење и мрзнење се разликуваат за точно 180 степени. 4  Затоа, еден степен на скалата изнесува 1⁄180 од интервалот помеѓу овие две точки. На Целзиусовата скала, оваа разлика изнесува 100 степени. Температурниот интервал од 1 Фаренхајтов степен е еднаков на интервал од 5⁄9 Целзиусови степени. Овеи две скали се сечат во −40 °F , т.е. ја претставуваат истата температура.
Апсолутната нула се дефинира како −273,15 °C или −459,67 °F. Ранкиновата скала е има интервали со иста големина како Фаренхајтовата скала, така што температурната разлика од еден Ранкинов степен (1 °R) е еднаква на разликата од 1 °F, освен тоа што апсолутната нула е 0 °R   исто како што Келвиновата скала се совпаѓа со Целзиусовата (апсолутната нула е 0 K. 4 
Фаренхајтовата скала била главен температурен стандард во метеорологијата, стопанството и медицината во англофонските земји сè до 1960-тите. Во доцните 1960-ти и раните 1970-ти, Целзиусовата скала  ја заменила Фаренхајтовата во голем број земји, во текот на ниванта метрификација. 5 
Фаренхајтот сè уште е сеприсутен во САД, Белиз и териториите Порторико и Американски Девствени Острови за секојдневна намена 3 . Во науката се применува целзиусот и келвинот во сите земји. 6  Во некои држави се наведуваат двете мерки. 7 
Во некои земји фаренхајтот се користи во секојдневието заедно со целзиусот. На пример, Канада по закон ги следи метричките единици како претпочитани, со правни дефиниции за традиционалните канадски единици. 8  Временската прогрноза е во целзиуси, но печките, на пример, по закон работат со фаренхајтови степени. 9  Канадските топломери  ги имаат обете скали. 10  11  12 
