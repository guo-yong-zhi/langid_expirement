Гугово   — село во Воденско, Егејска Македонија, денес во општината Воден на Постолскиот округ во Централна Македонија, Грција. Населението брои 451 жител  и до денес е целосно населено со Македонци. 3 
Селото е сместено на падините на плнината Ниџе, 15 км западно од градот Воден и 2 км северно од главниот пат од Воден за Острово и Лерин. 3  Североисточно од селото се изворите на реката Вода. Атарот зафаќа површина од 19 км2.
Во 1848 г. рускиот славист Виктор Григорович во „Очерк путешествия по Европейской Турции“ го опишува Гугово како бугарско село 4 . Според „Етнографија на вилаетите Адријанопол, Монастир и Салоника“ во 1873 г. Гугово  е посочено како село во Воденската каза со 15 куќи, с овкупно 64 жители Македонци 5 . 6  Според статистиката на Васил К’нчов  во 1900 г. селото има 260 жители, сите Македонци 5 . 7 
Целото село било под врховенството на Бугарската егзархија. Според податоците на егзархискиот секретар Димитар Мишев , во 1905 г. Гугово  броело 320 жители Македонци 5  и во него работело бугарско училиште. 8 
Со Букурашкиот договор во 1913 г. селото е припоено кон грчката држава, кога имало 280 жители 3 . Во 1920 г. евидентирани се 259 жители. Во 1923 г. властите доселуваат десетина грчки бегалски семејства со вкупно 51 бегалец. 3  Во 1926 г. селото е преименувано во Врита. Во 1928 г. во Гугово се евидентирани 523 жители, од кои 14 биле доселенички семејства со вкупно 61 луѓе. 9  Пописот од 1940 дава 556 жители. 3 
Доселените Грци постепено почнале да се иселуваат, чувствувајќи се како туѓи во оваа средина. Последните бегалци си заминале на почетокот на бугарската окупација во Втората светска војна, па така Гугово останало чисто македонско село.
За време на Втората светска војна селото било под окупација на Бугарија и основана е чета на бугарската паравоена организација „Охрана“. 10  Поради настрадувањето на населението во оваа војна, како и во Граѓанската војна, во 1951 г. населението се свело на 446 жители. 3 
Денес населението на Гугово останува целосно македонско.
Еве преглед на населението во сите пописни години, од 1940 г. до денес:
Селото припаѓа на општинската единица Воден со седиште во истоимениот град, која припаѓа на поголемата општина Воден, во округот Постол. Воедно, селото е дел од општинскиот оддел Гугово, во кој тоа е единствено населено место.
Во селото се одгледува се застапени полјоделството  и овоштарството. Делумно е развиено и сточарството. 3 
Во 1950-тите селото било значително осиромашено поради експропријацијата на земјиштето за изградба на хидроакумулацијата Владовско Езеро , завршена во 1956 г. 3 
