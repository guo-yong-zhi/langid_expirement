Роберт Поповски  — македонски новинар кој дипломирал новинарство на универзитетот „Св. Кирил и Методиј“. Кариерата ја започнал во 1985 година во скопската рубрика на дневните весници „Нова Македонија“ и „Вечер“. Потоа во 1987 продолжил во Македонската радио-телевизија  како водител на вестите. Тој 1990-тите бил уредник на вести во телевизиите Сител и Телма, а истовремено водел и ТВ емисии за политичка анализа. Поповски бил главен и одговорен уредник на телевизијата Канал 5 во периодот 2002–2006, а долги години ја водел дебатната емсисија „Икс-нула“ на истата телевизија. Бил претседател на Здружение на новинарите на Македонија  во периодот 2006–2010, а во 2013 бил назначен за директор на центарот за комуникации на СДСМ. Во 2017 бил именуван за министер без ресор во владата на Република Македонија. 1 
