Етапни трки
Еднодневни трки и класици
Арно Демар  — француски професионален друмски велосипедист, кој моментално вози за UCI World Tour екипата Групама-ФДЖ. 1 
Во 2011 година ја освоил трката под 23 години на Светското друмско првенство, 2  а во 2016 година го освоил класикот Милано-Санремо.
Во август 2012 година, Демар ја освоил својата прва трка од Светската турнеја во неговата кариера, победувајќи на Ватенфал Класик, пред локалниот фаворит Андре Грајпел и Џакомо Ницоло. 3  Французинот преовладал на масовниот спринт на крајот на трката од 245,6 километри во неверојатна жештина. 4 
Во 2013 година, Демар освоил три етапи по ред на Четири дена Динкерк и генералниот пласман. 5  На третата етапа, неговиот водечки човек Жофре Суп му помогнал и го довел до целта и обајцата завршиле еден-два победа во масовниот спринт, додека Рамон Синкелдам од Аргос-Шимано го зазел третото место. 6 
Демар ја освоил етапна трка Четири дена Динкерк втора година по ред, при тоа освојувајќи две етапи. Исто така ги освоил бодовниот и пласманот за млад возач. 7  Исто така имал силни настапи на калдрмисаните класици, завршувајќи втор на Гент-Вевелгем и дванаесетти на Париз-Рубе. 8 
Демар се борел за форма во текот на сезоната 2015, забележувајќи само една завршница помеѓу првите десет на пролетните класици со десеттото место на Омлоп Хет Ниувсблад. Меѓутоа, успеал да забележи две етапни победи на Трката околу Белгија. 8 
Во јануари 2016 година, Демар ги објавил своите планови за првата половина на новата сезона, започнувајќи ја својата кампања на домашните трки Етоал де Бесеже и Средоземна трка, по што следеле калдрмисаните класици Омлоп Хет Ниувсблад, Курне-Брисел-Курне, Милано-Санремо, Гент-Вевелгем, Трка околу Фландрија и Париз-Рубе, заедно со етапните трки Париз-Ница и Три дена Де Пане. 8  Исто така, најавил дека ќе го избегне Тур де Франс и ќе се насочи на Џиро д’Италија. 9  Имал успех на Средоземната трка, каде неговата екипа ФДЖ го освоил воведниот екипен хронометар, а тој ја освоил следната етапа. 10  Демар ја освоил првата целосна етапа на Париз-Ница 11  а потоа и најголема победа во својата кариера на Милано-Санремо. Неговата победа била доведена во прашање од соперниците Матео Тосато и Ерос Капеки, кои навеле дека Демар наводно бил потпомогнат од екипното возило на искачувањето Чипреса откако паднал на 30 километри пред целта. Меѓутоа, организаторите на трката одлучиле да не преземат ништо поради отсуство на фотографски доказ или видео. 12 
На 4 јули, Демар ја освоил својата прва етапна победа на Тур де Франс, а со тоа и на некоја голема трка, освојувајќи ја четвртата етапа на Тур де Франс 2017 во страотен спринт; тоа било прва етапна победа за Французин во масовен спринт од победата на Жими Каспер во 2006 година. 13  На шестата етапа, Демар бил поразен повторно на второто место од Марсел Кител, кој отпочнал точно навремено спринт на околу 200 метри до целта. 14  Демар бил болен во текот на планинската осма етапа и отпаднал многу рано. Двајца колеги биле со него и му помогнале да стигне во рамки на временското ограничување. На крајот завршил на 188. место, 37 минути и 33 секунди зад победникот на етапата. 15  Демар, кој бил втор во бодовниот пласман на почетокот на деветтата етапа, ја завршил предизвикувачката планинска етапа во група околу 40 минути зад победникот. Тоа го ставило надвор од временската граница и со тоа надвор од Тур, заедно со шест други возачи. 16 
Демар бил дел од голем масовен спринт со висока брзина, кога точно го направил својот потег на помалку од 1 километар за да ја освои етапата 10 на Џиро д’Италија, негова прва етапна победа на Џиро. 17 
СО = се откажал; — = не учествувал
