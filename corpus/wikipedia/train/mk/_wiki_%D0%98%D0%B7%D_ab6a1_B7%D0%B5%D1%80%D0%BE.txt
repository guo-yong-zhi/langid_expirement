
Изгревно Езеро — природно ледничко езеро на планината Кораб, во Македонија.
Поточно, тоа се наоѓа на источната македонска страна непосредно до главниот планински срт на протегање, сместено во цирк помеѓу врвот Боази на север и високопланинскиот превој Цигански Премин на југ, веднаш западно и непосредно над големиот цирк Ујт Калар, на јужното подножје под врвот Боази на надморска височина од 2318 метри 1 . Езерото се наоѓа на координатите 41°44'54.4″ северна географска широчина и 20°31'15.7″ источна географска
должина, на пределот помеѓу врвот Боази на север ивисокопланинскиот превој  Цигански Премин на југ, на источната страна веднаш до самиот срт на територијата на Македонија 1 .
Обликот на езерото е издолжен, овален и заоблен со послабо наликување на крушовиден или јајцевиден изглед, со најголема должина на протегање во правец северозапад-југоисток и најголема широчина на протегање во правец југозапад-североисток, при што западниот езерски брег е речиси права линија, додека источниот брег е прилично заоблен, како и северниот и јужниот брег кои се со помала заобленост 2 . Езерото има постојан водостој и неговата длабочина изнесува околу 1,5 метри 3 . Водостојот е постојан и непроменлив преку целото лето и во најтоплите денови, а во зима тоа замрзнува и е затрупано со снег 1 . Дното на езерото е земјено  и делумно каменесто, поради што езерската вода се одликува со голема бистрина, а поради тревнатите брегови и околина, погледнато од подалеку езерската површина има темнозелена  боја 2 . Езерото нема истека, а со вода се храни од врнежите и топење на снежниците, кои поради затвореноста и засенченоста на циркот во кој се наоѓа, од три страни југ,запад и север, снегот останува подолго заради што се топи подоцна и подолго време, хранејќи го
со вода и давајќи му помалку променлив постојан водостој со помала колебливост 1 . Според своите одлики, најверојатно потеклото на ова езеро е циркно, односно ерозивно-циркно или циркно-моренско, при што тоа е настанато во преиздлабениот дел на циркот каде што започнале да се движат планинските мразници 1 .
Ова езеро се одликува со особена убавина и поради својата источна поставеност од сртот особено блеснува со оцртување на сонцето во езерските води при изгрејсонце, поради што може да се нарече Изгревно Езеро 1 . Поради својата местоположба близу до превојот Цигански Проход, езерото многу поретко би можело да биде познато и како Циганско Езеро или пак Боази-Боашко Езеро поради близината до врвот Боази. Езерото се одликува со исклучително многу убава глетка како и целиот крајолик во непосредната околина и пространство исполнето со величествени остри врвови на Кораб , кои го опкружуваат Изгревно Езеро од север, запад и југ, при што циркот во кој се наоѓа има отвореност само кон исток и југоисток, давајќи му изглед на езерото и непосредната околина како на бисер во школка 1 .  Иако е тоа постојано природно езеро, поради многу тешката пристапност на пределот и големата оддалеченост, тоа не е обележано на ниту една од географските и топографски карти и е речиси целосно непознато и непроучено од науката, а исто така е и многу ретко посетувано од посетители - овчари и планинари.
Поглед на Изгревно Езеро со врвови во позадината
Поглед кон езерото
Глетка од езерото
Глетка од езерото и билото на Кораб
Глетка на Изгревно Езеро од југ
Поглед на езерото од југ, со врвот Боази во позадината
Поглед на езерото од север
Поглед на езерото од југ
Глетка на Изгревно Езеро половично под мраз
Глетка од езерото
Глетка од езерото
Поглед на езерото од север
Поглед на езерото
