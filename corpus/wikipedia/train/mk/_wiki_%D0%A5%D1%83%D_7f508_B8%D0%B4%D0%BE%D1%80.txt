Хумидор  може да биде било кој вид на кутија или соба со постојана влажност , која се употребува за складирање на пури. За приватна употреба се употребуваат мали кутии од дрво или акрилно стакло за неколку дузини пури, додека продавниците за пури имаат соби-хумидори кои понекогаш ја сочинуваат целата продавница. Хумидорите од сите големини користат влагомери за запазување на нивото на влажност.
Идеалната влажност во хумидорот е 65-70%, при полна кутија. Што помалку пури има во кутијата, тоа повеќе влажноста опаѓа.
Хумидорите се прават од дрвото мирислива цедрела  или од пластика. Шпанскиот кедар е прикладен за зреење  на пури од три причини. 
Хумидорот мора да се навлажни пред да се користи кога е нов или кога бил вон употреба подолго време. Затоа, земете влажно крпче и навлажнете ја внатрешноста. Потоа ставете чашка за ракија во хумидорот и наполнете ја со дестилирана вода. Чувајте го хумидорот затворен преку ноќ. Ако водата е исчезната или речиси изчезнала, тогаш повторете го ова во рамките на следните 24 часа. Кога хумидорот ќе престане да впива влага, можете да ги ставите пурите. Навлажнувачкиот елемент или „сунѓерот“ ја чува влажноста на дрвото, кое пак ја држи влажноста на пурите.
