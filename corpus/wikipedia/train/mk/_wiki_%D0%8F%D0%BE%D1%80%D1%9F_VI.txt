Џорџ VI бил крал на Обединетото Кралство на Велика Британија и Северна Ирска и на Британските доминиони, и Император на Индија од 1936. до смртта во 1952. година. Го наследил брата си Едвард VIII, кој абдицирал за да се ожени со Волис Симпсон, инаку, како второ дете на кралот Џорџ V, не бил директен престолонаследник.
Во текот на неговото владеење се случиле многу големи настани за Британија, од кои најзначајни се Втората светска војна и преминот на Британските поседи  во независни држави - членки на Комонвелтот. Исто така, во негово време, дотогашната Британска колонија Индија станала независна република .
