Поглед на селото
Злеово  — село во Општина Радовиш, во околината на градот Радовиш.
Според пописот од 2002 година, селото имало население од 960 жители, 2  со што селото се вбројува во големи села во областа на Конче и Радовиш. 3 
Селото се наоѓа на крајниот југоисточен дел на територијата на Општина Радовиш, сместено на левата страна на реката Струмица, чиј атар се допира со подрачјето на Општина Василево. 4  Селото е рамничарско, сместено на надморска височина од 310 метри. Од градот Радовиш е оддалечено 21 километар, додека од магистралата А4 помеѓу Радовиш и Струмица е оддалечено 2,5 километри. 4 
Селото се наоѓа во Радовишко-Струмичката котлина, во јужното подножје на планината Готен, источно од општинскиот центар Радовиш.
До селото води асфалтен пат, кој се води како регионален пат 29471.
Според бројните археолошки наоѓалишта во близина на селото, може да се потврди дека во атарот на селото постоел живот уште во дамнина. 5 
Атарот на селото зафаќа простор од 17,4 км2, при што преовладуваат шумите со површина од 938,5 хектари, на обработливото земјиште отпаѓаат 682,1 хектар, а на пасиштата само 33,1 хектар. 4 
Во основа, селото има полјоделско-шумарска функција. Во селото работат продавници и угостителски објекти. 4 
Според статистиката на Васил К’нчов  од 1900 година, во Злево живееле 400 жители, сите Турци. 6 
Според Димитар Гаџанов во 1916 година во Злево живееле 433 Турци. 7 
Во 1961 година селото броело 656 жители, од кои 554 биле Македонци, а 101 жител Турчин, додека во 1994 година бројот се зголемил на 959 жители, од кои 955 биле Македонци и тројца жители Срби. 4 
Според пописот од 2002 година, во селото Злеово живееле 928 жители, од кои 924 Македонци, 3 Срби и 1 останат. 2 
Според последниот попис од 2021 година, во селото живееле 683 жители, од кои 647 Македонци, 4 останати и 32 лица без податоци. 8 
Низ годините ова било вкупното население и етничка припадност на населението во Злеово:
* Извор: Државен завод за статистика на Република Македонија , според податоци од официјалните пописи во соодветните години
Злеово во минатото било турско село, но денес е целосно населено со македонско население.
Според истражувањата на Бранислав Русиќ во 1928 година родови во селото: 9 
Амбулантата
Автобуска постојка
Амбулантата
Основното училиште
Во XIX век, Злеово било село во Радовишката каза на Отоманското Царство.
Селото влегува во рамките на Општина Радовиш, која била проширена по новата територијална поделба на Македонија во 2004 година со Општина Подареш. Во периодот од 1996-2004 година, селото било исто така во рамките на Општина Подареш.
Во периодот од 1955 до 1996 година, селото се наоѓало во рамките на големата општина Радовиш.
Во периодот 1952-1955, селото било дел од тогашната Општина Доброшанци, во која покрај селото Злеово, се наоѓале и селата Висока Маала, Доброшане, Кушкулија, Нивичани, Нова Маала, Сушево и Чанаклија. Во периодот 1950-1952, селото било седиште на некогашната Општина Злеово, во која влегувале селата Злеово и Кушкулија.
Во селото постои избирачкото место бр. 1623 според Државната изборна комисија, сместено во просториите на основното училиште. 10 
На претседателските избори во 2019 година, на ова избирачко место биле запишани вкупно 698 гласачи. 11  На локалните избори во 2021 година, на ова избирачко место биле запишани вкупно 692 гласачи. 12 
Селските гробишта
Детско игралиште
Дел од селото
Амбар
Селските гробишта
Сретселото
Капела на селските гробишта
Главниот дел на селото
Куќи на сретселото
Фонтана на сретселото
