Празната куќа или Авантурата во празната куќа  е еден од 56-те раскази за Шерлок Холмс, напишани од шкотскиот писател Сер Артур Конан Дојл. „Празната куќа“ е еден од 13 раскази во книгата „Враќањето на Шерлок Холмс“. Јавниот притисок го натерал Конад Дојл повторно да објавува раскази со Шерлок Холмс, поточно да го оживее Шерлок Холмс по смртта на ликот во претходната книга. Самиот Конан Дојл го ставил овој расказ на шестото место на неговиот список на омилените раскази за Шерлок Холмс.
Наспроти станот на Шерлок Холмс на Бејкер Стрит има празна куќа која гледа во станот на детективот и негова поставена восочна фигура. Фигурата била поставена како мамка за Себастијан Моран, преживеан соработник на професорот Моријарти. Во април 1894 година, Вотсон  оди во Парк Лејн 427 каде бил убиен младиот коцкар Роналд Адер. Вотсон налетал и се судрил со еден стар колекционер на книги, кој патем го следи до неговите простории и на крај открива дека всушност колекционерот е Шерлок Холмс.  Во продолжетокот, Шерлок Холмс му објаснил на Вотсон како ја преживеал битката со професорот Моријарти, што работел до тој момент и како се снаоѓал. Понатака, двајцата продолжуваат со нивните детективски авантури. 1 
Појавувањето на Шерлок Холмс. Џон Вотсон не може да поверува на очите.
Борбата меѓу Шерлок Холмс и професорот Моријарти. Обајцата паѓаат во долот.
Апсењето на Себастијан Моран, еден од соработниците на професорот.
