Во математиката и логиката, директен доказ е начин на докажување дека дадено тврдење е вистинито, или пак дека е невистинито и тоа преку непосредно комбинирање на востановени факти, обично претходно докажани леми и теореми, или пак аксиоми, без какви било дополнителни претпоставки. За директно докажување на тврдење во форма на импликација "Ако p, тогаш q", неопходно е единствено да се претпостави дека е исполнет условот, односно претпоставката p. За да се стигне од претпоставката до заклучокот се користат формалните правила за изведување на заклучоци . Скоро секогаш се користи таканаречената логика од прв ред, односно предикатна логика, со вклучување на кванторите за секој и постои. Правилата за изведување на заклучоци се модус поненс и хипотетички силогизам.
Обратно, индиректен доказ може да почнува со различни погодни хипотетички сценарија и потоа продолжува со елиминирање на неодреденостите во секое од тие сценарија сè додека не се стигне до неизбежен заклучок дека тврдењето што се докажува мора да е вистинито. На пример, наместо да се докажува директно импликацијата p → q, може да се докаже контрапозицијата ~q → ~p . Бидејќи p → q и ~q → ~p се еквивалентни според принципот на транспонирање, всушност докажано е p → q. Методите на докажување кои не се директни вклучуваат  доказ преку контрадикција. Директните методи на докажување вклучуваат доказ преку претресување на сите случаи, доказ преку бесконечно спуштање и доказ преку индукција.
Следи едноставен, директен доказ дека збирот на два парни цели броеви е парен цел број.
Нека 
  
    
      
        x
      
    
    
  
 и 
  
    
      
        y
      
    
    
  
 се произволни парни цели броеви. Од нивната парност следува дека постојат цели броеви 
  
    
      
        a
      
    
    
  
 и 
  
    
      
        b
      
    
    
  
, така што 
  
    
      
        x
        =
        2
        a
      
    
    
  
 и 
  
    
      
        y
        =
        2
        b
      
    
    
  
. Тогаш, за збирот се добива: 
  
    
      
        x
        +
        y
        =
        2
        a
        +
        2
        b
        =
        2
        
      
    
    
  
. Следува дека 
  
    
      
        x
        +
        y
      
    
    
  
 е делив со 2, па значи е парен. Од произволноста на 
  
    
      
        x
      
    
    
  
 и 
  
    
      
        y
      
    
    
  
 следува дека збирот на секои парни цели броеви е парен цел број.
