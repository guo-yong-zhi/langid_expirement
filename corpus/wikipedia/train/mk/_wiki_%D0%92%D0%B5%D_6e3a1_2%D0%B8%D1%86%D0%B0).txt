
 населба
 Велика Чука - Тумба  — археолошко наоѓалиште во радовишкото село Ораовица. 
Наоѓалиштето претставува  населба од  бронзено време и од доцната антика.
На 500 м од излезот на селото, од левата страна на патот за Радовиш се издига голема височинка, со пречник во основата од околу 150 м и висина од околу 10 м. Има зарамнето плато на кое се наоѓаат урнатини од црква  и неколку гробови од поново време. Со исклучок на западната страна, која е блага и пристапна, другите се стрмни и се спуштаат кон коритото на селската река. На источното подножје лежат денешните гробишта, а на самиот врв има урнатини од старата гробишна  црква. Според обликот и димензиите Велика Чука  личи на праисториските населби од Пелагонија, така што, покрај остатоците од бронзеното време, треба да се очекуваат и остатоци од постари населби. 1 
