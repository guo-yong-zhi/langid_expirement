Стура Шефалет  е национален парк во округот Норботен во северниод дел на Шведска, на границата со Норвешка. Отворен е во 1909 и сочинува дел од областа Лапонија, која е прогласена за светско наследство на УНЕСКО. Во паркот некогаш постоеле највеличенствените водопади во Европа, но набргу по прогласувањето на паркот владата дозволила изградба на хидроенергетски капацитети. Со измената на текот на  водата ги снемало и водопадите, а ова воедно причинило оштетување на крајбрежјето на езерото Акајауре. Во овој дел од паркот подоцна е изграден далновод, патишта и брегови од чакал. Поради драстичните промени на пејзажот, веќе во 1960-тите се довело во прашање постоењето на паркот. Денес подрачјето со водопади не е дел од паркот, иако тие биле главната причина за неговото прогласување.
Паркот зафаќа површина од 1.278 км². Акумулацијата Акајауре го дели на два дела. Западниот и северниот дел на паркот зафаќаат дел од Скандинавските Планини, и имаат неколку ледници и некои од највисоките врвови во земјата. Над паркот се извишува планината Ака, наречена „Кралицата на Лапонија“. Ридските предели во јужниот дел на паркот се прекриени со елки.
Абиску • Архипелаг  Хапаранда • Бјорнландет • Бло Јунгфрун • Вадвешока • Гарфитан • Готска Санден • Далби Седерског • Енгсе • Јуре • Костерхавет • Мудус • Нора Квил • Падјеланта • Пиелјекајсе • Сарек • Седеросен • Скулескоген • Сонфјелет • Стенсхувуд • Стура Шефалет • Стуре Мусе • Тефсингдален • Тиведен • Тиреста • Трестиклан • Фернебофјерден • Фулуфјелет • Хамра 
