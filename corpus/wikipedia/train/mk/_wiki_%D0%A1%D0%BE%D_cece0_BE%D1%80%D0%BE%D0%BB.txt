Сонсорол  — една од шестнаесетте сојузни држави на Палау. Сонсорол е составена од четири острови и секој остров претставува засебна општина. Административен центар на државата е селото Донгосару на островот Сонсорол.
Државата е составена од четири острови, од кои само Сонсорол е населен. Секој остров е засебна општина. Селото Донгосару се наоѓа на островот Сонсорол. Овие четири острови, заедно со островите во Хатохобеј ја сочинуваат островската група Југозападни Палауански Острови.  Според податоците од 2014 година, оваа држава има само 42 житела. Луѓето зборуваат сонсоролски и палауански јазик. Ненаселените острови биле населени сè до тајфунот кој ја погодил државата во 2012 година.
Фана е мал остров кој е опкружен од гребен, на 160 до 480 метри од брегот. Островот има округла форма и пречник од 350 метри. Островот има густа шума и истиот е оддалечен самоо 1,6 км од Сонсорол. До 2012 година градоначалник на Фана бил Маријано Карлос.
Островот Сонсорол, или познат и како Донгосаро, е главниот остров во сојузната држава и единствен населен. Островот е опкружен со корален гребен на оддалеченост од 160 до 480 метри од брегот. Сонсорол е оддалечен од Фана 1.6 км. Сонсорол е долг 2 км во правец југ-север, а широк 890 метри. На островот се наоѓа единственото населено село во сојузната држава - Донгосаро, кое воедно служи и како главен град. Селото се наоѓа на западниот брег. Островот има густа шума од кокосови палми. Се верува дека Сонсорол можеби е првиот остров  во Палау на кој пристигнале Европејците. По катастрофата со тајфунот „Бофа“, владата планира изградба на островот и изградба на мало пристаниште.
Пуло Ана или Пуро е мал остров кој е опколен од корален гребен  на оддалеченост од 460 метри од брегот. Островот има скоро кружна форма и има должина 800 метри, а ширина од 550 метри. Порано на островот имало село наречено Пуро, кое се наоѓало на северозападната страна на островот, но денес целиот остров не е населен. Населението било евакуирано за време на тајфунот од 2012 година.
Островот Мерир или Мелиели е четвртиот остров во сојузната држава. И овој остров е опколен со корален гребен на оддалеченост од 1100 метри од брегот на јужната страна и на 160 метри на северната страна. Должината на островот е 2.200 метри, а ширината е 600 метри. На островот имало и село именувано како Мелиели, имало радио станица и истото се наоѓало на северозападната страна на островот. Денес островот не е населен и населението било евакуирано поради тајфунот кој ја погодил државата во 2012 година.
Европејците кога истражувале прво ги „откриле“ Фана и Сонсорол со бродот шпанскиот „Тринидад“, под команда на Гонзало Гомез де Еспиноза на 6 мај 1522 година. 1  2   Двата острова биле означени на карта со заедничкото име „Острови Сан Хуан“  бидејќи пристигнале на истоимениот празник. Подоцна, шпанска мисионерска експедиција под команда на Франсиско Падилја пристигнала на Сонсорол на 30 ноември 1710 година, која пак патувала од Манила. Во 1712 година островите биле истражени и од Шпанецот Бернардо де Егој 3 
Во декември 2012 година државата била погодена од тајфунор „Бофа“. Луѓето биле евакуирани во Акебесанг во Корор. Имало 37 лица од Сонсорол, 19 од Пуло Ана и 2 од Мерир. По неколку месеци, поради одлука на владата, само Сонсорол бил поврорно населен. 42 се вратиле на Сонсорол.
Образовните активности и институции во државата се надлежност на Министерството за образование на Палау. Во Сонсорол има две училишта:
Децата своето средно образование го продолжуваат во Корор каде се наоѓа единственото средно државно училиште. 6 
Ајмелик    Ајрај    Ангаур    Хатохобеј    Кајангел    Корор    Мелекеок    Нгарард    Нгарчелонг    Нгардмау    Нгаремленгуј    Нгатпанг    Нгчесар    Нгивал    Пелелиу    Сонсорол
