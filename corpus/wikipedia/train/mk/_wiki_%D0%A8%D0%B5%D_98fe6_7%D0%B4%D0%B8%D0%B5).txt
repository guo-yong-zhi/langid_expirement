Шестар — мало слабосјајно соѕвездие на јужното небо, првпат опишано од францускиот астроном Никола Луј де Лакај. Името потекнува од  латинскиот збор сircinus што во превод значи шестар, техничка алатка која се користи за цртање на кругови. Најсјаната ѕвезда е Алфа Шестар, со светлинска величина 3,19. Слабо променлива ѕвезда, станува збор за најсјајната брзоосцилирачка Ap-ѕвезда на ноќното небо. AX Шестар е кефеида која може да се набљудува со голо око и BX Шестар е слабосјајна ѕвезда која е добиена со спој на две бели џуџиња. Две ѕвезди слични на Сонцето имаат планетарни системи, HD 134060 има две мали планети и HD 129445 има планета слична од типот на Јупитер. Суперновата SN 185 се појавила во Шестар околу 185 година и истата била забележана од кинеските астрономи. Набљудувани се две нови во XX век.
Млечниот Пат минува низ ова соѕвездие, и можат да се забележат изразити објекти како расеаното ѕвездено јато NGC 5823 и планетарната маглина NGC 5315. Шестар има и една забележителна спирална галаксија, глаксијата Шестар, која првпат беше забележана во 1977 година и е најблиската Сејфертова галаксија до Млечниот Пат. Алфа Шестар , метеорски дожд кој исто така бил откриен во 1977 година, потекнува од ова соѕвездие.
Во 1756 година, францускиот астроном Никола Луј де Лакај кој го востановил соѕвездието Шестар под француското име le Compas. 2  Првпат било прикажано на една од ѕвездените карти на Лакај во 1754 година, но било безимено. 3  Лакај го опишал и соѕвездијата Рамнило, Шестар и Јужен Триаголник, на начин како да се работи за збирка од линијар, шестар и геодетско рамнило сите инструменти дел од приборот на еден цртач, на картата на јужните ѕвезди. 4  Шестар своето име го добило во 1763 година, кога Лакај ја објавил својата надградена карта на небото со латинските имиња на соѕвездијата кои тој ги вовел. 2 
Граничејки се со Кентаур, Мува, Рајска Птица, Јужен Триаголник, Рамнило и Волк, Шестар е во близина на ѕвездите Алфа и Бета Кентаур. Бидејќи деклинацијата е меѓу −50° и −70°, целото соѕвездие може да се види само јужно од 30° СГШ. Официјалните граници на соѕвездието биле опишани од страна на Ежен Делпорт во 1930 година, и станува збор за многуаголник со 14 страни. Во екваторскиот координатен систем, координатите на ректасцензијата се 13ч 38,4м и 15ч 30,2м, и координатите на деклинацијата се −55.43° и −70.62°. 1  Шестар кулминира секоја година во 21.00 часот на 30 јули. 5  Кратенката од три букви 'Cir' за соѕвездието е усвоена од страна на Меѓународниот астрономски сојуз во 1922 година. 6 
Шестар е слабосјајно соѕвездие, со само една ѕведза со светлинска величина поголема од 4. 7  Алфа Шестар, бела ѕвезда на главната низа со светлинска величина 3,19 на 54 сг. од Земјата и 4° јужно од Алфа Кентаур. 8  Не само што станува збор за најсјаната ѕвезда во соѕвездието, станува збор и за најсјаниот пример за брзотреперечка Ap ѕвезда на ноќното небо. Истата има небообичаен спектрален тип A7 Vp SrCrE, при што има изразени оддавања на стронциум, хром и европиум. Овие ѕвезди имаат чудни месни магнетни полиња и се одликуваат со слаба променливост. 9  Алфа Шестар создава двојна ѕвезда со портокалово џуџе со спектрален тип K5 и светлинска величина 8.5, 9  која може да се забележи само со мали телескопи со разделна моќ од 5.7 лачни секунди. 7  10  Растојанието меѓу двете ѕвезди е 260 ае. и орбиталниот период изнесува 2.600 години. 9  Втората најсјана ѕвезда е Бета Шестар, бела ѕвезда од главната низа со спектрален тип A3Va и светлинска величина 4,07 на растојание од 100 сг. од Земјата. 11  Пречникот на истата е 1,8 пати поголем од оној на Сонцето. 12 
Гама Шестар е двојна ѕвезда на растојание од 450 сг. од Земјата, 13  за чиј ѕвезди е потребен телескоп од 150 mm за да се видат одвоено, бидејќи истите се на растојание од 0,8 лачни секунди. 7  10  Посјајната ѕвездае сина B ѕвезда со спектрален тип B5IV+ и светлинска величина 4,51, 13  додека потемната ѕвезда е жолта ѕвезда со светлинска величина 5,5. 14  Орбиталниот период изнесува 180 години. 7  Делта Шестар е исто така многукратна ѕвезда чии ѕвезди имаат светлински величини 5,1 и 13,4 и со орбитален период од 3,9 денови. Посјајната ѕвезда е блиска еклиптичка двојна ѕвезда , 7  со мало намалување на светлинската величина од . Двете се топли О ѕвезди со спектрални типови O7III-V и O9.5V, и се проценува дека масите се 22 и 12 пати поголеми од онаа на Сонцето. 15  На растојание од 3.600 сг. од Земјата, 16  овој систем би ја натсјаел Венера со светлинска величина −4,8 ако беа на растојание од 32 сг. од Земјата. 12  Двете главни ѕвезди се на растојание од 50 лачни секунди и можат да се забележат одделсно при набљудување со голо око или пак со мали аматерски телескопи. 7 
Ета Шестар е жолт џин со спектрален тип G8III и светлиснка величина 5,17, на растојание од 276 сг. од Земјата, 17  и Зета Шестар е сино-бела ѕвезда од главната низа со спектрален тип B3V и светлинска величина 6,09 на растојание од 1.273 сг. од Земјата. 18 
Во соѕвездието Шестар забележани се 493 променливи ѕвезди, но повеќето имаат многу мала промена и се мошне темни. 19  Три изразити примери се Тета Шестар, T Шестар, и AX Шестар. 3  20  Тета Шестар е ѕвезда од класа В и е неправилна променлива ѕвезда со промена на светлинската величина од 5 до 5,4. 7  T Шестар е истот така В ѕвезда со промена на светлинската величина од 10,6 до 9,3 во период од 3.298 денови, 3  иако станува збор за еклиптичка двојна ѕвезда, наместо да станува случај за пулсирачка ѕвезда. 21  AX Шестар е кефеида чија светлинска величина се менува од 5,6 до 6,19 во период од 5,3 денови. 20  Станува збор за жолто-бел суперџин со спектрален тип F8II+, 1.600 сг. од Земјата. 22  BP Шестар е уште една кефеидна променлива со промена ан светлинската величина од 7,37 до 7,71 во периодод 2,4 денови. 23  Обете споменати кефеиди се спектроскопски двојни ѕвезди со придружни ѕвезди со спектрален тип B6 и 5 и со маса од 4,7 сончеви маси. 24  BX Шестар е слабосјајна ѕвезда која има променлив светлинска величина меѓу 12,57 и 12,62 во период од 2 часа и 33 минути. 23  Околу 99% од составот на ѕвездата е хелиум. Неговото потекло е непознато, но можно е да станува збор за спојување на хелиум и јаглеродно/кислородно бело џуџе. 25 
Најдени се неколку ѕвезди со планети во соѕвездието Шестар, иако ниту една од ѕвездите не е позната. HD 134060 е ѕвезда налик на Сонцето жолто џуџе со спектрален тип G0VFe+0.4 и светлинска величина 6,29, на растојание од 79 сг. од Земјата. 26  Двете планети присутни во системот беа откриени во 2011 година со помош на методот на радијална брзина помалата, HD 134060 b, има маса 0,0351  од масата ан Јупитер и орбитален период од 3,27 денови, и растојание од 0.0444 ае. 27  и поголемата, HD 134060 c , орбитира на растојание од 2,226 ае. со период од 1.161 ден. 28  Послабосјајната со светлинска величина 8,8, HD 129445 на растојание од 220 сг. и маса 0,99 од масата на Сонцето и со сличен спектрален тип G8V. HD 129445 b, е планета слична на Јупитер  и е откриена во 2010 година со помош на методот на радијална брзина, и истата орбитира на растојание од 2,9 ае. од матичната ѕвезда за период од 1.840 денови. 29 
Во соѕвездието Шестар забележани се три расеани ѕвездени јата и една планетарна маглина, кои можат да се набљудуваат со телескопи од најразлични големини. NGC 5823, исто така наречена Калдвел 88, 7  е расеано ѕвездено јато старо отприлика 800 милиони години, на растојание од 3.500 сг. од Земјата и се протега 12 сг. по северната граница на соѕвездието. 30  Иако поседува вкупна светлинска величина 7,9, 7  јатото може да се забележи со скок од Бета Шестар до Алфа Кентаур. 31  Содржи преку 80-100 ѕвезди со светлинска величина 10 или послаба, кои се распределени во пречник од 10 лачни секунди. 20  Посјајните ѕвезди не се всушност членови на јатото бидејќи се поблизу до Земјата отколку оние потемните. 32  NGC 5823 делува изразито понекогаш опишано како превртено „S“, како што било опишано од страна на Џон Хершел, 30  33  иако понекогаш се опишува и со облик на „лале“ и „кутивка“. 32  Ова јато може да се помеша со сличното јато, NGC 5822, во Волк. 31  За споредба, расеаното јато NGC 5715 е послабосјано  најсјаната ѕвезда има светлинска величина 11 и е помало само 7 лачни минути, и се состои од 30 ѕвезди. Третото расеано јато, Пишмиш 20, содржи 12 ѕвезди и е со пречник од 4,5 лачни секунди и светлинска величина како онаа на  NGC 5823 . Се наоѓа на растојание од 8.270 сг., и потребен е аматерски телескоп со отвор од 300 мм. за да се забележат одделно сите ѕвезди. 3 
Планетарната маглина NGC 5315 има светлинска величина 9,8 околу централната ѕвезда со светлинска величина 14,2, на растојание од 5,2 степени од Алфа Шестар. Истата може да се види како диск при 200-кратно зголемување. 34  Бернс 145 е темна и отсјајна маглина првпат спомната во каталогот на Бернсовиот каталог. Темниот дел од маглината може да се види со големи аматерски телескопи и има површина од 12 на 5 лачни минути. За помалата отсјајна маглина да биде видена потребен е голем инструмент. 35 
Шестар ја содржи и ESO 97-G13, позната и како Шестар. откриена во 1977 година, 20  станува збор за релативно сјајна галаксија , што е необично за галаксија во соѕвездијата во близина на Млечниот Пат, бидејќи нивната светлина е поречена од галактичкиот гас и прашина. Оваа изфолжена спирална галаксија со површина од 6,9 на 3 лачни минути и со пречник од 26.000 сг. на растојание од 13 милиони сг. од Земјата и на 4 степени од галактичката рамнина. 3  Станува збор за најблиската Сејфертова галаксија, 36  и има активно галактичко јадро. 37 
Шестар X-1 е рендгенска двојна ѕвезда во чиј состав има неутронска ѕвезда. Набљудувањата на Шестар X-1 во јули 2007 година откриле присуство на Х-зрачни млазови кои постојат кај црните дупки. 38  Сместена на растојание од 19.000 сг. пулсарот PSR B1509-58, наречен и Шестар, има исфрлено млаз долг 20 сг. од својот Јужен Пол, кој може лесно да се забележи во Х-зрачниот дел на спектарот. 39  Друг супернова остаток во Шестар е оној на SN 185. Забележана од кинеските астрономи во 185 година, SN 185 била видлива на ноќното небо во период од 8 месеци, остатокот познат под името RCW 86, се протега на површина поголема од полна Месечина. 40 
Бело џуџе во близок двоен систем може да насобере материјал од соседната ѕвезда сè до моментот додека истиот не се запали и предизвика термојадрена експлозија, која се нарекува нова. 41  Овие ѕвезди претежно засјајуваат со сјај поголем за 7 до 16 светлински величини. 42  Новата Шестар 1926, позната и како X Шестар, била набљудувана со светлинска величина 6,5 на 3 септември 1926 година, пред д затемни до светлинска величина од 11,7 и 12,5 во 1928 година и 13 во 1929 година. 43  Новата шестар 1995  ја пстигнала својата максимална светлинска величина 7,2 во јануари 1995 година. 41  BW Шестар е мал Х-зрачен двоен систем, кои се состои од црна дупка со маса од 8 сончеви маси и жолта подџиновска ѕвезда со спектрален тип G0III-G5III. 44  Од овој систем биле забележани изблици на X-зраци во 1987 и 1997 година а можно е да биле забележани ив о 1971-72 година. 45 
Шестар е радијант на годишниот метеорски дожд, Алфа Шестар . првпат забележани во Квинсленд во 1977 година, 46  метеорите имаат просечна брзина од 27,1 км/с, и се смета дека се поврзани со некоја долгопериодична комета. 46  47  Во 2011 година, Питер Јенискенс предложил дека станува збор за патеката на кометата C/1969 T1 која се пресекува со Земјината орбита и го создава метеорскиот дожд кој потекнува од радијант во близина на Бета Шестар. 48  Овој Метеорски дожд го достигнува својот максимум на 4 јуни на денот кога и за првпат бил забележан. 49 
