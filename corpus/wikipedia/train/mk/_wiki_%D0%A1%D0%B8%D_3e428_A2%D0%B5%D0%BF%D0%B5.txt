
Сиври Тепе  или Балџа  — низок планински венец во Солунско, Егејска Македонија, со најголема висина од 561 м. Претставува северен продолжеток на планината Хортач.
Во османлиско време планината се нарекувала и Карадакли, наспроти Карадаг , која се смета за нејзин продолжеток.
Овој низок венец има правец на протегање југоисток-северозапад, во должина од 12 км. На југоисточниот крај продолжува во Хортач преку превојот Дервент, додека пак на северозападниот завршува кај Горчливото Езеро, на границата со Кукушко. Покрај истоимениот највисок врв, се издвојува и Висок Врв  со надморска височина од 465 м. Највисокиот врв нуди одличен поглед на Солун и Солунскиот Залив.
По Сиври Тепе течат бројни потоци, од кои највеќето завршуваат како притоки на реката Галик. На еден од овие потоци има добро зачувана воденица од византиско време.
Во подножјето на Сиври Тепе лежат следниве населени места:
