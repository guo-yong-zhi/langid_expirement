Македонски Телеком АД  е најголемо трговско друштво за телекомуникации во Македонија, со седиште во Скопје. Друштвото, основано на 1 јануари 1997 година, претставува дел од Групацијата „Маѓар Телеком“ која е целосно консолидирана подружница на меѓународната групација „Дојче Телеком“ . „Македонски Телеком“ нуди широк опсег на телекомуникациски услуги и услуги од забавен карактер, како што се мобилни и фиксни телефонски услуги, опсег на услуги за интернет пристап вклучувајќи широкопојасен интернет , IPTV производи и управува со националната телефонска мрежа. „Македонски Телеком“ е едно од најуспешните и најголемите трговски друштва во Македонија. 1 
АД Македонски телекомуникации е компанија во државна сопственост, основана на 1 јануари 1997 година, и профункционира како компанија независна од Поштата. Претходникот на компанијата кој обезбедувал телекомуникациски, поштенски, банкарски и други услуги во Република Македонија под називот „ПТТ Македонија“ се поделил на два нови правни субјекти: АД „Македонски телекомуникации“ и АД „Македонски пошти“. Ова резултирало со одделување на поштенските операции од оние за телекомуникации и телеграфија, како и со одделување на релевантните средства и обврски. Во март 1998 година, компанијата се регистрирала како акционерско друштво во јавна сопственост со цел да се подготви за приватизацијата.
Приватизацијата се случи на 15 јануари 2001 година, кога Владата на Република Македонија и конзорциум предводен од унгарскиот давател на телекомуникациски услуги, Матав, потпишаа договор за аквизиција на акциите на Македонски телекомуникации при што Матав влезе во акционерската книга на Македонски телекомуникации како сопственик на 51 % од акциите со што стана доминантниот сопственик на компанијата. Од октомври 2008 година, македонската влада сè уште држи директен удел во акциите на компанијата.
Од 1 јуни 2001 година, давателот на услуги за мобилна телефонија T- Mobile  почна да функционира како посебен правен субјект .
Од 1 мај 2008 година, АД „Македонски Телекомуникации“ и официјално се дел од групацијата „Дојче Телеком“, со ново име T-home Македонија. Од овој датум, компанијата работи како правен субјект под името „Македонски Телеком“, акционерско друштво за електронски комуникации – Скопје или под скратениот назив, Македонски Телеком АД – Скопје. Со имплементацијата на „Т“ брендот, што ги покривало двата посебни избришани бренда T-Home и T- Mobile, „Македонски Телеком“ го презел корпоративниот идентитет и дизајн на групацијата „Дојче Телеком“. Под брендот „Телеком“ пласираше на пазарот серија нови производи и услуги, помеѓу коите и атрактивните Double Play и Triple Play понуди.
„Македонски Телеком“, „T-Home Македонија“ и „T-Mobile Македонија“ од 1 јули 2015 година официјално се споиле во едно трговско друштво. Одлуката била донесена на собранието на акционерите, одржано на 17 јуни, со прифаќање на Спогодбата за присоединување. Фирмите „T-Mobile Македонија“ и „T-Home Македонија“ од 1 јули 2015 година престанале да постојат како правни лица, а сите вработени, како и целокупниот имот и обврски биле преземени од „Македонски Телеком“. Од овој датум, мобилните и фиксните оператори работат како правен субјект под името „Македонски Телеком“, акционерско друштво за електронски комуникации – Скопје или под скратениот назив, Македонски Телеком АД – Скопје. На 3 септември 2015 година, „Македонски Телеком“ најавил дека трговско друштво ги избришало двата продуктни бренда „Т-Home“ и „T-Mobile“ и вовело еден бренд - „Телеком“ под чија капа трговското друштво продолжило да го нуди целото свое портфолио на услуги наменети за приватни и деловни корисници, кој продолжило да го применувало сите комуникациски услуги за дома и во движење: мобилните и фиксните интегрирани услуги, решенијата за деловни корисници, па дури и Cloud-решенијата. 2  3 
„Македонски Телеком“ е оператор на мобилни и фиксни линии на македонскиот пазар, работи и како давател на интернет услуги и како давател на интегрирани телекомуникациски и телевизиски услуги. Со понуда на комуникациски услуги и забавна содржина се осигуруваат приходите во иднина, компанијата ја подобрува и конкурентноста во Македонија, како и порастот на мобилните и широкопојасните услуги на национално ниво. 4  Компанијата нуди портфолио на услуги што се засноваат на Интернет-протокол, услуги за комуникација на податоци, продажба и изнајмување на опрема и услуги за системска интеграција.
Telekom.mk е првиот GSM мобилен оператор во Македонија. Компанијата е активна од септември 1996 година, под тогашниот назив МобиМак пред да биде купена од Дојче Телеком. Во 2006 година, „МобиМак“ станал дел од Т-Mobile а во 2015 година го променил називот во Telekom.mk, синхронизирајќи ја работата со останатите фирми ќерки на „Дојче Телеком“. Мрежата на „Телеком“ покрива речиси 100% од населението и преку речиси 100% од територијата на Македонија. Компанијата прва ги претставила GPRS. EDGE, 3G и 4G LTE мрежите на македонскиот пазар.
Компанијата обезбедува услуги на фиксна телефонија претежно преку VoIP и нуди различни тарифни планови. Во првиот квартал на 2017 година, со 214.000 корисници, „Македонски Телеком“ имал пазарно учество од 59,1% во областа на фиксната телефонија во Македонија. 5 
Телеком нуди портфолио од интернет-протокол засновани сервиси, комуникациски мрежи, опрема за продавање и изнајмување како и системски интегрирани сервиси. Телеком се стреми да ја модернизира мрежата и да постигне високо технолошко ниво. Еден од главните фокуси е модернизација на оптичката мрежа позната како fiber-to-the-home . Во ноември 2011 Телеком започна проект за модернизација на мрежата преку нова интернет-заснована мултимедијална платформа. Платформата се употребува за VoIP и миграција од PSTN кон целосна IP мрежа. Денес над 290.000 фиксни линии се мигрирани кон новата платформа. 6  Во првиот квартал од 2017 година, Македонски Телеком имал 189.000 претплатници на широкопојасен интернет, со што заземал пазарно учество од 47,25 во Македонија. 5 
IPTV услугата на „Македонски Телеком“ започнала со работа на 1 ноември 2008 под брендот MaxTV како прва понуда за дигитална телевизија во Македонија. MaxTV нуди +150 тв канали и интерактивни услуги преку IPTV платформата. „MaxTV“ се употребува во близу 100.000 домаќинства.
Првиот портал, дизајниран од страна на МТнет , беше пуштен во употреба на 7 декември 1999 година. Во тоа време, тоа била комбинација на портфолиото на веб производи на МТнет и општ портал за Интернет содржина. Тоа бил првиот портал од таков вид, и нудеше скоро дневно ажурирани новости и информации на интернет корисниците во Македонија.
ИДИВИДИ , бил пуштен во употреба во февруари 2004 година за воведување нови видови на содржини и додавање функционалности поврзани со издавање на содржини и интеракција со посетителите. Темите вклучуваат: вести од светот и од земјата, деловни информации, спорт, стил, забава, здравје, технологија. До 2008 година, ИДИВИДИ имал просечно 35 илјади посетители и имал највисок број од 60 илјади посетители во еден ден. ИДИВИДИ објавува 200 нови написи во ден. Порталот ги нуди и следните услуги: Речник за десет различни јазици; Лични огласи; Електронски честитки; услуги за Online chatting; Форум заедница; Преземање на софтвер од различни категории; Online образовни курсеви ; Услуги за дневни информации; Вести од дневните весници и електронските медиуми ; 24 часа камери во живо.
Под доменот на ИДИВИДИ постојат неколку други портали: Мултимедијален портал ; Портал за содржина генериран од корисниците ; Портал за заедницата за online игри .
Со воведувањето на IPTV производите во ноември 2008 година, се воведе и MaxTV порталот .
На 1 мај 2017 година, за главен извршен директор на „Македонски Телеком“ бил назначен Андреас Елснер. Во јули 2018 година, за главен извршен директор бил назначен Никола Љушев. 7 
Македонскиот Телеком е основач на Фондацијата „Телеком за Македонија“ чиј претседател е Никола Љушев. Во 2019 година, оваа фондација воспоставила партнерство со УНИЦЕФ кое се однесува на две иницијатици за помош на децата и младинците со попреченост во развојот. 8 
Во 2016 година, на Светскиот конгрес за информатичка технологија, одржан во Бразилија, „Македонски Телеком“ добил награда од Светската алијанса за информатичка технологија и услуги  за проектот „Паметен град“ , во категоријата „Решение за одржлив раст“. 9 
