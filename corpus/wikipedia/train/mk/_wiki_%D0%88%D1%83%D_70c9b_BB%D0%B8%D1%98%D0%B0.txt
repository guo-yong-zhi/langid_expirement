Јужна Англија е географска област во Англија која го зафаќа нејзиниот најјужен дел кој се одликува со културни, економски и политички разлики од Мидлендс и Северна Англија. Разликата помеѓу југот и остатокот од Англија и Велика Британија понекогаш се нарекува поделба на север и југ. Со вкупно население од речиси 28 милиони жители; и површина од 62042 квадратни километри, во Јужна Англија живее приближно 40% од населението од Обединетото Кралство и зафаќа приближно 25% од неговата површина.
Јужна Англија се граничи со Велс, англискиот регион Мидлендс и преку море со Франција, Белгија и Холандија.
Лондон е најголемиот град во Јужна Англија и е главен град на Обединетото Кралство. Метрополитенската област Лондон има население од 14,2 милиони , со што тој е најголемата метрополитенска област во Европа. 1 
Јужна Англија има дијалект и акцент различен од другите делови на ОК. Поради важноста на Југот во медиумите и политиката, стандардниот британски англиски во голема мера се заснова на англискиот што се зборува во Јужна Англија. На пример, стандардниот британски изговор е многу сличен со говорот во Лондон, Оксфорд и Кембриџ. 2 
Корнскиот јазик е оживеан јазик и е важен дел од идентитетот и културата на народот од Корнвол. 3 
За економски и географски цели, Јужна Англија е поделена на четири подрегиони: Југозападна Англија, Југоисточна Англија, Голем Лондон и Источна Англија.
Во многу дефиниции, Јужна Англија вклучува многу окрузи на/близу Ламанш. Церемонијалните грофовии се:
Јужна:
Источна:
