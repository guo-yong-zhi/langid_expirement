Перипатетичари — претставници на школа во старогрчката философија од 4 век п.н.е.. 
Перипатетичарите биле следбеници на Аристотел. Името на школата доаѓа од старогрчкиот збор peripatoi  со значење „шеталиште“ , а кое посочува на местото каде се состанувале членовите на школата Ликеј. По смртта на Аристотел се шири легендата дека тој бил „перипатетички предавач“ , имено дека своите лекции ги држел одејќи низ градините, па така поимот peripatetikos го заменил оригиналниот peripatos во значењето на името на оваа школа.
