Храбар нов свет  е роман на Олдос Хаксли, напишан во 1931 година, а објавен во 1932 година. Дејството на романот се одвива во Лондон во 2540 година, каде што власта ги комбинира репродуктивната технологија и учењето во соништата за да го промени општеството, кое е олицетворение на идеалите, кои ја формираат основата на футурологијата. Како одговор на оваа книга, подоцна Хаксли ги напишал есејот Brave New World Revisited  и неговото последно дело Остров .
Во 1999 година, издавачката куќа Modern Library го рангирала романот Храбар нов свет на петто место на списокот на 100 најдобри романи на англиски јазик во XX век. 1 
Насловот на романот доаѓа од репликата на Миранда во драмата Бура на Шекспир :
Романот се состои од 18 глави:
Храбриот нов свет спаѓа во класичните дела на дистописката научна фантастика. Во него, Хаксли ги предвидува процесите на дехуманизација, стерилност, отсуството на индивидуалност, психолошката манипулација и сите видови на контролирано мислење и живеење. Во времето кога се појавил, овој роман претставувал остра сатира на тогашните случувања: масовното производство, социјалните и културните движења во кои се губи идентитетот на поединецот за Хаксли претставувале повик за узбуна. Посетата на САД и запознавањето со нејзината култура заснована врз комерцијалноста и сексуалниот промискуитет дополнително го разбудил неговиот страв од американизацијата на Европа и на целиот свет, мотивирајќи го да го напише овој роман. 8 
Една песна од албумот „Сиромашни и богати“  на македонската рок-група „Хахаха“ се вика „Храбар Нов Свет“ при што во текстот се споменува и Хаксли. 9 
