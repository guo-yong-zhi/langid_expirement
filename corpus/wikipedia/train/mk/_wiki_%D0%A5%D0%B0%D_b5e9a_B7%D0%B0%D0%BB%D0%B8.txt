
Хаџи-Хамзали — село во Општина Штип, источна Македонија. Денес нема жители. 2 
Селото лежи во северниот дел на Конечка Планина, од левата страна на реката Крива Лакавица. Сместено е југозападно градот Штип, а атарот зафаќа површина од 20,9 км2. 3 
Во римско и доцноантичко време во околината на Хаџи-Хамзали се наоѓала тврдината Исар, која го контролирала патот Стоби-Астибо-Пауталија. 4  Наоѓалиштето се наоѓа на истоимениот рид , на околу 5,5 км југоисточно од селото. 5 
Во XIX век Хаџи-Хамзали било турско село во Штипската каза на Отоманското Царство. 6 
На етничката карта од 1927 г. Леонард Шулце Јена го покажува Хаџи-Хамзали  како турско село. 7 
Според статистиката на Васил К’нчов  од 1900 г. Аџамзалци имало 325 жители, сите Турци. 6 
Селото било раселено по 1961 година, когашто броело 106 жители.
Според пописот од 2002 година, Хаџи-Хамзали немало ниеден жител. 2  Истото било потврдено и на последниот попис од 2021 година.
Во табелата во продолжение е направен преглед на населението во сите пописни години:
