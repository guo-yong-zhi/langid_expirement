Моди  — село во Општина Бешик во Солунски округ, Егејска Македонија, денес во областа Централна Македонија, Грција. 2 . Пред реформата на локалната власт во 2011 година Моди била дел од општина Мадитос 2 .
Селото се наоѓа на 75 километри источно од Солун и на 13 километри западно од Ставрос, во североисточниот дел на Халкидик, во подножјето на планина Колјани. Во близина на селото поминува автопатот кој води од Солун кон Кавала.
Во XIX век Моди било село во Лагадинската каза во рамките на Отоманското Царство.
Според статистиката на Васил К’нчов  во 1900 година селото имало 550 жители Грци 3 .
Според податоците на секретарот на егзархијата Димитар Мишев  во 1905 година во селото живееле 205 Грци 4 .
По крајот на Балканските војни, селото било вклучено во составот на Грција. По потпишувањето на Лозанскиот договор во 1923 година помеѓу Република Турција и Република Грција, во селото се населиле грчки бегалци од Анадолија.
Во 1928 година селото било чисто бегалско со 2 семејства и 8 лица бегалци 5 , додека во 1940 година селото броело 259 жители. Селото во пописот од 1951 година броело 296 жители, на пописот од 1961 година во селото живееле 329 жители, во 1971 година имало 326 жители, во 1981 година имало 406 жители, додека во 1991 година имало 379 жители 6 . Денеска, населението на селото е 249 жители според пописот од 2011 година.
Еве преглед на населението во сите пописни години, од 1940 г. до денес:
