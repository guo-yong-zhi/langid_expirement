Главниот штаб на Народноослободителната војска и партизанските одреди на Македонија  ― највисоко и главно командно тело на македонскиот народ во Вардарскиот дел на Македонија во текот на народно-ослободителната борба на Македонија.
Седиштето му било во Скопје и тоа се равило постепено. Од крајот на јуни 1941 година, дејствувал како Воена комисија при Покраинскиот комитет на КПМ. Пред формирањето на ГШ, оружената борба ја раководеле: Воена комисија – Методија Шаторов-Шарло, Коце Стојановски - Металец, Бранислав Шикиќ-Бруно, Љубомир Лековиќ- Горски, Илија Јакимовски и Роберт Гајдик. 1  2 
Како резултат на активностите на Воената комисија, кон крајот на август 1941 година е формиран Скопскиот партизански одред. Во септември Воената комисија престанала со работа, а бил формиран Покраински воен штаб – Лазар Колишевски-Митре, Михајло Апостолски-Дончо, Мирче Ацев-Стојче, Страшо Пинџур-Jосиф, Цветко Узуновски-Абас, 1  Трајко Бошкоски-Тарцан, Перо Ивановски-Тиквар, Кузман Јосифовски-Питу, Иван Дојчиновски-Димче. 2 
Истата година на 11-12 октомври, се појавиле и партизанските одреди во Куманово и Прилеп, кои започнале со вооружени акции. Од ноември 1941 година до март 1942 ПВШ, не одржувал состаноци ниту пак донесувал одлуки. Во март, 1942 година ПВШ бил активиран и превзел бројни воени активности: Формирал оперативен штаб, како оперативно раководство, кое што требало постојано да да биде на терен со партизанските одреди, издале ѝ директива за излегување на нови партизански одреди и побарал поголеми активности од месните воени штабови. 2 
Оперативен воен штаб, како помошен орган на ПВШ – Перо Ивановски-Тиквар, Трајко Бошкоски-Тарцан, Киро Крстески-Платник и Стив Наумов. 1  Со формирањето на Привремениот ПК КПЈ за Македонија, во почетокот на јуни 1942 година, ПВШ бил преименуван во Главен штаб на Народноослободителната војска и партизанските одреди на Македонија. 2 
ПВШ прераснува во ГШ на Народноослободителната војска на Македонија и НОПОМ во состав: Цветко Узуновски, Михајло Апостолски, Мирче Ацев, Страшо Пинџур и Љупчо Арсов , а подоцна биле кооптирани Кузман Јосифовски и Стив Наумов
Го раководел дејствувањето и организирањето на НОПО, реорганизацијата на месните воени штабови, издавал Билтен  и др. 1  2 
ГШ на НОПОМ прераснува во ГШ на НОВ и ПОМ во состав: Михаило Апостолски – командант, Цветко Узуновски – политички комесар и Страхил Гигов – заменик политички комесар. Подоцна комесари биле Бане Андреев и Борко Темелкоски, а заменик на командантот Панче Неделковски . 1  2 
До конечното ослободување на Вардарска Македонија , во составот на ГШ имало повеќе измени. Единствено командантот Апостолски останал до укинувањето на главните штабови . За поефикасно раководење со НОАВМ, територијата ја поделил на пет Оперативни зони, на чело со оперативни штабови.
Од пролетта 1943 година Главниот штаб на НОВ и ПОМ во прво време престојувал во базата кај Лопушник , а потоа во селото Црвена Вода на слободната територија на Дебарца, каде што формирал свои одделенија и служби. Меѓу кои именувал:  референт за верски прашања  и референт за просвета , издал Манифест за крајната цел на НОАВМ , формирал баталјони и бригади , дивизии и корпуси  за завршните операции за ослободување на Македонија. 1 
По напуштањето на слободната територија во Западна Македонија во почетокот на декември, 1943 година Главиот штаб со народно-ослободителната војна во Македонија раководел од Мегленско , па сè до  Февруарскиот поход . Потоа со Групата баталјони се префрлил низ Источна Македонија на кумановското подрачје  каде што се поврзал со јужноморавските и косовските единици. Тука е формиран заеднички Оперативен штаб под команда на НОВ и ПОМ којшто пролетта 1944 година раководел со воените дејствија на кумановското, врањското и црнотравското подрачје. До средината на септември 1944 година, Главниот штаб бил во кумановско-врањското подрачје, а потоа се префрлил во Овче Поле , од каде што раководел со со воените единици што дејствувале на комуникациите против германските воени сили кои се повлекувале од Грција. Во втората половина на октомври ГШ бил преместен во селото Горно Врановци, Велешко. Од ова подрачје раководел со завршните операции за ослободување на Македонија. Со ослободувањето на Македонија, седиштето на ГШ на НОВ и ПОМ, било преместено во Скопје. 1 
Македонската војска имала над 64.000 борци . Во ноември ГШ на НОВ и ПОМ бил преименувн во ГШ на НОВ и ПОЈ за Македонија и така функционирал до февруари 1945 година, кога бил преименуван со наредба на ВШ на НОВ и ПОЈ во ГШ на ЈА за Македонија. 2  Бил подготвен Петнаесеттиот македонски корпус за завршните операции за ослободување на Југославија, додека во територијален поглед, ГШ ја поделил Македонија на три воени области: Скопска, Битолска и Штипска. 1  Во мај 1945 бил укинат. 2 
Акции на партизанските одреди од Третата оперативна зона, јуни 1943 година
Дневен извештај од Штабот на II корпус до Гл. Штаб на НОВ и ПОМ - фотокопија 
Благој Јанков - Мучето   
Блажо Тодоровски   
Борка Велески   
Борка Талески   
Боро Петрушевски - Папучар   
Вера Ацева   
Видое Смилевски - Бато   
Димитар Богоевски   
Ѓоце Стојчевски - Амбарче   
Ибе Паликуќа   
Јосиф Јосифовски   
Крсте Црвенковски   
Кузман Јосифовски - Питу   
Мара Нацева   
Манчу Матак   
Мирче Ацев   
Михајло Апостолски   
Лазар Колишевски   
Љупчо Арсов   
Наум Наумовски   
Орде Чопела   
Орце Николов   
Раде Јовчевски - Корчагин   
Рампо Левков - Левката   
Стефан Наумов - Стив   
Страхил Гигов   
Страшо Пинџур   
Тихомир Милошевски   
Тодор Циповски - Мерџан   
Христијан Тодоровски - Карпош   
Цветан Димов   
Чеде Филиповски - Даме
