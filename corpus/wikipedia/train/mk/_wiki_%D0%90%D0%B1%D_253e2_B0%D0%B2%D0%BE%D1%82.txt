„Абецеда на стравот“  – југословенски филм од 1961 година, во режија на Фадил Хаџиќ , кој е и автор на Сценариото , заедно со Федор Видас. Главните улоги ги толкуваат: Весна Бојаниќ , Јосип Запалорто , Нада Касапиќ, Татјана Бељакова, Јасенка Кодрња и Миодраг Лончар. 1 
Дејствието на филмот се одвива во Загреб, во 1943 година. Студентката Вера  е храбра илегалка која се уфрлува во станот на банкарскиот директор и усташки шпион Молнар , претставувајќи се како неписмена слугинка со лажно име Катица. Нејзината задача е да го пронајде списокот на усташките шпиони кои се уфрлени во редовите на партизаните. Во станот на Молнар често доаѓаат на гости високи претставници на усташкиот режим, а и постарата ќерка Елза е припадничка на усташката војска. Вера се зближува со помладата ќерка, наивната и романтична Саша, која почнува да ја учи да пишува. Во текот на работата, Вера има пристап до сите простории во станот, па кога Молнар заминува  на службен пат, таа добива можност да го пребара неговиот кабинет...
