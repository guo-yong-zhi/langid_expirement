Динамо е руски фудбалски клуб, основан во 1923 година. Своите домаќински натпревари ги игра на Стадион Динамо во Москва. Динамо е еден од најпопуларните тимови во Русија.
Динамо е основан на 18 април 1923 година. Првиот тренер на тимот бил Фјодор Чулков. За прв капитен на Динамо бил избран Василиј Житарев. Во 1936 и 1937 тимот станал шампион на СССР.
Динамо е првиот советски тим кој играл против западни тимови. Динамо завршил заедно со ФК Челзи 3: 3, го декласирал ФК Кардиф Сити со 10:1 и завршил 2:2 со ФК Глазгов Ренџерс. Динамо бил 5 пати шампион на СССР во 50-тите години. Во 60-тите години на XX век тимот бил во криза. Во 1972 Динамо го постигнал најголемиот успех во целата историја-финалето на КПК. На финалето тие биле поразени од Глазгов Ренџерс со 3:2. За последен пат Динамо станал шампион на СССР во 1976 година.
Најголемиот успех на тимот во првенството на Русија е второ место во 1994 година. Во 1995 го освоил Купот на земјата, откако во финалето го победил Ротор од Волгоград. Во 2008 биле трети во првенството на Русија. Во сезоната 2010 Динамо се преселил на Арена Химки, бидејќи стадионот им е во реконструкција. Тимот е засилен со Андреј Воронин и Кевин Курани, но не успева да се пласира на евротурнирите.
