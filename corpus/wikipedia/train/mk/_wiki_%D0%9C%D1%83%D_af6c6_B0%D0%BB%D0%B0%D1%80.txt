Муралар или Моралар  — село во Леринско, Егејска Македонија, денес во општината Суровичево на Леринскиот округ во областа Западна Македонија, Грција. Населението брои 325 жители . Сè до 1920-тите било населено со Турци. 3 
Селото е сместено во котлината Сариѓол, 6 км источно од Чалџиево и 12 км јужно од Суровичево.
Во „Етнографија на вилаетите Адријанопол, Монастир и Салоника“ се вели дека во 1873 г. Молари  е село во Џумалиската каза со 10 домаќинства од 25 жители муслимани. 4 
Во 1889 г. хрватсниот етнограф Стефан Верковиќ напишал за Муралар:
Според статистиката на Васил К’нчов  во 1900 г. Моралар имал 250 жители Турци. 6 
По Балканските војни во 1913 г. селото е припоено кон Грција согласно Букурешкиот договор. Истата 1913 г. селото броело 435 жители, кои во 1920 г. нараснале на 510. 3  Во 1920-тите по сила на Лозанскиот договор жителите како муслимани се иселени во Турција, а на нивно место властите довеле семејства кои зборувале турски христијани од Мала Азија. Во 1927 г. селото е преименувано во Пеларгос. 7  Во 1928 г. Муралар е заведено како дојденско село со 345 дојденски жители од 93 семејства. 8 
Во 1940 г. селото броело 561 жител. Во Втората светска војна населението на Муралар било вооружено од окупаторските сили, а во Граѓанската војна покажало голема верност кон власта и, како противник на Демократското движење, ги пљачкало и тероризирало македонските села во околината. 3 
Населението се намалило во текот на 1960-тите поради иселувања во Кајлари и други градови. 3 
Еве преглед на населението во сите пописни години, од 1940 г. до денес:
Населението се занимава со одгледување на жито и тутун, со овоштарството и делумно со сточарство. 3 
