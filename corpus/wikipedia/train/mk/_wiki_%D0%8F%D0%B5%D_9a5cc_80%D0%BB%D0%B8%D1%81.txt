Сер Џејмс Александер Мирлис FRSE FBA  — шкотски економист и добитник на Нобеловата награда за економија во 1996 година. Бил прогласен за витез во 1998 година.
Роден во Минигаг, Шкотска, Мирлис бил образуван на Единбуршкиот универзитет  и Тринити колеџ во Кембриџ , каде бил многу активен во студентските дебати. Еден современик, Квентин Скинер, изјавил дека Мирлис бил член на Кембричките апостоли, заедно со нобеловецот Амартја Сен во текот на тоа време. Помеѓу 1968 и 1976 година, Мирлис бил трипати визитинг-професор на Масачусетскиот технолошки институт. 1  Предавал на Оксфордскиот универзитет  и Кембричкиот универзитет .
За време на Оксфорд, објавил трудови за економските модели за кои на крајот ја добил неговата Нобелова награда. Биле насочени на ситуации во кои економската информација е асиметрична или нецелосна, одредувајќи го опсегот до кој треба да влијаат на оптималната стапка на штедење во економијата. Помеѓу други резултати, ги покажале принципите на „морален хазард“ и „оданочување на оптималниот доход“ дискутирани во книгите на Вилијам Викри. Методологијата оттогаш станала стандардна во полето.
Мирлис и Викри ја поделиле Нобеловата награда за економија во 1996 година „за нивните фундаментални придонеси кон економската теорија на стимулации при астиметрични информации“.
Мирлис е исто така сосоздавач, со професорот Питер Дајамонд на Теоремата за ефикасност „Дајамонд-МИрлис, развиена во 1971 година. 2 
Мирлис е пензиониран професор по политичка економија на Кембричкиот универзитет и член на колеџот Тринити. Поминувал неколку месеци во годината на Мелбурнскиот универзитет, Австралија. Моментално е визитинг-професор на Кинескиот универзитет Хонгконг, како и на Универзитетот Макао. Во 2009 година бил назначен за основачки член на колеџот Морнингсајд на Кинескиот универзитет Хонгконг.
Мирлис е член на шкотскиот Совет за економски советници. Го предводи и The Mirrlees Review, извештај за британскиот даночен систем.
Негови студенти биле познати академици и политичари Парта Дасгупта, Хју Диксон, Николас Стерн, Антони Венабл и Џон Викерс.
