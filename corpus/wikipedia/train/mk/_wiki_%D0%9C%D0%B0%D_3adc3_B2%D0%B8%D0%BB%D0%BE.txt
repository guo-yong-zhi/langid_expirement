Марковниковото правило е правило кое го опишува исходот на некои реакции на адиција во органската хемија. Формулирано е од рускиот хемичар Владимир Васиљевич Марковников во 1870 година. 1  2 
Правилото гласи дека при адиција на протонска киселина HX на алкен, водородниот атом  се поврзува со јаглеродниот атом од двојната врска со помалку алкил супституенти, а халидната  група се поврзува со јаглеродниот атом со повеќе алкил супституенти. 3  4 
Истото се случува и при реакција на алкен со вода при што се формира алкохол. Хидроксилната група  се врзува за јаглеродниот атом од двојната врска кој е повеќе супституиран, додека водородниот атом се врзува за јаглероден атом кој е помалку супституиран.
Со откривањето на карбокатјоните се покажало дека овие реакции на адиција се одвиваат според марковниковото правило, бидејќи на тој начин се формира најстабилен карбокатјонски интермедиер.
