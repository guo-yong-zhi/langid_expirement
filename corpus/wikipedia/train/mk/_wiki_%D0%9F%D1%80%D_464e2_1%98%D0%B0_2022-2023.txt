 Манчестер Сити  Арсенал Манчестер Јунајтед Њукасл Јунајтед 
 Ливерпул Брајтон 
 Астон Вила 
Премиер лига на Англија 2022-2023 била 31-вата сезона на Премиер лигата, највисокото ниво на професионалните фудбалски лиги на Англија, од нејзиното основање во 1992 година. Сезоната започнала на 5 август 2022, а завршила на 28 мај 2023.
Екипата на Манчестер Сити влегла како бранител на титулата од претходната сезона. Фулам, Борнмут и Нотингем Форест биле трите нови екипи, откако обезбедиле промоција во Чемпионшип лигата 2021-2022. Тие ги замениле Барнли, Вотфорд и Норич Сити, кои како трите најслабопласирани екипи во претходната сезона испаднале во Чемпионшип 2022-2023.
На 20 мај 2023, Манчестер Сити ја одбраниле титулата станувајќи шампиони по деветти пат во клупската историја, после поразот на нивниот најголем конкурент во оваа сезона Арсенал од Нотингем Форест. 1  Со тоа тие ја освоиле својата трета титула во низа, станувајќи само вториот клуб во ерата на Премиер лигата кој успеал да го оствари ова по нивниот градски ривал Манчестер Јунајтед. Како шампиони, Сити се квалификувале за групната фаза од Лигата на шампионите за следната сезона, заедно со Арсенал , третопласираниот Манчестер Јунајтед и четвртопласираниот Њукасл Јунајтед.
Ливерпул и Брајтон, пак се квалификувале за УЕФА Лига Европа 2023-2024, додека Астон Вила изборила учество во УЕФА Лигата на конференции.
Лестер Сити, Лидс Јунајтед и Саутхемптон биле трите екипи кои испаднале од лигата во оваа сезона.
Најдобaр стрелец во оваа сезона бил Ерлинг Холанд од шампионот Манчестер Сити со 36 постигнати гола, со што норвежанецот поставил нов рекорд за најмногу постигнати голови од еден играч во рамките на една сезона. 2  Сезоната 2022-2023, била сезоната со 38 натпревари со најмногу постигнати голови во историјата на Премиер лигата, со 1.084 гола . 3  
Шестта последователна сезона, најдобрите четири екипи на крајот од сезоната влегуваат во групната фаза на Лигата на шампионите 2023-2024. Петто рангираната екипа и победникот на ФА Купот ќе изборат пласман во Лига Европа; победникот на Лига купот стекнува право на учество во УЕФА Лига на конференции 2023-2024. Во случај освојувачите на двата домашни купови веќе да имаат обезбедено пласман во европските купови преку првенството, наместо нив ќе се квалификуваат шестопласираната екипа во првенството во Лига Европа и седмопласираната екипа во Лигата на конференции. Трите последни екипи на крајот од сезоната испаѓаат во Чемпионшип.
Вкупно 20 клубови учествувале во Премиер лигата на Англија за сезоната 2022-2023, вклучувајќи ги 17-те екипи од претходната сезона 2021-2022, двата прво пласирани клуба од Чемпионшип лигата 2021-2022, и победникот на плејофот од истата лига. Новите екипи во оваа сезона биле Фулам, кои се вратиле во највисокото фудбалско ниво на Англија по само една година отсуство и нивното испаѓање во сезоната 2020-2021, потоа Борнмут, кои се вратиле по две години отсуство и испаѓањето во сезоната 2019-2020, и Нотингем Форест, кој како победник на плејофот се вратил во Премиер лигата по цели дваесет и три години пауза од нивното испаѓање во сезоната сезоната 1998-1999. Тие ги замениле Барнли, Вотфорд и Норич Сити.
Плејоф за влез во Премиер лигата
