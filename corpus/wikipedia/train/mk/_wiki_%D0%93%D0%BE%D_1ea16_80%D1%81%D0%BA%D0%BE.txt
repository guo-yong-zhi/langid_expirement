Горно Пожарско или Горно Пожар  — поранешно село во Мегленско, Егејска Македонија, на територијата на денешната општина Меглен на Постолскиот округ во Централна Македонија, Грција.
Горно Пожарско се наоѓало на надморска висина од 500 м во северозападниот дел на котлината Меглен. Лежело на 20 км западно од општинското седиште С’ботско, во јужното подножје на планината Ниџе, над Пожарски Бањи. 2 
Во XIX век Горно Пожарско било македонско село во Воденската каза на Отоманското Царство. Според преднијата, селото е постаро от Долно Пожарско, но постепено се намалило, бидејќи жителите почнале да градат куќи во долното маало — Долно Пожарско. 2  Црквата „Св. Јован Претеча“ во Горно Пожарско е од средината на XIX век. 3  Црквата „Св. Ѓорѓи“ исто така е стара. 4  Жителите претежно се занимавале со сточарство, а во помала мера со земјоделство. 2 
Повеќето статистики не ги разликуваат Долно и Горно Пожарско. Во „Етнографија на вилаетите Адријанопол, Монастир и Салоника“ се вели дека во 1873 г. Пожарско  е село во Воденската каза со 218 куќи сочинети од 1000 жители Македонци. 5  6 
Во 1881 г. Пожарско е ограбено од разбојникот Бекир-пеливан. 7  Во овој период проработела бугарската пропаганда и во 1883 г. во селото е отворено бугарско училиште. 8 
Според статистиката на Васил К’нчов  во 1900 г. во Пожарско живееле 2004 Македонци христијани. 5  9 
Целото население на Пожарско потпаднало под врховенството на Бугарската егзархија. Според егзархискиот секретар Димитар Мишев  во 1905 година во Пожарско  има 2240 Македонци под егзархијата и во селото работело бугарско училиште. 5  10 
Егзархиската статистика од 1912 г. вели дека селото имало 2080 жители. 2 
За време на Првата балканска војна во 1912 г. селото е окупирано од грчка војска, а по Втората балканска војна во 1913 г. е припоено кон Грција. За време на Првата светска војна бугарската воена власт ги евакуирала жителите на Горно Пожарско во Јужна Србија, која исто така била под бугарска окупација. 2  По војната, повеќето жители се вратиле во селото, но изградиле куќи во Долно Пожарско. Затоа, во 1920 г. Горно Пожарско е заведено со само 79 жители, кои во 1928 г. сепак нараснале на 159 жители. 2 
Боривое Милоевиќ  во 1921 г. пишува дека Горно Пожарско има 170 куќи на словени христијани. 11  Во 1922 г. Пожарско е преименувано во Лутраки, а со тоа Горно Пожарско станало Ано Лутраки.
Во 1924 г. 15 македонски семејства од Горно и Долно Пожарско се преселиле во Бугарија — 8 во Варна, 6 во Софија и 1 во Стара Загора. 12  Во 1940 г. селото имало 185 жители.
Селото многу настрадало во Граѓанската војна . Повеќето жители се преселиле во СР Македонија. Оние што пребегале во други места по во Грција потоа се вратиле, но во Долно Пожарско, а Горно Пожарско останало напуштено и необновено. 2  Од селото се зачувани црквите „Св. Јован Претеча“ и „Св. Ѓорѓи“.
