Полипропилен гликол или полипропилен оксид е полимер  на пропилен гликол.  1  Претставува полиетер и е полиалкилен гликол . Помеѓу 60 и 70% од пропилен оксидот се претвора во полиетерски полиоли преку процес наречен алкоксилација.  2 
Полипропилен гликол се произведува со отворање на прстенот на пропилен оксид и негова полимеризација. Иницијаторот е алкохол, а катализаторот е база, обично калиум хидроксид. Кога иницијаторот е етилен гликол или вода, полимерот е линеарен. Со мултифункционален иницијатор како глицерин, пентаеритритол или сорбитол полимерот се разгранува.
Конвенционалната полимеризација на пропилен оксид резултира со атактички полимер. Изотактички полимер може да се произведе од оптички активен пропилен оксид, но по висока цена.
PPG има многу заеднички својства со полиетилен гликолот. Полимерот е течност на собна температура. Растворливоста во вода се намалува со зголемување на моларната маса. Секундарните хидроксилни групи во PPG се помалку реактивни од примарните хидроксилни групи во полиетилен гликол. PPG е помалку токсичен од PEG, така што биотехнолошките производи сега главно се произведуваат со PPG.  3   4   5 
PPG се користи во многу полиуретански формулации.  6   7  Друга употреба на PPG е како сурфактант, средство за навлажнување и распрскувач при доработка на кожа.  8  PPG исто така се користи како референца и калибрант во масената спектрометрија и HPLC .  9   10  Тој е и инхибитор на корозија.  11 
