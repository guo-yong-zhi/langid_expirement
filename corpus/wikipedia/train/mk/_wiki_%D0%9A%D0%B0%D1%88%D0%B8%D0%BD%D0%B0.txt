Кашина — село во Општина Свети Врач, во регионот Пиринска Македонија, во југозападниот дел на Бугарија.
Селото се наоѓа во југозападните падини на Пирин Планина, на надморска височина од 728 метри. Оддалечено е 37 километри источно од Свети Врач и 40 километри североисточно од градот Петрич.
Црквата „Успение на Пресвета Богородица“ потекнува од првата половина на XIX век. 1 
Во XIX век селото е дел од Мелничката каза на Серскиот санџак во Отоманското Царство.
Според статистиката на Васил К’нчов  кон краjот на ХІХ век, во селото имало 180 жители, сите Македонци. 2  3 
Според секретарот на Бугарската егзархија Димитар Мишев,  во 1905 година во Кашина имало 256 Македонци, патријаршисти. 3  4 
Во почетокот на април 1905 година врховистите, предводени од капетанот Јордан Стојанов, започнуваат поход во Мелничко против Јане Сандански. Во ноќта помеѓу 6 и 7 април, врховистите заминуваат од селото Кашина и се упатуваат кон селото Ковачево, но пред полноќ наидуваат на неочекувана заседа, организирана од Јане Сандански. Во заседата учествувале четите на Сандански, Таската Серски, Атанас Тешовалијата, сѐ на сѐ околу седумдесет комити. Борбата се одликувала со необична жестина и во престрелката загинале седум врховисти, а шест биле ранети. Меѓу загинатите врховисти биле војводите Давитко, Партениев, потпоручникот Јанков и др., а капетанот Јордан Стојанов бил ранет и одвај се спасил, оставајќи околу четириесет врховисти во заробеништво. Другите се предале и биле разоружени.
Кашина е мало село. Според пописот од 2011 година, во селото живееле 10 жители, сите запишани како Бугари. 5 
На табелата е прикажан националниот состав на населението во селото: 6 
На табелата е прикажан бројот на населението во Кашина за периодот 1965-2011: 7 
Според Националниот статистички институт на Бугарија, по проценките од 31 декември 2015 година, во Кашина имало 15 жители.
Предлошка:Населени места во Општина Свети Врач
