Свети Никола  — црква во селото Петерско, Леринско, Егејска Македонија. Влегува во состав на Леринско-преспанско-еордејската епархија на Цариградската патријаршија. 1 
Храмот се наоѓа во северниот дел на селото, во подножјето на ридот Курија. Изграден е во 1776 г. од камен, користејќи материјал од околните антички урнатини. 2  Имал улога на на парохиски храм на Петерско до 1972 г. Бидејќи селото било под двете пропаганди, во 1880 г. во црквата наизменично доаѓале свештеници на Бугарската егзархија и на Цариградската патријаршија. Во 1895 г. овој храм станал наполно патријаршиски.
Црквата е трикорабна базилика со дрвен покрив, нартекс и женска црква над него. 3  4  Зачуван е дел од оригиналниот живопис во апсидата, во жртвеникот и на дел од јужниот ѕид на наосот. 1  Тие датираат од 1840 г. — период во кој во Леринско работеле зографи од епирското село Кионат. 3  Ви храмот се чуваат 64 икони од XVIII – XIX век, повеќето од кои стојат на дрвениот иконостас. Шест од нив имаат напишан датум — една од 1776 г. со резбана рамка и 5 од почетокот на на XIX век. Иконостасот има два реда апостолски икони, царски двери и дел од оригиналниот иконостас од XVIII век. 1 
Камбанаријата е одделна куловидна камена градба северозападно од црквата. 3  4 
Црквата заедно со камбанаријата е прогласена за заштитен споменик на културата во 1992 г. 4 
