Клуб Серо Портењо  е меѓу најпопуларните парагвајски фудбалски тимови. Тој е од населбата Обреро на главниот град Асунсион.
Со 27 освоени титули во Парагвај тој се наоѓа на 2-ро место по тој показател веднаш зад Олимпија.
Серо Портењо е основан на 1 октомври 1912 година од Сузана Нуњес и други млади студенти. Во тоа време, политичкиот живот во земјата е многу нестабилен, со континуирано непријателство меѓу 2-те водечки партии - Колорадската и Либералната. Како симбол на обединување и пријателството меѓу сите парагвајци основачите на тимот решаваат клупските бои да бидат во боите на двете партии - црвена  и сина . Подоцна, за да може тимот да биде припокриен во боите на парагвајското знаме за боја на шорцевите е избрана белата.
Клубот е наречен на рид, крај кој Парагвајската армија постигнала една од најголемите свој победи. Битката се водела помеѓу Аргентинци, родени во Буенос Аирес  во близина на ридот Мбае  на 19 јануари 1811 година. Иако не добиваат поддршка од Шпанците, чија колонија е земјата, парагвајците сепак успеале да надвладеат над Аргентинците.
"Серо Портењо" е познат како "тим на народот", бидејќи голем дел од неговите обожаватели се претставници на работничката класа, додека навивачите на вечниот непријател Олимпија се главно од погорните слоеви на општеството. Поради тоа се смета дека "Серо Портењо" е тимот со најмногу навивачи во земјата.
Со годините "Серо Портењо" се утврдува и се вбројува меѓу доминантните тимови во Парагвај. За сметка на тоа, сепак му недостасуваат меѓународни успеси. Иако има 32 учества на Копа Либертадорес најдобрoтo нивно достигнување се 5-те 1/2-финалиња. Од 4 учества на Копа Судамерикана "Серо Портењо" еднаш стигнал до 1/4-финалето и тоа му е најдобар успех во ова натпреварување.
