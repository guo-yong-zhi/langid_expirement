Тунгуските јазици се јазично семејство кое се зборува во источен Сибир во Русија и во Манџурија во Кина. Поголем број од јазиците се загрозени и иднината на семејството е несигурна. Традиционално, јазичарите ги сметаат тунгуските јазици за дел од алтајските јазици, заедно со туркиските и монголските јазици.
Јазичарите кои работаат на тунгуските јазици предложиле поголем број класификации засновани на различни критериуми, меѓу кои морфологијата, лексиката и фонологијата. Најприфатлива класификација на тунгуските јазици е таа на јужни и северни тунгуски јазици :
Тунгуските јазици се аглутинативни јазици. Некои од јазиците имаат сложен падежен систем и сложени системи за времето и аспектот. Исто така, јазиците имаат сложен систем на гласовна хармонија. Исто така, покрај граматичките сличности, овие јазици споделуваат и сличен зборовен фонд.
Традиционално, тунгуските јазици биле сврзувани со туркиските и монголските јазици од јазичното семејство на алтајски јазици. Според други тези, тунгуските јазици можеби се сродни со ајнски, корејскиот и јапонските јазици.
