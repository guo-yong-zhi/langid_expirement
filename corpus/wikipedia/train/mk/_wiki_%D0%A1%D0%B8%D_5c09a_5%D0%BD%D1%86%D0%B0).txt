Сињорија  била владата  на средновековна и ренесансна Фиренца. Таа се состоела од девет членови, наречени „приори“ , кои биле избирани од членовите на еснафите во градот: шест биле од поважните еснафи, а двајца од помалите. Деветтиот член бил гонфалониерот. 
Имињата на сите членови на еснафите со возраст од над 30 години се ставале во осум кожни торби наречени „борзе“. Секои два месеца овие торби се земале од црквата Санта Кроче, каде што се чувале, и биле церемонијално влечени со ждрепка. Квалификувани за функцијата биле само оние кои не биле во долгови, не служеле скоро, и не биле некако поврзани со веќе извлечените имиња.
Веднаш по изборот, деветте членови требале да се преселат во Палатата на Сињоријата , каде живееле два месеци додека служеле. Тие биле плаќани скромно, колку да си ги покријат трошоците, и им биле доделувани слуги во зелени ливреи. Униформата на приорите се состоела од алов капут поставен со ермелин и со ермелински јаки и ракави.
При вршењето на управните должности, Сигориајта морала да консултира два други избрани совети под колективен назив „колегии“. Првиот бил „Додичи Буономини“ со дваесет члена, додека вториот, „Седичи Гонфалониере“, се состоел од шеснаесет лица. По потреба се бирале и други совети како Воената десетка, Безбедната осмица и Трговската шесторка.
