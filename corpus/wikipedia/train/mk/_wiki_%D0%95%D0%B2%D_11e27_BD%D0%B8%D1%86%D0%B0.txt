Европската кристалографска заедница  е независна научна организација која ги претставува националните кристалографски заедници на Европа, Африка, и Блискиот Исток, како и индивидуалното членство. ECA е основана во 1997 година. 1  и во моментов  има 35 национални и неколку стотини индивидуални членови. ECA е една од четирите регионални членки на Меѓународната унија за кристалографија . Останатите три независни регионални членки се Американската кристалографска заедница , Азиската кристалографска заедница  и Латиноамериканската кристалографска заедница . ECA е регистрирана во Нијмеген , Холандија. 2 
Мисијата на ECA е да ја промовира кристалографијата од сите нејзини аспекти, вклучувајќи и сродни подрачја од областа на некристални цврсти состојби, како и ширење на европската соработка на подрачјето на кристалографијата. Овие цели се реализираат преку поддршка на кристалографските конференции, работилници и школи во Европа и Африка.
ECA е формирана за време на 17. Европска кристалографска конференција  во Лисабон во 1997 година и претставува наследник на Европскиот одбор за кристалографија  формиран во 1972 година, во чија организација се одржани претходните Европски кристалографски конференции . 3  Поранешниот историјат на ECA сè до ECM 25, кој е одржан во Истанбул, прикажан е во написот од C. Lecomte. 4  Неодамнешното минато е прикажано во текот на ECM 28 одржан во Warwick во Англија во 2013 година и објавено во трудот . 5 
Водечки тела на ECA се Советот на Европската кристалографска заедница и неговиот Извршен одбор. Советот е одговорен за стратегијата на ECA и секоја национална членка е претставена од страна на еден член  во тоа тело. Индивидуалните членови, исто така, избираат по еден свој претставник во тоа тело на ECA на секои 100 индивидуални членови. Извршниот одбор на ECA е одговорен за работата, делувањето и водењето на заедницата помеѓу состаноците на Советот.
Интересните групи од посебен , како и од општ интерес на индивидуалното членство  претставуваат платформа на научниците за размена на слични научни идеи и интереси. Обете интересни групи активно придонесуваат при осмислувањето на научната програма на Европската кристалографска заедница.
ECA доделува Награда Max-Perutz, за посебно достигнување во било кое подрачје од кристалографијата. Заедно со European Neutron Scattering Association , ENSA, ECA доделува и Награда Erwin Felix Lewy Bertaut на млад научник во знак на признание за значителен придонес кон изучувањето на материјата со помош на кристалографски методи или методи на неутронско расејување.
