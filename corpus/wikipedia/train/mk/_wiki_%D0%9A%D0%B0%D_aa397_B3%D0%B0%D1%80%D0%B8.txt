Кабинетот на д-р Калигари  - германски филм од 1920 година, во режија на Роберт Вине . Главните улоги во филмот ги играат: Вернер Краус , Конрад Вајт , Фридрих Фехер , Лил Даговер , Ханс Хајнрих фон Твардовски  итн. 1 
Во малото место Холштенвал се одржува годишниот саем на кој своја претстава дава и д-р Калигари, кој го прикажува Чезаре, човекот-месечар . Истата ноќ, се случува мистериозно убиство. Двајца другари, Францис  и Алан  ја посетуваат претставата и Чезаре му претскажува на Алан дека ќе живее до зората. Навистина, таа ноќ, непознат човек го убива Алан. Неговиот другар Францис одлучува да го истражи мистериозното убиство и ја надгледува куќата на д-р Калигари. Утредента, полицијата апси еден човек, кој се обидува да убие една жена. Тој е осомничен и за другите убиства, но тој го признава само обидот за убиство, велејќи дека намерно сакал да ја префрли вината на таинствениот убиец. Идната ноќ, Чезаре ја посетува девојката на Францис, Јане , со намера да ја убие, но омекнат од нејзината убавина, тој ја грабнува и бега со неа. Сепак, гледајќи дека ќе биде фатен, тој ја остава девојката и бега. Франис не може да сфати како Чезаре ја грабнал девојката, кога тој цело време ја набљудувал куќата, но кога полицијата оди кај д-р Калигари, таа открива дека во ковчегот се наоѓа кукла. Францис го обвинува докторот дека го злоупотребил Чезаре за да ги изврши убиствата и бркајќи го, стигнува во лудницата. Таму, лекарите го носат кај директорот, а Францис им кажува на вработените дека директорот е д-р Калигари. Тогаш, тие го пребаруваат кабинетот на директорот и таму наоѓаат книга во која се зборува за вистинскиот д-р Калигари и за месечарот Чезаре, а го пронаоѓаат и дневникот на директорот. Така, се чини дека мистеријата е разрешена. Меѓутоа, филмот завршува така што во лудницата на едно место се собрани Чезаре , Јане  и Францис . Тогаш, болничарите го врзуваат Францис во лудачка кошула и го затвораат во ќелија, а директорот на лудницата вели дека сфатил како може да го излекува пациентот. 2 
