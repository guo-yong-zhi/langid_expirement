Левичарското движење Солидарност е левичарска активистичка организација која се залага за хуманизација на сите сфери во општеството, социјална правда, унапредување на работничките права партиципативна демократија и родова рамноправност. 1  „Солидарност“ обединува луѓе кои се против сите авторитарни форми на владеење и нивните системи за експлоатација, како и против национализмот, милитаризмот и клерикализмот. Формирана е во мај 2012 година откако неколку членови и членки го напуштија движењето за социјална правда Ленка.
Левичарското движење Солидарност од самото свое постоење е вклучено во организација на Меѓународниот ден на трудот 1 мај. Преку разни гостувања во медиуми, вклучување на синдикати, упатување барања до власта и протест за 1 мај, ЛД „Солидарност“ го популаризира и се труди да го претстави овој датум во својата изворна функција.
