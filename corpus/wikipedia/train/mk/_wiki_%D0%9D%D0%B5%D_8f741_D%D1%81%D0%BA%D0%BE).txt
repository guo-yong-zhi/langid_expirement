Негован ) — село во Леринско, Егејска Македонија, денес во општината Лерин на истоимениот округ во областа Западна Македонија, Грција. Населението брои 420 жители .
Селото е сместено 15 км југоисточно од Лерин, во подножјето на разграноците на Нередска Планина наречени Темен Врв и Невешка Планина. 3 
Во османлиските дефтери на христијанското население на Леринскиот вилает од 1626-27 г. се вели дека Негован има 15 христијански домаќинства 4 .
Сè до почетокот на XIX век Негован било македонско село, но речиси целото население го напуштило поради разбојништвото во тој период. Кон средината на тој век тука се доселиле епирски Албанци христијани  и помал број Власи, а со време и мал број македонски семејства од околината. 3  Според Васил К’нчов  селото било обновено околу 1860 г. од Албанци преселници од селото Пеликат, Коничко во Епир. 5  Во „Етнографија на вилаетите Адријанопол, Монастир и Салоника“ за 1873 г. Негован е посочен трипати — еднаш како Неговин  од Леринската каза со 60 домаќинства и 126 жители Македонци, вторпат како Неговани  од Леринската каза со 45 домаќинства со 160 жители Македонци и третпат како Негован  во Костурската каза со 20 домаќинства и 85 жители Албанци. 6  Изгледа дека првите два податока се однесуваат на селото пред да биде иселено и одновно пренаселено.
На крајот од XIX век Негован било големо село со христијанско прогрчко албанско и влашко население. Според статистиката на Васил К’нчов  во 1900 г. Негован имал 620 жители Арнаути и 100 жители Власи. 7  Грчката пропаганда меѓу населението била многу успешна, веројатно уште кога живееле во Епир. Сите жители биле приврзаници на Цариградската патријаршија. Според некои автори, заедно со соседните грокмански албанско-влашки села Бел Камен и Лехово, Негован бил упориште на грчките андарти, во нивната борба против македонските чети на МРО. 8  Според други автори, Негован било село кое „симпатизира со Македонците и ги прима сите чети“. 9  10 
Во 1897 г. отецот Кристо Неговани отворил албанско училиште и направил обид да ја разбуди албанската национална свест меѓу соселаните. Меѓутоа, на 12 или 13 февруари 1905 г. Неговани е убиен од четата на Јоанис Пулакас по порачка на костурскиот владика Германос Каравангелис. При истото влегување во Негован, Пулакас ги убил и Власите Г. Томаидис и поп Теодосиј, застапници на романската пропаганда, како и Македонците Типе и Нико, роднини на Митре Влаот. 11 
Егзархискиот секретар Димитар Мишев  дава речиси двојно повеќе жители за 1905 г. — 1.080 Албанци христијани, 300 Власи, 110 „Грци“  и 96 Македонци, сите под патријаршијата. 9  12 
Според грчки податоци во селото имало 100 албанојазични и 100 влахојазични семејства под патријаршијата  и 50 Власи со романска свест.
По Балканските војни во 1913 г. селото е припоено кон Грција согласно Букурешкиот договор, кога населението броело 1.133 жители. 3  За време на војната Грците го убиле негованскиот свештеник Кирил. 13  Во 1920 г. Негован  се намалил на 828 лица, веројатно како последица од војните. Во 1928 г. селото е преименувано во Фламбурон, што значи „знаме“. 14  Во 1932 г. е забележано дека во Негован живееле 210 семејстваа, од кои повеќето зборувале албански , а мал дел македонски и романски. Од нив, 44 семејства биле со „изјавена романска свест“. Во 1940 г. во селото се попишани 1.170 жители 3  кои во 1945 г. станале 1.346, наводно сите со грчка национална свест.
Селото не настрадало во Граѓанската војна, па оттука само малку лица се иселиле во Р. Македонија и источноевропските земји, но и покрај тоа бројот на жителите бележел пад. Ова намалување продолжило во следните десетлетија и трае до денес, претежно заради иселување во прекуокеанските земји и поголемите градови. 3 
Во истражување од 1993 г. е утврдено дека селото е чисто албанско и дека во него албанскиот јазик е зачуван на средно ниво. 15 
Еве преглед на населението во сите пописни години, од 1940 г. до денес:
Главно занимање на сеаните е ѕидарството, како и во другите албански села во Леринско. Делумно се застапени сточарството и земјоделството. 3 
