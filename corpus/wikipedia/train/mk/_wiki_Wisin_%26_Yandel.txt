Висин и Јандел е  регетонско дуо од Порторико, кој се состои од Висин и Јандел. Тие ја започнале својата кариера кон крајот на 1990-тите и оттогаш се заедно, освојувајќи неколку награди, меѓу кои и Греми награда во 2009 година. Тие станале први и единствени регетонски уметници што освоиле таква награда. Кон крајот на 2013 година, тие најавиле дека ќе направат пауза во кариерата како дуо, по нивната турнеја во Лодерес. 1  2  Во интервјуто за „People en Español“ во 2014 година, Јандел потврдил дека групата нема да се распушти. 3  Во февруари 2018 година, по 5-годишна пауза, дуото најавило дека тие повторно ќе се соединат, и се подготвени да тргнат на светска турнеја, како и да издадат нова музика.
Во 1998 година, Висин и Јандел учествувале во албумот „No Fear 3“, во продукција на диџеј Дики, како и на компилацискиот албум „La Misión Vol. 1“, уреден од продукциската куќа Fresh Productions. Успехот на оваа збирка  довело продукциската куќа да го произведе Лос Рејес дел Нуево Миленио, првиот албум на Висин и Јандел.
Од тој момент дуото започнало успешна кариера. Тие продолжиле да објавуваат нови теми во последователните изданија на Ла Мисион и снимиле три нови албуми: De Nuevos a Viejos , Mi Vida... My Life  и De Otra Manera , на сите им бил признаен златен успех. Дуото ја добило и наградата „Tu Música“ за најдобар рап/регетонско дуо во 2002 година.
Во 2004 година, дуото издало два посебни соло трудови: Ел Собревивиенте од Висин и Киен Контра Ми од Јандел, што предизвикало шпекулации за можна разделба. Продажбата на албумите била невпечатлива, а дуото останало заедно.
Дуото започнало со своја продукциска куќа под името WY Records. Во 2005 година, тие го издадле својот прв албум под него, насловен Pa'l Mundo, кој станал нивниот најуспешен до денес. Рекордот достигна меѓународен статус кога стигнал до земји како Кина, Јапонија и некои европски земји. Албумот се искачил на бројот 1 на Билборд   Топ Латинска албуми и бил заверен со злато од страна на RIAA. По успехот на Па’л Мундо, Висин и Јандел го издале Лос Вакерос во 2006 година, на кој биле прикажани настапи на уметници на WY Records како Франко „Ел Горила“, Тони Дисе и Јомил Омар, како и гости уметници како Дон Омар и Хектор ел Фадер
На 7 ноември 2007 година, Висин и Јандел го објавиле албумот Los Extraterrestres, во кој имало соработка со меѓународни уметници како Ева и Фет Џо. Албумот бил примен позитивно од страна на медиумите во Порторико, при што мејнстрим весникот „Примера Хора“ му доделил оценка 4 од 5. 4  Прегледот го пофалил спојот на стилови пронајдени во албумот, тврдејќи дека продукцијата ја продолжила "музичката еволуција" што се наоѓала во нејзините претходници. 
