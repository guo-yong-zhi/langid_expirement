Клаудио Андрес Браво Муњоз  — чилеански фудбалер, голман на Манчестер Сити и на чилеанската репрезентацијата.
Браво е роден во Буин. Неговиот татко го препознал талентот на својот син и го однел во младинската школа на Коло Коло каде што тој се развивал и станал професионалец. Браво го направил своето сениорско деби во 2002 година кога го добил и прекарот Кондор Чико, од поранешниот голман на клубот Роберто Рохас.
По повредата на првиот голман Едуардо Лобос, тренерот Хаиме Пизаро му ја дал првата шанса на Браво да застане на голот, но таа шанса ќе биде краткотрајна, откако и тој се повредил, што предизвика клубот да го доведе ветеранот Жони Вокер.
Браво закрепнал од повреда во средината на 2003 година и бидејќи Лобос сè уште бил надвор од акција, тој ја презел позицијата на почетен голман која никогаш повторно нема да ја загуби, а неговите конкуренти на крајот биле продадени. Во 2006 година ја освоил својата прва титула, правејќи една акробатска одбрана во пенал-рулетот од финалето на Апертура во победата против главниот соперник Универсидад де Чиле.
За сезоната 2006-07 Браво потпишал пет-годишен договор со Реал Сосиедад во Шпанија, 1  за пријавени 1.200.000 € договор. 2  Тој и Асиер Риезго го формирале најмладиот пар голмани, за таа година во Ла Лига. Тој ја започнал сезоната на клупата, но на крајот ја добил Битката за прв избор , но баскискиот клуб испаднал од лигата. Своето првенствено деби го имал на 22 октомври 2006 година, во ремито без голови 0-0 против Мајорка.
Следната сезона , Риезго ја вратил својата почетна позиција. Меѓутоа во сезоната 2008-09, откако Риезго отишол на заем во Рекреативо Хуелва, Браво повторно бил стартер, но Реал останале во Втората дивизија.
На 14 февруари 2010 година Браво го постигнал првиот гол во неговата кариера, со мајсторски изведен слободен удар против Химнастик, носејќи му победа на својот тим на домашен терен со 1-0. 3  4  Сепак, набргу потоа, тој се здобил со тешка повреда на коленото во текот на поразот на Реал Сосиедад од Кордоба со 0-2, кој го направила него недостапен за остатокот од сезоната. 5  Сепак вклучен во 25 натпревари и со еден постигнат гол, Браво имал голем придонес за клубот, помагајќи им да завршат како шампиони и да се вратат Ла Лига, по три години отсуство.
Во следната сезона 2010-11, Браво бил на голот на Сосиедад во сите 38 првенствени натпревари и со огромен придонес за опстанокот на клубот, а во сезоната 2011-12 пропуштил само еден првенствен натпревар .
Сезоната 2012-13 беше најдобрата за Браво и за Реал Сосиедад. Баскискиот клуб се пласираше во европските турнири за првпат по сезоната 2003-04, освојувајќи го четвртото место во лигата кое ги носи во плеј-оф рундата од квалификациите за Лигата на шампионите. Браво бранеше во 31 првенствен натпревар  и ја одржа својата мрежа празна во 9 натпревари.
Следната сезона 2013-14, Браво беше на голот во двата плеј-оф двобои со Лион во кој Реал Сосиедад беше подобар со вкупен резултат 4-0 и обезбеди место во групната фаза. Своето деби во шампионската лига го имал против екипата на Шахтар Донецк во првото коло одиграно на 17 септември 2013, но неговиот тим загубил со 2-0 на домашен терен. Во 5 натпревари колку што бил на голот во Лигата на шампионите Браво примил 9 гола, а само еднаш ја сочувал својата мрежа сува во натпреварот со Манчестер Јунајтед на домашен терен што завршил 0-0. Браво забележал 37 настапи во Примера истата сезона, помагајќи му на својот тим да избори место во Лига Европа.
Браво ја претставувал Репрезентацијата на Чиле во селекциите под 17 години, под 20 години и под 23. Тој го направил своето деби за сениорската репрезентација на 11 јули 2004 година против Парагвај, на Копа Америка 2004, и го задржа своето место и во квалификациите за Светското првенство 2006 на кое чилеанците не се пласираа.
Браво повторно бил повикан во репрезентацијата за Копа Америка 2007 што се одржа во Венецуела, каде што тој започнал во четири натпревари. Тој станал капитен на националниот состав, откако Марсело Салас објавил дека се повлекува од репрезентацијата.
На СП 2010 во Јужна Африка, Браво ги започнал сите четири натпревари за Чиле , примајќи пет гола на турнирот, а Чиле биле елиминирани во осминафиналето со 3-0 од Бразил. 6 
