Коптска икона
Виена, Австрија
Свети Антониј Велики  е православен светец.
По смртта на своите благородни и богати родители, тој го поделил наследениот имот со својата малолетна сестра, ја згрижил кај некои свои роднини, својот дел од имотот го раздал на сиромасите, и во својата 20та година се посветил на подвижнички живот, кон
којшто тежнеел уште од детството. Најнапред се подвизувал во близината на своето село но да би го избегнал обеспокојувањето од луѓето се оддалечил во пустината, на бреговите на Црвеното Море каде што како затвореник поминал 20 години/
Неговата слава се пронесла низ целиот свет и околу него се собрале многу ученици, кои тој ги поучувал со личен пример и со зборови за патот на спасението. Во својот 85-годишен подвижнички живот само двапати отишол во Александрија и тоа, првиот пат барајќи
мачеништво во време на гонењето на црквата, а вториот пат на покана на Свети Атанасиј за да одговара на клеветите од ариевците кои го оптужиле дека e поддржувател на Ариевата ерес.
Иако Антониј не бил писмен, бил советник и наставник на најучените луѓе од тоа време, како што бил св. Атанасиј Велики. Кога некои грчки филозофи го искушувале со литературна мудрост, Антониј ги засрамил со прашањето: “Што e постаро: разумот или книгата и што  e причина за другото?”
Според црковни извори, еден ден во црквата, тој ги слушнал зборовите: 
Свети Антониј целиот негов живот го посветил на исполнување на овие зборови. Во текот на многу години ги поминал сите скалила на духовниот живот и со својот живот станал пример за сите мо­наси до денешен ден.
Свети Антониј Велики починал од природна смрт на возраст од 105 години, во 356 година.
