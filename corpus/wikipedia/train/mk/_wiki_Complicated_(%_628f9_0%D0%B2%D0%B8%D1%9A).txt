"Complicated" е песна од канадската пејачка-текстописец Аврил Лавињ и е нејзиниот прв сингл. Синглот е издаден во  2002 година од нејзиниот прв албум, Let Go. Песната е напишана од Лавињ и од The Matrix , а продуцент е исто така The Matrix. Синглот се искачил на прво место во Австралија , Нов Зеланд и во Мексико , на второто место  на Билборд Хот 100 и на трето место во Обединетото Кралство. Според искачувањата на табелите, оваа е вториот најуспешен сингл на Аврил Лавињ  и е еден од најуспешните издавања во 2002 година. "Complicated" е номинирана за две Греми Награди за Песна на Годината и Најдобра Женска Поп Вокална Изведба.
"Complicated" е песна за тоа како луѓето можат да бидат лажни. Лавињ рекла за песната: "Луѓето некогаш навистина ми сметаат со тоа што не се вистински. Тие како да ставаат второ лице и стануваат дволични". Лавињ кажала дека таа го имала тоа искуство со двајца нејзини дечковци и со нејзините женски пријателки. 6 
Видеото, режирано од The Malloys, започнува со Лавињ кој ги прашува своите пријатели дали сакаат да прават неред во трговскиот центар. Тие ќе ѝ одговорат со ентузијазам и ќе одат таму со своите скејтбордови. Потоа се прикажани Лавињ и нејзиниот бенд како ги вознемируваат вработените и купувачите.
Потоа доаѓа дел со Лавињ која ја изведува песната во парк за скејтбордови додека свири на гитара заесно со својот бенд. Луѓето зад неа возат на скејтборд додека таа и нејзиниот бенд ја изведуваат песната. Во еден дел може и да се види како паѓа еден човек од скејтборд.
Видеото е снимано два дена и додека било снимано центарот останал отворен. 7 
A Complicated Song, пародија од Weird Al Yancovic.
