Негев   или Негевска Пустина — пустина и полупустински регион во јужен Израел. Пустината го зазема јужниот дел на државата и административно се совпаѓа со Јужниот округ. Најголем град во оваа пустина е Бершеба, и истиот се наоѓа во северниот дел на пустината.  Јужниот дел на пустината излегува на Акапскиот Залив и тука се наоѓа туристичкиот град Ејлат.  Покрај овие два града, во Негев се наоѓаат и уште неколку други развиени градови, како што се, поголемите, Димона, Арад и Мицпе Рамон, но и други помали гратчиња и села. Пистината Негев е позната туристичка атракција во Израел и позното одредиште во светски рамки, така што Lonely Planet  ја рангирала пустината на второто место од светските 10 топ одредишта за патување за 2013 година. 1  2  Негев е еден од бројните библиски наоѓалишта, односно месности кои се дел од Библијата,  значајни за христијанството.
Името „Негев“ потекнува од хебрејскиот збор што означува „суво“. Името се споменува и во Библијата и понекогаш се именува како „Негеб“.
Негев зафаќа околу 13.000 км2 што претставува половина од вкупната територија управувана од Израел. Пустината има триаголна форма, па така на запад се граничи со пустината на Синајскиот полуостров , а на исток со долината Арабах. Регионот е познат по уникатните геолошки формации наречени мактеши, односно кратери во форма на кутии или  нагли земјени вдлабнатини. Негев е карпеста пустина.
Според податоците од 2010 година, Негев е дом на 630.000 Израелци или 8.2% од вкупното население на државата, иако територијално зазема 55% од државата. Од вкупната бројка 75% или 470.000 се Евреи, а другите 25% или 160.000 се Бедуини. 3  Бедуните се традиционално номадски народ и поливина од нив живеат во  непризнати бедуински села, а половина во градовите, а најголем бедуински е Рахат.
Пустината е доста сува и има просечни годишни врнежи од 24 мм.  Ова е поради влијанието на Сахара од исток, екстремните температури и Арапската Пустина. Сепак, Бершева и останати месни области имаат полусушна клима. Врежите од јуни до октомври се речиси 0. Снегот и мразот се реткост во северот, а во југот никогаш не се појавуваат. 4 
Координати: 30°30′00″ N; 34°55′01″ E  /  30.500° СГШ; 34.917° ИГД  / 30.500; 34.917
