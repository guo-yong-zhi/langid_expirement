Народноослободителен баталјон „Мирче Ацев“  — прва регуларна воена единицица на НОВ и ПОМ. 1  Бил формиран на Славеј Планина на 18 август 1943 година од околу 200 борци од Преспанско-битолскиот НОПО „Дамјан Груев“, делови од Велешкиот НОПО „Димитар Влахов“, делови од Прилепскиот НОПО „Ѓорче Петров“ и новопристигнати борци од Дебрца. 1  2 
На почетокот на месец септември 1943 година извршил значаен борбен поход во кој била создадена првата слободна територија во Македонија во Дебрца и ослободен првиот град - Кичево. Почнувајќи со акции од 7 септември 1943 баталјонот извршил напади на италијански карабинерски станици во Охридско, урнал три моста на патот Кичево - Охрид, исекол 130 ПТТ столбови, на 11 ноември ја запалил жандармериската станица во селото Сливово, а на 12 септември влегол во првиот ослободен град - Кичево, каде учествувал во разоружувањето на италијанскиот гарнизон. 1 
Во почетокот на октомври 1943, заедно со Првиот косовско-метохиски НО баталјон „Рамиз Садику“ и Вториот кичевски НО баталјон, влегол во состав на Групата баталјони и во периодот од 5 до 9 октомври водел борби кај селата Извор, Кленоец, железничката станица во Подвис, извршил диверзии на патот Ресен - Охрид и се судрил со бугарските гранични сили на планината Баба Сач. 1  Кога главнината на Групата баталјони била вратена во одбрана на слободната територија на Дебрца, околу 70 борци на баталјонот дејствувале на комуникацијата Битола - Ресен. 1  Подоцна заедно со други единици на НОВ и ПОМ, баталјонот водел борби против германско-балистичките сили во Кичевско , со бугарските гранични единици  и на планината Бигла со бугарските единици од ресенскиот гарнизон . 1  Со групата македонски и групата косовски баталјони водел борба со германско-балистичките сили кај Кичево, селото Раштани  и на планината Буковиќ , по што влегол во составот на каде влегол во составот на Првата македонско-косовска НОУ бригада. 1  Баталјонот бил расформиран на 11 ноември 1943 година, во селото Сливово во Охридско каде влегол во составот на Првата македонска НОУ бригада. 1  По осамостојувањето на Македонија, во 1992 година, денот на формирањето на баталјонот - 18 август е прогласен за Ден на Армијата на Република Македонија  1 
Благој Јанков - Мучето   
Блажо Тодоровски   
Борка Велески   
Борка Талески   
Боро Петрушевски - Папучар   
Вера Ацева   
Видое Смилевски - Бато   
Димитар Богоевски   
Ѓоце Стојчевски - Амбарче   
Ибе Паликуќа   
Јосиф Јосифовски   
Крсте Црвенковски   
Кузман Јосифовски - Питу   
Мара Нацева   
Манчу Матак   
Мирче Ацев   
Михајло Апостолски   
Лазар Колишевски   
Љупчо Арсов   
Наум Наумовски   
Орде Чопела   
Орце Николов   
Раде Јовчевски - Корчагин   
Рампо Левков - Левката   
Стефан Наумов - Стив   
Страхил Гигов   
Страшо Пинџур   
Тихомир Милошевски   
Тодор Циповски - Мерџан   
Христијан Тодоровски - Карпош   
Цветан Димов   
Чеде Филиповски - Даме
