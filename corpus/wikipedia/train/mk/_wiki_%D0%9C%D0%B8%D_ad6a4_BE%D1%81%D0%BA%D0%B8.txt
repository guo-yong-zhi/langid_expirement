Мирослав Спироски  — македонски новинар и публицист. Започнува со првите вести објавени на Радио Кичево , и набргу станува дописник на МРТВ, а повремено соработува и со „Млад Борец“, „Студентски збор“, „Просвета“, „Вечер“ и „Нова Македонија“.
Од февруари 1970 година станува соработник на „Нова Македонија“, каде кариерата ја започнува во Скопската рубрика.
Во текот на сите овие години, Спироски во новинарството објавил околу 24.000 аналитички статии, коментари, осврти, репортажи и други текстови. Бил и ментор на студенти на Катедрата по новинарство.
Во последните години од неговиот живот, Спироски беше самостоен аналитички публицист. Повремено пишуваше и книжевни стории. Спироски беше член на Обединети за Македонија, член на претседателство на оваа партија и близок соработник на Љубе Бошкоски. По кратко и тешко боледување почина на 65 годишна возраст во Скопје. Погребан е на градските гробишта во Скопје Бутел. 1 
Во „Нова Македонија“ станува добитник на нејзините највисоки признанија: наградите за едногодишна дејност и за животно дело. Добитник е и на наградите „Крсте Мисирков“ за новинарство, и „Мито Хаџи Василев Јасмин“ за публицистика. 3 
