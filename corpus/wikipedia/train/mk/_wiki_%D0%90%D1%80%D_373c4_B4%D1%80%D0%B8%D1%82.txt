Архимандрит  –  највисокиот монашки презвитерски чин во православните цркви.
Овој чин соодветствува на мирскиот презвитерски чин протојереј-ставрофор.
Во Византиската црква, архимандрит се сретнува од почетокот на V век. Во почетокот бил старешина на неколку манастири, а подоцна ова било почесна ознака за игумените или старешините на најугледните манастири. Во поново време, овој чин им се дава на заслужните свештеномонаси на постари години, не толку по угледот на манастирот, колку како благодарност за жртвата која ја дале за напредок на црковниот живот и црквата.
