Јоаким „Јоке“ Нистрем  е поранешен топ десет тенисер од Шведска кој освоил 13 титули во поединечна конкуренција во текот на својата професионална кариера. Играл со десната рака, а својот најдобар пласман во поединечна конкуренција на АТП турнирите  го имал на 31 март 1986 година, кога бил рангиран како седми играч на светот. Истата година тој бил рангиран како светски играч број 4 во конкуренција на двојки.
Тој бил четвртфиналист во поединечна конкуренција на турнирите на Отвореното првенство на Франција  и на САД опен , а потоа шампион во двојки на Вимблдон во 1986 година заедно со Матс Виландер. Бил член на победничките тимови од Дејвис купот на Шведска во 1985 и 1987 година. Се квалификувал за турнирот во поединечна конкуренција Мастерс на крајот на годината  и тоа во 1984, 1985 и 1986 година.
Нистрем бил дел од генерацијата многу добри шведски тенисери во 1980те и раните 1990ти години, меѓу кои биле Андерс Јарид, Јонас Свенсон, Микаел Пернфорс, Кент Карлсон, Стефан Едберг, Хенрик Сундстрем и секако Матс Виландер.
Откако се пензионирал од тенисот, Нистрем работел како капитен на Фед купот за репрезентацијата на Шведска и како помошник тренер на тенисерот Матс Виландер во шведскиот Дејвис куп тим. Надвор од овие обврски, тој бил тренер и на финецот Јарко Ниеминен и на австриецот Јирген Мелцер. 1  Подоцна и Џек Сок го ангажирал како негов тренер. 2 
 Андерс Јарид
