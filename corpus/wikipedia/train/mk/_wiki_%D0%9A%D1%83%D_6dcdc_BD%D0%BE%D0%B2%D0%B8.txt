Куќа на Стружанови — стара куќа во Охрид, претставник на староградската архитектура и  прогласена е за значајно културно наследство на Македонија под називот Куќа на ул. „Цар Самоил“ бр. 30. 1  2 
Куќата е сместена во стариот дел на градот, на улица „Цар Самоил“ бр. 30. На источната страна е потпрена на Северната кула на Долната порта, а на запад граничи со Куќата на Ајри Доко. 
Изградена е во 1855 година и прв сопственик бил Никола Кочин. 1  Подоцна станала сопственост на Јонче Стружан. 3  Познато е дека извесно време куќата била во сопственост на Турци; за ова говорат дрвените капаци  на прозорците, единствени во Охрид, отстранети во 1992 година. 1 
Приземјето е претворено во национален ресторан. 1 
Градбата се состои од приземје, мезанин и два ката. Високото приземје имало стопанска функција, а експонираните катови биле станбени површини. Куќата е делумно вкопана во кулата. Приземјето е камено, а катовите се бондручни. Внатрешноста е богата, со многубројни тавани, чичеклаци, долапи, украсни ниши итн. Од првиот кат се излегува на дворот, кој граничи со кулата, дел од бедемот и завршува со друга аголна кула и со напречен ѕид кој оди од аголната кула во правец запад - исток. Во дворот имало домашен амам — втор пример во градот, заедно со оној во Куќата на Робевци. Амамот подоцна е претворен во станбен простор. 1 
Куќата гледана од запад
Одблизу предниот дел и влезот на куќата
