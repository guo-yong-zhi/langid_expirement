
„Св. Кирил и Методиј“ — основно училиште во Битола, Општина Битола 2 . Основната дејност на училиштето е воспитание и образование на ученици од 6 до 16 годишна возраст. 
Основното училиште „Св. Кирил и Методиј“ - Битола е сместено во центарот на градот Битола, а во негов состав работи и подрачното училиште во с. Логоварди. 
Објектот во кој е сместено Основното училиште „Св. Кирил и Методиј“ - Битола е изградено за време на турското ропство за потребите на занаетчиите еснафи. Изградено е со доброволна работа на македонското население и парични средства на 36 еснафи од Битола. 
На 21 јули 1896 година, на местото на „Женското четирикласно училиште“ кое било во непосредна близина на црквата „Св. Богородица“, се положиле темелите на училиштето. Истото требало да биде долго 29,40 м, широко 18,60 и високо 11,70 метри и да има 16 светли и функционални училници. Осветувањето на објектот се случило на 7 септември 1897 година кое го извршил отец Герасим. Објектот чинел 1.750 турски лири. 1 
Еден од учителите во тоа време бил истакнатиот деец и револуционер Даме Груев, а во годините 1900/01 како учител овде работел и творел познатиот македонски револуционер Ѓорѓи Сугарев. Во втората половина на месец ноември 1944 годинаво училиштето започнал курс за обука на македонски учители и на 04.02.1944 година започнала наставата на македонски јазик.
Во досегашнатаработа училиштето има постигнато видни резултати за што има добиено голем број награди и признанија меѓу кои и највисоката Републичка награда: „Климент Охридски“ од Републичкиот комитет за образование, наука и спорт - Скопје, како и наградата „4ти Ноември“ од Советот на град Битола
