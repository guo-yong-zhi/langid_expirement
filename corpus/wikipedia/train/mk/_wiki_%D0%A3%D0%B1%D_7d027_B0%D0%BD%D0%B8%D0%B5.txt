Убиствата за време на Септемвриското востание — серија на ликвидации на комунисти-Македонци од страна на ВМРО  во 1923 година. Меѓу убиените бил и внукот од сестра на Гоце Делчев, Тодор Чопов. 1  Како причина за овие убиства од страна на ВМРО било наведено непочитувањето на договорот помеѓу ВМРО и БКП од последната за неширење на востанието во Пиринска Македонија.
Магарешки атентати
Струмичка група
ВМРО во Првата балканска војна
Македонско-одрински доброволни чети
Тиквешко востание
Охридско востание
Валандовска афера
Убиство на Јане Сандански
Атентат врз Ѓорче Петров
Атентат врз Стамболијски
Септемвриски убиства
Кадрифаковски масакр
Горноџумајски случувања
Атентат врз Димо Хаџи Димов
Масакрот кај Дабница
Атентат врз Велимир Прелиќ
Атентат врз Протогеров
Раскол во ВМРО
VI Конгрес - с. Србиново
VII Конгрес - с. Крупник
VIII Конгрес - с. Тросково
La Macédoine 
La Macédoine 
Вардар 
Вардар 
Nouvelles Macédoniennes
Ослободување
држава во држава
Разузнавачка служба
Македонска парламентарна група
Протогеровисти
Проект за разбирање со СССР
Платформна декларација
Протокол за обединување
Мајски манифест
Цел: Независна Македонија 
Септемвриското востание требало да се крене веднаш по Деветтојунскиот преврат и атентатот врз Александар Стамболиски, меѓутоа по големите спорови и дискусии по ова прашање, на крајот под влијание на Коминтерната, за да се исправела претходната грешка, било испланирано востанието да се крене во месец септември 1923 година. Во ова востание организирано од БКП учество зеле членови-комунисти, како и приврзаници на соборената Земјоделска партија на поранешниот премиер Александар Стамболиски.
Тоа имало поддршка и кај Македонците во Пиринска Македонија, пред сè кај членовите и симпатизерите на БКП. БКП пред почетокот на востанието се обидела да ја привлече на своја страна и ВМРО или, ако тоа е невозможно, барем да ја неутрализира. Таквата возможност се гледала во создавањето на едно лево течение, внатре во Организацијата, кое било предводено од бивши членови на Серскиот револуционерен округ, блиски до Јане Сандански, како и членови на ВМРО на кои им биле блиски комунистичките идеи. Во полза на тоа оделе и не толку добрите односи меѓу владата на Александар Цанков и раководството на ВМРО по прашањето за подобрување на односите меѓу Бугарија и Кралството на СХС.
Сето тоа придонело ВМРО во преговорите со БКП да вети дека ќе остане неутрална за време на востанието и дека ако тоа успее, ќе ја признае новата комунистичка власт. Но како услов за својата неутралност раководителите на ВМРО го поставиле барањето во Пиринскиот дел на Македонија да нема востанички акции. Дури еден дел од левицата на Организацијата на чело со Алеко Василев-Пашата, активно го помагале септемвриското комунистичко востание.
По започнување на борбите еден одред од околу 130 вооружени луѓе на чело со Тодор Чопов и Димитар Ацев се упатил кон бугарскиот град Дупница на помош на востаничките сили, придржувајќи се на договорот да не се разгорува борбата во Горна Џумаја и другите околии во Пиринска Македонија. Откако добиле известување дека востанието во Дупница било прекинато, одредот се поделил на неколку групи, од кои една заминала за Разлог, а другата за Горна Џумаја.
