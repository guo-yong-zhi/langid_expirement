Планинската окатка  е пеперуга од видот на шарени пеперуги. 1  
Мажјаците се со големина од 19 до 21 мм. Горната страна на крилјата е темнокафена со брановидни црникави линии. Вените на крилјата се со посветла кафена боја. Покрај краевите на крилјата има жолтеникаво-портокалови шари со црни дамки и бели зеници. Предните дамки се поголеми и имаат најчесто по две зеници. Дамките варираат по големина и облик. Телото е темнокафено, а антените темнокафени и бели. Долната страна на крилјата е со светлокафена боја, има брановидни потемни ленти. Повторно се забележуваат дамките и шарите како и кај горната страна.  Пеперугата живее во Јужна Европа , Мала Азија и делови од Северна Азија и Европа. 2  Пеперугите летаат во една или две генерации, од април до септември. Ларвите се хранат си различни растенија, најчесто со Dactylis glomerata, Festuca rubra и Festuca ovina.
