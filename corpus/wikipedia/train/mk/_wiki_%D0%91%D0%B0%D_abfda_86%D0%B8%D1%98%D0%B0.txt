Балфорова декларација — јавна изјава издадена од британската влада во 1917 година, за време на Првата светска војна, со која е изразена поддршка за основањето на „национален дом за еврејскиот народ“ во Палестина, која тогаш била во границите на Отоманското Царство и имала малцинско еврејско население. Оваа декларација се содржела во писмо на Артур Балфор, секретар за надворешни работи на Велика Британија, од 2 ноември 1917 година, до Лајонел Волтер Ротшилд, лидер на британската еврејска заедница, и пренесена до Ционистичката федерација на Велика Британија и Ирска. Текстот на декларацијата бил објавен во печатот на 9 ноември.
