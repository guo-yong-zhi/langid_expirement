Вртолом  — село во Леринско, Егејска Македонија, денес во општината Лерин на Леринскиот округ во Западна Македонија, Грција. Населението брои 172 жители .
Селото е наречено според празникот Вртолом во чест на Свети Вартоломеј, кое подоцна е преосмислено според поимите врти и лом, поради врнежите што се случувале на тој ден.
Селото се наоѓа 9 км источно од Лерин и 5 км источно од Кучковени, во јужниот дел на  Леринското Поле, на надморска височина од 670 м. 4 
Според Тодор Симовски, селото било исклучиво македонско сè до почетокот на XIX век, кога месното население било истерано од Албанци муслимани, кои потоа им ги презеле имотите. 4 
Во 1848 г. рускиот славист Виктор Григорович го опишал Вртолом како македонско 5  село. 6  Во „Етнографија на вилаетите Адријанопол, Монастир и Салоника“ се вели дека во 1873 г. Вртолом  е село во Леринската каза со 300 домаќинства, од кои 540 жители Македонци 7  и 500 жители муслимани. 8  Според Стефан Верковиќ во 1889 г. во селото имало 125 македонски и 80 муслимански домаќинства, 9  но Симовски смета дека Верковиќ е во грешка, бидејќи во ова време населението веќе било целосно албанско. 4 
На почетокот на XX век Вртолом е заведено како чисто албанско село во Леринската каза. Според статистиката на Васил К’нчов  во 1900 г. селото имало 360 жители, сите Албанци муслимани. 10 
Со Букурешкиот договор во 1913 г. селото е припоено кон грчката држава, кога имало 434 жители. 4  Според пописот од 1920 г., во Вртолом живееле 487 жители, но со Лозанскиот договор од 1924 г., но и пред него, целото население, како муслиманско, е преселено во Турција и на негово место се доведени грчки доселеници од Источна Тракија и Кавказ. 11  Во 1928 г. Вртолом е преименуван во Агиос Вартоломеос. 12  Истата 1928 г. селото е евидентирано како чисто доселеничко, со 353 жители . 13 
Со истражувањето спроведено во 1993 г. утврдено е дека селото е чисто „бегалско“, а понтискиот грчки во него е слабо зачуван. 14 
Во селото има повеќе цркви: 15 
Со текот на децениите, селото покажува намалување на населението, што претежно се должи на иселувањето во големите градски центри и преселбата во странство. 4 
Еве преглед на населението во сите пописни години, од 1940 г. до денес:
Селото припаѓа на општинската единица Кучковени со седиште во истоименото село, која припаѓа на поголемата општина Лерин, во округот Лерин. Воедно, селото е дел од општинскиот оддел Вртолом, каде спаѓа и селото Станица Баница.
Главни производи на населението се житото и тутунот. 4 
