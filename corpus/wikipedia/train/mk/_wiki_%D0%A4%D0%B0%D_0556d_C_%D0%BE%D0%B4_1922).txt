Фантом  - германски филм од 1922 година, во режија на Фридрих Вилхелм Мурнау според сценариото на Герхард Хауптман. Главните улоги ги толкуваат: Алфред Абел, Фрида Рихард, Ауд Егеде-Нисен, Адолф Клајн, Лиа Де Пути, Грете Бергер, Антон Едхофер, Карл Етлингер, Лил Даговер, Вилхелм Дигелман, итн.
Лоренц Лубота  е сиромашен општински службеник, кој е вљубен во книгите, а и самиот пишува поезија. Тој често го посетува книжарот Штарке  чија ќерка Мари  е вљубена во Лоренц. Еднаш, Лоренц му ја остава својата поетска збирка на Штарке, а тој е воодушевен и збирката му ја покажува на еден професор  со надеж дека тој ќе ја испечати книгата. Истовремено, поминувајќи ја улицата, Лоренц го прегазува кочијата на богатата и убава девојка Вероника Харлан . Од сударот, тој претрпува повреда на главата и веднаш станува опседнат со Вероника. Лоренц верува дека ќе има блескава книжевна кариера и ѝ се пофалува на својата богата тетка Швабе , која му дава пари за да купи нов костум. Лоренц и неговата сестра Мелани  предизвикуваат скандал во еден ресторан, по што Мелани стапува во врска со Виготчински , кој пак е љубовник на Швабе. Во меѓувреме, Лоренц ја запознава девојката Мелита која многу личи на Вероника и стапува во врска со неа, но мора да ѝ овозможи раскошен живот. Виготчински смислува план како да извлече пари од Швабе и за таа цел го искористува Лоренц кого го убедува да земе заем од тетка му. Меѓутоа, тетка му оди во домот на Лоренц, каде од мајка му  дознава дека е избркан од работа и дека парите ги троши ннедомаќински. Затоа, таа му ги бара парите назад, заканувајќи му се дека ќе го пријави во полицијата. Лоренц е очаен, а мајка му се тешко се разболува. Виготчински пак го наговара Лоренц да ја ограбат Швабе, но додека ги крадат парите, таа се буди и ги повикува соседите. Така, пристигнува полицијата и ги затвора Лоренц и Виготчински. По излегувањето од затворот, Лоренц го чекаат Мари Штарке и нејзиниот татко и Лоренц продолжува да живее со нив. По наговор на Мари, Лоренц ги запишува своите доживувања во книга. 1 
