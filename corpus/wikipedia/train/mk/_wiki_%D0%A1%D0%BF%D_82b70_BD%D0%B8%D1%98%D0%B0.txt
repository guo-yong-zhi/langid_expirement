Реките во Литванија се вообичаено низински реки: со бавен тек, создаваат меандри, долините се широки. Поради обилните врнежи, мрежата на реки е густа. 1  Меѓутоа, реките не се рамномерно распоредени. Највисока густина има во Жемајтија каде врне почесто и во северна Литванија, каде почвата има глина и не дозволува водата да тече под земја. Најниска густина има во југоисточниот дел на Литванија, каде почвата има многу песок и врнежите многу брзо понираат во земјата.
Скоро 70%  од територијата на Литванија влегуваат во сливот на реката Неман и нејзините притоки. Другите пет речни сливови се мали и се наоѓаат близу границите: Муса-Немунелис , Вента , Западна Двина , мали реки кои се влеваат во Балтичкото Море  и Преголја . Во текот на зимата сите реки замрзнуваат. Во пролет скоро сите реки се изливаат поради топењето на снегот и мразот. Меѓутоа, обично само водите во делтата на Неман се изливаат во целата долина. Денес, поплавите се контролирани од брани и исто така поради дренажата повеќето реки имаат пониски нивоа на водата отколку што имале. Во западна Литванија, реките вообичаено ненадејно поплавуваат поради обилните врнежи. Во источна Литванија, реките вообичаено имаат постојано количество на вода, бидејќи се регулирани преку езера и песочната почва, која брзо ги собира ненадејните количини на дожд или снег.
Во текот на советскиот период , реките претрпеле голема штета поради извршената дренажа. Многу мочуришта биле исушени и сега не можат да ги наводнуваат самите реки. Други помали реки биле скратени и претворени во сливни канали.
Литванија има околу 29 илјади водотеци подолги од 250 метри. Вкупната должина на сите овие водотеци изнесува околу 65.000 километри. Бројот на реки и рекички поголеми од 3 километри изнесува 4.418. 758 реки се подолги од 10 километри. 2  Литванија има 21 река подолги од 100 километри:
Вирвичија  е за малку под границата од 100 километри. Должината на Жеимена е предмет на дискусија; може да се движи до 114 километри
