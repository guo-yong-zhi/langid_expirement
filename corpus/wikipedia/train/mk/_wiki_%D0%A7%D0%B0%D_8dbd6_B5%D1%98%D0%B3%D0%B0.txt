Чад Хејга  — американски професионален друмски велосипедист, кој вози за професионална екипа Хјуман Пауеред Хелт. 2 
Се родил во Мекини, Тексас 3  и го посетувал Универзитетот Тексас А&М, каде дипломирал како машински инженер во 2010 година. 3  За време на студирањето возел за универзитетскиот велосипедски тим и како аматер со Тим Брејн енд Спајн Сајклинг и Тим Сквадра. По дипломирањето се приклучил на екипата Рио Гранде Сајклинг. Започнал професионално да вози во 2011 година, откако се приклучил на Кели Бенефит Стратеџис–ОптумХелт, 4  пред да се приклучи на Џајант-Шимано во 2014 година. 5 
На 23 јануари 2016 година, бил еден од шестемина од Џајант-Алпецин кои биле удрени од автомобил додека тренирале во Шпанија. Сите возачи биле во стабилна состојба. 6 
Хејга ја започнал сезоната со трката Тур Даун Андер. Во јули 2018 година бил вклучен во почетниот состав за Тур де Франс 2018. 7  Го освоил хронометарот на завршната етапа на Џиро д’Италија 2019, негова прва победа на некоја голема трка.
По осум сезони со Предлошка:Cycling data DSM men и неговите претходници, Хејга повторно станал дел од неговата прва професионална екипа, преименувана како Хјуман Пауеред Хелт, за сезоната 2022. 8  9 
СО = се откажал; — = не учествувал
