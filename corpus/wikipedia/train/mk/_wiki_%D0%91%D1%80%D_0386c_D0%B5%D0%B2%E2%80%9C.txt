Брегалнички народоослободителен партизански одред „Гоце Делчев“ е партизанска единица на Народоослободителната војска на Македонија.
Формиран е на 19 мај 1943 година во месноста Пчеларник, со само 8 души. Овој одред е создаден по препорака на Покраинскиот комитет на КПЈ за Македонија и на Вера Ацева, која била член на комитетот и на оперативното раководство. Одредот тргнува кон планината Плачковица, но бугарската полиција ги пронаоѓа. На 21 мај во битка, одредот е разбиен. Во Битката загинуваат Ванчо Пркев, Тодор Арсов и Александар Митрев, а Гошо Сламков и Митко Ушински успеваат да избегаат. Ванчо Китанов, Никола  Нехтенин и Митко Цеков се уапсени, а потоа и убиени. 1 
