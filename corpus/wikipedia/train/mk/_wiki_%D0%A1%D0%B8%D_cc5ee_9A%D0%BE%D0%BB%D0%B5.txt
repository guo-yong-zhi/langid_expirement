Симон Лук Хилдеберт Мињоле  — белгиски професионален фудбалски голман кој игра за Ливерпул во Премиер лигата и за репрезентацијата на Белгија.
Мињоле ја започнал својата кариера во белгискиот второлигаш Сент-Трујден во 2004, и поминал шест години во клубот, забележувајќи 100 лигашки натпревари. Тој потпишал за Сандерленд во јуни 2010 3  за 2 милиони фунти, и во клубот поминал три години во кои забележал 90 настапи во Премиер лигата, пред да се пресели во Ливерпул во јуни 2013 за 9 милиони фунти. 4 
Мињоле ги има поминато сите возрасни категории од 16 години па нагоре за Белгија. Својот прв настап во сениорскиот тим тој го остварил во 2011, и досега има забележано 14 настапи.
Мињоле ја започнал својата кариера во локалниот клуб, второлигашот Сент-Трујден, во 2004, и преку нивниот младински систем успеал да стане прв голман на тимот во 2006 на само 18 годишна возраст. Во 2009 тој остварил 29 настапи за клубот и постигнал гол од пенал, со што му помогнал на Синт-Тројден да ја освои втората белгиска лига и да се пласира во првата лига. Наредната сезона, тој бил избран за белгиски голман на годината, откако успеал да го спаси клубот од испаѓање од лигата.
Откако бил повикан на подготвителната турнеја, Мињоле потпишал петгодишен договор со англискиот премиерлигаш Сандерленд на 17 јуни 2010. 5  6  Сумата на трансферот изнесувала 2 милиони фунти. Подоцна од Синт-Тројден било потврдено дека Сандерленд успеал да ги победи ПСВ Ајндховен, Твенте и Удинезе за потписот на Мињоле. 7 
На 15 август 2010, Мињоле го одиграл својот прв натпревар за Сандерленд во ремито 2–2 против Бирмингем Сити, и бил прогласен за играч на натпреварот поради одличниот настап. Во следниот натпревар на домашен терен, во победата од 1–0 против Манчестер Сити, Мињоле ја зачувал мрежата на Сандерленд, и во текот на натпреварот имал извонредна реакција со што спасил сигурен гол на Емануел Адебајор. Мињоле повторно забележал одличен настап, во натпреварот против Арсенал кој завршил без победник со резултат 1–1. Во наредните недели Крег Гордон го заменил Мињоле на голот на Сандерленд, а потоа останал и прв избор. Мињоле не бил дел од првиот тим на Сандерленд сè до 8 јануари 2011, кога Сандерленд доживеал домашен пораз од Нотс Каунти во третото коло од ФА Купот. Мињоле повторно станал прв избор на голот на Сандерленд, откако Гордон заработил повреда на коленото во февруари, и добил низа на позитивни критики за неговите настапи. 8  Откако вторпат во сезоната Сандерленд успеал да одигра нерешено против Арсенал, овојпат на гостински терен, менаџерот Стив Брус го пофалил одличниот старт на младиот голман во Премиер лигата. 9  Во следната сезоната, Мињоле се зацврстил на голот на Сандерленд, и бил прв избор пред новото засилување Кеирен Вествуд на голот. 10  На 29 октомври 2011, Мињоле се повредил во ремито од 2–2 против Астон Вила, и доживеал скршеница на носот по судирот со Емил Хески. 11 
Во следната сезона Мињоле ги одиграл сите натпревари за Сандерленд, успеал на многупати да ја зачува мрежата на голот и неколкупати бил избран за играч на натпреварите. 12  13  Поради неговата форма, во декември 2012, голманот на Манчестер Сити и на англиската репрезентација, Џо Харт го пофалил Мињоле дека е најдобар голман во Премиер лигата во првиот дел од сезоната. 14  На 21 јуни 2013, било објавено дека Ливерпул го договорил потписот на Мињоле за околу 9 милиони фунти. 15 
На 25 јуни 2013, Мињоле потпишал петгодишен договор со клубот за сума од 9 милиони фунти. 16  Менаџерот на Ливерпул, Брендан Роџерс изјавил дека Мињоле е "еден од најдобрите голмани во Премиер лигата". 17  На 13 јули 2013, тој го остварил својот прв неофицијален настап за Ливерпул во победата од 4–0 во подготвителниот пријателски натпревар против Престон Норт Енд. 18  На 17 август 2013, Мињоле го одиграл својот прв официјален натпревар за клубот во победата од 1–0 против Стоук Сити на Енфилд; на натпревар во кој во 89. минута успеал да одбрани пенал на Џонатан Волтерс, а потоа и ударот од одбиената топка на Кенвајн Џонс. 19  Потоа тој двапати успеал да ја зачува мрежата во натпреварите против Астон Вила и Манчестер Јунајтед кои завршиле 1–0 во полза на Ливерпул. Две недели подоцна, тој ги примил првите голови во сезоната во ремито од 2–2 против Свонзи Сити, но сепак повторно бил избран за играч на натпреварот. Мињоле исто така бил избран за играч на натпреварот во ремито од 3–3 против Евертон, во натпревар во кој забележал 9 успешни одбрани. Тој ги одиграл сите натпревари за Ливерпул во Премиер лигата.
Мињоле за репрезентацијата на Белгија до 21 година првпат вил повикан во 2008, и одиграл вкупно десет натпревари. 20  На 1 септември 2010, тој го добил првиот повик за сениорскиот тим на Белгија по добрите резултати за Сандерленд. 21  Својот прв натпревар во дресот на Белгија, Мињоле го забележал во победата од 2–0 против Австрија на 25 март 2011 во квалификациите за ЕУРО 2012. 20  22  Тој останал во првиот тим и во наредните четири квалификациски натпревари, 23  24  25  26  и бил дел од три пријателски натпревари. 20  Сепак, тој не успеал да и помогне на Белгија да се пласира на Европското првенство 2012, откако Белгија била поразена со 3–1 од Германија, со што завршила на третото место во квалификациската група. 27  Мињоле бил помеѓу стативите и на следните два натпревари, против Грција и Англија. 28  29  По натпреварот против Англија, тој не одиграл меѓународен натпревар четири месеци, и неговото место на голот на Белгија го заземал Тибо Куртоа. 30  Тој се вратил во првиот тим на Белгија на 14 ноември 2012, во поразот од 1–2 на пријателскиот натпревар против Романија. 31  Шест месеци подоцна, тој повторно заиграл за Белгија, во победата од 4–2 на пријателскиот натпревар против САД на 29 мај 2013. 32 
Мињоле бил дел и од составот на Белгија за квалификациите за Светското првенство 2014, но сепак на сите натпревари стартер бил Тибо Куртоа кој помогнал Белгија да се квалификува на големо натпреварување по Светското првенство 2002. 33  Мињоле бил во составот на Белгија на Светското првенство 2014, но не одиграл ниту еден натпревар на првенството.
Синт-Тројден
Поединечни
Мињоле зборува англиски, француски, холандски и германски јазик. 34  Тој исто така поседува диплома по политички науки. 35 
