Херман Мајер  е австриски скијач, двократен олимписки шампион од 1998 година, трикратен светски шампион, четирикратен победник на Светскиот куп во генералниот пласман . Во текот на кариерата го добил прекарот „Херминатор“, и тој е рангиран меѓу најдобрите алпски скијачи на сите времиња. Со своите 54 победи на трките од Светскиот куп - 24 супервелеслаломи, 15 спуста, 14 велеслаломи и 1 комбинација е рангиран на третото место на вечната листа за мажи . До 2013, го држел рекордот за најмногу освоени поени во една сезона од машки алпски скијач, со 2000 поени во сезоната од 2000 година. Од 2000-2013 година тој исто така го држел рекордот за најмногу освоени поени во една сезона , а Тина Мазе го надминала тоа достигнување со освоените 2414 поени во сезоната 2013.
На свои 15 години Мајер, од скијачката школа во Шладминг. бил испратен дома затоа што тренерите го сметале за безнадежен, поради ситниот раст. Тој се вратил во неговиот роден град Флахау и на лето работел како ѕидар а на зима во скијачката школа на неговиот татко како инструктор за скијање.
Мајер станал повеќекратен регионален шампион во Салцбург и Тирол, но сепак не можел да се избори за место во силниот австриски скијачки тим од Светскиот куп. На 6 јануари 1996 година, неговиот извонреден талент за прв пат бил забележан од австриските тренери, кога на Светскиот куп во Флахау завршил со 12-то најбрзо време во велеслалом, иако бил тест скијач, и не учествувал во официјалната конкуренција. 1  Ова било отскочна даска за неговата меѓународна кариера. Со резултатот од Флахау го привлекол вниманието на ÖSV  и само два дена подоцна настапил за прв пат во Европа купот во Лез Арк и го освоил второто место. Следниот ден успеал да победи. Иако ја започнал сезоната во Купот на Европа кон средината на декември и не стартувал на сите трки, тој ја освоил титула во Купот на Европа во генерален пласман, како и титулата во велеслалом.  2   3 
Мајер дебитирал во Светскиот куп на 23-годишна возраст на 10 февруари 1996 година и завршил на 26-тото место во велеслаломот во Хинтерстодер, Австрија. Една година подоцна, во февруари 1997 година, за прв пат победил на трка од Светскиот куп - супервелеслаломот во Гармиш-Партенкирхен. Мошне брзо се етаблирал како експлозивен и динамичен скијач, познат по својата сила, подготвеност да ризикува и силна работна етика.
Мајер набрзо доминираше во алпските скијачки трки, и го освоил златниот медал во велеслалом и супервелеслалом на Зимските олимписки игри 1998 година во Нагано, неколку дена по несреќата во спуст кога излетал од патеката и паднал на глава, и неколку пати се превртел и пробил низ два слоја Б-мрежа. Мајер ја освои титулата во генерален пласман во Светски куп во 1998 година.
Во 2000 година ја освои титулата во генерален пласман на Светскиот куп, како и титули во спуст, супервелеслалом и велеслалом. Тој  доминирал на скијчките терени, и собрал тогаш рекордни за алпски скијач 2000 поени. Овој рекорд го соборила Тина Мазе во 2013 година кога освоила 2.414 поени.  4 
Неговата скијачка кариера речиси била готова по сообраќајната несреќа од 24 август 2001 година; кога возејќи мотор се судрил со автомобил додека се враќал дома од летен тренинг во Австрија. Лекарите за малку ќе му го ампутирале долниот дел од десната нога, но сепак, Мајер беше подложен на голема реконструктивна операција . Поради несреќата ги пропуштил Зимските олимписки игри 2002 во Солт Лејк Сити. На меѓународните натпревари се вратил во јануари 2003 година во Аделбоден, Швајцарија, а две недели подоцна ја освоил титулата супервелеслалом во скијачката Мека во Кицбил, Австрија.
Поради навидум неуништивата природа, тој понекогаш на шега е познат како „Херминатор“.  5 
Во 2004 година, Мајер напишал автобиографија.  Книгата Херман Мајер: Трката на мојот Живот , во која што претежно пишувал за неговото закрепнување од несреќата во 2001 година.
Мајер го најавил своето пензионирање во 2009 година по тринаесет години натпреварување во Светскиот куп. 6 
