Талибанска офанзива во 2021 година, наречена уште и летната офанзива — воена офанзива на талибанската бунтовничка група и други милитанти сојузници против Исламската Република Авганистан, со која паднала републиката со седиште во Кабул и бил означен крајот на речиси 20-годишната војна во Авганистан, која започнала по инвазијата на Авганистан од САД.
Офанзивата започнала на 1 мај, 1  2  за време на повлекувањето на американските војници и меѓународните сојузници од Авганистан. 3  За три месеци од почетокот на офанзивата, талибанците постигнале значителни територијални придобивки во поруралните места, зголемувајќи го бројот на области под нивна контрола од 73 на 223. На 6 август талибанците лансирале напади врз главните градови на покраините, при што повеќето градови се предале без борба. 4  Овој дел од офанзивата кулминирал на 13 август со победи на талибанците во повеќенеделните битки за големите градови како Херат, Кандахар и Лашкарга. 5  На 15 август претседателот Ашраф Гани го напуштил Авганистан, 6  а талибанците го зазеле главниот град Кабул без отпор. Така, владата на Исламската Република Авганистан паднала, 7  при што де факто власта во земјата била преземена од талибанците и бил возобновен Исламскиот емират Авганистан. 8  9  10 
