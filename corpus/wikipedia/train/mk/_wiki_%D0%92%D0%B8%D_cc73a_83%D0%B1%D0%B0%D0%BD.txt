Виктор Рубан  е поранешен украински најдобар стреличар и освојувач на златен олимписки медал од игрите во Пекинг во 2008.
На игрите во Атина во 2004, Рубан се натпреварувал во поединечната категорија од машкото стреличарство. Тој во својот прв натпревар забележал победа и се пласирал во најдобрите 32 а потоа повторно забележал победа и се пласирал во осминафиналето од олимпискиот турнир. Во третиот натпревар, Рубан бил поразен од британецот Лоренс Годфри. По поразот Рубан се пласирал на 13-то место. Рубан исто така бил дел и од украинскиот тим во стреличарство на игрите, со кој успеал да го освои бронзениот медал.
На Олимписките игри 2008 во Пекинг Рубан ја завршил првата рунда на рангирање со 678 бода, само еден бод помалку од стреличарот Хуан Рене Серано и подеднаков број бодови како индиецот Мангал Чампија. Овој резултат го рангирал Рубан како трет носител во главното натпреварување. Во првата рунда тој го победил Египќанецот Магед Јусуф со резултат 111-96. Во втората рунда Рубан издвојувал лесна победа против австралиецот Мајкл Нереј со резултат 115-105 и преку полјакот Јачек Проч  во третата рудна се пласирал во четвртфиналето. Таму немал проблем, победувајќи го јапонскиот стреличар Морија Руичи со 115-106. Во полуфиналето Рубан одиграл нерешено против русинот Баир Баденов откако двајцата оствариле резултат 112. Бидејќи натпреварот завршил без победник била одиграна уште една дополнителна рунда во која Рубан постигнал 20, а противникот Баденов постигнал 18 бода. Во финалето тој го освоил златото победувајќи го јужнокореанскиот стреличар Парк Кунг-Мо со тесни 113-112.
