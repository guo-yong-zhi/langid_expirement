Мартен Питер Тјалинги  — поранешен холандски професионален друмски велосипедист, кој професионално настапувал од 2003 до 2016 година.
Последно возел за UCI World Tour екипата Џамбо-Висма. 2 
Негова најголема победа била освојувањето на Трката околу Белгија во 2006 година. 3  Како чест учесник во бегствата на поголемите трки, негови најпознати резултати се третото место на Париз-Рубе 2011 и четири дена ја носел маичката за планинскиот пласман на Џиро д’Италија 2014. 1 
Тјалинги бил избран да настапи на Тур де Франс 2012, но паднал на третата етапа, иако продолжил уште 40 километри и завршил над десет минути зад победникот Петер Саган. Меѓутоа не успеал да ја започне четвртата етапа, поради фрактура на левиот колк. 4 
Тјалинги настапил на Џиро д’Италија 2016, која започнала во Холандија и имал успеси на првите етапи. Ја добил наградата за најборбен возач на втората етапа пред да го земе водството во планинскиот пласман на третата етапа, која завршила 250 метри од неговиот дом во Арнхем. Претходно објавил дека ќе се повлече од возење во јуни, но потпишал шест месеци продолжување на договорот со Џамбо-Висма за 2016. 5  6 
Тјалинги е еден од малкумината познати вегетаријански велосипедисти. 7  Изгубил еден од своите бубрези како дете. 8 
СО = се откажал; — = не учествувал
