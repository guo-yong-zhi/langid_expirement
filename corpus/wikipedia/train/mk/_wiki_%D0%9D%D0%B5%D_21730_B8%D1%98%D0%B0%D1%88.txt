Ненад Милијаш  бил поранешен српски фудбалер. Настапувал како играч од средниот ред.
Кариерата ја започнал во Земун, а во јануари 2006 година преминал во составот на Црвена ѕвезда. Со црвено-белите освоил две двојни круни во следните три и пол сезони. Од 2009 до 2012 година настапувал во англиската Премиер лига, за клубот на Вулверхемптон, а во 2012 година се вратил во Црвена ѕвезда. Во вториот период во клубот освоил уште една шампионска титула на Србија. Од 2014 до 2016 година Ненад Милијаш настапувал во Турција и Кина, а потоа се вратил во Црвена ѕвезда и таму останал до крајот на кариерата во 2019 година. Во тој меѓупериод освоил уште две титули со истиот клуб.
За фудбалската репрезентација на Србија настапувал од 2008 до 2011 година и во тој период одиграл 25 натпревари со четири постигнати гола. Бил учесник на Светското првенство во 2010 година во Јужна Африка.
Ненад Милијаш ги минал помладите категории во екипата на Земун, а за првиот тим на овој клуб настапил на седум дена пред неговиот 17ти роденден во 2000 година, кога влегол при крајот на натпреварот со екипата на Партизан. 1  До декември 2005 година, за Земун одиграл 129 првенствени натпревари и постигнал 17 гола.
Во јануари 2006 година, Милијаш потпишал договор со екипата на Црвена ѕвезда. 2  Неофицијално првиот натпревар го одиграл на 20 јануари 2006 година на Кипар, во пријателски натпревар против составот на Литекс, кој Бугарите го добиле со резултат од 2:0. Првиот натпреварувачки натпревар за црвено-белите го одиграл на 18 февруари против екипата на Вождовац во Душановац, кога Црвена ѕвезда победила со резултат од 2:0 со головите на Душан Ѓокиќ и Бошко Јанковиќ. 3  Својот прв гол за екипата на Црвена ѕвезда го постигнал  на 11 март 2006 година во победата од 1:0 над составот на Рад. Овој натпревар се одиграл на стадионот Маракана. 4  Веќе во првата полусезона ја освоил двојната круна. Во првенството одиграл десет натпревари со четири постигнати гола, 5  додека во Купот настапил на два натпревари. 6 
Следната сезона повторно ја освоил двојната круна. Ненад Милијаш во првенството 2006/07 одиграл 25 натпревари и постигнал 5 гола, 7  од кои еден од пенал против екипата на Партизан на гостински терен во Хумска за победа од 2:1. Тоа било 130то вечно дерби. 8  Во освојувањето на Купот, придонел со четири натпревари и со еден гол. 9  Единствениот гол во купот го постигнал во полуфиналето против екипата на Партизан од голема далечина во 15та минута од натпреварот за победа на неговиот тим од 1:0. 10 
Ненад Милијаш во два обида со екипата на Црвена ѕвезда не успеал да се квалификува во групната фаза од Лигата на шампионите. Најпрво, екипата на Милан била поуспешна, во последното квалификациско коло во 2006 година, додека во 2007 година екипата на Црвена ѕвезда била исфрлена од шкотскиот тим Глазгов Ренџерс. Во 2007 година неговиот клуб продолжил во натпреварувањето на Купот на УЕФА, каде Милијаш постигнал гол против составот на Баерн во Белград. На тој натпревар црвено-белите ја загубиле предноста од 2:1 на самиот крај на натпреварот и на крајот резултатот бил 2:3 за екипата од Минхен. 11  12 
Црвена ѕвезда првенството на Србија 2007/08 го завршила без пораз, но имала многу нерешени натпревари, па на крајот била второпласирана, 13  иако на домашен терен го совладала клубот на Партизан во 132то вечно дерби со резултат од 4:1. Милијаш на тој натпревар постигнал гол од пенал и го поставил конечниот резултат. Натпреварот се одиграл без присуство на публика поради казната на клубот. 14  Екипата на Црвена ѕвезда била запрена во Купот во полуфиналето од составот на Партизан со резултат 2:3. На тој натпревар Милијаш постигнал регуларен гол, но судиите по сопствена грешка го поништиле. 15  Во сезоната 2007/08 Ненад Милијаш одиграл вкупно 42 натпревари во сите натпреварувања и постигнал 12 гола, само три помалку од најдобриот стрелец на тимот соиграчот Ненад Јештровиќ. 13 
Црвена ѕвезда играла лошо во сезоната 2008/09 и завршила на третото место на табелата, а Милијаш бил прв стрелец на тимот со дури 18 гола на 33 натпревари во првенството. 16  Во сезоната за заборав, тој одиграл вкупно 39 натпревари во сите натпреварувања  и со 23 гола бил убедливо најдобар стрелец и играч на клубот, 13  а заедно со Алмами Мореира бил прогласен за најдобар играч во српското првенство. 17 
Во јуни 2009 година, Милијаш потпишал четиригодишен договор со екипата на Вулверхемптон. 18   Својот прв натпревар за Волците го имал на 15 август 2009 година во натпреварот против екипата на Вест Хем во првото коло од Премиер лигата. Иако неговиот тим губел со 2:0, Милијаш пружил одлична партија, па телевизијата Скај Спортс го прогласила за играч на натпреварот, 19   и бил вклучен во идеалниот тим на првото коло. 20  Тој го постигнал својот прв гол во дресот на Волвс на 5 декември 2009 година во победата од 2:1 над екипата на Болтон. 21  Неговиот втор и последен гол во сезоната 2009/10 го постигнал на 20 декември 2009 година во победата од 2:0 над составот на Барнли. 22  Во својата прва сезона во дресот на Вулвс, тој одграл 19 натпревари  во Премиер лигата и настапил на два натпревари од ФА Купот и еден во Лига Купот.
Во сезоната 2010/11 одиграл 23 натпревари во Премиер лигата  и постигнал два гола. Тој го постигнал својот прв гол на 30 октомври 2010 година во победата на неговиот клуб со 2:1 над составот на Манчестер Сити. 23  Својот втор гол го постигнал 15 јануари 2011 година против истиот противник, но овој пат во поразот од 4:3 на градскиот стадион во Манчестер. 24  Милијаш одиграл одличен натпревар на 6 март 2011 година, кога најпрвин забележал  асистенција во нерешениот натпревар против екипата на Тотенхем , а потоа бил досуден пенал врз него, кој успеал да го реализира неговиот соиграч Кевин Дојл. 25  Тој постигнал два гола во Лига купот, двата од пенали против екипите на Саутенд и на Нотс Каунти. 26  27  Милијаш постигнал еден гол во ФА Купот на 8 јануари 2011 година во нерешениот натпревар од 2:2 против екипата на Донкастер Роверс. 28 
Во сезоната 2011/12 одиграл 20 натпревари во Премиер лигата  и не постигнал ниту еден гол. Само што се сместил во стартниот состав на Волвс, Милијаш на 27 декември 2011 година добил директен црвен картон по стартот над Микел Артета од екипата на  Арсенал. 29   Добил казна од три натпревари неиграње. 30  Клубот се жалел на оваа одлука, но жалбата била одбиена. 31  По истекот на казната, Милијаш не одиграл ниту еден натпревар како стартер до крајот на сезоната во Премиер лигата.  „Волците“ испаднале од Премиер лигата на крајот на сезоната. Таа сезона Милијаш ги постигнал своите единствени голови во Лига купот, еден против екипата на Нортемптон и еден против составот на Манчестер Сити.
Во август 2012 година бил ставен на трансфер листата 32  и на 30 август 2012 година спогодбено го раскинал договорот со Волците. 33 
На 31 август 2012 година, Милијаш се вратил во екипата на Црвена ѕвезда. 34  На 22 септември 2012 година, во Суперлигашкиот натпревар против Хајдук во Кула , Милијаш го одиграл својот 100ти првенствен натпревар за црвено-белите. 35  Во сезоната 2012/13, тој одиграл вкупно 29 натпревари  и во сите натпреварувања постигнал девет гола, 13  од кои еден бил победнички и бил постигнат со глава во 143-то вечно дерби со резултат од 3:2. 36 
Во наредната 2013/14 сезона, Милијаш како капитен бил еден од клучните играчи за освојување на 26-та титула. Во сезоната за својот трет шампионски пехар одиграл 29 натпревари во првенството  и постигнал осум гола, со што станал трет стрелец на составот на Црвена ѕвезда. Таа сезона имал и 9 асистенции. 37  38  Сметајќи ги сите натпреварувања во сезоната 2013/14, тој забележал 36 одиграни натпревари и девет гола. 13 
Сезоната 2014/15 во црвено-белиот дрес ја започнал со своите голови против Раднички од Ниш  39  и Јагодина . 40  Неговиот последен натпревар му бил против составот на  Војводина  во Нови Сад. 41 
На 26 август 2014 година, Милијаш потпишал двегодишен договор со турскиот второлигаш Манисаспор. 42  Во турскиот тим за пет месеци постигнал седум гола на 18 првенствени натпревари. Во февруари 2015 година преминал во кинескиот второлигаш Хебеи, на чија клупа во тој момент седел тренерот Радомир Антиќ. 43  Во дресот на овој клуб, во 2015 година тој постигнал 13 гола на 29 првенствени натпревари, 44  со што значително му помогнал на Хебеи да се квалификува во кинеската Супер лига. 45  По Хебеи, тој станал член на Неи Монголс, исто така кинески второлигаш. 46  За овој клуб во 2016 година одиграл 27 натпревари и постигнал три гола. 44 
На крајот на јануари 2017 година Милијаш се вратил во екипата на Црвена ѕвезда. 47  Во пролетниот дел од сезоната 2016/17 одиграл единаесет натпревари . На натпреварот против екипата на Спартак од Суботица, одигран на 1 април 2017 година, го одиграл својот 200-ти натпревар за екипата на Црвена ѕвезда. 48 
На натпреварот против екипата на Јавор, одигран на 17 февруари 2018 година, Милијаш го одиграл својот 232 натпревар во Црвена ѕвезда, па го престигнал Дејан Миловановиќ и станал играчот со најмногу натпревари за клубот од освојувањето на европската титула во 1991 година. 49  Во сезоната 2017/18 ја освоил својата четврта титула со црвено-белите. 50 
Во сезоната 2018/19 Црвена ѕвезда изборила пласман во Лигата на шампионите, но Милијаш не одиграл ниту еден натпревар во квалификациите, ниту во групната фаза од ова натпреварување. На првенствениот натпревар против екипата од Нови сад Пролетер, одигран на 7 април 2019 година, Милијаш го одиграл својот 250-ти натпревар во црвено-белиот дрес. 3  Тој одиграл само осум натпревари таа сезона . На крајот на сезоната ја освоил својата петта титула, со што влегол во историјата како првиот играч кој освоил пет домашни првенствени од распадот на СФРЈ. 51  Последниот натпревар во неговата играчка кариера го одиграл на 19 мај 2019 година во последното коло од Супер лигата против екипата на Напредак од Крушевац, кога го подигнал пехарот за шампион на Србија. 52 
Милијаш настапувал за младата репрезентација на Србија и Црна Гора. Во мај 2006 година, селекторот на младинската репрезентација Драган Окука го вклучил Милијас на конечниот список на играчи за Европското првенство 2006 година во Португалија. 53  Репрезентацијата на СЦГ на ова првенство стигнала до полуфиналето каде што била елиминирана на пенали од селекцијата на Украина. 54  Милијаш настапил на сите четири натпревари на првенството. 55  56  57  58 
Во сениорската репрезентација на Србија за прв пат настапил на 6 септември 2008 година во победата со 2:0 над репрезентацијата на Фарски Острови во квалификациите за Светското првенство 2010 година. 59  Тој го постигнал својот прв гол за државната репрезентација во Белград на пријателскиот натпревар против селекцијата на Бугарија. Овој натпревар завршил со резултат од 6:1. 59  Тој бил стандарден во квалификациите за Светското првенство во 2010 година во Јужна Африка. Во квалификацискиот натпревар против репрезентацијата на Австрија, одигран на 6 јуни 2009 година во Белград, Милијаш го постигнал единствениот гол во натпреварот за победа на Србија со минимален резултат . 60  Тоа бил негов прв натпреварувачки гол во националниот дрес. Покрај голот против Австрија, тој постигнал и важен гол во Белград против селекцијата на Франција од пенал при нерешениот резултат од , што одговарал на селекцијата на Србија. 61  Милијаш одиграл еден натпревар на Светското првенство 2010 година во Јужна Африка, кога неговата репрезентација загубила од составот на Гана . 59 
Последен пат за Србија настапил на 11 октомври 2011 година во Љубљана против репрезентацијата на Словенија  во квалификациите за ЕП 2012 година. 59 
