Херпетологија — гранка на зоологијата која се занимава со изучување на водоземците  и влекачите . 1  Батрахологијата е поддисциплина на херпетологијата која ги изучува исклучиво водоземците.
Оваа гранка се занимава со проучување на ладнокрвните  четириношци, наречени „херпетофауна“. Според оваа определба, тука не спаѓаат рибите, но стручњаците од областа на херпетологијата често се здружуваат со ихтиолозите и вршат заеднички истражувања и издаваат трудови со цел разменување на наоди и идеи помеѓу овие научници. Една од највидните организации од овој вид е Американското друштво на ихтиолози и херпетолози 2 .
Најзначајна група во Македонија е Херпетолошката секција при Истражувачко друштво на студенти биолози .
Херпетологијата нуди поволности за човештвото со изучувањето на водоземците и влекачте во сеопштата екологија, особено поради чувствителноста на водоземците кон промени на околината — со ова се добива забележливо предупредување за луѓето дека се случуваат промени во животната средина. Некои токсини што ги излачуваат влекачите и водоземците наоѓаат примена во медицината. На пример, некои змиски отрови се користат за добивање на антикоагуланти  за настрадани од мозочен и срцев удар.
