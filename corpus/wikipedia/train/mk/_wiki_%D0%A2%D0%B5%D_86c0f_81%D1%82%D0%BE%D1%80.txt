Термистор – вид отпорник чиј електричен отпор се менува со промена на температурата. Заради оваа особина, термисторите наоѓаат примена како сетилници на температурни промени.
За жал, зависноста на отпорот од температурата е нелинеарна, што го отежнува користењето на термисторите. Од друга страна, осетливоста е голема и на мали промени на температурата. Заради тоа, термисторите најмногу се користат таму каде што е потребно тестирање на граничните температури , а не за мерење на истата.
Термисторот се состои од пулупроводен материјал, обично некој вид метален оксид.
Термисторот може да се постави во отпорен мост или напонски делител. Кај напонскиот делител , примената на отпор со температура доведува до промена на излезниот напон, што лесно се регистрира со волтметар или понатаму се обработува со аналогно-дигитален претворувач.
Главната поделба е на термистори со позитивен  и негативен  температурен коефициент. Ако отпорот се зголемува со зголемување на температурата, тоа е ПТК термистор. Во спротивниот случај, се работи за НТК термистор.
При ниски температури, и многу мали струи низ термисторот може да предизвикаат доволно топлина да дојде до зголемување на температурата на истиот или смалување на отпорот. Ова смалување на отпорот предизвикува уште поголем струја низ термисторот и доаѓа до ефект на лавина, која може да го уништи термисторот  или да доведе до погрешно мерење.
Заради овие проблеми, термисторот треба да биде редно  поврзан со обичен отпорник во напонски делител или мост и струјата низ термисторот треба да биде минимизирана.
