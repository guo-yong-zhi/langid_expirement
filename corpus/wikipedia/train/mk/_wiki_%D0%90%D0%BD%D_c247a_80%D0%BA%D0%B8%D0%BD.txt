Андреја Рита Дворкин  е американска радикална феминистка и писателка најдобро позната по нејзината критика на порнографијата, која таа тврди е поврзана со силувањето и другите форми на насилство врз жените.
Антивоен активист и анархист во 1960-тите, Дворкин напишала 10 книги за радикалната феминистичка теорија и практика. За време на доцните 1970-ти и 1980-тите години, таа доби национална слава како портпаролка на феминистичкото движење против порнографијата, како и за нејзиното пишување за порнографијата и сексуалноста.
Во 1981 година, Дворкин ја објави книгата Порнографија: Машкото поседување на жените, која ги анализирала  современата и историската порнографија како индустрија на жено-мразење и дехуманизација. Дворкин тврди дека порнографијата е сврзана со насилството врз жените, и во поглед на производството , и во социјалните последици на нејзината употреба преку поттикнување на мажите да ја еротизираат доминацијата, понижувањето и злоупотребата на жените. 1  2  3 
Дворкин изјави дека во врска со сексуалноста специфично, нејзините критичари често ги мисрепрезентирале нејзините ставови, и дека под насловот "избор" и "секс-позитивност", нејзините феминистички критичари не ги имале предвид често насилните политички структури кои ги ограниченувале изборите на жените и го обликувале значењето на сексуалните акти. 4 
На 22 јануари 1986 година, Дворкин сведочеше половина час пред комисија на јавниот правобранител за порнографијата, и одговарала на прашања од комесарите по завршувањето на нејзиното сведочење. 5  Сведоштвото на Дворкин против порнографијата беше пофалено и печатено во конечниот извештај на Комисијата. 6  7  Комисијата потоа успешно побара продавниците да ги отстранат од полиците машките списанија како Плејбој 7  , 8  Пентхаус 9  и други. 10 
Во нејзиното сведочење и одговорите на прашањата од комесарите, Дворкин ја осуди употребата на кривичните гонења поради разблуда против порнографите, и наведува, "Ние сме против законите против разблуда. Ние не ги сакаме. Сакам да се разбере зошто, без разлика дали ќе се согласувате или не". 11  Таа тврди дека законите против разблуда биле во голема мера неефективни, 11  дека кога тие биле ефикасни тие само ја потиснувале порнографијата од погледот на јавноста, притоа овозможувајќи и да се развива надвор од поглед, 12  и дека тие го потиснувале погрешниот материјал, или правиот материјал за погрешни причини, тврдејќи дека "законите против разблуда се исто така мизогени во многу од нивната изградба. Нивната основна претпоставка е дека женските тела се валкани." 13 
Во 1980 година, Линда Борман јавно изјави дека нејзиниот поранешен сопруг Чак Трејнор ја удираше и силуваше, и насилно ја присилувал да учествува во порнографски филмови. Борман ја направи изјавата на прес-конференција со Дворкин, феминистичката адвокатка Кетрин Мекинон, и членовите на Жените Против Порнографијата. 14  Дворкин поднесе во докази копија од книгата на Линда Борман Ordeal, како пример за злоупотребите во порнографијата, велејќи: "Единственото нешто атипично за Линда е што таа имала храброст да направи јавна борба против она што и се случило на неа. И што и да заклучите, треба да и помогне на неа или нема да му помогне на никого". Борман лично сведочеше пред Комисијата, но членовите на Комисијата сè уште не ја виделе нејзината книга. 15 
Во 1987 година, Дворкин ја објави книгата Intercourse, во која таа ја прошири својата анализа за порнографија за самиот полов однос, и тврдеше дека видот на сексуална субординација прикажана во порнографијата е централна за машките и женските искуства за хетеросексуалните односи во машко-супремасистичкото општество. 16 
Цитирајќи и од порнографијата и од литературата, вклучувајќи ги и Крејцеровата Соната, Мадам Бовари, а Дракула - Дворкин тврди дека со претставувањето на сексот во мејнстрим културата и уметноста постојано ги потенцира хетеросексуалните односи како единствен вид на "вистински" секс, го толкува сексот со насилни или инвазивни термини, ги прикажува насилството или инвазивноста како централни улоги во неговата еротичност, и често го обединува со машкиот презир, одвратност кон, па дури и убиството на жена. Таа тврди дека овој вид на опис спроведува машко-центричен и коерсивен поглед на сексуалноста, и дека, кога културните ставови се комбинираат со материјалните услови на животот на жените во сексистичко општество, искуството на самите хетеросексуални односи станува централен дел на машкото субординирање на жените, се доживува како еден вид на "окупација", која сепак се очекува да биде пријатна за жените и да го дефинира самиот нивен статус како жени. 17 
Таквите описи често критичарите на Дворкин ги толкуваат како тврдења дека "сите" хетеросексуални односи се силување.
Дворкин ја одби таквата интерпретација на нејзиниот аргумент, 18  и наведува во подоцнежно интервју: "Мислам дека и сексуалните односи и сексуалното задоволство можат и ќе ја преживеат еднаквоста" 19  и укажува на тоа дека недоразбирањето е поради многу од самата сексуална идеологија која ја критикувала: "Бидејќи парадигмата за секс е една за освојување, поседување, и уништување, мислам дека многу мажи веруваат дека им треба нефер предност, која во своите екстреми може да биде силувањето. Јас не сметам дека таа им е потребна." 19 
Дворкин напишала 10 книги за радикалната феминистичка теорија и бројни говори и статии, со цел да се наметне присуството на и да се критизира институционализираната и нормализирана штета врз жените. Таа стана една од највлијателните писатели и портпароли на американскиот радикален феминизам во текот на доцните 1970-тите и 1980-тите години. 2  20  Таа ја карактеризира порнографијата како индустрија на оштетувачка објектификација и злоупотреба, а не само фантазија и зборува за проституцијата како систем на експлоатација. Нејзините анализи и пишувања влијаниеле и инспирирале многу од современите феминистки, како што се Кетрин Мекинон, 21  Глорија Стејнем, 22  Џон Столтенберг, 23  Ники Крафт, 24  Сузан Кол, 25  и Ејми Елман. 26 
Бескомпромисните позиции и силниот стил на пишување и зборување на Дворкин, опишан од страна на Роберт Кембел како "апокалиптичен", 27  е зошто таа често е споредена со други активисти како Малком Икс . Глорија Стејнем постојано го споредуваше нејзиниот стил со оној на старозаветните пророци. 29  30 
Кетрин Мекинон, долгогодишна пријателка и соработничка на Дворкин, објави колумна во New York Times, славејќи го она што таа го опиша како "блескава литературна и политичка кариера", вели дека Дворкин заслужува номинација за Нобелова награда за литература, и се пожали дека "лагите за нејзините ставови за сексуалноста  и нејзините политички сојузи  беа објавени и реиздавани, без обиди за верификација, корективните писма речиси секогаш одбивани. Додека физичкиот изглед на машките писатели се смета за ирелевантен или е негуван како шармантна ексцентричност, Андреја беше навредливо критикувана и исмејувана и била претворена во порнографија. Кога таа тужеше поради клеветата, судовите ги тривилизирале порнографските лаги како фантазија и ги сметале за сатира". 31  32 
Жено-мразење
Порнографија: Машкото поседување на жените
Десничарски жени
Писма од воена зона
Нашата крв: пророштва и дискурси за половата политика
Интеркорс
Сакам примирје од 24 часа за време на кое нема силување
Живот и смрт: писанија за континуираната војна врз жените
