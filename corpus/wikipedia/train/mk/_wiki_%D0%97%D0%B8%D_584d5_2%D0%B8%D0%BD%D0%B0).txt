Зидхајде  — општина во округот Целе, во сојузната покраина Долна Саксонија, Германија. Била именувана по блискиот истоимен ридски масив. Била создадена на 1 јануари 2015 година со спојување на поранешните општини Хермансбург и Унтерлис.
Зидхајде се наоѓа во северниот дел на округот Целе, на север од Природниот парк Зидхајде. Обете главни места, Хермансбург на запад, и Унтерлис на исток, се оддалечени 16,5 километри. Хермансбург се наоѓа околу 29 километри северно од окружниот град Целе, додека Унтерлис се наоѓа околу 29 километри југозападно од Илцен.
Општината Зидхајде е составена од следниве места: Бафен, Бекедорф, Боншторф, Хермансбург, Лутерло, Олдендорф, Унтерлис и Везен. 2 
Од север надесно општината се граничи со Фасберг, најсеверната општина на округот Целе, со Ајмке и Зудербург во округот Илцен, Ешеде и Берген во округот Целе и Вицендорф во округот Хајде.
