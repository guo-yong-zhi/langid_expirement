Азилија Аманда Бенкс  е американска раперка, пејачка и текстописец. Детсвото го поминала во њујоршката населба Харлем. 5  Во 2008 година почнала својата музика да ја објавува на Myspace, 6  а во 2009 година потпишала со XL Recordings. 7  8  Во 2011 година го објавила својот деби-сингл „212“ кој станал вирален и се нашол на  неколку меѓународни топ листи. 9  10  11  По овој успех потпишала договор со Interscope и Polydor Records.
Во јули 2013 година Азалија Бенкс ја прекинала соработката со продукциските куќи, 12  станала независен уметник и основала своја независна продукциска куќа, Chaos & Glory Recordings. Денес има договор со Parlophone и Warner Records. Досега има издадено два микстејпа , еден студиски албум  и две ЕП . Во декември 2017 година, Бенкс ја имала својата прва филмска улога во музичката драма „Љубовта ја победува римата“ , во кој го толкувала главниот лик. 13 
Музиката од Бенкс, која содржи звуци од различни жанрови како холандски хаус, рап, поп, електронска музика и авангарда е често фалена од критичарите. Песната „212“ се наоѓа на листата на најдобри песни за 2011 година, а музички публикации, меѓу кои и Ролинг Стоун и Билборд ја вбројуваат меѓу клучните песни на деценијата.
Во текот на својата кариера, присуството на Бенкс на социјалните мрежи и изразените ставови, особено оние за американската политика и за расизмот, предизвикале контроверзии.  14   15 
