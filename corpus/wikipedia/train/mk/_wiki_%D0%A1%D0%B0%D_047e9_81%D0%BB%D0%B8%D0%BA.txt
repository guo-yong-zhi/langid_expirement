Самослик или селфи  – своерачно снимена автопортрет-фотографија на која лицето кое се фотографирало себеси или себеси заедно со други лица држејќи фотоапарат, мобилен телефон односно паметен телефон. При фотографирањето мобилниот телефон или фотоапаратот не се испушта од рака.
Овој збор Оксфордскиот речник на англискиот јазик го прогласил за збор на годината во 2013 година. Поимот најчесто се поврзува со друштвените мрежи. Самосликните фотографии главно се неформални и спонтани, а најчесто се прават со фотографирање себеси во огледало или со сликање себеси  држејќи го апаратот фокусиран на одреден кадар.
Роберт Корнелиус ја снимил сопствената дагеротипија во 1839 година што воедно била и една од првите фотографии на лице. Како постапката била бавна, успеал да го открие објективот, да втрча во кадарот на минута или повеќе и потоа да го врати капачето на објективот. На задната страна запишал: Прва светлосна слика некогаш снимена  1  2 
Првиот познат самослик го снимил Роберт Корнелиус во 1839 година
Жена пред огледало, околу 1900 година
Големата руска кнегиња Анастазија Николаевна, 1914 година
Едвин Олдрин на првиот самослик од вселената, 1966 година
Појавата на преносната фотографска кутија Кодак Брауни во 1900 година овозможила фотографското автопортретирање да стане раширена техника. Истото обично се изведувало со помош на огледало и со стабилизација на фотоапаратот. Големата руска кнегиња Анастазија Николаевна на возраст од 13 години бела една од првите тинејџерки која користејќи огледало во 1914 година направила своја сопствена слика за да ѝ ја испрати на пријателката. Во писмото со фотографијата напишала: „Ја направив сликава додека се гледам во огледало. Беше многу тешко затоа што ми се тресеа рацете.“ 3 
Концептот на поставување групни сопствено снимени фотографии  на семрежјето, иако со фотоапарат, а не со паметен телефон, потекнува од мрежна страница која ја изработиле Австралијанци, а која содржела фотографии снимени во доцните деведесетти години. Најраната употреба на  англискиот збор selfie може да се пронајде веќе од 2002 година. Првпат се појавила на еден австралиски семрежен форум на 13 септември 2002 година. 4  5  6 
Во декември 2012 година магазинот Тајм истакнал дека зборот „селфи“ спаѓа меѓу десетте најчесто употребувани зборови кои се појавиле во 2012 година.Top 10 Buzzwords
Според истражување од 2013 година две третини од Австралијанките на возраст од 18 до 35 години сликаат „самослик“ главно за да го објават на Фејсбук. Според анкета на производителот на мобилни телефони и камери Самсунг, 30% од сите фотографии снимени од лицата на возраст од 18 до 24 години се самослици.
