Европското јазично портфолио  е дневник на искуства во учењето на странските јазици. Вклучува документи , биографски податоци  и примероци од ученички трудови изработени на некој странски јазик.
Портофолиото има две главни функции: да ја потпомогне подвижноста , и исто така што го стимулира учењето; портфолиото го следи ученичкиот труд бележејќи го неговиот напредок. За помладите ученици втората функција ќе биде од примарно значење. Многу од нив ќе се уверат дека создавањето на портфолиото само по себе ја зајакнува мотивацијата.
Портофолиото е составено од три дела: Јазичен пасош, Јазична биографија и Досие.
Пасошот е резиме на ученичките способности на различни јазици. Тоа бара од ученикот да го препознае својот степен на подрачјето на петте вештини: слушање, говорна интеракција, усно изразување, читање и пишување. Разликата меѓу говорната интеракција и усното изразување, онака како што тоа е одредено во Заедничката европска рамка за пристап кон јазиците: , корисна е дистинкција. Најголемиот дел од говорните активности вклучува константна интеракција меѓу двајца или повеќе луѓе. Тоа се примери за говорна интеракција. Пример за усно изразување е обраќањето на некој собир, кога има многу мала интеракција меќу говорителот и слушателот, или пак воопшто и не постои. Поголемиот дел од говорните активности кај учениците ќе бидат од првиот вид. Секако, истиот ученик може да биде на различни степени во различните вештини. Првите четири степени за секоја вештина, утврдени со Заедничката европска рамка за пристап кон јазиците  се опишани во табелата за самооценување.
Јазичната биографија е личен дневник за учењето на странските јазици. Во него се содржани податоците за курсевите кои биле посетувани и за активностите надвор од училиштето како на пример училишни размени, учење на јазици за време на престој во странство, јазични кампови и на натпревари, како и за други вонучилишни активности.
Третиот дел од портфолиото, Досието, е најобемен. Тој би требало да ги вклучува примерите од ученички трудови изработени на странски јазик, како и дипломи, уверенија и други документи кои би можеле да ги поткрепат информациите од Јазичната биографија. Треба да се напомене и тоа дека јазикот се учи и во неформални ситуации, за кои нема да постојат службени документи, а за кои можат да послужат други докази. За да се документира допишувањето со пријател од странство, на пример, ученикот може да вклучи и некое писмо како дел од досието.
Примероците на трудови кои ученикот ќе ги одбере за досието се примери за продукцијата  на тој јазик. Тие може да вклучуваат проекти, творечко пишување, писма, ликовни творби проследени со забелешки или други вежби и активности кои се особено задоволителни. Меѓутоа, досието не мора бити исклучиво во писмена форма. Може да постојат примери за говорно изразување во ворма на запис на ЦД. Може да се работи за некакви анкети, дијалози и сл. изработени од страна на учениците.
Заедничката Европска рамка за пристап кон јазиците е проект со кој се прави обид да се дојде до своевиден профил на познавање на одреден странски јазик; се опишуваат карактеристичните јазични активности за кои изучувачите на некој странски јазик се способни на поединечни степени. Целиот проект, кој како идеја е зачнат од страна на Советот на Европа, дава опис на активностите и степените кои важат за сите европски јазици. Во месец ноември 2001, Советот на Европа донесе резолуција со која Јазичната Европска рамка за пристап кон јазиците станува модел за вреднување на познавањето на европските јазици. Првиот препознатлив степен , опишан е во седумдесеттите години на XX век. Истиот вклучувал умеења, стратегии и активности на странски јазик кои би му биле потребни на патникот како би „преживеал“ во земјата на тоа говорно подрачје. Тој степен обично се нарекува В1: тоа е третиот од шесте степени на познавање - од основното познавање до знаењето налик на она од изворен говорител.
Шесте степени опишани во Заедничката Европска рамка поделени се на три поголеми степени , кои грубо одговараат на традиционалните степени: основен, среден и напреден.
