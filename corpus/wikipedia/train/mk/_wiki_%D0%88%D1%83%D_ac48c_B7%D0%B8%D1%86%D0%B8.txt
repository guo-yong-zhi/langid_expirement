Современите јужноарапски јазици 1  2  или поточно источно јужносемитски јазици  се група на загрозени јазици кои се зборуваат од мал број луѓе на Арапскиот Полуостров, поточно во Јемен и Оман. Оваа група е источната подгрупа на јужносемитските јазици, а западната подгрупа ја сочинуваат етиопските семитски јазици.  Овие јазици не се директни потомци на древниот јужноарапски јазик, туку потекнуваат од сестрински јазик на овој древен семитски јазик.
Според класификацијата заснована на глотохронологијата на Александар Милитарев, современите јужноарапски јазици се дел од јужносемитските јазици. 3  4  Денес не се сметаат за потомци на стариот јужноарапски, туку тие потекнуваат од сестрински јазик на стариот јужноарапски.
