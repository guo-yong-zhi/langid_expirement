Масакрот во Велес — масовно убиство на 53 затвореници, соработници на бугарскиот фашистички окупатор, 3  што се случил на 15 јануари 1945 година близу Велес извршен од страна на ОЗНА. Масовната гробница била пронајдена дури 1996 година во месноста Пуста Кула во атарот на селото Летевци. Според обдукцијата, затворениците биле усмртени на најсвиреп начин со токмаци и железа, со удари по главата. 4  Ова претставува најголем масакр врз цивили извршен од ОЗНА во ослободена Македонија. 5 
На 15 јануари 1945 без јавно судење, биле масакрирани 53 затвореници од велешкиот затвор, лица за кои имало сомневање дека биле озлогласени противници на НОБ и соработници со окупаторот. Без заокружена истражна постапка и без јавно судење за докажување на нивната вина, биле групно стрелани и масакрирани, а потоа и закопани во заедничка гробница која била откриена во 1996 година. 6  Посмртните останки на 15 убиени велешани се пронајдени со наредба за ексхумација од тогашната влада, во 1996 година, во атарот на селото Летевци во месноста Пуста Кула, на границата меѓу Велешко и Скопско. Нивните потомци дошле до документот на судска медицина, кој никогаш не го видел светлото на денот. 7 
Сите овие слуги на бугарскиот окупатор биле сослушани од страна на ОЗНА, каде ги признале своите злодела и предавства извршени кон македонскиот народ и ослободителното движење. Покрај многуте убиени, претепани бројката на интернирани токму од постапките на овие 53мина, изнесува околу 9740 лица од Велес и велешките села. Интернираните најчесто завршувале во логорите во Бугарија: Сливен, Хасково, Видбол, Русе и др. 3 
Според обдукцијата, биле пронајдени 15 сочувани черепи од 53 закопани, само четири куршуми и констатација дека починатите биле усмртени со удар од „тапо-тврда сила“ по главата. Блиските фамилии на 53-та велешани барале од Врховниот суд заштита на законитоста, но тој не утврдил дека биле ликвидирани поради нерегуларна судска постапка. Врховните судии го одбиле како неосновано барањето за заштита на законитоста на едно од семејствата на стреланите, кое тврдеше дека нивниот роднина е погубен зашто не се почитувало правото на жалба на обвинетите. Семејствата веруваат дека 53-ра велешани веќе биле убиени на 15 јануари, а Второстепениот суд на 18 јануари 1945 година ја потврдил пресудата на Првостепениот воен суд на Скопската воена област донесена три дена порано. Врховниот суд смета дека нема докази со кои може да се потврди дека стрелањето било извршено пред 18 јануари. Историчари се убедени дека на пресудите е извршено антидатирање, односно дека се напишани подоцна, по погубувањето, за правно да се покрие случајот. Ова е прв и единствен случај на откриена масовна гробница во Македонија, дело на тогашната комунистичка власт. 7 
За ликвидацијата на затворениците од затворот во Велес не јавиле ниту „Нова Македонија“, ниту Радио Скопје, кои обично известувале за судењата и погубувањата на народните непријатели. Информирало само локалното радио, а потоа настанал молк. Шеесет години никој не зборува за случајот. Според историчарите што зборуваа на трибината, вечерта на 15 јануари биле убиени 53 затвореници од затворот во Велес. За ниеден од нив немало пресуда, а две третини од нив, според документацијата, немале никаква вина. Стрелањето го наредил полковникот Евто Шашиќ. Воениот суд ја донел пресудата за стреланите дури по извршувањето на казната. Историчарите потсетуваат дека погубувањето се случило непосредно по бунтот на македонските офицери, кој се случил на скопското Кале.
Во својата книга Мојот татко - Методија Андонов Ченто, авторот Илија Андонов Ченто, вели дека првиот претседател на Президиумот на АСНОМ за таа работа дознал случајно и дека злосторствата започнале откако на крајот на 1944 година, во Скопје, како гостин на Второто заседание на АСНОМ присуствувал Едвард Кардељ. 8  Според бугарскиот историчар Коста Црнушанов од Прилеп затворениците се убиени, затоа што биле Македонци со бугарско национално чувство. Според овој бугарски историчар помеѓу жртвите имало припадници на ММТРО на ВМРО на Иван Михајлов, еден поранешен бугарски учител и други. 2  Според него, за масакрот биле одговорни Ратко Петровски , Боро Коробар и Киро Попадиче , што е во согласност со претходно изнесеното мислење. 9 
Синот на еден од убиените, Борис Поп Ѓорчев, во октомври 1997 година побарал од македонските судови да ја поништат пресудата. Тој и другите блиски бараат од Владата по години талкање низ административните лавиринти да го донесат законот со кој се предвидува поништување на сите пресуди донесени од политички и идеолошки мотиви. 10 
Во 2002 година од страна на најблиските е подигнат споменик за 53-та велешани, соработници на бугарскиот окупатор, на гробиштата до црквата Св. Спас во Велес. Во април 2009 година, непознати вандали ја искршиле спомен плочата на гробницата на 53-та велешани стрелани во 1945-та кај месноста Пуста Кула. Сторителите со токмак ја урнале и искршиле надгробната плоча. Споменикот и ден денес е искршен. 11  12  13  14 
На 15 јануари 2005 година било одбележано 60 години од грозоморниот масакр на 53-та велешани. Организирана била и трибина на која историчарите Виолета Ачкоска, Зоран Тодоровски и Ѓорѓи Малковски, како и професорите Гане Тодоровски и Владо Поповски зборуваа за историските и за правните околности на настанот. Академикот Гане Тодоровски истакнал дека: „Ова е еден пример на реваншизам, тој одбивен декор на слободата. Хајка на одмаздништво што го водеше немакедонското намесништво“. Професорот Ѓорѓи Малковски од Институтот за историја во Скопје најави дека ќе издаде книга за случајот да биде целосно расветлен. 15 
Масакрираните велешки затвореници - соработници на бугарскиот окупатор, 3  биле 2 :
Благој Јанков - Мучето   
Блажо Тодоровски   
Борка Велески   
Борка Талески   
Боро Петрушевски - Папучар   
Вера Ацева   
Видое Смилевски - Бато   
Димитар Богоевски   
Ѓоце Стојчевски - Амбарче   
Ибе Паликуќа   
Јосиф Јосифовски   
Крсте Црвенковски   
Кузман Јосифовски - Питу   
Мара Нацева   
Манчу Матак   
Мирче Ацев   
Михајло Апостолски   
Лазар Колишевски   
Љупчо Арсов   
Наум Наумовски   
Орде Чопела   
Орце Николов   
Раде Јовчевски - Корчагин   
Рампо Левков - Левката   
Стефан Наумов - Стив   
Страхил Гигов   
Страшо Пинџур   
Тихомир Милошевски   
Тодор Циповски - Мерџан   
Христијан Тодоровски - Карпош   
Цветан Димов   
Чеде Филиповски - Даме
