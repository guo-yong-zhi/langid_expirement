Жолтото гушанче  е мала врапчевидна птица од семејството на трскарите , од родот на дрвните трскари . Се размножува низ Европа, со исклучок на југозападот, каде е заменет со неговиот западен пар мелодичниот трскар . Оваа птица ја има во Македонија. Таа е птица преселница што зимува под Сахара, во Африка. Терминот icterine се однесува на неговата жолтеникава нијанса.
Жолтото гушанче е трскар со средна големина, долг 12 - 13,5 см. Горните делови му се светли, зеленикавокафеави со посветла линија на крилјата, а одоздола е светложолт. Има светла линија над окото. Клунот му е светлопортокалов, силин и остар, а нозете синосиви. Половите се исти, а младенчињата се побледи на стомакот. 
Песната му е брзо назално брборење во кое се вклучени и имитации на други птици. Повикот може да го опишеме како тик или тик-тик-тик.
Живеалиштето на оваа птица се отворените листопадни шуми со грмушки, како и парковите и градините, често во близина на вода.
Се храни со инсекти, пајаци, друга ситна храна и бобинки.
Гнездото го прави добро скриено во дрво или грмушки и несе 4-6 јајца.
Во Европа има 3.500.000-7.100.000 пара, или од 10.500.000 до 21.300.000 единки.. Европската популација сочинува 75-94% од глобалната, па глобалната приближно би изнесувала 11.200.000-28.400.000 единки. 2 .
Според Црвениот список на МСЗП оваа птица е класифицирана како вид со најмала загриженост.
