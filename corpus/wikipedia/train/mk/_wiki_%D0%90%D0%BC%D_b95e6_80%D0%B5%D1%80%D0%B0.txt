Америка Џорџина Ферера 1   е американска глумица, добитничка на наградите Еми, Златен глобус и SAG за најдобра телевизиска глумица во 2007 година, во улогата на Бети Суарез во серијата Грдата Бети. Таа исто така глумела и во филмовите Real Women Have Curves, Sisterhood of the Traveling Pants, Sisterhood of the Traveling Pants 2, и The Dry Land, а и накратко се појавила во филмот Lords of Dogtown .
Ферера, најмладото дете од шест  е родена во Лос Анџелес, Калифорнија на 18 април 1984 година. Нејзините родители имигрирале во САД од Хондурас во средината на 1970-те години.
Ферера е одгледана во Вудланд Хилс, Лос Анџелес, област во Лос Анџелес, каде што учела во Calabash Street Elementary School, George Ellery Hale Middle School и El Camino Real High School. 2  Кога Ферера имала седум години, ја добила првата мала улога во училишна продукција на Хамлет, а потоа кога имала десет години ја добила улогата на Артфул Доџер од Oliver!. Од тој момент таа знаела дека сака да биде глумица.
