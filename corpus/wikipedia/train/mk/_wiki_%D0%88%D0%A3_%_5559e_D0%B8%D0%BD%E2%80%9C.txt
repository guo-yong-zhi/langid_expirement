Јавната установа Дом на културата „Кочо Рацин“ во Скопје 1  е создадена во средината на 50-те години на XX век. 
Домот има повеќе свои подружници во Ѓорче Петров, Колонија-Идризово и др. 
Домот организира културни манифестации од различен вид: промоции на книги, трибини, поседува изложбени простори, проектира филмови 2 , организира поетско-книжевни работилници 3  итн. Исто така, секој декември оваа установа ја организира традиционално манифестацијата „Денови“, во чест на раѓањето на македонскиот поет и културно-општествен деец Кочо Рацин.
Секоја година Домот ја доделува наградата „Бели мугри“ за најдобар поетски ракопис за автор до 35-годишна возраст.
