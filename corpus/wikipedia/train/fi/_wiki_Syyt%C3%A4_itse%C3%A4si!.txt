Syytä itseäsi!  on Nick Grinden ohjaama yhdysvaltalainen draamaelokuva vuodelta 1931. Draaman pääosissa ovat Joan Crawford, Pauline Frederick ja Neil Hamilton. Syytä itseäsi! perustuu Mildred Cramin tarinaan Girl's Together, jonka pohjalta Frank Butler ja Sylvia Thalberg laativat käsikirjoituksen. 1 
Syytä itseäsi! -elokuvan tuotanto oli alkanut maaliskuussa 1931 ja päättynyt huhtikuussa 1931. 1  Elokuvan työnimenä oli Girls Together. 1  Diane "Di" Wintersin roolissa alun perin ollut Marjorie Rambeau sairastui elokuvan tuotannon aikana ja hänet korvasi Pauline Frederick. 1 
Syytä itseäsi! sai ensi-iltansa Yhdysvalloissa 29. elokuuta vuonna 1931 ja Suomessa 17. huhtikuuta vuonna 1932. 1  2  Elokuva oli taloudellinen menestys; Syytä itseäsi! tuotti 891 000 dollaria. 1  Metro-Goldwyn-Mayer toimi elokuvan tuotantoyhtiönä ja jakelijana. 3  1  Syytä itseäsi! julkaistiin DVD:lle 6. huhtikuuta vuonna 2010. 3 
