
 12.  1 
And I Love Her on The Beatlesin kappale, joka julkaistiin yhtyeen albumilla A Hard Day’s Night vuonna 1964. 1  Suurimman osan kappaleesta kirjoitti Paul McCartney, mutta sen työstöön osallistui myös John Lennon. 3  Kappale julkaistiin singlenä Yhdysvalloissa, jolloin se nousi Billboard Hot 100 -listan 12. sijalle. 1  Se ilmestyi myös muun muassa joissakin Manner-Euroopan maissa sekä Japanissa, Meksikossa ja Chilessä, 4  mutta ei Britanniassa. 5 
Kappale on tyylillisesti herkkä balladi 3  ja John Lennon kutsuikin ”And I Love Heria” Paul McCartneyn ”ensimmäiseksi ’Yesterdayksi’”. 2  
Kappaleen pääasiallisen tekijän Paul McCartneyn on sanottu kirjoittaneen kappaleen silloiselle tyttöystävälleen Jane Asherille, 3  mutta McCartney itse on kertonut, ettei sitä ole tehty kenellekään tietylle henkilölle. 6  ”And I Love Her” on latinotyylinen herkkä balladi. McCartney työsti sen Jane Asherin vanhempien omistaman talon kellarissa Lontoon Wimpole Streetillä, missä hän ja Lennon kirjoittivat monet yhtyeen kappaleista. Kun McCartney oli saanut kappaleen valmiiksi, oli tuottaja George Martin sitä mieltä, että lauluun tarvitaan vielä erillinen väliosa. John Lennon on väittänyt auttaneensa sen teossa. McCartneylla on asiasta oma mielipiteensä: 2  3 
»En ole varma, osallistuiko Lennon kappaleen tekemiseen lainkaan... Keskiosa on minun tekemäni. Sanoisin, että John todennäköisesti auttoi keskiosan kanssa, mutta hän ei voi sanoa sen olevan hänen tekemänsä. Kirjoitin tämän  itse.» McCartneyn mielestä kappaleen otsikon aloittaminen keskeltä lausetta oli ovelaa. Perry Como käytti myöhemmin samaa ideaa levyttäessään kappaleen ”And I Love You So”. 6 
”And I Love Her” on ilmeisesti ainoa Beatlesin kappale, jossa sävellaji vaihtuu soolon aikana. George Harrison soitti soolon flamenco-kitaralla. Toinen huomionarvoinen asia on se, että kappale kulkee mollissa, mutta vaihtuu aivan lopussa duuriin. Yhtye oli aiemmin käyttänyt samaa keinoa omassa versiossaan kappaleesta ”A Taste of Honey” albumilla Please Please Me. 3 
Äänitiedostojen kuunteluohjeetLaulu äänitettiin Lontoon Abbey Road -studioiden kakkosstudiossa 25–27. helmikuuta 1964. 3  Kappaleesta otettiin kaikkiaan 21 ottoa, joista viimeinen valittiin lopulliseksi versioksi. 7  Kappaleen ensimmäiset versiot olivat nopeampitempoisia ja niissä oli enemmän sähköisiä soittimia – lopullisessa versiossa ainoat elektroniset instrumentit ovat John Lennonin puoliakustinen Gibson J160E -kitara sekä Paul McCartneyn basso. Alkuperäinen versio ei myöskään sisältänyt George Martinin vaatimaa väliosaa. 3  Kyseinen alkuperäinen versio on julkaistu myöhemmin albumilla Anthology 1. 8  Ringo Starr ei soita kappaleessa rumpusettiä vaan bongorumpuja. Kappale viimeisteltiin kaksiosaisessa miksauksessa 3. maaliskuuta ja 22. kesäkuuta 1964. 3 
 3 
Yhdysvalloissa ”And I Lover Her” ilmestyi singlenä Capitol Recordsin julkaisemana 20. heinäkuuta 1964 B-puolenaan ”If I Fell”. ”And I Love Her” nousi Billboardin listalle viisi päivää myöhemmin ja oli korkeimmillaan sijalla 12. Listaviikkoja kertyi yhteensä yhdeksän. Se nousi listalle myös Cashboxin  ja Record Worldin  listoilla. Myös B-puoli ”If I Fell” saavutti pientä menestystä ollen Billboard-listalla parhaimmillaan 53. sijalla, Record Worldissa 59. ja Cashboxissa 64. Singlen kannessa käytettiin samaa Dezo Hoffmannin ottamaa kuvaa, joka oli myös Four by The Beatles -EP:n kannessa. 1  Kappale ilmestyi Yhdysvalloissa myös A Hard Day’s Nightin Amerikan-versiolla, jolla oli kappaleen tavallisen version lisäksi George Martinin orkesterin esittämä instrumentaaliversio. 9 
Britanniassa kappale ilmestyi A Hard Day’s Night -albumilla 10. heinäkuuta 1964. 8  Singlenä, tai edes B-puolena, sitä ei julkaistu koskaan. 5  Sen sijaan joissain Manner-Euroopan maissa sekä ainakin Japanissa, Meksikossa ja Chilessä single ilmestyi joko Parlophonen tai Odeon Recordsin julkaisemana. Meksikon-painoksessa B-puolena oli poikkeuksellisesti ”Tell Me Why”. 4 
A-puoli
B-puoli
 10 
”And I Love Her” on yksi coveroiduimmista Beatles-kappaleista, ja 1970-luvun alkuun mennessä siitä oli tehty jo yli kolmesataa levytystä. 6  Oman versionsa ovat levyttäneet muun muassa José Feliciano, Julio Iglesias, Henry Mancini, Barry Manilow, Bob Marley & The Wailers, Sarah Vaughan ja Bobby Womack. 3 
