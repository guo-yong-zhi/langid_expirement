Henrik Sørgård Solberg  on norjalainen jääkiekkopuolustaja, joka pelaa GET-ligaenin Stavanger Oilersissa.
Solberg debytoi Lillehammer IK:n miesten joukkueessa kaudella 2005–2006, jolloin hän opiskeli viimeistä vuottaan Norges Toppidrettsgymnasissa. Solberg pelasi UPC-ligaenissa kaksi runkosarjaottelua. Kaudeksi 2006–2007 hän palasi kotikaupunkiinsa Trondheimiin ja siirtyi Trondheim Black Panthersin joukkueeseen. Solbergin varsinainen tulokaskausi GET-ligaenissa  toi 41 runkosarjaottelussa tehot 2+9=11 ja kuudessa karsintasarjan ottelussa yhden syöttöpisteen. Kaudella 2007–2008 hän oli Trondheimin tehokkain puolustaja tehoilla 3+9=12. 1  Kauden päätteeksi seura ajautui kuitenkin konkurssiin ja lopetti toimintansa.
Kaudeksi 2008–2009 Solberg siirtyi Stavanger Oilersiin. Kaudella 2009–2010 hän oli joukkueen tehokkain puolustaja tehoilla 4+16=20. Solberg voitti kauden päätteeksi Norjan-mestaruuden. Kausi 2010–2011 päättyi hopeaan. Kaudet 2011–2012, 2012–2013 ja 2013–2014 päättyivät jälleen mestaruuteen. Viimeisimpänä mainittuna kautena hän edusti Oilersia myös Continental Cupissa, jossa Solberg jakoi joukkueen sisäisen tehotilaston voiton Dan Kisselin kanssa lukemalla +7. Turnaus päättyi Oilersin voittoon. Kaudella 2014–2015 hän voitti koko GET-ligaenin pudotuspelien tehotilaston lukemalla +16. Solberg voitti kauden päätteeksi Norjan-mestaruuden. 1 
Solberg toimi kaudella 2015–2016 Oilersin varakapteenina. Hän voitti kauden päätteeksi Norjan-mestaruuden. Kauden 2016–2017 päätteeksi Solberg voitti jo uransa seitsemännen Norjan-mestaruuden, mikä oli lisäksi Oilersin kuudes peräkkäinen. 1 
Solberg edusti Norjaa Sotšin olympiakisoissa 2014 sekä MM-kilpailuissa vuosina 2010, 2012 ja 2013. Yhteensä hän on pelannut 54 A-maaottelua tehopistein 2+7=9. 1 
Solberg pelasi myös alle 20-vuotiaiden I-divisioonan MM-kilpailuissa vuonna 2007, jolloin hän jakoi Norjan sisäisen tehotilaston voiton Brede Frettem Csiszarin kanssa lukemalla +2. Solberg pelasi myös alle 18-vuotiaiden I-divisioonan MM-kilpailuissa vuonna 2005, jolloin hän voitti B-lohkon kultaa ja oli nostamassa Norjaa seuraavaksi vuodeksi pääsarjatasolle. 1 
