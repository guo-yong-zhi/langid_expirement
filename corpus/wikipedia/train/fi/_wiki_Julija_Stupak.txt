Tietolaatikko päivitetty 14. maaliskuuta 2021
Julija Sergejevna Stupak (ven. Юлия Сергеевна Ступак, o.s. Belorukova (ven. Белорукова, s. 21. tammikuuta 1995 Sosnogorsk) on venäläinen maastohiihtäjä ja viestin olympiavoittaja. 1  2  Hänellä on kaikkiaan viisi arvokisamitalia, joista yksi henkilökohtaisesta sprintistä. Maailmancupissa hän on voittanut kolme osakilpailua. Stupak edustaa DSP IC RK -seuraa.
Nuorten MM-kilpailuista Stupak, silloin vielä Belorukova, saavutti kolme hopeaa ja yhden pronssin. Lahden MM-kilpailuissa 2017 hän saavutti parisprintissä Natalja Matvejevan kanssa hopeaa sekä sijoittui 4 × 5 kilometrin viestissä viidenneksi ja vapaan hiihtotavan sprintissä kymmenenneksi. Pyeongchangin olympialaisissa 2018 hän saavutti pronssia perinteisen hiihtotavan sprintissä ja 4 × 5 kilometrin viestissä sekä sijoittui yhdeksänneksi vapaan hiihtotavan parisprintissä ja 18:nneksi 15 kilometrin yhdistelmähiihdossa. Seefeldin MM-kilpailuissa 2019 hän saavutti viestissä pronssia, oli 10 kilometrin perinteisen hiihtotavan kilpailussa 12:s, vapaan hiihtotavan sprintissä 19:s ja perinteisen parisprintissä neljäs. Oberstdorfin MM-kilpailuissa 2021 hän sijoittui 15 kilometrin yhdistelmäkilpailussa 11:nneksi ja perinteisen sprintissä 13:nneksi. Venäjän viestijoukkueessa hän saavutti hopeaa. Vapaan hiihtotavan parisprintissä hän oli neljäs. Pekingin olympialaisissa 2022 hän hiihti esimmäisen osuuden Venäjän olympiakomitean kultaa voittaneessa viestijoukkueessa ja saavutti pronssia perinteisen hiihtotavan parisprintissä. Lisäksi hän sijoittui 10 kilometrin perinteisen hiihtotavan kilpailussa seitsemänneksi, vapaan hiihtotavan sprintissä 16:nneksi sekä 15 kilometrin yhdistelmäkilpailussa 24:nneksi. 1 
Stupak debytoi maailmancupissa maaliskuussa 2014 Lahden vapaan sprintissä ollen 47:s. Ensimmäiset maailmancupin pisteensä hän saavutti samassa kuussa ollen Drammenin perinteisen sprintin 25:s. Kymmenen parhaan joukkoon hän sijoittui maailmancupin henkilökohtaisessa osakilpailussa ensimmäisen kerran oltuaan kuudes Rukan perinteisen hiihtotavan sprintissä marraskuussa 2016. Hän voitti parisprintin Natalja Matvejevan kanssa Toblachissa tammikuussa 2017. Ensimmäisen henkilökohtaisen palkintosijansa hän saavutti oltuaan kolmas Ruka Nordic opening -tapahtuman perinteisen sprintissä marraskuussa 2017. Ensimmäisen voittonsa hän saavutti Rukan perinteisen hiihtotavan sprintissä marraskuussa 2018. Tour de Skin 2018–2019 kokonaiskilpailussa hän oli viides ja saman kauden maailmancupin kokonaiskilpailussa kahdeksas. 1  
Stupak sijoittui toiseksi Davosin 10 kilometrin vapaan hiihtotavan kilpailussa kaudella 2020–2021. Tour de Skillä hän sijoittui toiseksi Val Mustairin perinteisen hiihtotavan yhteislähtökilpailussa. Stupak voitti Toblachin kymmenen kilometrin perinteisen hiihtotavan takaa-ajokilpailun. Tour de Skin kokonaiskilpailussa hän oli toinen. Falunin 10 kilometrin perinteisen hiihtotavan yhteislähtökilpailussa Stupak oli toinen. Stupak voitti Engadinin 10 kilometrin perinteisen hiihtotavan yhteislähtökilpailun ja oli sitä seuranneessa 30 kilometrin vapaan hiihtotavan takaa-ajokilpailussa kolmas. Maailmancupin kokonaiskilpailussa hän sijoittui toiseksi ja normaalimatkojen cupissa kolmanneksi. 1 
Julija Belorukova otti avioliiton myötä käyttöön puolisonsa sukunimen Stupak vuonna 2020. Hänelle syntyi esikoislapsi, Smaan vuoden tammikuussa. 2 
