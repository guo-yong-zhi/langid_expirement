Milla Bruneau  1  on suomalainen viihdealan tuottaja, johtaja ja kunnallispoliitikko. Hän toimi Yellow Film & TV Oy:n operatiivisena johtajana ja vastaavana tuottajana syksyyn 2018 saakka ja siitä eteenpäin yrityksen hallituksen jäsenenä, neuvonantajana ja osakkaana. 2  3  4  Hän on myös lahtelainen kunnallispoliitikko ja varasijalla eduskuntaan 5 .
Ennen siirtymistään Yellow Film & TV -tuotantoyhtiöön Bruneau toimi vuodesta 2005 lähtien Metronome Film & Television Oy:n toimitusjohtajana ja vastaavana tuottajana. Tätä ennen hän on työskennellyt muun muassa Fremantle Mediassa ja Nordisk Film & TV:ssä. Hän toimi Yellow Film & TV:n operatiivisena johtajana 2013–2018. 6 
Bruneau on toiminut vastaavana tuottajana muun muassa seuraavissa sarjoissa: Downshiftaajat, Kimmo, Roba, Siskonpeti, Syke, YleLeaks, Antti Holma Show, Enbuske & Linnanahde Crew, Hyvät ja huonot uutiset ja Putous. 7 
Ennen Yellow Film & TV -tuotantoyhtiöön siirtymistään Bruneau toimi vastaavana tuottajana esimerkiksi televisiosarjoissa Idols, Unelmakämppä, Kuorosota, Pakko tanssia, Big Brother, MasterChef, Junior MasterChef, Toisenlaiset frendit, Inno, Huvila & huussi sekä Linnan tähdet. 8 
Bruneau on ollut Lahden kaupunginvaltuustossa vuodesta 2012 ja toiminut valtuuston puheenjohtajana vuosina 2017–2019. 9  Lisäksi hän on ollut vuodet 2015–2017 kaupunginhallituksen jäsen ja Kokoomuksen valtuustoryhmän puheenjohtaja. 10 
Bruneau oli ehdolla vuoden 2019 eduskuntavaaleissa ja tuli valituksi varasijalle. 11  Myös vuoden 2023 eduskuntavaaleissa hän tuli valituksi varasijalle. 5 
Bruneau on naimisissa, ja hänellä kaksi lasta. Hänen aviomiehensä on yhdysvaltalainen. 12  13 
