Villa Salin on huvila Lauttasaaressa. Huvilan rakennuttivat leskirouvat Ida Salin ja Josefina Nyman-Sjöberg tontille, jonka he olivat ostaneet vuonna 1900 saaren omistaneelta Ivan Wavulinilta. Ida Salinin isä rakensi huvilan vuonna 1901 kesäkäyttöön ja se sai nimekseen Solvik Torp tai Solvikstorp. Kuusi vuotta myöhemmin huvila siirtyi kokonaan Salinille, joka laajensi ja kohensi taloa. 1 
Rakennus on kokenut useita muodonmuutoksia. Sen koristeelliset osat ovat muuttuneet ja alkuperäinen lautaverhous on muuttunut kivirappaukseksi. Rakennus oli tehty talviasuttavaksi jo 1930-luvulla. 
Solvikstorpin muotopuutarha on Paul Olssonin suunnittelema. Ida Salin, joka oli saanut ensimmäisten naisten joukossa puutarhurikoulutuksen, osallistui omena-, kukka- ja vihannestarhan suunnitteluun ja hoitoon. 1 
Ida Salinin kuollessa vuonna 1952 huvila siirtyi Naiasialiitto Unionin omistukseen Salinin testamentattua sille koko omaisuutensa. Yhdistyksen omistuksessa puutarhaa yksinkertaistettiin ja huvila peruskorjattiin vuonna 1999. Yhdistys käyttää rakennusta ja sen puutarhaa koulutustilaisuuksien järjestämiseen ja vuokraa niitä erilaisiin tilaisuuksiin, tapahtumiin ja juhliin. 1  Huvila nimettiin myöhemmin rakennuttajansa mukaan Villa Saliniksi.
