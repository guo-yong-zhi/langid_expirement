Keisarinna Xiaoshengxian , mantšulaisen reunustetun keltaisen lippukunnan Niohuru-klaanista, oli Yinzhenin, Yongzheng-keisarin puoliso ja Honglin, Qianlong-keisarin äiti. Hänet ylennettiin leskikeisarinna Chongqingiksi Qianlongin valtakaudella ja kuolemansa jälkeen keisarinnaksi. Hänellä ei ollut keisarinnan arvonimeä elämänsä aikana.
Ulanara-klaanin keisarinna Xiaojingxianin kuoleman jälkeen Niohuru johti keisarillista haaremia koska hän oli korkea-arvoisin keisarin puolisoista. Qianlong piti äitiään suuressa arvossa ja usein kääntyi hänen puoleensa saadakseen neuvoja. Hän eli vanhemmaksi kuin monet poikansa jalkavaimoista, ja kuoli vuonna 1777. 
Keisarinna Xiaoshengxianin henkilökohtaista nimeä ei ole kirjattu historiaan. Hän syntyi yläluokkaiseen Niohuru-klaaniin Pekingissä.
Tuleva keisarinna Xiaoshengxian syntyi kiinalaisen kuukalenterin 11. kuun 25. päivänä Kangxin 30. hallintovuonna, eli gregoriaanisen kalenterin mukaan 12. tammikuuta 1692.
Vuonna 1704 Niohurusta tuli Yinzhenin, Kangxin neljännen pojan, toissijainen puoliso. 25. syyskuuta 1711 hän synnytti Yinzhenin neljännen pojan, Honglin.
Keisari Kangxi kuoli 20. joulukuuta 1722 ja Yinzhenistä tuli hänen seuraajansa, Yongzheng-keisari. 28. maaliskuuta 1723, Niohurulle myönnettiin arvonimi "puoliso Xi". Vuonna 1730, hänet ylennettiin ja hän sai arvonimen "jalosukuinen puoliso Xi". Kun keisarinna Xiaojingxian kuoli 29. lokakuuta 1731, jalosukuinen puoliso Xi alkoi johtaa keisarin haaremia korkea-arvoisimpana jalkavaimona.
Yongzheng kuoli 8. lokakuuta 1735 ja Honglista tuli hänen seuraajansa, Qianlong-keisari. Keisarin biologisena äitinä, jalosukuinen puoliso Xi sai arvonimen "pyhä äiti leskikeisarinna Chongqing". 
Qianlong piti äitiään suuressa arvossa ja kysyi häneltä usein neuvoja. Jotkut uskovat että hän oli keisarin kohtalokkaan valinnan takana ylentää rouva Nara toiseksi keisarinnaksi.  1  Qianlong vieraili usein äitinsä luona. Leskikeisarinna oli aina mukana keisarin matkoilla Shenyangiin ja Jangtse-joen suistoon.  1  Kun leskikeisarinna oli liian vanha matkustamaan, Qianlong lopetti kaikki matkansa ja jatkoi niitä vasta hänen kuolemansa jälkeen.
Leskikeisarinna Chongqing kuoli 2. maaliskuuta 1777. Hänet haudattiin erilliseen hautaan Läntisten Qing-hautojen Tai-mausoleumiin.
Xiaoshengxian juhlan aikana
Xiaoshengxian 60-vuotiaana
