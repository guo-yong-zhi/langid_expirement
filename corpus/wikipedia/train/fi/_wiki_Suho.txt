Kim Junmyeon , taiteilijanimi Suho  on eteläkorealainen laulaja ja näyttelijä. Hän on kiinalais-eteläkorealaisen Exo-yhtyeen johtaja ja vokalisti. Suho julkaisi ensimmäisen soolominialbuminsa Self-Portrait maaliskuussa 2020. Musiikkiuransa lisäksi Suho on näytellyt useamassa draamasarjassa, kuten One Way Trip , The Universe's Star , Rich Man , Middle School Girl A  ja How Are U Bread .lähde?
Kim syntyi Soulissa, Korean tasavallassa 22. toukokuuta 1991. Ollessaan 16-vuotias hän hakeutui harjoittelijaksi tuotantoyhtiö SM Entertainmentiin ja debytoi K-pop-yhtye Exon jäsenenä kuusi vuotta myöhemmin. 1 
Kim julkistettiin Exon kymmenentenä jäsenenä virallisesti 15. helmikuuta 2012, ja yhtye debytoi saman vuoden huhtikuussa. Hän kuuluu yhtyeen koreankieliseen puolikkaaseen , ja hänen koreankielinen artistinimensä Suho tarkoittaa "suojelijaa". Hänen roolinsa yhtyeessä on johtaja.lähde?
Kim esiintyi tammikuussa 2015 SM Entertainmentin musikaalissa School OZ yhdessä levy-yhtiön jäsenten Changminin, Keyn, Lunan, Xiuminin ja Seulgin kanssa. 2  Lokakuussa 2015 Kim teki elokuvadebyyttinsä esittämällä yhtä päärooleista indie-elokuvassa One Way Trip.lähde?
Kim on lisäksi näytellyt verkkodraamassa How Are You Bread, joka julkaistiin vuonna 2017. 3  Samana vuonna Kim näytteli pääroolia MBC:n draama-spesiaalissa The Universe's Star, joka kuului draamatrilogiaan Three Color Fantasy. Kim on tehnyt myös ääniroolin koreankieliseen versioon elokuvasta Joulupukkia pelastamassa.lähde? 
Kimistä tuli helmikuussa 2014 SBS:n viikoittaisen Inkigayo-musiikkiohjelman vakituinen juontaja yhdessä Exon toisen jäsenen, Baekhyunin, ZE:A:n jäsenen Kwangheen ja näyttelijä Lee Yubin kanssa. Kim ja Baekhyun kuitenkin lopettivat juontamisen Inkigayossa marraskuussa 2014 keskittyäkseen Exon toisen studioalbumin julkaisuun.lähde?
Kim osallistui huhtikuussa 2015 yhdessä Infiniten Sunggyun, CNBLUE:n Jonghyunin, Super Juniorin Kyuhyunin ja SHINeen Minhon kanssa KBS:n varietee-ohjelmaan Fluttering India. 4 
Kim ja Exon toinen jäsen Chen julkaisivat heinäkuussa 2016 soundtrack-kappaleen "Beautiful Accident" samannimiseen kiinalaiseen elokuvaan. Hän esittää myös draamasarjan Starlight tunnuskappaleen.lähde?
