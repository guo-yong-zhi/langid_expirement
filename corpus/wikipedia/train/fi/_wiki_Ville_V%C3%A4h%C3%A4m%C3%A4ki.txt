Ville Petteri Vähämäki  on suomalainen Perussuomalaisten kansanedustaja ja Oulun kaupunginvaltuuston jäsen vuodesta 2009. 1  Hänet valittiin eduskuntaan vuoden 2011 vaaleissa Oulun vaalipiiristä. 2 
Vähämäki varttui Vimpelissä, missä hän valmistui ylioppilaaksi 1998. Hän valmistui tietotekniikan diplomi-insinööriksi Oulun yliopistosta vuonna 2008. 3 
Vähämäki oli ensimmäistä kertaa ehdolla vuoden 2003 eduskuntavaaleissa sitoutumattomana Perussuomalaisten listalla ja liittyi puolueeseen vuonna 2004. Hän oli Vimpelin teknisen lautakunnan puheenjohtaja 2004–2008. Perussuomalaisiin Nuoriin Vähämäki liittyi vuonna 2005 ja toimi kaksi vuotta varapuheenjohtajana ja hallituksen jäsenenä vuoden 2011 loppuun. Hän on toiminut myös Perussuomalaisten puoluevaltuustossa ja puoluehallituksessa. 3 
Vähämäki oli ehdolla eduskuntaan Perussuomalaisten listalta ensimmäisen kerran eduskuntavaaleissa 2007, mutta ei tullut 243 äänellä valituksi. Vaaleissa 2011 hän sai 5 534 ääntä Oulun vaalipiiristä ja hänet valittiin kansanedustajaksi. Hän uusi paikkansa vuoden 2015 vaaleissa saaden 3 798 ääntä. 4  Vuoden 2019 vaaleissa Vähämäki keräsi 5 074 ääntä, mikä riitti valituksi tulemiseen. 5  Eduskuntavaaleissa 2023 Vähämäki valittiin neljännelle kaudelleen 4 927 äänellä. 6 
Kunnallisvaaleissa 2008 Vähämäki valittiin 325 äänellä Oulun kaupunginvaltuustoon. 4  Vähämäki oli valtuuston 4. varapuheenjohtaja 2011–2012. 1  Hän uusi valtuustopaikkansa vaaleissa 2012 saaden Oulussa 643 ääntä. Kuntavaaleissa 2017 Vähämäki valittiin kolmannelle valtuustokaudelle 364 äänellä. 4 
