Seth Haley, joka tunnetaan paremmin taiteilijanimeltään Com Truise , 1  on yhdysvaltalainen elektronisen musiikin artisti Oneidasta, New Yorkista. Hän asuu nykyään Los Angelesissa, 2  Kaliforniassa. Hänen taiteilijanimensä Com Truise on sananmuunnos yhdysvaltalaisen näyttelijän Tom Cruisen nimestä. Alun perin art directorina toiminut Com Truise julkaisi musiikkia aiemmin pseudonyymeillä Sarin Sunday, SYSTM ja Airliner. 3  
Com Truisen synthwave-musiikki on saanut vaikutteita 1980-luvun musiikkityyleistä. Hän julkaisi esikois-EP:nsä Cyanide Sisters vuonna 2010 ja esikoisalbuminsa Galactic Melt vuonna 2011. 
