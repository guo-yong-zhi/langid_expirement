  Aspitates Commonsissa
Aspitates on lovimittareihin kuuluva perhosten suku. Sukuun kuuluvien lajien määrästä ei ole varmuutta, sillä osassa lähteitä Aspitates-lajeja on jaettu myös Semiaspilates ja Napuca -nimisiin sukuihin. 2 
Suvun tieteellinen nimi Aspitates on virheellisesti kirjoitettu muoto latinan sanasta Aspilates, joka tarkoittaa Plinius vanhemman teoksessaan Naturalis historia kuvaamaa arabialaista tulisen tai hopeisen väristä korukiveä. 3  4  Georg Friedrich Treitschke loi suvun vuonna 1825, ja vaikka hän korjasi antamansa nimen kirjoitusasun vuoden 1827 julkaisussaan, käytetään suvun tieteellisenä nimenä silti tieteellisen luokittelun nimistösääntöjen mukaan t:llistä muotoa. 1  4 
