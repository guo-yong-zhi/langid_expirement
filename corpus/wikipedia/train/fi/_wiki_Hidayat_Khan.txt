Hidayat Hussain Khan  on intialainen sitaristi ja laulaja. 2 
Khan aloitti perinteisen intialaisen laulumusiikin opiskelun isänsä Vilayat Khanin johdolla 4-vuotiaana ja siirtyi 14-vuotiaana sitaropintoihin. 2  Hän on seitsemännen sukupolven sitaristi. 3  Ensimmäisen julkisen esiintymisensä hän piti 9-vuotiaana Lucknowissa. 4  Khan on sittemmin esiintynyt eri puolilla maailmaa muiden muassa sellaisissa paikoissa kuin Royal Albert Hall, Kennedy Center, Carnegie Hall ja Alice Tully Hall. Esityksissään hän jäljittelee isänsä kehittämällä laulunomaisella gayaki ang -tyylillä ihmisääntä. Juuri tätä tyyliä edistääkseen isä perehdytti poikaansa aluksi laulumusiikkiin. 2 
Khanin yhteistyökumppaneihin ovat kuuluneet Ndugu Chancler, Ronnie Woods, Alicia Keys, Usher, Zakir Hussain, Pete Townshend, will.i.am, Jay Z ja Darryl Jones. 3  Khan on työskennellyt myös elokuvamusiikin parissa esimerkiksi Mira Nairin Kamasutrassa. 2 
