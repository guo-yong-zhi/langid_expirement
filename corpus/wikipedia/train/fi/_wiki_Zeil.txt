Zeil  on keskeinen kauppakatu Frankfurt am Mainin keskustassa, Innenstadtin kaupunginosassa Mainjoen pohjoispuolella. Sen pituus on noin 1,2 kilometriä. 1 
Zeilin historia alkaa 1100-luvulta. Se on ollut Saksan tunnetuimpia kauppakatuja 1800-luvun lopulta alkaen. Aiemmin katu oli kuulu kestikievareistaan ja barokin sekä klassismin kausina rakennetuista palatseistaan. Zeilin läntinen osa muutettiin kävelykaduksi 1970-luvulla; lännessä se rajoittuu Hauptwachen aukioon ja idässä vastaavasti Konstablerwachen aukioon. Zeilin itäinen osa  sijaitsee yhdyskatu Konstablerwachen ja kehäkatu Friedberger Anlagen  välillä. Neue Zeil on lähinnä virastokatu. Sen varrella sijaitsevat muun muassa keskikaupungin poliisiasema ja kaupunginkirjasto.
Zeilin läntisen osuuden varrella sijaitsee helmikuussa 2009 avattu kauppakeskus MyZeil, jonka suunnitteli arkkitehti Massimiliano Fuksas. Toinen suuri kauppakeskus, kymmenkerroksinen Zeilgalerie, avattiin syyskuussa 1992. Zeilin varrella on myös kaksi tavarataloa ja lukuisia pienempiä kauppaliikkeitä.
Zeil sijaitsee erinomaisten maanalaisten raideliikenneyhteyksien varrella. Sekä Hauptwache että Konstablerwache ovat Frankfurtin metron keskeisiä risteysasemia .
