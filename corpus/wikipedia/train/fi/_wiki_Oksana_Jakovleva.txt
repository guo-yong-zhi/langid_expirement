Oksana Jakovleva  on ukrainalainen ampumahiihtäjä, kaksinkertainen MM-mitalisti.
Jakovleva on saavuttanut kahdesti viestistä hopeaa maailmanmestaruuskilpailuista; Hanti-Mansijskissa 2003 joukkueen muodostivat Irina Merkušina, Oksana H’vostenko ja Olena Petrova. Joukkue hävisi voittajajoukkue Venäjälle lähes puolitoista minuuttia. Östersundissa 2008 Jakovleva hiihti kvartetissa avausosuuden, joka tuli maaliin Saksan jälkeen – noin puoli minuuttia jääneenä. Joukkueessa olivat tällä kertaa mukana Vita ja Valja Semerenko sekä Oksana H’vostenko. Henkilökohtaisesti hänen paras sijoituksensa arvokisoissa on ollut viidestoista tila normaalimatkalla Hochfilzenin MM-kisoissa 2005.
Maailmancupissa Jakovleva hiihti ensimmäisen kisansa vuonna 1999. Hänen paras sijoituksensa tähän mennessä on ollut kahdestoista sija Brezno-Osrblien sprintissä kaudella 2003–2004. 
