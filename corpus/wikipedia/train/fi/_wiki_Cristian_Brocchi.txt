Seurajoukkueuran tilastot kattavat vain kansalliset sarjat, päivitetty kesäkuussa 2006.
Maajoukkueuran tilastot päivitetty 15. marraskuuta 2006.
Cristian Brocchi  on italialainen jalkapallovalmentaja ja entinen keskikenttäpelaaja. Heinäkuusta 2016 lähtien hän on toiminut Brescia Calcion päävalmentajana.
Brocchi on AC Milanin kasvatti, joka aloitti uransa vuonna 1995 lainasopimuksella Pro Sestossa ja myöhemmin Lumezzanessa. Vuonna 1998 hänet myytiin Serie B:ssä pelaavaan Hellas Veronaan. Veronan noustua Serie A:han, Italian suurseura Internazionale osti 172-senttiä pitkän Brocchin itselleen vuonna 2000. Kesällä 2001 AC Milan hankki Brocchin itselleen, vaihtokaupassa Andrés Guglielminpietro meni Interiin. Milanissa Brocchi voitti kaksi Mestarien liigaa ja Italian mestaruuden, mutta henkilökohtainen peliaika jäi vähäiseksi.
Kaudella 2005–2006 hän pelasi lainalla Fiorentinassa ja sai palattuaan Milaniin myös enemmän vastuuta. Hän siirtyi Milanista SS Lazioon kaudeksi 2008/09. Hän voitti Laziossa Italian cupin mestaruuden ja oli joukkueen avainpelaajia kolmella ensimmäisellä kaudellaan. Brocchin uran viimeiset kaudet menivät piloille loukkaantumisten takia ja hän lopetti uransa vuonna 2013.
Brocchi pelasi uransa ainoan maaottelun Italian maajoukkueessa 15. marraskuuta 2006 ystävyysottelussa Turkkia vastaan.
Pelaajauransa jälkeen Brocchi palasi Milanin organisaatioon ja aloitti kesällä 2013 seuran juniorivalmentajana. Vuotta myöhemmin hänestä tuli Milanin U19-joukkueen päävalmentaja. 1  Siniša Mihajlovićin saatua potkut AC Milanin peräsimestä huhtikuussa 2016, Brocchista tuli loppukauden kattavalla sopimuksella edustusjoukkueen päävalmentaja. 2  Brocchi luotsasi Milanin lopulta seitsemänneksi. Kauden jälkeen hänet korvasi Vincenzo Montella. 3  
Heinäkuun alussa 2016 Brocchi jatkoi valmennusuraansa Serie B:ssä pelanneen Brescia Calcion päävalmentajana. 4 
Brocchi omistaa Christian Abbiatin kanssa kahvilan Milanossa. Läheisen ystävänsä Christian Vierin kanssa hänellä taas on oma vaatebrandi ”Baci & Abbracci”.
?
