Anthony Dean Rapp  on amerikkalainen näytelmä- ja elokuvanäyttelijä. Hänet tunnetaan parhaiten roolistaan Mark Cohenina musikaalin Rent alkuperäisessä Broadway-kokoonpanossa vuonna 1996 ja myöhemmin samasta roolistaan musikaalin elokuvaversiossa. Hän myös esitti Jaska Jokusen roolin vuoden 1999 Broadway-tuotannossa musikaalista You're A Good Man, Charlie Brown. 
Hän esiintyi ensimmäistä kertaa Broadwayllä kymmenvuotiaana vuonna 1981 The Little Prince and the Aviator -musikaalissa, joka perustuu Antoine de Saint-Exupéryn kirjaan Pikku Prinssi. Ennen ensi-iltaa show kuitenkin poistettiin tuotannosta. Vuonna 1987 Rapp esiintyi elokuvassa Adventures in Babysitting, jonka ohjasi Chris Columbus.
Rapp on esiintynyt useissa elokuvissa ja Broadway show'issa. Hänen merkittävimpiin töihinsä kuuluvat elokuvat Surutta? Sekaisin , Kaunis mieli , Road Trip, Moni kakku päältä kaunis  ja Rent.
Vuonna 2000 Rapp julkaisi sooloalbumin Look Around.
Vuonna 2006 Rapp julkaisi muistelmansa ajastaan Rentissä, hänen äitinsä kamppailusta syöpää vastaan ja omasta kamppailustaan löytää itsensä. Kirjan nimi oli Without You: A Memoir of Love, Loss, and the Musical Rent.
Rappin elämänkumppani on näyttelijä Rodney To. Pari yrittää adoptoida lasta. Heillä on kolme kissaa Emma, Sebastian ja Spike.
