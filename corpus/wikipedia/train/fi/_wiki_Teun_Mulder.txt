Teunis "Teun" Mulder  on alankomaalainen ratapyöräilijä ja olympiamitalisti. 182 senttimetriä pitkä ja 87 kilogrammaa painava Mulder edustaa ranskalaista Cofidis-seuraa 1 .
Mulder voitti olympiapronssia keirinistä vuoden 2012 kesäolympialaisista Lontoosta 1 . Hän jakoi pronssimitalin Uuden-Seelannin Simon van Velthoovenin kanssa 1 . Mulder on osallistunut kolmiin kesäolympialaisiin, vuosina 2004, 2008 ja 2012 1 .
MM-kilpailuista Mulderilla on kolme maailmanmestaruutta, keirinistä vuodelta 2005 Los Angelesista, yhden kilometrin takaa-ajosta Manchesterista 2008 ja samalta matkalta Ballerupista 2010. Hänellä on niin ikään kolme MM-hopeaa ja myös saman verran MM-pronsseja.
