Seppo Kahilainen  oli suomalainen tuottaja-manageri ja kuntapoliitikko. Kahilainen perusti vuonna Dex Viihde Oy:n vuonna 1984 ja jatkoi toimitusjohtajana vuoteen 2001. Dex Viihteestä tuli merkittävä rock- ja popmusiikin ohjelmatoimisto. Vuonna 2013 Kahilainen perusti Dexteatteri Oy:n, joka tuotti kesäteatteriesityksiä ja konsertteja. Kahilainen perusti vuonna 1976 Saapasjalkarock-festivaalin Pihtiputaalle yhdessä Pihtiputaan urheilijat ry:n kanssa. Sitä ennen hän oli järjestänyt saman seuran kanssa tansseja ja konsertteja Elämäjärven työväentalolle. Jo ennen Dex Viihteen perustamista Kahilainen toimi Ratsia-yhtyeen managerina, keikkamyyjänä sekä kuljettana. Yrittäjänä Kahilainen aloitti vuoden 1966 lopulla taksiautoilijana ja jatkoi taksiyrittäjänä vuoteen 1986. 2  1  Hän herätti Pihtiputaalla Niemenharjun tanssilavan toiminnan 2010-luvulla. Viimeisimpänä Kahilainen oli järjestämässä Kaakkuri Blues & Jazz -festivaalia, joka järjestettiin Putaanportin alueella kesällä 2021. 2 
Kunnallispolitiikassa Kahilainen oli SDP:n edustajana 1972–1980, kokoomuksen edustajana 1996–2016 ja Pihtiputaan sitoutumattomat ry:n edustajana 2017–2021. 1  2  Hän toimi myös yrittäjäjärjestössä sekä Kehittämisyhtiö Witas Oy:n hallituksen puheenjohtajana 2003–2013. 1  Kahilainen oli kokoomuksen ehdokkaana eduskuntavaaleissa 2007 ja 2011. 3  4  2 
Seppo Kahilainen sairasti kaksi syöpää 1980-luvulla. Hän juoksi noin 20 maratonia ja hyppäsi lähes 2000 laskuvarjohyppyä sairastumisensa jälkeen. 1 
Seppo Kahilaisella oli kaksi lasta ensimmäisestä avioliitostaan. 1 
