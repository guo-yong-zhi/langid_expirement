BMW K100 on BMW:n vuosina 1983–1991 valmistama moottoripyörämallien perhe.
K100 poikkeaa K75-sisarmallistaan pyörän runkoon nähden pitkittäin asennettun moottorinsa osalta; K100-malleissa se on nelisylinterinen 987-kuutioinen, kun taas K75-malleissa moottori on kolmisylinterinen ja 740-kuutioinen. Muilta osin mallit ovat jokseenkin identtisiä.
K100-mallia valmistettiin useina eri versioina: K100, K100RT, K100RS ja K100LT. BMW:n K-sarjan pyörät olivat, ja ovat edelleen, luotettavan ja hyvän matkapyörän maineessa.
Vuodesta 1990 alkaen moottoreissa oli neljä venttiiliä sylinteriä kohden aikaisemman kahden sijaan. Malli päivitettiin kokonaan vuonna 1993  ja samalla myös iskutilavuus nostettiin 1092 kuutiosenttimetriin. Mallimerkinnän K100 korvasi kasvanutta kuutiotilavuutta kuvaava K1100.
