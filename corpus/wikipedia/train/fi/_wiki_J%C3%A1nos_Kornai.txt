János Kornai  oli unkarilainen ekonomisti, joka tunnetaan erityisesti suunnitelmataloutta ja sen toteutusta sosialistissa valtioissa arvostelleista kirjoituksistaan.
Kornai oli alkujaan pitkään marxilainen ja myös Unkarin kommunistisen puolueen jäsen. 2  Hän aloitti uransa lehtimiehenä Unkarin kommunistisen puolueen lehdessä Szabad Nép, mutta hänet erotettiin tehtävästään huhtikuussa 1955 kommunistisen vakaumuksen puutteeseen vedoten. Tämän jälkeen Kornai toimi useissa tehtävissä tutkijana ja ekonomistina erinäisissä Unkarin valtion laitoksissa. Vuodesta 1967 vuoteen 1993 Kornai toimi tutkimusprofessorina Unkarin valtion tiedeakatemiassa.
Vuodesta 1986 Kornai toimi taloustieteen professorina Harvardin yliopistossa eläkkeelle jäämiseensä asti vuonna 2002.
Kornain varhainen vuoden 1957 tutkielma Over-centralisation in Economic Administration kritisoi sosialistisen talouden liian suurta keskusjohtoisuutta, mitä Kornai olisi halunnut muuttaa. Se ja paljon myöhäisempi työ The Socialist System: The Political Economy of Communism  keskittyivät, ainakin Amartya Senin tulkinnan mukaan, yrityksiin muuttaa sosialistisen talousjärjestelmän toimintaa käytännössä. 2 
Kornain Anti-Equilibrium  on varhainen uusklassisen taloustieteen kritiikki. Se kritisoi varsinkin yleistä tasapainoteoriaa. 2  3 
Kornain tunnetuin teos on vuonna 1980 ilmestynyt Economics of Shortage 2 , jossa hän argumentoi, ettei Itä-Euroopan sosialistimaita vaivannut krooninen tavarapula johtunut yksittäisistä suunnitteluvirheistä, vaan oli suunnitelmatalouden systemaattinen ilmiö.
Vuoden 1990 The Road to a Free Economy jatkaa samoilla teemoilla, mutta käsittelee ihmisten vapautta enemmän henkilökohtaisten vapauksien näkökulmasta eikä vapaan talouden ilmentymänä niin kuin tunnetumpi Hayekin The Road to Serfdom. 2 
Vuonna 2007 ilmestyneessä omaelämäkerrassaan By Force of Thought Kornai kertoo, miten hän ryhtyi sodan jälkeen innokkaaksi ja vakaumukselliseksi kommunistiksi, ja miten tuo vakaumus vähän kerrallaan mureni, kun hän vertasi sosialismin lupauksia ja todellisuutta.
Kornain teoksia ei ole suomennettu.
