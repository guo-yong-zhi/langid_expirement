Timo Antero Järvikoski  on suomalainen ympäristösosiologi ja Oulun yliopiston yhteiskuntatieteen emeritusprofessori. 1  2 
Järvikoski tuli ylioppilaaksi Turun normaalilyseosta . Hän opiskeli sosiologiaa Turun yliopistossa valmistuen valtiotieteen kandidaatiksi 1970, ja lisensiaatiksi 1974. 1  Hänen suomenkielinen väitöskirjansa  oli otsikoitu Vesien säännöstely ja paikallisyhteisö : sosiologinen tutkimus valtakunnallisen päätöksenteon seurauksista esimerkkitapauksena Lokan ja Porttipahdan tekojärvet. 3  Turun yliopiston dosentiksi hänet nimitettiin 1982. 1 
Työurallaan Järvikoski toimi perustutkinnon suoritettuaan Turun yliopiston sosiologian laitoksen tutkijana  ja Kemihaaran altaan suunnittelutoimikunnan tutkijana . Sittemmin hän oli Vaasan kauppakorkeakoulun taloussosiologian assistentti  ja apulaisprofessorin viransijainen . Turun yliopiston sosiologian assistenttina , josta osan aikaa yliassistentin viransijaisena  ja osan aikaa Helsingin yliopiston oikeussosiologian apulaisprofessorin viransijaisena . Oulun yliopiston Kasvatustieteellisen tiedekunnan yhteiskuntatieteen apulaisprofessorina tai professorina hän työskenteli vuodesta 1985 lähtien. 1 
Järvikosken 60-vuotispäivän kunniaksi julkaistiin vuonna 2008 Timo P. Karjalaisen, Pentti Luoman ja Kalle Reinikaisen toimittama juhlakirja Ympäristösosiologian virrat ja verkostot : juhlakirja professori Timo Järvikosken 60-vuotispäivänä  .
