Boyd McDonald  on kanadalainen pianisti ja säveltäjä. Hän opiskeli Saskatoonissa pianonsoittoa Lyell Gustinin ja sävellystä Murray Adaskinin johdolla. Canada Councilin tuella hän pääsi vuosina 1957–1960 opiskelemaan Pariisiin Nadia Boulangerin ja Jean Casadesusin kanssa. Hänen muita sävellysopettajiaan olivat Darius Milhaud, John Cage ja Stefan Wolpe kesäkouluissa. 1 
Vuonna 1966 McDonald perusti Garth Beckettin kanssa pianoduon, joka teki Lontoon-debyyttinsä Wigmore Hallissa vuonna 1972 ja New Yorkin -debyyttinsä Alice Tully Hallssa 1978. Duo kantaesitti Bruce Matherin, Robert Turnerin, Jack Behrensin ja Owen Underhillin tilausteoksia. McDonald on myös erikoistunut fortepianon soittamiseen. Hän oli mukana perustamassa Classical Trio -kokoonpanoa barokkiviulisti Jeanne Lamonin ja barokkisellisti Christina Mahlerin kanssa. Vuonna 1989 hän kiersi Nova Scotiassa Mannheim Trion kanssa. Hän on myös esiintynyt baritoni David Falkin kanssa vanhan musiikin festivaalilla Bostonissa. 1  
McDonaldin omien teosten joukossa ovat Suite for Nine Solo Instruments , Lamen for Pushti , Time Lines for Piano Duet , Three for Two , Dialogue cembalolle ja fortepianolle  ja Bachillennium for Piano Duet . 1 
