HMS Persian  oli Britannian kuninkaallisen laivaston vuonna 1943 valmistunut Algerine-luokan miinanraivaaja toisessa maailmansodassa. Alus oli alun perin Yhdysvaltain laivaston USS AM334, joka luovutettiin Britannian kuninkaalliselle laivastolle lend lease -sopimuksen nojalla.
Alus tilattiin Yhdysvaltain laivastolle nimellä USS AM334 Torontosta Kanadasta Toronto Ship Building Companyltä, missä köli laskettiin 8. lokakuuta 1942. Alus laskettiin vesille 22. helmikuuta 1943 ja valmistui 12. marraskuuta. 1 
Alus palautettiin Yhdysvaltain laivastolle 1946. Se myytiin Kreikalle, joka myi sen edelleen kauppalaivastolle nimellä Kikiades. Alus oli matkustaja-rahtialuksena Kreikan saaristossa. Vuonna 1954 aluksen moottorit vaihdettiin ja se nimettiin 1958 Cycladesiksi. Vuonna 1961 alus myytiin ateenalaiselle Kavounides Shipping Companylle, joka nimesi sen Adriakseksi ja edelleen Athiniaksi. Vuonna 1960 alus sai lopulta nimen Polikos. Kreikan vuoden 1971 merilain mukaan lukuisa joukko vanhoja matkustaja-aluksia kuten Polikos poistettiin Kreikan rannikkoliikenteestä. Alus makasi ankkurissa Perzamanlahdella jokusen vuoden ennen romuttamistaan. 2 
