Jerome Henry "Jerry" Brudos  oli yhdysvaltalainen sarjamurhaaja. Hänen rikostensa uhreiksi joutui naisia Oregonissa vuosina 1968–1969. 1 
Brudos syntyi neljästä veljeksestä nuorimpana. Hänen äitinsä olisi toivonut tyttölasta, ja hän muun muassa puki Jerryä tytöksi. Poika osoitti 5-vuotiaasta asti epätavallista kiinnostusta naisten kenkiä kohtaan. Lisäksi hän kiinnostui naisten alusvaatteista. Hän varasti naisilta vaatteita ja kohteli heitä väkivaltaisesti jo nuorena ja viettikin teinivuosina aikaansa psykoterapiassa ja laitoshoidossa. 17-vuotiaana Brudos vaati puukolla uhaten nuorta naista täyttämään seksuaalisia vaatimuksiaan. Hän päätyi yhdeksäksi kuukaudeksi psykiatriselle osastolle. Hän sai skitsofreniadiagnoosin, ja hänellä havaittiin olevan seksuaalisia fantasioita, jotka kumpusivat vihasta hänen äitiään ja yleisesti naisia kohtaan. Hän onnistui kaikesta huolimatta valmistumaan high schoolista, ja hän ryhtyi pian sähköteknikoksi. 1 
Vuonna 1961 Brudos meni naimisiin 17-vuotiaan kanssa, ja parille syntyi kaksi yhteistä lasta. Perhe asui Salemissa. Brudos jatkoi rikollista toimintaansa ja säilytti autotallissaan varastamiaan vaatekappaleita. Brudosin murhasarjassa kuoli neljä nuorta naista, jotka joutuivat hänen hakkaamikseen ja kuristamikseen. Silminnäkijähavainnot kertoivat suurikokoisesta miehestä naisten vaatteissa. Brudos säilytti itsellään naisten amputoituja rintoja ja yhden jalan. Murhattuaan hän masturboi korkokengissä. Hän oli nekrofiili. 1 
Poliisi pääsi Brudosin jäljille, ja tämä tunnusti murhanneensa Linda Slawsonin, Jan Whitneyn, Karen Sprinkerin ja Linda Saleen. Hänet tuomittiin elinkautiseen vankeusrangaistukseen. Hän piti sellissään naisten kenkien katalogeja pornografian vastikkeena. Hän kuoli vankilassa maksasyöpää sairastettuaan. 1 
