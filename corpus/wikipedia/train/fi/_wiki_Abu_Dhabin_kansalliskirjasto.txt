Abu Dhabin kansalliskirjasto  on Yhdistyneiden arabiemiirikuntien suurimmassa emiraatissa eli Abu Dhabissa toimiva, vuonna 1981 perustettu kansalliskirjasto ja emiraatin aluetta palveleva kirjastolaitos. 1  3  Hallinnollisesti kansalliskirjasto toimii Abu Dhabin kulttuuri- ja turismiministeriön  alaisuudessa. 3  Vuonna 2017 kansalliskirjaston johtajana toimi Jumaa Al Qubaisi. 4 
Kansalliskirjastolla on kuusi yleisölle avointa, Abu Dhabin emiraatissa sijaitsevaa toimipistettä. 5  6  Tämän ohella Abu Dhabissa toimii useita muita yleisiä kirjastoja, joista mainittakoon esimerkiksi Abu Dhabin kansallisarkiston Emiraattien kirjasto. 7  8 
On merkillepantavaa, että nimestään huolimatta kansalliskirjasto toimii vain yhdessä Yhdistyneiden arabiemiirikuntien emiraatissa ja on tämän yhden emiraatin hallinnon alainen. Muissa emiraateissa on omat kirjastolaitoksensa ja erityisesti Dubai kisaa Abu Dhabin kanssa myös kirjastoalalla Yhdistyneiden arabiemiirikuntien merkittävimmän toimijan asemasta. Dubaissa oli vuonna 2018 rakenteilla suurkirjasto nimellä Mohammed Bin Rashidin kirjasto. Tämän 7-kerroksista kirjaa kuvaava, Wau-arkkitehtuurin piiriin luetun uudisrakennuksen on joissain lähteissä arvioitu valmistuvan loppuvuoden 2018 aikana. Tämä kirjaston kokoelman on esitetty olevan nimikemäärältään suurempi kuin Abu Dhabin kansalliskirjaston kokoelma ja rakennusta on luonnehdittu arabimaiden suurimmaksi kirjastorakennukseksi.  9  10  11  
Yhdistyneiden kansakuntien kehitysohjelma UNEPin mukaan Arabiemiraattien vähintään 15-vuotiaista asukkaista oli lukutaitoisia 90,0 prosenttia vuonna 2005. 12  
