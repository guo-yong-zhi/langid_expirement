Mikko Virtanen  on suomalainen jääkiekkoilija, joka pelaa II-divisioonajoukkue Gladiators HT:ssä. Hän on pelipaikaltaan keskushyökkääjä, mutta Virtanen osaa pelata myös laidassa. 2  
Virtanen on JYPin kasvatti. Hän pelasi juniorina myös Diskoksessa, jonka A-nuorten kapteenistoon Virtanen kuului kaudella 2010–2011, jolloin hän oli A-nuorten I-divisioonan karsintasarjassa joukkueen paras pistemies ja syöttäjä tehoilla 2+5=7. 3  Virtanen palasi kesken kauden kuitenkin kasvattajaseuraansa JYPiin, jossa hän voitti kauden päätteeksi A-nuorten Suomenmestaruuden. Kaudella 2011–2012 Virtanen nousi JYPin A-nuorten varakapteeniksi ja oli joukkueen paras pistemies ja syöttäjä tehoilla 16+36=52. Hän sijoittui koko A-nuorten SM-liigan pistepörssissä kahdeksanneksi. 4  Virtanen voitti myös JYPin sisäisen tehotilaston lukemalla +18. 5  Hän debytoi kauden aikana myös miesten peleissä pelattuaan Mestis-joukkue JYP-Akatemiassa 13 runkosarjaottelua tehden seitsemän syöttöpistettä. 2 
Toukokuussa 2012 Virtanen teki JYP-Akatemian kanssa vuoden mittaisen Mestis-sopimuksen. 6  Hän pelasi kauden 2012–2013 aikana loukkaantumisen vuoksi kuitenkin vain 24 runkosarjaottelua sekä neljä ottelua lainalla Suomi-sarjaa Diskoksessa. 7  Virtanen pelasi myös Mestis Hockey Dayn tähdistöottelussa. 8  Ensimmäisellä ehjällä Mestis-kaudellaan 2013–2014 hän teki 48 runkosarjaottelussa tehot 5+12=17. 2  Kaudella 2014–2015 Virtanen nousi JYP-Akatemian varakapteeniksi. 9  Hän voitti joukkueensa sisäisen tehotilaston lukemalla +17. 10 
Kaudella 2015–2016 Virtanen nousi JYP-Akatemian kapteeniksi. 11  Hän jakoi tehoilla 1+7=8 kevään 2016 Mestiskarsintojen syöttöpörssin voiton RoKin Henri Fominin ja Mikko Männistön kanssa sekä JYP-Akatemian sisäisen pistepörssin voiton Arttu Likolan kanssa. 12  Virtanen debytoi kauden aikana myös JYPin SM-liigajoukkueessa, jota valmensi hänen setänsä Marko. 13  Mikko Virtanen pelasi ensimmäisen miesten pääsarjaottelunsa Mestarien liigan playoff-ottelussa 6. lokakuuta 2015 vieraissa Turun Palloseuraa vastaan. Hänet merkittiin JYPin ykkösketjun vasempaan laitaan Henri Kannisen ja Darryl Boycen viereen. 14  SM-liigadebyyttinsä Virtanen teki 10. lokakuuta 2015 Tapparaa vastaan. Hänet merkittiin JYPin kolmosketjun oikeaan laitaan Henri Kannisen ja Darryl Boycen viereen. 15  Virtanen sai jääaikaa 7.16 minuuttia. 16  Hän teki ottelussa myös liigauransa avausmaalin ja Erkki Arvaja valitsi Virtasen ottelun Alumnien tähtien ykköstähdeksi. 17  Virtanen pelasi kauden aikana JYPissä 16 runkosarja- ja yhden CHL-ottelun tehopistein 3+1=4. 2 
Toukokuussa 2016 Virtanen siirtyi try-outille SM-liigan nousijajoukkue Mikkelin Jukureihin. 18  Hän jäi kuitenkin ilman sopimusta ja teki heinäkuussa kauden 2016–2017 kattavan sopimuksen Mestis-joukkue Kokkolan Hermeksen kanssa. 19  Kaudeksi 2017–2018 Virtanen nimettiin joukkueen varakapteeniksi. 2  20  Hän jakoi koko karsintasarjan maalipörssin voiton Peliittojen Samuel Salosen ja Niko Kivelän kanssa sekä oli Hermeksen paras pistemies tehoilla 4+3=7. 21 
Syyskuussa 2018 Virtanen siirtyi try-outin kautta monikansallisen Alps Hockey Leaguen itävaltalaisjoukkue EC Bregenzerwaldin riveihin. 22  Hän oli joukkueen kolmanneksi paras pistemies tehoilla 8+17=25. 23 
Kaudeksi 2019–2020 Virtanen palasi Jyväskylään ja siirtyi yhdessä pikkuveljensä Villen kanssa vuoden mittaisilla sopimuksilla Suomi-sarjajoukkue D-Kiekkoon . 24  Mikko Virtanen nimettiin joukkueen varakapteeniksi. Lokakuussa 2019 D-Kiekko lainasi veljekset viikon mittaisilla sopimuksella Mestis-joukkue Kiekko-Vantaaseen paikkaamaan loukkaantumisia. 25  Lyhyen sopimuksensa jälkeen he siirtyivät try-out -sopimuksilla Ruotsin kolmanneksi korkeimmalle sarjatasolle Hockeyettan-joukkue Kalmar HC:hen. 26  Mikko Virtanen pelasi siellä 11 ottelua ilman tehopisteitä, kunnes joulukuussa hän jäi ilman jatkosopimusta. 27  Virtanen siirtyi loppukaudeksi Puolan Polska Hokej Ligassa pelaavan JKH GKS Jastrzębien riveihin, jossa hän voitti kauden päätteeksi pronssia. 2 
Lokakuussa 2020 Virtanen siirtyi II-divisioonajoukkue Gladiators HT:hen. 1 
Virtasen pikkuveli Ville pelasi kaudella 2019–2020 puolustajana Hockeyettan-joukkue Kalmar HC:ssä. 28  Veljesten setä Marko Virtanen toimii Rauman Lukon A-nuorten päävalmentajana. Hän on aiemmin valmentanut myös SM-liigassa JYPiä  ja Turun Palloseuraa . Marko pelasi omalla pelaajaurallaan hyökkääjänä yli 400 SM-liigaottelua ja hän toimi myös JYPin kapteenina vuosina 1993–1996 ja 1999–2000. 13  29 
