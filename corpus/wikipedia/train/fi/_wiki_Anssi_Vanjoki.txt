Anssi Markku Kaleva Vanjoki  on suomalainen yritysjohtaja, joka työskenteli pitkään Nokialla. Vanjoki on liikkeenjohdon konsultointipalveluja tuottavan Rantakesä-RKBS Oy johtaja sekä mittaus-, testaus- ja navigointivälineitä valmistavan Aqsens Oy:n toimitusjohtaja. Hän toimii Järvelässä sijaitsevan puunjalostusyritys Koskisen ja helsinkiläisen Atacama Labs Oy -patenttiyrityksen hallituksessa. Lisäksi Vanjoki on toiminut Amer Sportsin hallituksen puheenjohtajana, oululaisen korvavaloyritys Valkee Oy:n sekä espoolaisen Basware-ohjelmistoyrityksen hallituksissa. 2  Vanjoki on toiminut Oriolan hallituksen puheenjohtajana vuosina 2015–2020 3  4  ja Elisan hallituksen puheenjohtajana vuodesta 2019. 5 
Vanjoki toimi Nokian johtokunnassa vuodesta 1998 lähtien ja Nokian palveluksessa hän toimi vuodesta 1991. Hän työskenteli muun muassa Markets-yksikön johtajana, Multimedia-toimialaryhmän johtajana sekä Nokia Mobile Phonesin johtajana. Vanjoki kuului pääjohtaja Jorma Ollilan kokoamaan ryhmään, niin sanottuun "dream teamiin". Vanjoki on ollut Amer Sports Oyj:n hallituksen puheenjohtaja ja Sonova Holding AG:n hallituksen jäsen. Koulutukseltaan Vanjoki on kauppatieteiden maisteri. 6 
Vanjoki on Nokian langattomien palvelujen yksikön entinen johtaja. Vanjoki jätti yhtiön syyskuussa 2010. Hän oli esillä Nokian uudeksi toimitusjohtajaksi Olli-Pekka Kallasvuon tilalle, mutta yhtiö valitsi johtajakseen kanadalaisen Stephen Elopin. 6  Vanjoki aloitti Lappeenrannan teknillisen yliopiston kauppatieteellisen tiedekunnan professorina  syksyllä 2013. 7 
Nokian jälkeen Vanjoki sijoitti loppuvuodesta 2010 kirkasvalokuulokkeita valmistavaan Valkee-yritykseen. 8  Tammikuussa 2011 Vanjoki sijoitti golfin pelaajille tarkoitettuun Applen iPhonen Game Book-palveluun, ja hänestä tuli samalla Free Drop Innovations Oy Ltd -yhtiön hallituksen jäsen. 9  Vanjoki piti Nokian syksyllä 2011 tapahtunutta liittoutumista Microsoftin kanssa tarpeettomana. 10  Vuonna 2012 hän luopui Nokian pörssiosakkeista. 11  Nokian puhelinyksikön siirtymistä Microsoftille syyskuussa 2013 hän piti häpeällisenä. 12 
Vanjoki sai lokakuussa 2001 ylinopeudesta 14 päiväsakkoa eli 690 000 markkaa . Sakosta heräsi yhteiskunnallinen keskustelu ja muun muassa oikeusministeri Johannes Koskisen mukaan ”koko sakotusjärjestelmää joudutaan tarkistamaan lakiin kirjoitettujen puutteellisuuksien vuoksi”. Helsingin käräjäoikeus alensi helmikuussa 2002 Vanjoen sakon 35 000 markkaan , koska Nokian toimittamien palkkalaskelmien mukaan Vanjoen tulot olivat alentuneet. 13 
Vanjoki on koripalloilijoiden Anselmi ja Viljami Vanjoen isä. 14 
