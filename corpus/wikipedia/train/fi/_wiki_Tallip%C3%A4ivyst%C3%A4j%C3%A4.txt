Tallipäivystäjä oli höyryveturien aikakaudella veturitalleilla öisin toimiva rautatiealan ammattilainen tai sellaiseksi koulutettava. 
Tallipäivystäjän tehtävät olivat moninaisia; hän toimi mm. tallien yövartijana eli valvoi, etteivät asiattomat päässeet talleihin, lisäsi tarpeen vaatiessa polttoainetta lämpiminä pidettäviin tai ylöslämmitettäviin vetureihin, hoiti tallikokonaisuuteen kuuluvaa ns. tallikattilaa, josta saatiin mm. lämmityshöyryä sekä hoiti kaikenlaiset muut juoksevat työt.
Tallipäivystäjinä käytettiin yleensä lämmittäjä- tai konepajaoppilaita. 
Nykyisin tallipäivystäjät ovat veturinkuljettajan pätevyyden omaavia vuoroesimiehiä.
