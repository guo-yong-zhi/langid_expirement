
Viljutšinsk  on suljettu kaupunki Tyynenmeren rannalla Kamtšatkan aluepiirissä Venäjän kaukoidässä. Se on Venäjän Tyynenmeren laivaston ydinsukellusveneiden tärkeä tukikohta ja aluepiirin 3. suurin kaupunki .lähde?
Kaupunki sijaitsee Kamtšatkan niemimaan kaakkoisosassa,  Avatšanlahden rannalla, noin 25 km aluepiirin pääkaupungista Petropavlovsk-Kamtšatskista länteen, lahden vastarannalla. 
Paikalla aiemmin sijainneessa Rybatšin taajamassa on ollut tyynenmerenlaivaston sukellusvenetukikohta vuodesta 1938. Nykyinen kaupunki perustettiin Sovetski-nimisenä vuonna 1968 yhdistämällä Rybatši ja kaksi muuta asutuskeskusta, Primorski ja Seldevaja, jossa oli sijainnut sukellusveneiden korjaustelakka vuodesta 1959. Vuodesta 1970 kaupungin nimi oli Primorski, mutta se kuitenkin tunnettiin salaisen kaupungin koodinimellä  Petropavlovsk-Kamtšatski-50 lähimmän suurkaupungin mukaan, eikä sitä merkitty julkisiin karttoihin. Vuonna 1994 kaupunki sai nykyisen nimensä Viljutšinsk läheisen Viljutšinski-tulivuoren mukaan.
Rybatšin kaupunginosassa sijaitsee ydinsukellusvenetukikohta, johon on sijoitettu Oscar II –luokan ristelyohjus-sukellusveneitä sekä Delta III- ja Akula-luokkien sukellusveneitä. Kaupungissa on lisäksi sukellusveneiden korjaustelakka. Vuosina 1959-1994 kaupungissa oli ”Tyynenmerenlaivaston hydrografisen tutkimusyksikön”  tukikohta, jonka alukset toimivat Neuvostoliiton avaruusalusten ja mannertenvälisten ohjusten tukiasemina maailman valtamerillä.
Kalastus ja kalanjalostus ovat myös tärkeitä elinkeinoja.  
Pääesikunta esitti tukikohdan sulkemista taloudellisista syistä vuonna 2003. Sen sijaan kaupungin ja tukikohdan infrastruktuuria on kuitenkin vahvistettu viime vuosina. 
Kaupungin edustalle on suunniteltu sijoitettavaksi Venäjän ensimmäinen kelluva ydinvoimalaitos, 70 Megawatin Akademik Lomonosov. 1 
Viljutšinsk sai ensimmäiset kaksi ortodoksikirkkoaan 1990-luvulla.
Aleutit •
Bystraja •
Jelizovo •
Karaga •
Milkovo •
Oljutor •
Palana •
Penžina •
Petropavlovsk-Kamtšatski •
Sobolevo •
Tigil •
Ust-Bolšeretsk •
Ust-Kamtšatsk •
Viljutšinsk
