Midnight in Paris on Woody Allenin käsikirjoittama ja ohjaama romanttinen komedia ja fantasiaelokuva. Pääosissa ovat Owen Wilson, Rachel McAdams, Marion Cotillard, Kathy Bates, Adrien Brody, Carla Bruni ja Michael Sheen. Elokuvan ensi-ilta oli Cannesin elokuvajuhlilla ja sai ensi-iltansa Yhdysvalloissa toukokuussa 2011. Elokuva voitti parhaan alkuperäisen käsikirjoituksen Oscarin ja parhaan käsikirjoituksen Golden Globen ja oli ehdolla kolmessa Oscar-palkintokategoriassa . Helmikuussa 2012 Hollywoodin käsikirjoittajien liitto palkitsi elokuvan parhaan alkuperäiskäsikirjoituksen palkinnolla.
Kirjailijanuraansa nihkeästi aloitteleva, Hollywoodissa käsikirjoittajana menestynyt nuori Gil Pender  on kihlattunsa Inezin  kanssa Pariisissa, muttei pidä tämän sikäläisistä ystävistä eikä matkalla mukana olevista Inezin upporikkaista ja konservatiivisista vanhemmista. Hän hyvästelee ystäväseurueen kesken illanvieton ja sanoo kävelevänsä takaisin hotelliinsa. Äkkiä hän huomaakin olevansa 1920-luvun Pariisissa ja tapaavansa sen ajan kulttuurikuuluisuuksia ja omia kirjallisia esikuviaan kuten Ernest Hemingwayn, F. Scott Fitzgeraldin ja Cole Porterin. Aamun sarastuksessa Gilin kokemukset vaihtuvat kuitenkin taas nykyaikaan. Sama toistuu useana yönä. Hän rakastuu Picasson hylkäämään nuoreen naiseen Adrianaan , joka haikailee 1920-luvulla Pariisin 1890-luvun ”kulta-aikaan”. Gil saa kannustavaa kritiikkiä teksteistään Gertrude Steinilta ja oppii vähitellen olemaan haikailematta menneisyyteen ja ottamaan vakavammin oman kirjailijankutsumuksensa. Elokuvan lopussa hän jättää Inezin, päättää jäädä Pariisiin ja kohtaa uuden rakkauden nykyajassa. 1  2 
Nyt-liitteen viisi kriitikkoa antoivat elokuvalle pistekeskiarvon 3,2. 3  Helsingin Sanomissa elokuvaa kuvattiin viehättäväksi mutta yhdentekeväksi, kun taas Film-O-Holic.com-elokuvasivuston Aino Salosen mielestä Midnight in Paris nousee Allenin kahden muun Eurooppaan sijoittuvan myöhäiselokuvan, Match Pointin  ja Vicky Cristina Barcelonan  tasolle. 1  2 
