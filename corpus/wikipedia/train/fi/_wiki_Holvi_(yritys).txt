Holvi Payment Services Oy on suomalainen mikroyrittäjien taloudenhallinnan palveluja tuottava yritys. Yritys tunnetaan paremmin nimellä Holvi. Sen tarjonnan keskiössä on yritystili, johon on yhdistetty laskutustyökalu, oma verkkokauppa, talousraportit ja automatisoituja kirjanpito-ominaisuuksia. 
Holvi tarjoaa mikroyrittäjille ja pienyrityksille yritystilin 1 , mutta se ei ole pankki, vaan Holvilla on Finanssivalvonnan myöntämä maksupalvelulaitoksen toimilupa 2 .
Holvin perustivat Helsingissä vuonna 2011 Tuomas Toivonen, Kristoffer Lawson, Teemu Hukkanen ja Mikko Teerenhovi. Vuonna 2016 espanjalainen pankkikonserni BBVA osti Holvin. 3 
Tuomas Toivonen, Kristoffer Lawson, Teemu Hukkanen ja Mikko Teerenhovi perustivat Holvin Helsingissä vuonna 2011. Yrittäjinä itsekin toimineet perustajat olivat havainneet helppokäyttöisen yritystilin puuttuvan markkinoilta ja rakensivat Holvin vastaamaan tähän tarpeeseen. 2  Vuonna 2014 Holvi sai Finanssivalvonnalta maksupalvelulaitoksen toimiluvan 4  ja laajensi toimintansa 19 eurooppalaiseen maahan. 5 
Vuonna 2016 espanjalainen pankkikonserni BBVA osti Holvin. Oston myötä Holvi säilytti edelleen itsenäisyytensä ja jatkoi Finanssivalvonnan myöntämän maksupalvelulaitoksen toimiluvalla. Vuonna 2016 Holvi haki jalansijaa Saksassa ja Itävallassa. 3 
Holvi on kasvanut voimakkaasti BBVA:n oston jälkeen: vuonna 2014 yritys työllisti 9 ihmistä 6 , vuonna 2016 noin 20 henkeä 3  ja vuonna 2018 työntekijöiden lukumäärä on jo 90. Holvin pääkonttori sijaitsee Helsingissä, ja sillä on toimistot myös Madridissa ja Berliinissä.
Holvilla on Euroopan talousalueen laajuinen toimilupa. 7  Holvin palvelut on saatavilla suomeksi, englanniksi ja saksaksi.
Vuonna 2017 Holvi ryhtyi yhteistyöhön Viron e-Residency-ohjelman kanssa. 8  Näin mikroyrittäjät ympäri maailman voivat perustaa yrityksen Viroon e-kansalaisina ja käyttää Holvia. 9 
Vuoden 2020 syksyllä Holvi ilmoitti vetäytyvänsä Iso-britannian markkinoilta Brexitin luoman epävarmuuden vuoksi.
3.2.2021 ilmoitettiin laajoista muutoksista, joissa BBVA myi yhtiön perustajaosakas Tuomas Toivosen holdinyhtiölle Keru Fintech Investments oy:lle. Samalla Tuomas Toivosesta tuli yhtiön toimitusjohtaja aiemman Antti-Jussi Suomisen tilalle. 10   Uusi omistaja Keru Fintech investments oy on rekisteröity Suomen kaupparekisteriin 20.1.2021 toimialanaan Rahoitusalan holdinyhtiöiden toiminta.
Holvin tavoite on tehdä pienyrittäjien taloudenhallinnasta helpompaa. Holvin tarjoamat palvelut perustuvat yrityksille ja yhdistyksille suunnattuun käyttötiliin ja siihen yhdistettyihin erilaisiin liiketoimintatyökaluihin. 2 
Holvin ytimessä on yritystili, johon on yhdistetty liiketoimintaa tukevia ja taloudenhallintaa automatisoivia työkaluja. Holvi tarjoaa seuraavat tuotteet ja palvelut:
Lisäksi Holvi tekee yhteistyötä eri tahojen kanssa, joiden tarjonta laajentaa Holvin palvelua esimerkiksi kirjanpitoon. Yhteistyökumppaneina on esimerkiksi tilitoimistoja, uusyrityskeskuksia ja vakuutusyhtiöitä. 13 
Holvi on maksulaitos, jolla on Finanssivalvonnan myöntämä maksulaitoksen toimilupa. Holvi toimii Eurooppalaisen maksulaitosdirektiivin alaisuudessa Euroopan talousalueella. 1  2 
Holvi ei ole pankki, ja pankeista poiketen Holvi ei lainaa asiakkaidensa rahoja eteenpäin. Holvi-tileillä olevat varat säilytetään hajautetusti eurooppalaisissa pankeissa. Holvin asiakkaiden varat ovat erillään yhtiön taseesta, joten rahat eivät katoa, vaikka Holvi yrityksenä ajautuisi maksuvaikeuksiin. 14 
