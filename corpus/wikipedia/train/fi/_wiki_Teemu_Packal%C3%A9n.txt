Teemu Packalén  1  on suomalainen entinen vapaaottelija. 185-senttinen Packalén on painoluokaltaan kevytsarjalainen . Packalén edustaa turkulaista Finnfighters' Gymiä, ja on viimeisin suomalainen vapaaottelija, joka on allekirjoittanut sopimuksen Ultimate Fighting Championship -organisaation kanssa. 
Packalén aloitti vapaaottelun vuonna 2007. Tätä ennen hän oli pelannut jääkiekkoa, jossa häntä pidettiin lupaavana pelaajana. 2  Lukkopainissa Packalén on saavuttanut vuonna 2010 Finnish Openin voiton, ADCC Suomen mestaruuden 2014 ja amatöörien Suomen mestaruuden 2010. Packalén saavutti vapaaottelun Suomen mestaruuden vuonna 2012.
Ensimmäisen ammattilaissäännöin käydyn vapaaotteluottelunsa hän otteli syksyllä 2012. Näiden lisäksi Packalén on menestynyt brasilialaisessa jujutsussa. 3  Packalénin vahvuuksina voidaankin pitää hänen matto-ottelutaitojaan sekä liikkumista. .
UFC-debyyttinsä Packalén teki vuonna 2015 UFC Fight Night 72 -tapahtumassa Glasgow'ssa Skotlannissa. Packalén otteli kesken peruskuntokautensa lyhyellä valmistautumisajalla ranskalaista Mickael Leboutia vastaan. Ottelu päättyi Leboutin voittoon tuomariäänin.  4  Packalén otteli toisen kerran UFC:ssä 27. helmikuuta 2016 UFC Fight Night 84 -tapahtumassa Lontoossa ranskalaista Thibault Goutia vastaan. Packalén voitti ottelun ensimmäisessä erässä ajassa 0.24 takakuristuksella. Voitto oli Packalénin ensimmäinen UFC:ssä. 5  Packalénin suoritus palkittiin 50 000 dollarin Performance of the Night-bonuksella. Edellisessä ottelussaan Gouti tyrmäsi Anton Kuivasen, jota on tunnetusti pidetty Suomen parhaimpana kevytsarjalaisena. Packalénin voitetuista otteluista yksikään ei ole edennyt toista erää pidemmälle. 6 
Packalén joutui kuitenkin toisen UFC-ottelunsa jälkeen olkapääleikkaukseen maaliskuussa 2016. 7 
Packalén kärsi tyrmäystappion ensimmäisessä erässä 7. syyskuuta 2019 Abu Dhabin UFC-illassa saksalaista Ottman "Bulldozer" Azaitaria vastaan. 8  Packalén ilmoitti marraskuussa 2021 lopettavansa vapaaottelun mutta jatkaa kilpailemista brasilialaisessa jujutsussa, jossa hänellä on musta vyö. 9 
Packalén asuu avoliitossa fitness-urheilija Eevi Teittisen kanssa. 10  11  Heidän esikoistyttärensä syntyi 1. marraskuuta 2021. 12 
