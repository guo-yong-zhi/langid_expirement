Teddy Tamgho  on ranskalainen yleisurheilija. Hän on kolmiloikan maailman- ja Euroopan-mestari sekä entinen sisäratojen maailmanennätysmies. Hän kilpailee myös pituushypyssä. 
Tamgho sijoittui kolmiloikassa neljänneksi alle 20-vuotiaiden EM-kilpailuissa 2007. Vuonna 2008 hän voitti kolmiloikan alle 20-vuotiaiden maailmanmestaruuden tuulituloksella 17,33. Seuraavana vuonna hän karsiutui loppukilpailusta Torinon EM-hallikisoissa ja sijoittui 11:nneksi Berliinin MM-kilpailuissa. Sisäratojen MM-kilpailuissa 2010 hän voitti kolmiloikassa kultaa uudella hallimaailmanennätyksellä 17,90 metriä. 1  Barcelonan EM-kilpailuissa 2010 hän sijoittui kolmanneksi tuloksella 17,45 m 2 .
Toukokuussa 2010 hän hyppäsi ulkoradoilla 17,63 m ja rikkoi Serge Hélanin vuonna 1994 hyppäämän Ranskan ennätyksen 17,55 m. 3  12. kesäkuuta 2010 Tamgho paransi kahdesti ennätystään hyppäämällä New Yorkissa 17,84 m ja 17,98 m. Voittotulos 17,98 m oli kautta aikain kolmanneksi paras tulos.  4  5  
Tamgho paransi omaa sisäratojen maailmanennätystään hypättyään 17,91 metriä Aubieressä 20. helmikuuta 2011. 6  Pariisin EM-hallikilpailuissa 2011 Tamgho sijoittui pituushypyssä neljänneksi ja voitti kolmiloikassa Euroopan-mestaruuden ja paransi maailmanennätystään hypättyään kahdesti 17,92 m 7 .
Tamgho ei voinut osallistua Lontoon olympialaisiin 2012 jouduttuaan nilkkaleikkaukseen. Moskovan MM-kilpailuissa 2013 hän voitti kultaa kuudennen kierroksen hypyllään 18,04. Hänestä tuli Jonathan Edwardsin ja Kenny Harrisonin jälkeen vasta kolmas sallituissa olosuhteissa 18 metriä ylittänyt kolmiloikkaaja. 8 
Vuonna 2014 Tamgho sai vuoden pituisen urheilun toimintakiellon ajalle 18.3.2014–17.3.2015, kun häntä ei ollut tavoitettu kolmeen dopingtestiin joulukuun 2012 ja maaliskuun 2014 välisenä aikana. 9  Vuonna 2022 hän sai takautuvan toimintakiellon ajalle 18.3.2015–17.3.2016 kun hänen katsottiin rikkoneen aikaisempaa toimintakieltoaan. Kaikki hänen tuloksensa tuolta aikaväliltä hylättiin. 10  11 
Tamgho ei pääsyt osallistumaan Rion olympialaisiin 2016 koska hän mursi jalkansa Ranskan olympiakarsinnoissa kesäkuussa 2016 ja hänet leikattiin. Hän paljasti sen jälkeen että oli tiennyt jalassaan olleesta kasvaimesta jo toukokuusta 2016 lähtien. 12 
1983: Zdzisław Hoffmann |
1987: Hristo Markov |
1991: Kenny Harrison |
1993: Mike Conley |
1995: Jonathan Edwards |
1997: Yoelbi Quesada |
1999: Charles Friedek |
2001: Jonathan Edwards |
2003: Christian Olsson |
2005: Walter Davis |
2007: Nelson Évora |
2009: Phillips Idowu |
2011: Christian Taylor |
2013: Teddy Tamgho |
2015: Christian Taylor |
2017: Christian Taylor |
2019: Christian Taylor |
2022: Pedro Pablo Pichardo |
2023: Hugues Fabrice Zango
