Happier Than Ever on yhdysvaltalaisen laulaja Billie Eilishin toinen studioalbumi. Albumi julkaistiin 30. heinäkuuta 2021. 1  Eilish on kirjoittanut albumin kaikki kuusitoista kappaletta itse veljensä Finneas O’Connellin kanssa. 2 
Eilish kertoi myös että kyseinen albumi/projekti on ollut lempiasiansa mitä on ikinä tehnyt ja Eilish ilmoitti albumista 27. huhtikuuta 2021. 3 
Happier Than Ever nousi albumilistan ensimmäiselle sijalle muun muassa Isossa-Britanniassa, Yhdysvalloissa ja Suomessa. Albumin vinyyliversiota myytiin ensimmäisen viikon aikana Yhdysvalloissa 73 000 kappaletta, mikä on toiseksi eniten tilastohistorian aikana. Ainoastaan Taylor Swiftin albumi Evermore on yltänyt korkeampiin myyntilukuihin. Vinyylilevyjen lisäksi Eilishin albumin CD-versiota myytiin 46 000 kappaletta ja C-kasettia 10 000 kappaletta. 4 
Kaikki kappaleet säv. ja san. Billie Eilish O’Connell ja Finneas O’Connell, ellei toisin mainita. 