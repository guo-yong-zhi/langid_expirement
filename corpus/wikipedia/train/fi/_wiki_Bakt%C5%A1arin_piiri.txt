Baktšarin piiri  on kunnallishallintoalue Tomskin alueella Venäjällä. Vuonna 1935 perustetun piirin pinta-ala on 24 700 neliökilometriä. 1  Asukkaita on 12 400 henkeä  2 .
Baktšarin piiri sijaitsee Tomskin alueen eteläosassa 2  Objoen vasemmalla rannalla 1 . Se rajoittuu lännessä Parabelin, pohjoisessa Kolpaševon ja Tšajan ja Moltšanovon ja idässä Krivošeinon ja Šegarkan piireihin sekä etelässä Novosibirskin alueeseen 2 . Pinta-alasta 67 % on metsää ja suuri osa suota. Hyötykaivannaisiin kuuluvat rautamalmi ja hietasavi. 1 
Piirin hallinnollinen keskus on Baktšarin kylä 1 . Siihen kuuluu kuusi maalaiskuntaa: Baktšar, Parbig, Plotnikovo, Porotnikovo, Vavilovka ja Vysokij Jar 3 .
Seudun asutus on syntynyt 1800-luvun puolivälissä. Uudisasukkaiden määrä lisääntyi 1900-luvun alussa. Neuvostoaikana piiriin asutettiin karkotettuja kulakkeja ja vähemmistökansallisuuksien edustajia. Vuonna 1963 Baktšarin piiriin liitettiin Parbigin piiri. 2 
Baktšarista on asfaltoitu maantieyhteys Tomskiin. Seudun pääelinkeinot ovat maatalous ja metsäteollisuus. Sen erikoisuutena on vuonna 1934 perustettu pohjoisen puutarhanhoidon tutkimusasema. Paikallislehtenä ilmestyy Naša žizn. 1 
