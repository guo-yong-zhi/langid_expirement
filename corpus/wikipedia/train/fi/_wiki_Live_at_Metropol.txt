 6.  1 
Live at Metropol on Hurriganesin livealbumi vuodelta 1988 . Remu Aaltonen oli luvannut jo edellisenä vuonna, että Hurriganes tekee ainakin livelevyn seuraavan kesän comeback-keikasta, mutta epäonnistuneiden nauhoitusten takia yhtye myi lisää keikkoja kesälle, johon lukeutui muun muassa Giants of Rock -festivaali, jossa pääesiintyjänä oli Motörhead. Kasvavien ongelmien vuoksi Albert Järvinen erotettiin ja apuun pyydettiin entinen Hurriganes-kitaristi Janne Louhivuori. 
Muutamien keikkojen jälkeen levy päätettiin äänittää ravintola Cafe Metropolissa Helsingissä. Keikkojen jälkeen bändi siirtyi Takomo-studiolle paikkaamaan Cisse Häkkisen basso-osuuksia ja Remun Aaltosen lauluosuuksia. Kappale "I Spy the Window" on laulettu studiossa uudelleen toisilla sanoilla, myös huutoja ja kertosäkeitä paikkailtiin. Aaltosen pyynnöstä Häkkinen lauloi kappaleet ”My Only One”ja ”I Will Stay” uudelleen karheamalla äänellä. 
Aaltosen kertoman mukaan eräs kriitikko oli haukkunut tulevan livelevyn täysin ennen kuin sitä oli edes julkaistu. Kriitikko oli vielä väittänyt levyllä soittavan kolme rumpalia Aaltosen lisäksi. Pian Hurriganes hajosi, kun livelevyyn tarvittava materiaali oli saatu kasaan ja julkaistua.
