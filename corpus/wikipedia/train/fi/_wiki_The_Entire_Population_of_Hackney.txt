The Entire Population of Hackney oli Iron Maidenin kitaristi Adrian Smithin ja rumpali Nicko McBrainin lyhytikäinen musiikillinen sivuprojekti Iron Maidenin pitäessä taukoa World Slavery Tour -kiertueensa ja Somewhere in Time -albuminsa välissä. 
Projektiyhtye esiintyi salaisessa konsertissa Lontoossa Marquee-klubilla 19. joulukuuta 1985. Adrian Smith ja Nicko McBrain kutsuivat soittamaan muutamia muusikkoystäviään: Adrian Smithin vanhan Urchin-yhtyeen jäsenet Dave Colwell ja Andy Barnett täydensivät kokoonpanon. Yhtye soitti enimmäkseen cover-kappaleita, mutta jäsenet kirjoittivat myös muutaman kappaleen yhdessä. Kappale "Reach Out" päätyi Iron Maidenin Somewhere In Time -albumilta julkaistun singlen Wasted Years B-puolelle. Kappaleet "Juanita" ja "That Girl" päätyivät saman albumin toisen singlen, Stranger in a Strange Landin B-puolelle.
Yhtyeen esiintyminen on taltioitu bootleg-äänitteelle The Entire Population Of Hackney. Bootleg on tunnettu myös nimillä The Whole Population Of Hackney! ja Live In London.
Kappaleet:
