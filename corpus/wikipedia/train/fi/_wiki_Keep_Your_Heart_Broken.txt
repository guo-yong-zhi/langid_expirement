Keep Your Heart Broken on The Rasmus -yhtyeen radiosingle. Se julkaistiin Suomen radioita varten albumilta Hide from the Sun heinäkuussa 2006. Fyysistä singleä kappaleesta ei kuitenkaan julkaistu. Kappaleesta ei tullut suurta hittiä, mutta julkaisunsa aikaan heinä- ja elokuussa se soi radioaalloilla taajaan. Kappale poikkeaa levyn tyylistä erilaisella soundillaan, joka on hieman vähemmän raskas. Kappale on levyn yhdeksäs kappale. Sitä edeltää Sail Away ja seuraa Heart of Misery.
