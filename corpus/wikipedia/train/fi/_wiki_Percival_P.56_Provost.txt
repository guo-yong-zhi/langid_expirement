Percival P.56 Provost on brittiläinen sotilaskoulukone. Kone oli muun muassa Yhdistyneen kuningaskunnan ilmavoimien käytössä vuoteen 1969 asti. Ensilentonsa 24. helmikuuta 1950 lentänyttä konetta valmistettiin 461 kappaletta. 
Percival Provost suunniteltiin Englannin ilmailuministeriön spesifikaatioon T.16/48. Se korvasi saman tehtaan Percival Prentice -koneen. Sen suunnitteli Henry Millicerin johtama ryhmä. 1  
Se kilpaili Handley Pagen H.P.R 2 -konetta vastaan vuonna 1951. Tuotanto alkoi vuonna 1951 ja päättyi vuonna 1956. Koneessa oli kaksinkertainen teho edelliseen RAFin koulukoneeseen, ja sen korvasi vasta saman tehtaan Jet Provost, joka kehitettiin tämän potkurikoneen rungolle.
