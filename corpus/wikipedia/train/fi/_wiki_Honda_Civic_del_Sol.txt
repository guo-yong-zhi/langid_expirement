Honda Civic del Sol  on Hondan vuosina 1992–1998 valmistama kaksipaikkainen targa-korinen auto. Malli perustui Civicin alustaan ja tekniikkaan ja oli suositun CR-X:n seuraaja. 
Auto tuli myyntiin vuonna 1992 Japanissa ja Isossa-Britanniassa, ja Yhdysvaltojen markkinoille se tuli vuotta myöhemmin. 1  Espanjankielinen nimi del Sol yhdistetään aurinkoon ja se viittaa auton aukeavaan kattoon. Yhdysvaltain markkinoilla CRX-nimi pudotettiin pois, koska auto poikkesi niin paljon aikaisemmista malleista, jotka olivat hatchbackeja eivätkä targoja. Malli tuli markkinoille Euroopassa nimellä Civic CRX, mutta vuoden 1994 malleista lähtien Honda pudotti Euroopassa Civic-nimen pois 1  ja lisäsi muualla käytetyn del Sol -nimikkeen, jolloin nimi oli jatkossa CRX del Sol. 
Euroopassa myydyt mallit olivat varustetasomerkinnöiltään ESi ja VTi. ESi:n moottorina oli 1,6-litrainen  SOHC VTEC -moottori ja vastaavasti VTi:ssä 160-hevosvoimainen DOHC VTEC. Vuosien varrella vakio- ja lisävarustevalikoimaa päivitettiin, mutta muutokset olivat pieniä. del Sol oli tilattavissa myös sähköisesti avautuvalla ja sulkeutuvalla katolla. TransTop-niminen mekanismi toimii ainoastaan auton ollessa pysäköitynä ja pienentää tavaratilan kapasiteettia noin puolella perusversioon verrattuna.
Myynnin parantamiseksi del Sol kävi läpi vähäisen muutoksen, joka sisälsi kahden sisemmän etuvalon poistamisen Euroopan ulkopuolisilla markkinoilla vuosina 1995/1996.
