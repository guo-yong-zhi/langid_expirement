Semana on kolumbialainen viikoittain ilmestyvä aikakauslehti.  Semana on osa Publicaciones Semana S.A –mediaryhmää. Se ilmoittaa olevansa poliittisesti sitoutumaton, mutta useat Semanan toimittajat suhtautuvat kriittisesti Kolumbian entiseen presidenttiin Álvaro Uribeen. Alberto Lleras Camargo  perusti Semanan 7. Elokuuta 1946. Sen esikuvina olivat muun muassa Time ja Newsweek. Kolumbialainen aikakauslehti joutui vakaviin vaikeuksiin, kun Fidel Castro esiintyi lehden etukannessa ja Semana suljettiin vuosien 1961 ja 1982 väliseksi ajaksi. Lehti perustettiin uudelleen 11. toukokuuta 1982 Felipe López Caballeron toimesta. Kyseistä päivämäärää pidetään nykyisin lehden varsinaisena perustamisajankohtana. 1  2  
Semana uutisoi viikoittain omien sanojensa mukaan analyyttisesti kolumbialaisia kiinnostavista ajankohtaisista tapahtumista. Lehdessä on myös laajoja henkilöjuttuja merkittävistä kolumbialaisista henkilöistä . Useat merkittävät kolumbialaiset  ovat sanoneet Semanan uutisoinnin vaikuttaneen heidän uraansa ja elämäänsä hyvällä tai huonolla tavalla. Semanalla arvioitiin vuonna 2009 olevan yli miljoona lukijaa. Lehden päätoimittajana toimii nykyisin Álvaro Sierra. 3  4  5  6  7 
