The New Janitor on Charles Chaplinin ohjaama vuoden 1914 yhdysvaltalainen lyhyt mykkäelokuva. Sitä pidetään Chaplinin Keystone Studios -kauden parhaimpiin kuuluvana. 1 
Chaplin ohjasi kymmenen elokuvaa viimeisen kolmen Keystonella viettämänsä kuukautensa aikana. The New Janitor oli yksi näistä elokuvista, ja se sai ensi-iltansa vain pari viikkoa Chaplin edellisen elokuvan, Charlie ja Fatty Bombessan jälkeen. Silti The New Janitor vaikutti olleen selvä kehitysaskel Chaplinin tuotannossa. Siinä hän näytti selvästi menneen eteenpäin sekä elokuvallisessa kerronassa että Kulkurin hahmon kehityksessä. Elokuva noudattaa silti Keystonen perussääntöjä, ja siinä käytetään vain kahdeksaa staattista kuva-asetelmaa. 2  Elokuvan tarinaa Chaplin käyttää uudestaan elokuvassa Charlie pankissa. 3 
