Santeri Paloniemi  on uransa jo lopettanut suomalainen alppihiihtäjä, joka kilpaili tekniikkalajeissa eli pujottelussa ja suurpujottelussa. 1  Hän voitti nuorten pujottelun MM-kultaa kaudella 2011–2012 ja oli kolmas 2012–2013. 2  3  Hän kuului kaudella 2013–2014 Suomen alppihiihdon maajoukkueeseen. 2 
Nuorten MM-kilpailuissa helmikuussa 2010 Paloniemi sijoittui pujottelussa yhdeksänneksi. 3  Tammikuussa 2011 hän oli nuorten MM-kilpailuissa pujottelun viides. 3  Samana vuonna käydyissä Garmisch-Partenkirchenin MM-kilpailuissa hän keskeytti pujottelussa. 4  Schladmingin MM-kilpailuissa 2013 hän sijoittui pujottelussa 16:nneksi. 1 
Alppihiihdon maailmancupissa Paloniemi kilpaili ensimmäisen kerran Levillä marraskuussa 2010. 5  Maailmancupissa Paloniemi sijoittui parhaimmillaan sijalle 17 Schladmingin pujottelun maailmancupin finaalissa maaliskuussa 2012. 5  6  Cupin finaalissa pisteitä saa vain 15 parasta, 7  joten ensimmäiset maailmancup-pisteensä Paloniemi sai oltuaan 24:s Levin pujottelussa marraskuussa 2012. 8 
Seuratasolla Paloniemi edusti Ruka Slalomia ja valmentajana toimi hänen isänsä Martti Paloniemi. 2  9  Hänet valittiin Suomen vuoden nuoreksi urheilijaksi 2012. 9 
Paloniemi ilmoitti lokakuussa 2016 lopettavansa uransa jatkuvien loukkaantumisten vuoksi. 10 
