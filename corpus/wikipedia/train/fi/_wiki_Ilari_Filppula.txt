Ilari Antti Sakari Filppula 2   on suomalainen entinen jääkiekkoilija. Filppula oli pelipaikaltaan keskushyökkääjä.
Filppula aloitti jääkiekkoharrastuksen Etelä-Vantaan Urheilijoissa. Hän siirtyi sieltä myöhemmin emoseura Kiekko-Vantaaseen, jossa hän pelasi käytännössä loput juniorivuotensa. Viimeiseksi juniorivuodekseen 19-vuotiaana Filppula siirtyi Jokereihin ja mies voitti tällä kaudella 2000–2001 A-nuorten SM-liigan pistepörssin.
Ura miesten tasolla alkoi seuraavana syksynä, kun Filppula siirtyi lainalle Mestikseen Kiekko-Vantaan riveihin ja hänet valittiin keväällä vuoden tulokkaaksi. Hyökkääjä jatkoi joukkueessa lainalla myös seuraavankin kauden ja voitti seuran mukana hopeaa ja sijoittui pistepörssissä viidenneksi. Lisäksi Filppula valittiin sarjan ykköstähdistöön ja vuoden herrasmiespelaajaksi. Näinä kahtena kautena mies kärkkyi pelipaikkaa Jokereista, mutta tilille kertyi vain yksi SM-liigaottelu.
Filppula pelasi ensimmäisen kokonaisen kautensa SM-liigassa kaudella 2003–2004, jolloin hänen seurakseen vaihtui JYP. Silloin hän ei aina mahtunut edes kokoonpanoon, mutta seuraava Jyväskylän kausi sujui jo paremmin, jolloin mies keräsi pisteet 8+10=18. JYP sai jäädä kevään 2005 jälkeen, kun Filppula palasi Jokereihin, jossa hänen tavoitteenaan oli päästä pelaamaan pikkuveli-Valtterin kanssa. Valtteri tosin siirtyi jo loppukesästä Detroit Red Wingsin organisaatioon NHL:ään, joten yhteispeli sai jäädä. Filppula oli alkukaudesta joukkueen paras pistemies kantaen kultakypärää, mutta loppukausi sujui heikommin, jolloin hänen roolina oli usein pelata nelosketjussa. Loppujen lopuksi kausi Jokereissa tuotti kohtalaiset pisteet 9+16=25.
Vuoden jälkeen Filppula palasi kahdeksi kaudeksi JYP:iin. Ensimmäisellä näistä hän pelasi pisteiden valossa selkeästi parhaimman SM-liigakautensa tehoin 15+26=41. Kuitenkin seuraavalla kaudella vahvistuneessa JYPin hyökkäyksessä vastuu jäi vähäisemmäksi kuten myös pisteetkin . Niinpä edessä oli jälleen maisemanvaihdos suuremman roolin perässä.
Filppula siirtyi kaudeksi 2008–2009 TPS:n riveihin. 3  Pelit eivät kuitenkaan sujuneet odotusten mukaisesti, sillä hän ei pystynyt ansaitsemaan kovinkaan suurta vastuuta joukkueesta, ja pisteitä syntyi vain kaksi enemmän kuin edelliskaudella .
Hyökkääjä nousi kuitenkin seuraavalla kaudella uudelle tasolle ja sijoittui 12+37=49 pisteellä pistepörssissä yhdeksänneksi. Myös TPS onnistui yli odotusten ja eteni HPK:n kanssa loppuotteluihin asti. Lopulta pudotuspelien parhaaksi valittu Filppula johdatti seuransa mestaruuteen otteluvoitoin 4–1. Hän solmi keväällä 2010 kahden vuoden sopimuksen Jokereiden kanssa ja Filppulasta piti tulla joukkueen ykköshyökkääjä, mutta mies siirtyi kesällä NHL-seura Detroit Red Wingsin organisaatioon.
Filppula avasi kautensa farmijoukkue Grand Rapids Griffinsissä. Hänen pelinsä sujuivat siellä hyvin, ja hänet valittiin vuosittaiseen AHL:n All Stars -otteluun, ja lisäksi Filppula voitti joukkueen sisäisen pistepörssin. Siltikään hän ei saanut näyttöpaikkaa pikkuveljensä edustamasta Detroitin NHL-joukkueesta. Detroit olisi halunnut pitää Filppulan organisaatiossaanlähde?, mutta hän päätti toteuttaa vuoden takaisen suunnitelmansa ja siirtyä Jokereihin, jonka kanssa hän teki uuden, neljän vuoden mittaisen sopimuksen. Kaudella 2011–2012 Filppula oli Jokereiden ykkössentteri mutta sai kuitenkin vain pisteet 10+21=31. Kauden päätteeksi Jokerit voitti pronssia. Seuraava kausi sujui Filppulalla huomattavasti paremmin, ja tehoja syntyi 19+35=54. Jokerit voitti runkosarjan 111 pisteellä, mutta puolivälierissä se hävisi runkosarjassa kymmenenneksi sijoittuneelle Rauman Lukolle. Kauden päätteeksi Filppula päätti käyttää sopimuksessaan olleen KHL-option ja siirtyi TsSKA Moskovaan. 4 
Filppulan ensimmäinen kausi KHL:ssä suurseura TsSKAN:n riveissä meni kakkossentterin paikalla tuottaen tehot 7+16=23. TsSKA alisuoritti koko kauden päätyen KHL:n läntisen konferenssin 7.:ksi. Tämä tarkoitti sitä, että vastaan asettui toinen suurseura SKA Pietari, joka passitti TsSKA:n kesälomille tylysti otteluvoitoin 4–0. Filppula on myöhemmin kertonut kauden Venäjällä olleen henkisesti raskas. 5 
Yhden KHL-kauden jälkeen Filppula solmi kahden vuoden sopimuksen NLA:ssa pelaavan HC Luganon kanssa. Ensimmäisellä kaudella sveitsiläisseurassa Filppula pelasi lähes piste per peli -tahdilla keräten 37:ssä ottelussa tehot 12+21=33. Toisella kaudella peliaika väheni Luganossa, joten Filppula siirtyi kesken kauden ruotsalaisseura Modo Hockeyn riveihin.
Loppukausi umpisurkeassa Modossa päättyi runkosarjan toiseksi viimeiselle sijalle, kun taakse jäi ainoastaan SHL-nousukas Karlskona HK. Filppulan tehoiksi runkosajassa jäi 1+7=8 ja plus-miinus-lukemaksi -6. Modo joutui karsimaan paikastaan SHL:ssä ja vastaan asettui Leksansds IF. Seitsemänteen peliin venyneessä karsintasarjassa Filppula oli joukkueen parhaimmistoa saalistaen tehot 2+12=14. Modo joutui kuitenkin taipumaan 7. pelin jatkoerässä Leksandille. Filppulalla oli sopimus myös ensi kaudesta Modon kanssa, mutta koska kyseessä oli SHL-sopimus, se kyettiin purkamaan.
Kaudeksi 2016–2017 Filppula solmi vuoden mittaisen sopimuksen toisen SHL-seuran, Malmö Redhawksin kanssa. Malmössä tehoja syntyi 48:ssa ottelussa 13+20=33. Joukkue sijoittui runkosarjassa kahdeksanneksi, mutta eteni säälipudotuspelien kautta aina välieriin, jossa se hävisi tulevalle SHL-mestarille, HV71:lle. Filppula keräsi 13:ssa pudotuspeliottelussa tehot 1+10=11.
Kaudeksi 2017–2018 Filppula palasi Turun Palloseuraan kolmen vuoden sopimuksella. Kolmen kauden periodin aikana Filppula merkkautti tilastoihin 37, 35 ja 40 pisteen kaudet. Kaudelle 2020-2021 Filppula on ilman sopimusta. Tammikuussa 2021 Filppula ilmoitti lopettavansa pelaajauransa.
Filppula suoritti ylioppilastutkinnon Vantaan Vaskivuoren lukiossa. 6  Hän on ollut kirjoilla Jyväskylän yliopistossa.
Filppulan pikkuveli Valtteri on myös jääkiekkoilija.
4 M. Jokinen  
6 Rafkin   
7 Lauridsen  
17 Talvitie  
20 Marjala  
21 Fröberg  
26 Korpikoski   
27 Dudas  
29 Hakala  
32 Vali  
33 DeNaples  
35 Anttila  
39 Lindberg  
40 Lehtonen  
41 Intonen  
42 Suomi  
44 Arell   
51 Nurmi  
52 Palmu  
55 Johansson  
57 Munkki  
58 Väisänen  
59 Hemming  
61 Jasu   
62 Jürgens  
67 Sevänen  
76 Lindsten  
77 Haapanen  
81 Koskinen  
91 J. Jokinen
Valmentajat Miettinen – Kalto – Salo – Moisanen – Mierlahti – Rosendahl – Granholm
 
