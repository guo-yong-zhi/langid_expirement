Antti Into Virtanen  on suomalainen taidemaalari. Virtanen on maalannut vuodesta 1971 lähtien, ennen maalaamista hän toimi suutarina Helsingissä. Ammatikseen hän alkoi maalata vuonna 1980, ja myöhemmin hän muutti takaisin Juttilaan. Virtasen puoliso on Liisa Virtanen, ja heillä on kaksi lasta.
Virtasen suurin innoittaja on luonto. Hän on maalannut useita teoksia mallinaan Tuuloksen maalaisnäkymät. Monissa Virtasen töissä esiintyy punatulkku, joka on hänen mielestään Suomen kaunein lintu. Hän on maalannut myös muutamia henkilökuvia, muun muassa Tarja Halosesta ja Pentti Arajärvestä. Suurin osa Virtasen maalauksista edustaa tyylisuunnaltaan realismia.
Virtanen on pitänyt monia näyttelyjä omista töistään. Suuri osa niistä on pidetty Tuuloksessa. Yksi hänen töistään on löytänyt paikkansa presidentin kesäasunnosta Kultarannasta.selvennä
