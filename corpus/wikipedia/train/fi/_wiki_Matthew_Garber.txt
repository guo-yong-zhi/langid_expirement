Matthew Garber  oli brittiläinen näyttelijä. Hänen muistetaan parhaiten "Mikko Pankin" roolistaan Walt Disneyn Maija Poppasessa . 
Garber syntyi Lontoossa vanhemmille, joilla molemmilla oli takanaan näyttelijänuraa, ja opiskeli St Paul's Schoolissa  ja Highgate Schoolissa. Hän teki debyyttinsä elokuvanäyttelijänä 7-vuotiaana, mutta ehti esittää elämänsä aikana Disneylle ainoastaan kolme roolia.
Garber kuoli 21-vuotiaana Lontoon Royal Free Hospitalissa vaikeaan pankreatiittiin. 24. lokakuuta 2004 Garberin kahdeksan vuotta nuorempi pikkuveli Fergus ilmoitti Mail on Sundayn haastattelussa Matthew'n saaneen hepatiitin Intiassa vuonna 1976. Väitteeseen mahdollisesta huumausaineidenkäytöstä hän ei uskonut.
Garber on polttohaudattu. Hänet kelpuutettiin vuonna 2004 postuumisti "Disney-legendaksi".
