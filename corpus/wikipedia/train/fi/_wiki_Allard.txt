Allard Motor Company oli brittiläinen autonvalmistaja, joka toimi vuosina 1936–1966. Tehtaan perusti Lontooseen Sydney Allard, ja sen autoissa oli aikoinaan yksi parhaimmista paino-teho-suhteista.
Allard toimitti lukuisia kilpa-autoja sijoittamalla amerikkalaisia moottoreita brittiläisten autojen runkoihin, jolloin syntyi tehokkaita yhdistelmiä. Allardin autoilla ovat ajaneet muun muassa kilpa-ajat Carroll Shelby ja Masten Gregory.
Autojen valmistus lopetettiin 1966 Sydney Allardin kuoltua, kun Allardin tehdas paloi samana vuonna ja suurin osa autojen suunnitelmista ja tiedoista tuhoutui.
Oy Ford Ab toi 1950-luvulla Suomeen muutamia Allard-autoja. Suomalaiset osallistuivat niillä muun muassa Monte Carlo -ralliin ja Jyväskylän Suurajoihin. Suomessa autoa mainostettiin toisinaan ”Ford Allardina”, vaikka kyseessä oli täysin itsenäinen automerkki. Uusina ja käytettyinä tuodut autot yhteen laskien Suomeen on arvioitu tulleen 12 Allardia. 1 
