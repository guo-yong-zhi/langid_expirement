Mario Kart Live: Home Circuit on Velan Studiosin kehittämä ja Nintendon julkaisema lisättyyn todellisuuteen pohjautuva ajopeli. Se on Mario Kart -pelisarjan viidestoista osa ja se esiteltiin Super Mario -pelisarjan 35-vuotisjuhlapäivänä. 1  Peli julkaistiin Nintendo Switchille maailmanlaajuisesti 16. lokakuuta 2020 2  3  ja siinä pelaaja ohjaa radio-ohjattavia kilpa-autoja ympäri taloa sekä striimaa videota autojen kameroista videopeliin. 4 
Mario Kart Live: Home Circuit sai pääosin positiivisen vastaanoton pelikriitikoilta, Metacriticin kokoamien 47 arvostelun keskiarvon ollessa 75/100. 5  Peli oli myös kaupallinen menestys, sillä se muun muassa Japanissa peliä myytiin julkaisuviikon aikana yhteensä 73 918 kopiota joka teki siitä Japanin viikon myydyimmän pelin. 6  Se oli myös ehdolla The Game Awards 2020:ssä kategoriassa "Paras perhepeli". 7 
