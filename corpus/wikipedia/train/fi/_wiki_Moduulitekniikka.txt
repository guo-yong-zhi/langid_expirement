Moduulitekniikka tarkoittaa valmistustapaa, jossa rakennettava asia osioidaan standardoituun tehdasvalmistukseen soveltuvaksi osakokonaisuudeksi. Laivanrakennuksessa moduulitekniikka otettiin käyttöön aluksi hyttien rakentamisessa, ja sitä käytetään myös konealueiden laitteiden koneikkomoduuleissa, ilmaistointihuoneiden koneikkomoduuleissa ja pakokaasukuilun piippumoduuleissa.
Moduulitekniikalla pyritään maksimoimaan sisätiloissa ja konepajaolosuhteissa tehtävä valmistustyö ja samalla standardisoimaan käytetyt rakenteet ja rakennustavat mahdollisimman pitkälle. Moduulitekniikka nopeuttaa tuotantoa, koska se mahdollistaa paremmat työolosuhteet, tasaisen työn laadun, tuotannon hajauttamisen ja samanaikaisen valmistamisen. 1 
