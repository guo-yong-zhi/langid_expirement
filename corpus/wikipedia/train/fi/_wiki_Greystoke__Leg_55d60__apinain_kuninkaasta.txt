Greystoke: Legenda Tarzanista, apinain kuninkaasta  on vuonna 1984 ilmestynyt yhdysvaltalainen seikkailudraamaelokuva. Edgar Rice Burroughsin luomaan Tarzaniin perustuvan elokuvan ohjasi Hugh Hudson ja käsikirjoitti P.H. Vazak yhdessä Michael Austinin kanssa. Pääosassa esiintyvät Ralph Richardson, Ian Holm, James Fox, Christopher Lambert ja Andie MacDowell.
Elokuva huomioitiin kolmella Oscar-ehdokkuudella, parhaasta sivuroolista, käsikirjoituksesta ja maskeerauksesta.
Eletään 1800-lukua, kun rikas Claytonin perhe on matkustamassa laivalla Afrikkaan. Onnettomuuden sattuessa he haaksirikkoutuvat rannalle, jossa perhe joutuu selviytymään tuntemattomassa viidakossa. Claytonin perheen äiti on raskaana ja synnyttää pojan, John Claytonin. Myöhemmin gorilla perheen ohikuljettua heidän puumajastaan gorillat panikoituvat ihmisten läsnäolosta ja tappavat Johnin vanhemmat. Naarasgorilla ottaa huostaansa heidän vauvansa ja kasvattaa hänet viidakossa. Kaksikymmentä vuotta myöhemmin kapteeni Phillippe D'Arnot matkaa miehistöineen samaiseen viidakkoon metsästysretkelle, jossa he löytävät hylätyn puumajan, joka kuului Claytonin perheelle. D'Arnot ottaa tehtäväkseen löytää kadonneen pojan ja tuoda hänet takaisin sivilisaatioon.
Nukkeasuissa esiintyneet.
