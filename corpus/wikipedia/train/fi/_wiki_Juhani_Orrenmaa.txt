Heikki Juhani Orrenmaa  oli suomalainen opettaja ja poliitikko. Koulutukseltaan hän oli filosofian maisteri ja työskenteli muun muassa matemaattisten aineitten opettajana ja vanhempana lehtorina Kuortaneella ja Seinäjoella, Turun ja Porin läänin koulutoimentarkastajana sekä kehitysyhteistyötehtävissä Keniassa. 
Orrenmaa toimi kansanedustajana kahteen otteeseen vuosina 1970–1972 ja 1975–1979. Kansanedustajana hän edusti Vaasan läänin vaalipiiriä ja kuului Liberaalisen kansanpuolueen eduskuntaryhmään. Lisäksi hänet valittiin Seinäjoen kaupunginvaltuustoon ja vuonna 1978 presidentin valitsijamieheksi. 2 
Vuosina 1958–1966 Orrenmaa kilpaili yleisurheilijana edustaen Kauhavan Wisaa. Hänen päälajinaan oli 110 metrin aitajuoksu 3 , jossa hän voitti hopeaa Kalevan kisoissa 1963 4 .
