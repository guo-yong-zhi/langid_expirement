Don Eppes on kuvitteellinen hahmo yhdysvaltalaisessa televisiosarjassa Num3rot. Don on Charlien isoveli ja johtaa FBI:n väkivaltaisten rikosten yksikköä Los Angelesissa. Hänen veljensä Charlie auttaa hänen yksikköään haastavien rikosten ratkaisemisessa matemaattisilla analyyseillaan. Donia näyttelee Rob Morrow.
Don on hänen vanhempiensa Alan Eppesin ja Margaretin vanhin lapsi. Hänen isänsä oli aktivistina Vietnamin sodan aikaan. 
Lapsena Don sai leikkiaseen ja kiintyi siihen. Hänen vanhempiensa mielestä se ei ollut ”tervettä”, joten he laittoivat Donin Nappula Liigaan pelaamaan baseballia. Don ei koko junioriurallaan käyttänyt steroideja, vaikka osa hänen steroideja käyttäneistä joukkuetovereistaan pääsikin ammattilaisliigoihin asti. Myöhemmin  Donin jutussa mukana ollut Oswald Kittner  teki laskelman, jossa hän teki kaksi analyysia; toisen jossa Don käyttää steroideja ja toisen jossa ei ja laski näin, olisiko hän todennäköisesti päässyt liigaan. Oswaldin analyysin mukaan steroideja käyttämällä Donin arvo pelaajana olisi pienentynyt, mutta ilman steroideja hänellä olisi ollut jonkinlaiset mahdollisuudet päästä ammattilaiseksi. 
Don seurusteli toisella tuotantokaudella syyttäjä Robin Brooksin  kanssa. Robin kuitenkin jätti Donin kolmannen tuotantokauden alussa. Samoihin aikoihin Don alkoi seurustella entisen oppilaansa, Liz Warnerin  kanssa. Don oli ollut Lizin taktinen opettaja Quanticossa. Donilla on sarjan aikana monia parisuhteita, jotka loppuvat lyhyeen. Sarjan päätösjaksossa hän kuitenkin kihlautuu Robinin kanssa. 
Donin tiimiin kuuluvat hänen lisäkseen Megan Reeves, Colby Granger ja David Sinclair. Megan osaa profiloida rikollisia, Colby on palvellut Afganistanissa ja David anti-terrorismiosastolla. 
Kun sarjamurhaaja Crystal Houle kidnappasi Megan Reevesin, Don laittoi agentti Edgertonin pahoinpitelemään Crystalin kumppanin saadakseen tiedon hänen olinpaikastaan. Don mietti myöhemmin, kuinka pitkälle olisi ollut valmis menemään saadakseen Meganin takaisin. Donin saamasta tiedosta ei kuitenkaan lopulta ollut hyötyä; Crystal oli jo ehtinyt lähteä SWAT:in saapuessa ja Megan saatiin pelastettua vasta tulitaistelussa eräällä motellilla Los Angelesissa.
Charlie Eppes - Don Eppes - Alan Eppes - Larry Fleinhardt - Colby Granger - David Sinclair - Liz Warner - Amita Ramanujan
1. kausi - 2. kausi - 3. kausi - 4. kausi - 5. kausi - 6. kausi
