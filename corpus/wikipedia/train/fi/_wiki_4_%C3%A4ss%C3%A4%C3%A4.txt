4 ässää on belgialainen sarjakuva-albumisarja. Sitä julkaistiin 1970-luvun alussa suomeksi viiden albumin verran, ranskaksi albumeja on ilmestynyt 43. Päähenkilöinä on neljä nuorta ja heidän koiransa.
4 ässää ilmestyi aluksi romaaneina , joiden kirjoittaja oli Georges Chaulet ja kirjat oli kuvittanut François Craenhals. Vuonna 1962 tekijät ehdottivat Casterman-kustantamolle kirjojen henkilöhahmoihin perustuvaa sarjakuvaa.
