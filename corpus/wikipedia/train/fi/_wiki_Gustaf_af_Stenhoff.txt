Gustaf af Stenhoff   1  oli suomalainen sotilas ja virka- ja valtiopäivämies.
Stenhoffin vanhemmat olivat Christian Stenhoff, aateloituna af Stenhoff, ja Eva Charlotta Kirstein ja puolisot vuodesta 1798 Charlotta Lovisa Blåfield ja vuodesta 1804 Christina Lovisa Sacklén . Hän oli palveluksessa henkikaartissa vuodesta 1780 ja kornettina henkirakuunarykmentissä vuodesta 1781. Stenhoff osallistui vapaaehtoisena hollantilaisissa joukoissa sotaan Ranskaa vastaan, Hollannin sotapalveluksesta hän erosi 1794. Luutnantiksi Porin rykmenttiin Stenhoff tuli syksyllä 1801, osallistuen Suomen sotaan, minkä jälkeen hän erosi Ruotsin sotapalveluksesta. Hän toimi sittemmin Suomen asiain komitean protokollasihteerinä Pietarissa, syksyyn 1814 asti. Stenhoff oli edustaja aatelissäädyssä Porvoon valtiopäivillä 1809. 1  2  
