Patrick Küng  on sveitsiläinen uransa lopettanut alppihiihtäjä ja maailmanmestari. Seuratasolla hän edusti Mürtschen Kerenzerbergiä. 1 
Nuorten maailmanmestaruuskilpailuissa Mariborissa vuonna 2004 Küng sijoittui suurpujottelussa neljänneksi ja supersuurpujottelussa kuudenneksi. Schladmingin MM-kilpailuissa 2013 hän oli syöksylaskussa seitsemäs ja supersuurpujottelussa 18:s. Sotšin olympialaisissa 2014 hän sijoittui supersuurpujottelussa 12:nneksi ja syöksylaskussa 15:nneksi. Vailin / Beaver Creekin MM-kilpailuissa 2015 Küng voitti kultaa syöksylaskussa ja oli supersuurpujottelussa 16:s. Sankt Moritzin MM-kilpailuissa 2017 hän sijoittui syöksylaskussa neljänneksi. 1  
Küngin ensimmäinen kilpailu alppihiihdon maailmancupissa oli Wengenin superalppiyhdistetyssä 16. tammikuuta 2009, jossa hän sijoittui 19:nneksi. Kymmenen parhaan joukkoon hän sijoittui ensimmäisen kerran Garmisch-Partenkirchenissä 10. maaliskuuta 2010 laskettuaan syöksylaskussa kolmanneksi. Kaudella 2011–2012 Küng oli toinen Bormion syöksylaskussa. Ensimmäisen voittonsa Küng saavutti joulukuussa 2013, kun hän voitti Beaver Creekin supersuurpujottelun. Hän voitti samalla kaudella myös Wengenin syöksylaskun sekä sijoittui toiseksi Kvitfjellin supersuurpujottelussa. Hän oli kaudella 2013–2014 maailmancupin kokonaiskilpailussa kymmenes ja supersuurpujottelucupissa kolmas. 1 
Eurooppa-cupissa Küng voitti syöksylaskun kokonaiscupin kaudella 2008–2009. 2  Hän on voittanut yhden kultamitalin Sveitsin mestaruuskilpailuissa. Se tuli syöksylaskussa vuonna 2010. 1 
Küng lopetti uransa alppihiihtäjänä keväällä 2019. 3 
