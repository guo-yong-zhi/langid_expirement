New Way Home on suomalaisen laulajan Isac Elliotin ensimmäinen single hänen debyyttialbumiltaan Wake Up World. Single julkaistiin digitaalisesti 14. helmikuuta 2013. 1   Singlestä julkaistiin myös fyysinen versio 19. huhtikuuta, joka sisältää ”New Way Home” -kappaleen lisäksi myös sen karaokeversion. 2 
Kappaleen ovat säveltäneet Alexander Austheim, Joonas Angeria ja Ilan Kidron. Sanoituksesta vastaavat Angeria, Kidron sekä Axel Ehnström. 3 
Singlejulkaisun yhteydessä 14. helmikuuta julkaistiin myös kappaleen lyriikkavideo. 4  Virallinen musiikkivideo kuvattiin helmikuussa Miamissa, ja se julkaistiin 5. huhtikuuta. 4  5 
Suomessa ”New Way Home” nousi parhaimmillaan singlelistan ensimmäiselle sijalle ja latauslistan neljänneksi. 6  Single on ollut suomalaisten radiokanavien 14. soitetuin kappale. 7  
Kappale lisättiin myös norjalaisen mP3-radiokanavan soittolistalle ja se sai soittoa myös ruotsalaisilla asemilla. 8  9  Huhtikuussa 2013 ”New Way Home” nousi singaporelaisen Hot FM 91.3 -radioaseman 22. soitetuimmaksi kappaleeksi. 9 
