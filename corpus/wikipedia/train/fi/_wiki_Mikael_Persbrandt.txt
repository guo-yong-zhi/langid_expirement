Guldbagge 
Mikael Åke Persbrandt  on ruotsalainen näyttelijä, joka aloitti uransa Teater Galeasenissa ja on tehnyt lukuisia rooleja Ruotsin Kuninkaallisessa draamateatterissa. Hän on myös maalannut vuodesta 2016 lähtien ja hänellä on ollut taidenäyttely Hanasaaren galleriassa vuodenvaihteessa 2018–2019. 1 
Persbrandt tunnetaan parhaiten rikospoliisi Gunvald Larssonin roolista vuosina 1997–2016 Sjöwallin ja Wahlöön rikoskirjallisuuteen perustuvassa television Beck-sarjassa. Lisäksi hänet on nähty muun muassa minisarjassa Medicinmannen  ja elokuvissa Kautokeinon kapina ja Ikuistetut hetket. Hän esittää Hobitti-elokuvissa Beornia. Beornin hahmo esiintyy elokuvissa Hobitti – Smaugin autioittama maa ja Hobitti – Viiden armeijan taistelu.
Persbrandt ei ruotsalaisten lehtien eri lähteistä maaliskuussa 2015 saamien tietojen mukaan ole enää mukana neljässä uudessa Beck-filmissä muun muassa siksi, että hän on saanut Svean hovioikeudessa tuomion huumeiden hallussapidosta. 2 
Persbrandtilla on suomalaiset sukujuuret, sillä hänen äidinisänsä on Ahvenanmaan Brändöstä 3 . Persbrandtin pitkäaikainen kumppani oli näyttelijä Maria Bonnevie. Hänen nykyinen puolisonsa on toimittaja Sanna Lundell, ja heillä on kolme lasta. 4 
Persbrandtilla on todettu kaksisuuntainen mielialahäiriö, jota hän ei kuitenkaan omien sanojensa mukaan lääkitse tai hoida esimerkiksi käymällä terapiassa. 5  Persbrandt sai 4. heinäkuuta 2014 tuomion huumeiden hallussapidosta, kaksi kuukautta ehdollista vankeutta ja 75 tuntia yhdyskuntapalvelua. 6  Vuonna 2018 suomeksi ilmestyneessä omaelämäkerrassaan Persbrandt kertoo olleensa yli 20 vuotta riippuvainen kokaiinista ja alkoholista 4  7 .
