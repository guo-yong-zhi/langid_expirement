Kaavin kirkko on  Kaavin kirkonkylällä sijaitseva kirkko, jonka on suunnitellut arkkitehtitoimisto Karvala & Silvennoinen. Kirkko vihittiin käyttöön 18.12.1983. Kaavin kirkko rakennettiin tulipalossa 1980 tuhoutuneen kirkon paikalle. 2  Kirkon sisääntulon lasisesta julkisivusta heijastuu vanha kellotapuli. 1 
Kellotapuli on rakennettu alkujaan Kaavin toisen kirkon yhteyteen vuonna 1772 ja siirretty nykypaikalleen Kaavin toisen kirkon purkamisen jälkeen; kellotapuli on Kuopion seurakuntayhtymän vanhin rakennus. 2  Kirkko ja kellotapuli kuuluvat Kaavin kirkonkylän historialliseen maisemakokonaisuuteen. 3      
Kaavin kirkossa on 550 istumapaikkaa . Kirkon tiloja ovat kirkkosalin lisäksi sakasti, apusakasti, valmistautumishuone sekä lastenhuone. Alakerrassa on varasto ja tekninen tila. 2 
Kaavin kirkon urut on rakennettu Hans Heinrichin urkutehtaassa Maksamaalla Pohjanmaan maakunnassa. Urut ovat 25-äänikertaiset. 2 
