Balhamin asema on Balhamissa sijaitseva metro- ja juna-asema. Se kuuluu Lontoon metron kolmanteen vyöhykkeeseen ja Northern Line -linjaan 2 . Metroasemaa käytti vuonna 2017 yhteensä 14,31 miljoonaa matkustajaa 3 
Asema avattiin vuonna 1863. Se korvasi läheisen, 1. joulukuuta 1856 avatun Balham Hillin aseman. 1  Aseman pohjoispään kohdalle osui Lontoon pommituksissa 15. lokakuuta 1940 pommi. Räjähdys romautti osin pohjoiseen kulkevien junien tunnelin ja täytti väestönsuojana käytetyn laiturialueen maa-aineksella ja katkenneista putkista vuotavalla vedellä. Pommituksessa sai laskuista riippuen surmansa 65–68 ihmistä. 4  Asema avattiin korjaustöiden jälkeen uudelleen 12. tammikuuta 1941. 1 
