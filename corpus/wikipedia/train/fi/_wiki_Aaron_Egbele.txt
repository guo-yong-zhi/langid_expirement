Aaron Egbele  on nigerialainen pikajuoksija. 1 
Egbele kilpaili Pariisin MM-kisoissa 2003, mutta karsiutui 100 metrin juoksun alkuerissä ajalla 10,43 sekä 200 metrin juoksun alkuerissä ajalla 21,24. Seuraavana vuonna hän karsiutui Budapestin sisäratojen MM-kisoissa 60 metrin juoksun välierissä ajalla 6,78. 1  Myöhemmin samana vuonna Ateenan olympialaisissa hän oli Nigerian joukkueessa voittamassa 4 × 100 metrin viestijuoksussa olympiapronssia. 2 
