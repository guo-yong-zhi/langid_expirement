Enäjärvi on kylä ja pienalue Kouvolassa, Anjalankosken suuralueella. Se kuului vuosina 1975–2008 Anjalankosken kaupunkiin ja sitä ennen Sippolan kuntaan. Enäjärvi sijaitsee Enäjärvi- ja Sanijärvi-nimisten järvien läheisyydessä. Kylä sijaitsee noin 26 kilometriä koilliseen Myllykosken ja Keltakankaan alueelta eli entisestä Anjalankosken keskustasta. 
Enäjärvellä asuu noin 200 asukasta noin 85 taloudessa. 2  Kylällä on yli 20 maatilaa sekä useita muun alan pienyrityksiä. 3  Kylällä toimii muun muassa metsästysseura, nuorisoseura sekä urheiluseura nimeltä Enäjärven Urheilijat.
Kylä on valittu vuonna 2004 vuoden kymenlaaksolaiseksi kyläksi. 3 
Kylä sijaitsee Enäjärven ja Sanijärven rannoilla.
Enäjärven pinta-ala on 168 hehtaaria ja rantaviivan pituus on 10,2 kilometriä 4  ja Sanijärven 89,4 hehtaaria ja 6,7 kilometriä. 5 
