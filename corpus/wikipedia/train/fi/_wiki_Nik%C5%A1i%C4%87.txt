42°47′N, 18°56′E
niksic.me
Nikšić  on kaupunki ja kunta Montenegron länsiosassa Bosnia ja Hertsegovinan rajalla. Nikšićin kaupunki sijaitsee Nikšićin tasangolla Trebjesavuoren juurella. Nikšić on Montenegron toiseksi suurin kaupunki ja se on merkittävä teollisuus-, kulttuuri- ja koulukaupunki. Nikšićin kunta puolestaan on pinta-alaltaan Montenegron suurin kunta, joka käsittää hedelmällisen ja tiheään asutetun Župa-nimisen tasangon.
Nikšić on Montenegron toiseksi suurin kaupunki, pääkaupunki Podgorican jälkeen. Vuonna 2003 Nikšićin kunnassa oli 75 282 asukasta ja Nikšićin kaupungissa puolestaan 58 212 asukasta. Kansallisuudeltaan asukkaista oli samana vuonna montenegrolaisia 62,63 prosenttia ja serbejä 26,74 prosenttia.
Nikšićin kaupungin asukasluvun kehitys:
Kaupungin paikalle perustettiin roomalainen Onogošt-niminen linnoitus 300-luvulla. Se sijaitsi tärkeässä teiden risteyksessä. Sittemmin kaupunki tuli kuulumaan Serbiaan, kunnes ottomaanit valloittivat sen. Vuonna 1877 kaupunki vapautui ottomaanien vallasta ja se liitettiin Montenegroon.  
