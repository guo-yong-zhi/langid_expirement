Polyfemos  viittaa useampaan henkilöön kreikkalaisessa mytologiassa.
Polyfemos oli yksi Poseidonin jälkeläisistä. Hän oli kyklooppi. 
Odysseian mukaan Odysseus joutui Polyfemoksen saarelle ja eksyi tämän luolaan. Kun Polyfemos saapui paikalle, ja huomasi Odysseuksen ja tämän miehistön, hän vieritti suuren kiven luolan suulle, jotteivät he pääsisi ulos. Sitten hän halkaisi kahden miehen päät lyömällä niitä luolan lattiaan, ja söi kuolleet miehet. Kun Polyfemos kävi nukkumaan, Odysseus punoi miestensä kanssa juonen, jolla he pääsisivät pois luolasta. Aamun tullen Polyfemos söi taas kaksi miestä Odysseuksen miehistöstä, päästi lampaansa ulos ja vieritti lähtiessään niitä kaitsemaan taas kiven luolan suulle. Kun Polyfemos palasi, Odysseus pani suunnitelman täytäntöön. Polyfemoksen syötyä kaksi miestä Odysseus juotti hänet humalaan. Juuri ennen nukahtamistaan Polyfemos kysyi Odysseuksen nimeä, johon tämä ovelasti vastasi olevansa "Ei kukaan". Polyfemoksen nukkuessa Odysseuksen miehistö nosti uunissa kuumennetun, teroitetun seipään, ja puhkaisi sillä kykloopin ainoan silmän. Sokea Polyfemos heräsi, ja alkoi heti huutaa: "Ei kukaan tekee minulle pahaa! Ei kukaan tappaa minut!" Muut kykloopit luulivat veljensä tulleen hulluksi, eivätkä menneet häntä auttamaan. Kun aamu sitten koitti, Odysseus miehistöineen kiinnittäytyi lampaitten vatsavilloihin ja ratsasti niissä ulos luolasta sokean Polyfemoksen tunnustellessa lampaitten selät. Kulkiessaan odottaviin laivoihin Odysseus ei malttanut olla huutamatta oikeaa nimeään. Polyfemos pyysi isäänsä Poseidonia kostamaan Odysseukselle. Poseidon rankaisi Odysseusta, eivätkä he päässeet pitkiin aikoihin kotiinsa.
Polyfemos oli Elatoksen ja Hippean poika ja yksi argonauteista. 1  Hän kuitenkin jäi pois Argon matkasta Myysiassa jäätyään Herakleen kanssa etsimään kadonnutta Hylasta. Kun tätä ei etsinnöistä huolimatta löytynyt, Polyfemos perusti Keioksen kaupungin Myysiaan ja hallitsi sitä kuninkaana. 2  3 
