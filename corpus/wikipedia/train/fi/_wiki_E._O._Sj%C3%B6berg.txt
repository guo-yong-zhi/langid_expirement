Edward Oskar Sjöberg  oli suomalainen toimittaja ja Päivälehden ensimmäisen toimituksen jäsen. 1  2  3 
Sjöbergin vanhemmat olivat luotsivanhin Johan Sjöberg ja Anna Elisabet Schroderus. Hän pääsi ylioppilaaksi Oulun ruotsalaisesta lyseosta 1879 ja opiskeli sitten matematiikkaa Helsingin yliopistossa. 1  3 
Sjöberg aloitti lehtimiehen uransa jo opiskeluaikanaan. Hän oli toimittajana Morgonbladet-lehdessä ja sitten toimitussihteerinä ruotsinkielisessä mutta suomenmielisessä Finland-lehdessä aina vuoteen 1889 saakka. Sjöberg toimi sitten vuonna 1889 perustetun Päivälehden toimitussihteerinä ja oli työssä lehdessä kymmenkunta vuotta. Sortovuosien aikana Sjöberg joutui siirtymään muutamaksi vuodeksi toiselle alalle ja hän oli työssä F. Swanljungin liike- ja asianajokonttorissa. Vuonna 1904 hän palasi lehtialalle ja ryhtyi Kuopioon perustetun nuorsuomalaisen Pohjois-Savo-lehden päätoimittajaksi. Kun tämä lehti lopetettiin kannattamattomana vuonna 1907 Sjöberg palasi Helsinkiin. Hän sai 1908 paikan Suomalainen Kansa-lehden toimituksessa mutta sairastui pian sen jälkeen ja kuoli helmikuussa 1908 sairaalassa. 2  3 
Sjöberg oli naimisissa vuodesta 1900 Maria  Josefina Kreanderin kanssa. 1 
