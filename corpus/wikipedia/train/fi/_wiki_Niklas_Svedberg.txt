Niklas Svedberg  on ruotsalainen jääkiekkoilija, pelipaikaltaan maalivahti. 
29. toukokuuta 2009 Boston Bruins ilmoitti tehneensä SHL:ssä pelanneen Svedbergin kanssa tulokassopimuksen. Svedberg debytoi AHL:ssä 19. lokakuuta 2012 Manchester Monarchsia vastaan. Svedberg kutsuttiin ensimmäisen kerran Bostoniin 24. toukokuuta 2013. Svedberg valittiin AHL:n parhaaksi maalivahdiksi kaudella 2012–2013.
Svedberg teki NHL-debyyttinsä 2. tammikuuta 2014 kotiottelussa Nashville Predatorsia vastaan. Hän pelasi koko ottelun 60:50 minuuttia pelin edetessä jatkoajalle, jonka alussa Bruins teki 3–2 -voittomaalin.
Bruinsin tiputtua vuoden 2014 pudotuspeleissä Montreal Canadiensille, seura kertoi 23. kesäkuuta 2014 tehneensä Svedbergin kanssa vuoden kaksisuuntaisen jatkosopimuksen, kun Bruinsin edellisen kauden toisena maalivahtina toimineen Chad Johnsonin sopimusta ei uusittu.
