Muotikuu Oy on suomalainen naisten juhla- ja bisnesvaatteita suunnitteleva, valmistava ja myyvä yritys. Sillä on ollut kymmenen myymälää eri puolilla Suomea ja noin kymmenen hengen ompelimo Turussa. 1  Yritys tunnetaan pääsuunnittelijansa Jaana Varkki-Terhon suunnittelemista uniikeista iltapuvuista, joista vuosittain kolmisenkymmentä nähdään Linnan juhlissa. Varkki-Terho on suunnitellut pukuja Linnan juhliin vuodesta 1992 ja ollut 2010-luvulla juhlien tuotteliain pukusuunnittelija. Myös Muotikuu Oy on perustettu 1992. 2  4 
Muotikuun myymälöitä oli alkuvuodesta 2018 kaksi Turussa ja yksi Helsingissä, Kuopiossa, Savonlinnassa ja Oulussa. 5  Kesäkuussa 2018 yritys ilmoitti lopettavansa Turun ompelimon sekä outlet-myymälät Turussa ja Kuopiossa. Tämän jälkeen Muotikuulle jää kahdeksan myymälää ja 19 työntekijää. Myymälöissä myydään myös ulkomaisten valmistajien vaatteita, mutta noin 70 prosenttia liikevaihdosta tulee omasta tuotannosta. 1  6 
Jaana Varkki-Terho sai vuonna 2004 Gloria-lehden muotipalkinnon, ja vuonna 2016 hänet valittiin Yrittäjänaisten Keskusliiton valtakunnalliseksi Vuoden yrittäjänaiseksi. 6 
Vuonna 2017 Kuopion aluehallintovirasto tutki Muotikuun kahden entisen työntekijän syytöksiä kokemastaan häirinnästä ja kiusaamisesta ja antoi yritykselle toimintaohjeita. Tapaukseen liittyy myös poliisin esitutkinta työsyrjinnästä. 1  7 
