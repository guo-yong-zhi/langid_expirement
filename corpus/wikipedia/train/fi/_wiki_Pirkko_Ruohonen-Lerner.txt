Pirkko Anneli Ruohonen-Lerner  on suomalainen poliitikko. Hän oli perussuomalaisten kansanedustaja vuosina 2007–2015 Uudenmaan vaalipiiristä. 1  Ruohonen-Lerner toimi perussuomalaisten eduskuntaryhmän puheenjohtajana 2011–2014. Ruohonen-Lerner valittiin jatkokaudelle myös vuoden 2015 vaaleissa, mutta toukokuussa 2015 hän siirtyi Euroopan parlamentin jäseneksi Sampo Terhon noustua eduskuntaan. Europarlamenttivaaleissa 2019 hän jäi varasijalle. 2  Ruohonen-Lerner nousi varasijalta takaisin europarlamenttiin Laura Huhtasaaren siirryttyä eduskuntaan huhtikuussa 2023. 3 
Ruohonen-Lerner valmistui ylioppilaaksi vuonna 1976, laskentamerkonomiksi 1979 ja varanotaariksi 1981. 1 
Ennen kansanedustajaksi valintaansa Ruohonen-Lerner työskenteli muun muassa toimittajana, asuntosihteerinä, apulaiskaupunginkamreerina, tilitoimistoyrittäjänä sekä verohallinnon tehtävissä. 1 
Ruohonen-Lerner on ollut mukana kuntapolitiikassa 1980-luvulta lähtien. Vuosina 1985–1988 hän oli Myrskylän kunnanvaltuuston jäsen. Vuonna 1996 hänet valittiin ensimmäisen kerran Porvoon kaupunginvaltuustoon. Ruohonen-Lerner on toiminut Porvoon sosiaali- ja terveyslautakunnassa , tarkastuslautakunnassa  sekä kaupunginhallituksessa . Vuosina 2005–2010 hän oli Itä-Uudenmaan liiton maakuntavaltuuston jäsen. 1 
Ennen perussuomalaisiaselvennä Ruohonen-Lerner edusti kokoomusta ja kuului sitoutumattomana myös vihreiden valtuustoryhmään. 4  Hänet valittiin ensimmäisen kerran kansanedustajaksi vuoden 2007 vaaleissa ja uudelleen vuosien 2011 ja 2015 vaaleissa. 1 
Vuosina 2011–2014 Ruohonen-Lerner oli perussuomalaisten eduskuntaryhmän puheenjohtaja. Lisäksi hän on ollut eduskunnan pankkivaltuuston varapuheenjohtaja vuodesta 2011 sekä hallintovaliokunnan , lakivaliokunnan  ja tarkastusvaliokunnan  jäsen. Vuodesta 2011 Ruohonen-Lerner on toiminut valtiontalouden tarkastusviraston neuvottelukunnassa. Hän kuului myös oikeusministeriön asettamaan, vuosina 2008–2009 vaali- ja puoluerahoitusta selvittäneeseen niin kutsuttuun Tarastin toimikuntaan ja kansalaisaloitetyöryhmään vuosina 2010–2011. 1 
Vuoden 2014 europarlamenttivaaleissa Ruohonen-Lerner sijoittui puolueensa ensimmäiselle varasijalle 20 897 äänellä. 5  Hän siirtyi Euroopan parlamenttiin Sampo Terhon noustua eduskuntaan kevään 2015 vaaleissa. Hänen tilalleen eduskuntaan nousi Leena Meri. 6 
Europarlamentissa hän oli jäsen talous- ja raha-asioiden valiokunnassa  ja varajäsen teollisuus-, tutkimus- ja energiavaliokunnassa  sekä veropäätöksiä ja muita luonteeltaan tai vaikutuksiltaan samankaltaisia toimenpiteitä käsittelevissä erityisvaliokunnissa . Hän toimi myös Panaman paperit -tietovuodon johdosta perustetun PANA-tutkintavaliokunnan varapuheenjohtajana ja veronkiertoa käsitelleen TAX3-erityisvaliokunnan jäsenenä.lähde?
Ruohonen-Lerner ilmoitti kesällä 2017 että hän tukee perussuomalaisista irronnutta Uusi vaihtoehto -ryhmää 7 . Hän ilmoitti kuitenkin syksyllä jatkavansa perussuomalaisissa, ja että hänen kesällä esittämänsä ilmoitus perustui liikkeellä olleen väärän informaation pohjalta tehtyyn hätäiseen johtopäätökseen. 8 
Europarlamenttivaaleissa 2019 Ruohonen-Lerner sai 19 131 ääntä ja sijoittui puolueensa ensimmäiselle varasijalle. 2 
Ruohonen-Lerner on naimisissa ja hänellä on kaksi aikuista lasta. 9 
