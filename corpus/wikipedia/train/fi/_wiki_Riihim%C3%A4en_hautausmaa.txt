Riihimäen hautausmaa on Riihimäen Hirsimäellä sijaitseva hautausmaa. Hautausmaa vihittiin käyttöön 1917 ja se on rakennettu metsikköön, jonka peruspuuston muodostavat havupuut. 1  Puustoa on sittemmin harvennettu ja täydennetty muilla puulajeilla. Hautausmaan alueen jakavat neljään osaan pohjois-etelä sekä itä-länsisuunnassa kulkevat pääkäytävät. Aluetta on laajenettu useita kertoja ja nykyisin hautausmaa on 9,5 hehtaarin kokoinen. Hautausmaan yhteydessä toimii Riihimäen kappelikirkko, jossa vainajien siunaamistilaisuudet pidetään. 1 
Hautausmaalla on myös muistomerkkejä sekä Pentti Ylösjoen veistämä teos Krusifiksi vuodelta 1978. 1  2 
Vuosien 1939–1945 kaatuneet on Riihimäellä haudattu keskustassa sijaitsevan Itsenäisyydenpuiston sankarihautausmaalle Riihimäen hautausmaan sijasta. 1 
