Anna Paavilainen  on suomalainen näyttelijä ja elokuvaohjaaja. 
Hän on valmistunut Teatterikorkeakoulusta vuonna 2006. 1  Hän on käynyt aiemmin Sibelius-lukion. 1  Paavilainen opiskeli Stockholms Filmskolassa ohjausta ja käsikirjoitusta vuosina 2014–2015. 2  
Paavilainen näytteli Ilvesteatterissa vuosina 2000–2002 3  ja hänet kiinnitettiin Suomen Kansallisteatteriin 2008. 1  Teatterin lisäksi hän on näytellyt elokuvissa sekä televisiossa. 
Syksyllä 2013 Paavilainen esiintyi yhdessä näyttelijä Marja Salon kanssa Yle Teemalla esitetyssä Hetkiä kaupungissa -sarjassa.
Vuonna 2012 Paavilainen oli ehdolla parhaan naissivuosan Jussin saajaksi roolistaan elokuvassa Hyvä poika ja vuonna 2015 parhaan naispääosan Jussin saajaksi roolistaan elokuvassa Kesäkaverit. 4  5 
Paavilaisen käsikirjoittama ja näyttelemä monologinäytelmä Play Rape oli tapaus. Näytelmässä Paavilainen käsitteli kokemiaan teatteri­raiskauksia. Näytelmässä kerrotaan, että hän esitti raiskausta ensimmäisen kerran jo teatterikoulun pääsykokeissa ja sen jälkeen hän on esittänyt raiskauksen uhria näyttämöllä yli sata kertaa. 6  7  Paavilainen palasi aiheeseen lyhytelokuvassa Play Rape, joka oli osa Yksittäistapaus-elokuvasarjaa 8  ja päätyi osaksi Tottumiskysymys-episodielokuvaa. 9 
Paavilaisen ohjaama ja yhdessä Laura Birnin kanssa käsikirjoitettu lyhytelokuva Kaksi ruumista rannalla voitti parhaan lyhytelokuvan Jussi-palkinnon 2020. 
Paavilaisen ensimmäinen pitkä fiktioelokuvaohjaus on syksyllä 2022 ensi-iltaan tuleva Kikka!. 10 
Paavilainen oli naimisissa näyttelijä Samuli Niittymäen kanssa vuosina 2009–2018. 11 
