Kaamosjazz on Euroopan unionin pohjoisin ja yksi Suomen vanhimmista jazztapahtumista, joka järjestetään vuosittain Saariselällä ja Inarissa. Kaamosjazzin tarjonta sisältää iltakonsertteja, jameja sekä saamelaismusiikkipainotteisen illan Saamelaiskulttuurikeskus Sajoksessa. Vuoden 2017 Kaamosjazz järjestetään 23.-26. marraskuuta. 1 
Ensimmäisen kerran Kaamosjazz-tapahtuma järjestettiin vuonna 1981, jolloin tapahtumapaikkana toimi Tankavaaran Wanhan Vaskoolimiehen kahvila. Tapahtuman perustajina olivat Yleisradio ja paikallisten matkailuyritysten yhteistyöryhmä. Myös Ruotsin ja Tanskan yleisradioyhtiöt lähettivät tapahtumaan omien maidensa muusikoita. Vuoden 1981 festivaali käsitti vain kolme ravintolakonserttia. Esiintyjinä olivat Paroni Paakkunaisen Big Band, Nono Söderberg trio, Nils-Aslak Valkeapää, Ailu Gaup ja Ylen yhteispohjoismainen Workshop. Radion Yleisohjelma radioi myöhäisillan konsertteja suorina lähetyksinä. 2 
Tapahtuma on kasvanut ja kehittynyt vuosien varrella talkoolaisten suosiollisella avustuksella. Vuonna 2011 Kaamosjazz ry luovutti tapahtuman vetovastuun Pohjois-Lapin Matkailu Oy:lle , joka on jatkanut Jazzien järjestämistä. 3  Kaamosjazzien taiteellisena johtajana on toiminut vuosina 2013-2016 suomalainen klassiseen musiikkiin erikoistunut toimittaja, tuottaja ja kulttuurivaikuttaja Aarno Cronvall. Vuonna 2017 tuottamisesta on vastuussa raahelainen Tuupa Records.
Konsertteja on järjestetty Lapland Hotel Riekonlinnassa, Kaunispään Huipulla, Ravintola Petronellassa, Saariselän tunturikappelissa, Ivalon yläasteella, Hotelli Kultahipussa, Saamelaiskulttuurikeskus Sajoksessa ja Saariselän rinnekeskuksessa. 1 
Vuoden 2016 Kaamosjazz esiintyjät
