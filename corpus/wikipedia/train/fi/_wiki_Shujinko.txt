Shujinko on kuvitteellinen henkilö Mortal Kombat -tappelupelisarjassa. Hänet tavattiin ensimmäisen kerran Mortal Kombat: Deception -pelissä.
Shujinko on kotoisin Earthrealmista ja ollessaan nuori, hän harjoitteli taistelulajeja mestari Bo' Rai Chon johdolla. Tämä loppui, kun Shujinko tapasi Damashin, jumalten vanhimpien lähettilään. Hän käski Shujinkoa etsimään kamidoguja, jotka olivat piilotettuina jokaiseen Mortal Kombatin maailmoista , ja kerätä ne eräälle alttarille. Palkkioksi tästä, Damashi antoi Shujinkolle kyvyn omaksua eri taistelulajeja ja erikoishyökkäyksiä toisilta taistelijoilta.
Shujinko suoritti tehtäväänsä yli 40 vuoden ajan. Tänä aikana häneltä jäi muun muassa näkemättä Shao Kahnin hyökkäys Earthrealmiin ja Deadly Alliancen syntyminen, kuullen niistä tai sotkeutuen asioihin vain hyvin vähän. Tehtävänsä johdosta hän myös jäi ulos ensimmäisestä Mortal Kombat-turnauksesta, vaikkakin hän voitti Shang Tsungin kertaalleen matkallaan. Kun Shujinko sai viimein tehtävänsä valmiiksi, Damashi paljasti, että olikin lohikäärmekuningas Onaga ja oli huijannut häntä kuoleman takaa. Shujinkon keräämät kamidogut herättivät hänet henkiin.
Onaga oli aiemmin ollut Outworldin keisari ja halusi tämän viran takaisin. Hänellä oli Shujinkon ansiosta hallussaan kaikki kamidogut, mutta hän halusi vielä Shinnokin amuletin, joka oli Quan Chin hallussa. Tuhottuaan Deadly Alliancen ja Raidenin, Onaga sai amuletin. Shujinko tunsi syyllisyyttä ja päätti tuhota Onagan, vaikka se vaatisi hänen henkensä. Loppujen lopuksi Scorpionin ja Nightwolfin avulla Shujinko voitti Onagan, vaikkei tosin lopullisesti Onagan sielun siirtyessä Netherealmiin.
Mortal Kombat: Armageddonissa Taven löytää Shujinkon vangittuna Shao Kahnin linnoituksen vankityrmään. Vapautettuaan hänet, Shujinko kertoi, että oli tahallaan joutunut vangituksi päästäkseen lähemmäksi vihollisiaan. Hän katosi pian Tavenin luota toteuttamaan tehtäväänsä. Myöhemmin Shujinko osallistui Armageddonin taisteluun taistellen Kobraa vastaan. Shujinko melkein onnistui pääsemään Argusin pyramidin huipulle, mutta Shang Tsung löi hänet alas. Shujinko sai myöhemmin taistelussa surmansa.
Shujinkon vaihtoehtoisessa loppuratkaisussa hän voittaa Blazen saaden kyvyn imeä taistelijoiden voimat jokaisessa taistelussa. Hän sekoaa voimansa kanssa ja tuhoaa kaikki muut taistelijat. Tämän jälkeen hän haastaa jumalten vanhimmat maailmojen hallinnasta.
Shujinko esiintyi Mortal Kombat X-peliin perustuvassa sarjakuvassa, jossa Raiden antoi Shujinkolle tehtäväksi vartioida Chaosrealmin Kamidogu-tikaria Kangin temppelissä. Myöhemmin Havik otti Shujinkon mielen hallintaansa ja Scorpionin saavuttua paikalle Takedan kanssa Shujinko kieltäytyi luovuttamasta tikaria hänelle ja esitteli hänelle Havikin, joka halusi puhua yksin Scorpionin kanssa. Shujinko paljasti Takedalle Kenshin käyneen hänen luonaan sen jälkeen kun hän jätti Takedan Scorpionin koulutettavaksi ja kertoi Takedalle Daegonista ja Kenshin sodasta Red Dragon-klaania vastaan. Shujinko piti Takedaa vankina, kunnes Havik tappoi Scorpionin, jonka jälkeen Havik käski Shujinkon vapauttaa Takedan ja päästää hänet lähtemään temppelistä vahingoittumattomana. Myöhemmin Havikin kuoltua Shujinko vapautui tämän loitsun vaikutuksesta.
