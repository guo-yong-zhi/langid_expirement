Jason Calvin Garrett  on yhdysvaltalainen  amerikkalaisen jalkapallon valmentaja. Pelaajana Garrett edusti NFL:ssä mm. New Orleans Saintsia, Dallas Cowboysia ja New York Giantsia. Pelinrakentajana pelannut Garrett oli mm. Troy Aikmanin varamies, mutta ei koskaan noussut aloittavaksi pelinrakentajaksi. Pelaajauransa jälkeen vuonna 2005 hän jatkoi valmentajana Miami Dolphinsissa. Vuonna 2007 Dallas Cowboys palkkasi hänet hyökkäyksen koordinaattoriksi, josta hänet ylennettiin päävalmentajaksi kesken kauden 2010 Wade Phillipsin saatua potkut. 
Garrett toimi Cowboysin valmentajana yhdeksän ja puoli kautta. Joukkue selvisi Garrettin johdolla pudotuspeleihin kolme kertaa, mutta 
ei edennyt kertaakaan Konferenssifinaleihin. Cowboysin omistaja Jerry Jones vapautti Garrettin tehtävästään kauden 2019 päätteeksi joukkueen jäätyä pudotuspelien ulkopuolelle. 1 
