Gorerotted on brittiläinen death metal -yhtye.
Gorerotted soittaa aggressiivista brutaaleilla sanoituksilla höystettyä death metalia. Myös grindcoresta voi havaita vaikutteita yhtyeen musiikissa. Yhtyeessä oli alun perin 6 jäsentä, joista kuitenkin toinen vokalisti Mr. Gore lähti vuonna 2004 yhtyeen kiertäessä Eurooppaa.
”Laulamisen” yhtyeessä hoitavat Ben Goreskin  ja Wilson . Wilson soittaa myös bassoa. 
Yhtye ensimmäinen teos oli itse tuotettu demo ”Her gash I did slash”. Demoa myytiin yli 1500 kappaletta muutamassa kuukaudessa. Vuonna 2000 yhtye solmi levysopimuksen brittiläisen Dead Again Recordsin kanssa ja julkaisivat ensimmäisen täysimittaisen albuminsa: ”Mutilated in minutes”. Sama levy julkaistiin vielä vuonna 2002 uusien kuvituksien kera.
Yhtyeen seuraava tuotos oli ”Only tools and corpses” joka julkaistiin Metal Blade Recordsin kautta vuonna 2003. Albumin julkaisun jälkeen seurasi raju keikkailu ympäri Eurooppaa. 
Bändin uusin albumi ”A new dawn for the dead”  ilmestyi vuonna 2005. Uudella levyllä bändin tyyli on hieman muuttunut. Kappaleiden nimet ja sanoitukset eivät ole sitä samaa veristä splatteria mihin aiemmilla tuotoksilla on totuttu kuulemaan. Kuitenkin musiikillisesti bändi on pysynyt melko samalla linjalla, vaikka toki  ensimmäisen ja viimeisimmän levyn tyylissä huomaa eron.
Uusin levy kantaa nimeä ”Get Dead or Die Trying” ja se julkaistiin vuoden 2008 keväällä. Gorerotted vaihtui The Rotted-nimeen samana vuonna ja bändin uusi nimi näkyykin Get Dead or Die Trying -levyn kannessa.
