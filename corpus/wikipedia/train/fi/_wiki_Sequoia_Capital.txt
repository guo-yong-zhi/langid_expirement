Sequoia Capital on yhdysvaltalainen pääomasijoitusyhtiö, joka toimii venture capital -rahoittajana. Sequoiaa pidetään yhtenä ICT-alan ja Piilaakson maineikkaimmista venture capital -rahoittajista, koska se on alan pitkäikäisimpiä ja on toimintansa aikana rahoittanut suurta osaa alan kaikkein merkittävimmistä yrityksistä. Näihin kuuluvat muun muassa Apple, Atari, Cisco Systems, Electronic Arts, Flextronics, Google, NVIDIA, Oracle, PayPal, Yahoo! ja YouTube. Sequoia on yhtiön itsensä mukaan ollut ensimmäinen rahoittaja yrityksille, jotka muodostavat nykyisellään 10 prosenttia koko NASDAQ-teknologiapörssiin listautuneiden yritysten yhteenlasketusta markkina-arvosta 1 .
Sequoialla on Menlo Parkissa, Kaliforniassa sijaitsevan pääkonttorin lisäksi viisi toimistoa, muun muassa Kiinassa, Intiassa ja Israelissa. 2 
Don Valentine, Randy L. Ditzler, Greg McAdoo, Michael Moritz, Douglas Leone, Gaurav Garg, Michael Goguen, Mark Stevens, Jim Goetz, Roelof Botha ja Mark Kvamme. 3 
Vuosina 2006 ja 2007 yrityksen osakas Michael Moritz nimettiin Forbesin maailman 25 parhaan venture capital -kultasormien Midas List -rankingissa ensimmäiseksi.
