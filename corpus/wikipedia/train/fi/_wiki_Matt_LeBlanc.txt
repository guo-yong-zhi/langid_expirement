Matthew Steven ”Matt” LeBlanc  on yhdysvaltalainen näyttelijä, tuottaja ja televisiojuontaja, joka tunnetaan parhaiten Joey Tribbianin roolista televisiosarjoissa Frendit  ja Joey . Keväästä 2016 alkaen LeBlanc on auto-ohjelma Top Gearin toinen juontaja 1 .
LeBlanc aloitti televisiouransa vuonna 1987 esiintyen ketsuppimainoksessa. Vuonna 1988 hän pääsi yhdeksi kaudeksi yhdysvaltalaiseen TV 101 -draamasarjaan. Tuon jälkeen LeBlanc liittyi Pulmusten spin-off-sarjaan Top of the Heap. Vuosina 1994–2004 LeBlanc esitti Joey Tribbiania yhdysvaltalaisessa Frendit-televisiosarjassa, jonka päättymisen jälkeen hänen esittämä roolihahmo sai oman spin-off-sarjansa Joey. Se ei kuitenkaan kerännyt toivottuja katsojamääriä, joten sen tekeminen lopetettiin kahden tuotantokauden jälkeen.
LeBlanc on esiintynyt myös elokuvissa Charlien enkelit ja Charlien enkelit: Kurvit suoriksi. Vuonna 2011 hän teki paluun televisioon komediasarjassa Amerikan frendi, jossa hän esittää satiirista versiota omasta itsestään. 2 
LeBlanc on esiintynyt myös Alanis Morissetten musiikkivideolla Walk Away ja Jon Bon Jovin musiikkivideoilla Miracle ja Say It Isn't So.
LeBlanc oli vuosina 2003–2006 naimisissa Melissa McKnightin kanssa. Heillä on vuonna 2004 syntynyt tytär . 3  Vuosina 2006–2014 LeBlanc seurusteli Joeyn näyttelijäkollegansa Andrea Andersin kanssa. 4  5 
 
