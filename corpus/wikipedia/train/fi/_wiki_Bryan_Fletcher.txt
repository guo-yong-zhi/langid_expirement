Bryan Fletcher  on yhdysvaltalainen uransa lopettanut yhdistetyn hiihtäjä. Hän edusti seuratasolla Steamboat Springs Winter Sports Clubia.
Fletcher on kilpaillut maailmancupissa vuodesta 2009 lähtien. Hän on saavuttanut yhden osakilpailuvoiton Holmenkollenilla maaliskuussa 2012, joka on myös hänen toistaiseksi ainoa palkintosijansa. 
Fletcher osallistui MM-kilpailuihin ensimmäistä kertaa vuonna 2007. Hän oli tuolloin sprintissä 40. ja oli mukana myös maansa viestissä yhdeksänneksi sijoittuneessa joukkueessa. Oslon MM-kisoissa 2011 Fletcher sijoittui normaalimäen kilpailussa 22:nneksi ja hiihti toisen osuuden normaalimäen viestissä, jossa USA oli neljäs. Val di Fiemmen MM-kilpailuissa 2013 hän oli normaalimäen Gundersen-kilpailussa 14:s. Normaalimäen joukkuekilpailusta Fletcher voitti pronssia yhdessä Yhdysvaltojen joukkueen kanssa. Sotšin olympialaisissa 2014 hän oli suurmäen Gundersen-kilpailussa 22:s, normaalimäen vastaavassa 26:s ja joukkuekilpailussa kuudes. Falunin MM-kilpailuissa 2015 hän sijoittui suurmäen Gundersen-kilpailussa viidenneksi. Lahden MM-kilpailuissa 2017 hän oli normaalimäen Gundersen-kilpailussa neljästoista.
Fletcher lopetti urheilu-uransa keväällä 2018. 1 
