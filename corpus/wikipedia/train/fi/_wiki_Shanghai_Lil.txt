Shanghai Lil  on Lloyd Baconin ohjaama musiikkielokuva vuodelta 1933.
Suomessa elokuva sai ensiesityksensä 28. lokakuuta 1934 Kino-Palatsissa 1 . Se on talletettu Yhdysvalloissa Kongressin kirjaston Kansalliseen elokuvarekisteriin 2 
Useammin gangsterirooleissa näytellyt James Cagney on tässä laulava ja steppaava Broadway-tuottaja. Tuottajan uskollista sihteeriä Nan Prescottia näyttelee Joan Blondell.
Elokuvan päähenkilö on Broadway-tuottaja Chester Kent, joka joutuu syrjään, kun äänielokuva valtaa markkinat. Hän saa loistoidean: elokuvien alkunäytöksenä esitettävän teatterimusikaalin. Lavasteiden takana syntyy kähmintää. Kentin liikekumppanit painostavat häntä yhä kiivaampaan tuotantotahtiin, mutta työtä häiritsee kilpailija, joka varastaa hänen ideoitaan, apunaan ehkä joku yrityksen työntekijä. 
Suomalaisarviossa vuodelta 2014 elokuvaa luonnehditaan mukaansatempaavaksi vauhtimusikaaliksi. Erityiskiitoksen saa koreografi Busby Berkeley. 3  Berkeleyn ansiot nostetaan esiin myös Yhdysvaltojen Kongressin kirjaston luettelossa. 2 
