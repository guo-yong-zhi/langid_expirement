Laulu ristilukista  on Jean Sibeliuksen vuonna 1898 säveltämä yksinlaulu . Hän sävelsi sen Adolf Paulin ruotsinkieliseen runoon, jonka suomensi Aarni Kouta. 1  
Vaikka teosta pidetään yksinlauluna, se on syntytapansa perusteella näyttämömusiikkia. Paulin näytelmä sijoittuu 1500-luvulle ja se kertoo Tanskan, Norjan ja Ruotsin kuninkaan Kristian II:n ja hänen rakastajattarensa Dyveken tarinan. 2  Ristilukki-vertauksen kautta Kristian kuvataan tyranniksi, joka säälimättömästi kukistaa vastustajansa . Ensiesityksen aikana suomalaisten kuulijoiden mielessä ristilukki rinnastui sortokausien venäläisvaaraan ja siitä tuli suosittu yksinlaulu. 1  Vielä vuonna 1948 laulu oli Teoston tilaston mukaan Suomen ravintoloissa eniten esitetty kappale, toisella sijalla Oskar Merikannon Merellä 3 .
