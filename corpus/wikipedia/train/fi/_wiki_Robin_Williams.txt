Parhaan mies­sivu­osan Oscar  1997 Will Hunting
Robin McLaurin Williams  oli yhdys­valtalainen Oscar-palkittu näyttelijä ja koomikko.
Williams tuli tunnetuksi suositusta televisio­sarjasta Ystäväni avaruudesta, jota esitettiin vuosina 1978–1982. Varsinainen läpi­murto elo­kuva­näyttelijänä tapahtui elo­kuvassa Hyvää huomenta, Vietnam , jossa hän esitti radio­juontajaa, joka viihdytti Vietnamin sodan aikaisia amerikkalaisia sotilaita radio-ohjelmallaan.
Williams tunnetaan myös arvostetuista rooleistaan elo­kuvissa Kuolleiden runoilijoiden seura  ja Will Hunting , josta hänet palkittiin parhaan mies­sivu­osan Oscarilla. Muita tunnettuja Williamsin elo­kuvia ovat muun muassa Hook – Kapteeni Koukku , Mrs. Doubtfire , Jumanji , Flubber , One Hour Photo  sekä Theodore Rooseveltin rooli elo­kuvissa Night at the Museum – yö museossa , Night at the Museum 2 , sekä Night at the Museum – Haudan salaisuus .
Williams teki myös ääni­rooleja animaatio­elo­kuviin, joista tunnetuimmat ovat Aladdin-elo­kuvan Lampun­henki  ja Happy Feet .
Williamsista tehtiin vuonna 2018 dokumentti­elo­kuva Robin Williams: Come Inside My Mind.
Robin Williams syntyi Chicagossa 1951. Hänen äitinsä Laura oli entinen malli ja hänen isänsä Robert kuului Ford Motor Companyn ylempään johtoon. Robinin nuoruus oli suhteellisen yksinäinen, ja hän leikki lähinnä itsekseen perheen suuressa kodissa. Häntä myös kiusattiin koulussa yli­painon takia. 1  Ollessaan yksin kotona hän kulutti aikaansa leikkimällä tina­sotilailla ja katsomalla televisiosta komediasarjoja. Williams ja hänen äitinsä vitsailivat yhdessä tämän ollessa kotona, ja äiti myös sai hänet aina nauramaan. Muita viihdyttämällä Williams alkoi saada enemmän kavereita, ja hän päätti jo varhain ryhtyä koomikoksi. 2 
Williams oli 16-vuotias, kun hänen isänsä jäi eläkkeelle ja perhe muutti Kalifornian Marinin piirikuntaan. Williams opiskeli Claremont Men’s Collegessa politiikan tutkimussta ja kävi samalla improvisointinäyttelemisen kursseja. 1  3  Williams opiskeli myös College of Marinissa näyttelemistä ja sai stipendin Juilliard Schooliin. 3 
Williams jätti Juilliardin kesken ja palasi 1970-luvun alussa Kaliforniaan, missä hän alkoi esittää stand up -komiikkaa. 3  Williamsin ensimmäisiä rooleja olivat sarjassa The Richard Pryor Show ja seksi­komediassa Hei me tehdään sitä... . 1  Hänellä oli pieni rooli myös suositussa televisio­sarjassa Onnen päivät, missä hän näytteli Mork-nimistä avaruus­olentoa. 4  Sarjan tuottaja Garry Marshall kertoi myöhemmin, että Williams oli ainoa avaruus­olento, joka oli hakenut rooliin. Hahmon suuren suosion ansiosta sille tehtiin spin-off-sarja Ystäväni avaruudesta. 1  Williams onnistui tuomaan televisioon tunnus­piirteisen into­mielisen stand up -show’nsa ja osoitti sarjassa improvisaatio­kykynsä. Sarja osoittautui Williamsin elo­kuva­uran käynnistäjäksi. 3 
Williamsin ensimmäinen merkittävä elo­kuva oli Kippari-Kalle , missä hän näytteli pää­hahmoa Kippari-Kallea. Seuraavissa elo­kuvissa hän oli hillitympi kuin aikaisemmissa rooleissa. Garpin maailmassa  hän oli yllättävä sankari, Seko­päissä  hiljattain erotettu johtaja, joka estää varkauden, Neukku New Yorkissa  elo­kuvassa venäläinen sakso­fonisti ja komediassa Paratiisiklubi vähiten seko­päisin hahmo. 1 
Williamsin ensimmäinen menestys­elo­kuva oli Hyvää huomenta, Vietnam , missä hän näytteli epä­kunnioittavaa armeijan DJ:tä. Siitä Williams sai ensimmäisen Oscar-ehdokkuutensa. Toinen ehdokkuus tuli kaksi vuotta myöhemmin Kuolleiden runoilijoiden seurasta , missä Williams on yksityis­koulun innoittava englannin opettaja. 3 
Vaikka Williams tunnettiin erityisesti komedia­näyttelijänä, hän teki myös monia vakavia rooleja. 3  Hän näytteli löyhästi Oliver Sacksin pohjautuvaa lääkäriä Malcolm Sayeria elo­kuvassa Heräämisiä . 1  Fisher Kingissä  hän oli puolestaan koditon mies nimeltä Parry. Siitä hän sai kolmannen Oscar-ehdokkuutensa. Williams oli 1990-luvulla tähtenä myös monessa perhe-elo­kuvassa. Elo­kuvassa Hook – Kapteeni Koukku  hän näytteli aikuista Peter Pania. 4  Aladdinissa hän puolestaan ääni­näytteli kiihkeä lampun henkeä ja elo­kuvassa Mrs. Doubtfire – Isä sisäkkönä  eronnutta miestä, joka esittää lapsilleen nais­puolista lasten­hoitajaa. 3  Williamsin seikkailullisia perhe-elo­kuvia olivat puolestaan Jumanji  ja Flubber – maailman mahtavin mönjä . 1 
Williams voitti parhaan miessivuosan Oscarin elokuvasta Will Hunting . Rooli psykiatri Sean Maguirena oli siitä harvinainen Williamsin uralla, että siinä ei käytännössä ollut komediallisia elementtejä. 5  Seuraavia elokuvia olivat Taivaan tuolla puolen , jossa hän näytteli miestä, joka tutki elämän jälkeistä elämää, ja Patch Adamsissa, jossa hän puolestaan esitti lääkäriä, joka yritti todistaa, että nauru on parasta lääkettä. Williams näytteli elokuvassa Robotin elämää  androidia ja elokuvassa Jakob – Valehtelija  juutalaista kenkäkauppiasta, joka yritti nostaa toivoa puolalaisessa ghettossa. 1 
Williams teki 2000-luvun alussa muutamia hieman synkempiä rooleja, sillä hän oli karmiva valo­kuvien kehittäjä One Hour Photossa  ja kioski­kirjojen kirjoittaja Insomniassa . 4 
Williams ei hylännyt missään vaiheessa uraansa stand up -komiikkaa, ja heinäkuussa 2002 hän teki erittäin suositun Robin Williams: Live on Broad­way -show’n, joka rikkoi monia ennätyksiä. Osa esityksistä myytiin loppuun puolessa tunnissa. Vuonna 2008 Williamsin ”Weapons of Self Destruction” -kiertua kävi 26 kaupungissa ympäri maailmaa. 5 
Williamsin 2000-luvun ensimmäisen vuosi­kymmenen komedia­elo­kuviin kuuluvat Man of the Year  ja Night at the Museum – yö museossa, missä hän näytteli Teddy Rooseveltia. Williams oli mukana myös elo­kuvan jatko-osissa Night at the Museum 2  ja Night at the Museum – Haudan salaisuus . 4 
Williams teki Broad­way-debyyttinsä vuonna 2011 surrealistisessa draamakomediassa Bengal Tiger at the Baghdad Zoo. Aiemmin Williams oli näytellyt Huomenna hän tulee -näytelmän Off Broadway -tuotannossa. Elokuviin hän palasi vuonna 2013, jolloin hän näytteli elo­kuvissa Yhdet häät ja kolme anoppia ja The Butler. Jälkimmäisessä hänen rooli­hahmonsa oli presidentti Dwight D. Eisenhower. 3 
Williamsin paluu televisioon vuonna 2013 jäi vain yhden tuotanto­kauden mittaiseksi, sillä Luovat hullut lakkautettiin vain yhden kauden jälkeen. 4  Vuonna 2014 Williams ehti näytellä vielä elo­kuvissa The Angriest Man in Brooklyn  ja Boulevard . 3  Williamsin viimeiseksi elo­kuvaksi jäi Night at the Museum – Haudan salaisuus, joka saatiin kuvattua kolme kuukautta ennen hänen kuolemaansa. 6 
Williams palkittiin parhaan mies­sivu­osan Oscarilla roolistaan elo­kuvassa Will Hunting. Hänet palkittiin uransa aikana myös kahdella Emmyllä, kuudella Golden Globella, kahdella SAG-palkinnolla sekä viidellä Grammyllä.
Williams kärsi 1970- ja 1980-luvuilla päihde­riippuuvuudesta. Hän alkoi käyttää huumeita ja alkoholia sarjan Ystäväni avaruudesta kuvausten aikana. 4  Williamsin yksityis­elämää jaksottivat 1970-luvulla kokaiinin ja alkoholin käyttö. Hän pääsi eroon päihteistä vuonna 1982, kun hänen ensimmäinen vaimonsa Valerie Velardi odotti lasta ja hän oli kuullut John Belushin kuolemasta. 7 
Robin Williams oli naimisissa kolmesti. Hänen liittonsa Valeria Velardin kanssa päättyi eroon vuonna 1988. Williams oli pettänyt vaimoaan useiden naisten kanssa. Williams meni vuonna 1989 naimisiin poikansa lasten­hoitajan Marsha Garcesin kanssa. Heidän liittonsa päättyi vuonna 2008. 4  Vuonna 2011 Williams nai Susan Schneiderin 8 . Hänellä oli ensimmäisestä avio­liitostaan yksi lapsi ja toisesta kaksi lasta. Hänen tyttärensä Zelda Williams on myös elo­kuva-alalla. 9 
Williamsin työ­tahti hiipui 2000-luvulla terveys­ongelmien ja riippuvuuksien uusiutumisen takia. Hän oli hetken myös katkaisu­hoidossa. 1  Hän joutui maalis­kuussa 2009 keskeyttämään komedia­kiertueensa sydän­ongelmien takia. 4  Hänelle tehtiin sen jälkeen aorttaläppäleikkaus. 1 
Williams teki itse­murhan 63-vuotiaana kotonaan Kaliforniassa 11. elo­kuuta 2014. 10  11  12  Ennen kuolemaansa Williams oli kärsinyt pitkään vakavasta masennuksesta, ahdistuksesta, muisti­häiriöistä, unettomuudesta ja näkö­harhoista. Hänellä oli toukokuussa 2014 diagnosoitu alkava Parkinsonin tauti 13 , mutta ruumiin­avauksessa oireiden syyksi kuitenkin paljastui Lewyn kappale -tauti. 14  Sairaus aiheuttaa muun muassa mielen­tilan vaihtelua, hallusinaatioita ja liike­vaikeuksia. Williamsin viimeisen elo­kuvan ohjaaja Shawn Levy kertoi myöhemmin, että Williams kärsi pahoin elo­kuvan kuvauksissa. Williams unohteli vuoro­sanojansa eikä löytänyt sopivia sanoja tilanteeseen. 6 
 
