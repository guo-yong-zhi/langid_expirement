John Lubbock, Aveburyn 4. baronetti ja 1. paroni  oli englantilainen pankkiiri, poliitikko, biologi ja arkeologi. Hän opiskeli Etonissa vuodesta 1845 alkaen, minkä jälkeen hän työskenteli isänsä omistamassa pankissa. Vuonna 1856 hänestä tuli myös pankin osaomistaja. Vuonna 1865 Lubbock peri baronetin arvon isältään. Vuosina 1870–1880 hän toimi liberaalipuolueen parlamenttiedustajana. Lubbockin hävittyä vuoden 1880 vaalit liberaalipuolueen edustajana hänet valittiin samana vuonna House of Commonsiin London Universityn edustajana. Hän oli ollut tuon yliopiston varakansleri vuodesta 1872.
Lubbock valittiin Institute of Bankersin puheenjohtajaksi vuonna 1879. Vuonna 1881 hän toimi British Association for the Advancement of Sciencen puheenjohtajana ja vuosina 1881–1886 Linnean Societyn puheenjohtajana. Biologiassa Lubbock tutki erityisesti pistiäisiä. Hän keksi termit ”paleoliittinen” ja ”neoliittinen”. Lubbock oli kirjeenvaihdossa Charles Darwinin kanssa, ja jonkin aikaa myös asui hänen naapurinaan.
