Torikuningas on vuonna 1989 valmistunut Jyväskylän Kauppatorilla seisova lähes 12 metriä korkea graniittipatsas, joka on kuvanveistäjä Veikko Hirvimäen käsialaa. Patsas on omistettu jyväskyläläiselle Otto Toivaiselle  ja hänen myötään kaikille torin kulmilta maailmalle ponnistaneille. Otto Toivainen haaksirikkoutui ensimmäisen maailmansodan aikana Tyynellämerellä ja päätyi pakkonaitetuksi yhden Tonga-saariryhmän saaren kuningattaren kanssa sekä saaren kuninkaaksi.
