The Devil’s Daughter on vuonna 1915 ensi-iltansa saanut Frank Powellin ohjaama yhdysvaltalainen mykkä draamaelokuva, jonka pääosia näyttelevät Theda Bara ja Paul Doucet.
The Devil’s Daughter perustuu Gabriele D’Annunzion romaaniin La Gioconda  ja Joseph H. Trantin samannimiseen näytelmään , joiden pohjalta Garfield Thompson laati elokuvan käsikirjoituksen. 1  2  3  Eleonora Duse oli näytellyt alkuperäisessä teatterituotannossa, joka oli saanut ensi-iltansa New Yorkissa 4. marraskuuta 1902. 2  Gabriele D’Annunzio oli valinnut Theda Baran elokuvan pääosaan jo ennen kuin D’Annunzio oli myynyt romaaninsa elokuvaoikeuksia Foxille.selvennä 2  3 
Elokuvan tuotanto- ja jakeluyhtiönä toimi Fox Film Corporation, 1  2  ja se kuvattiin työnimillä The Vampire ja La Gioconda 1  Foxin studioilla New Jerseyn Fort Leessä ja Floridan St. Augustinessa. 2  3  The Devil’s Daughter sai Yhdysvaltain ensi-iltansa 16. kesäkuuta 1915. 1  Elokuvan oletetaan olevan nykyisin kadonnut. 1 
Kun Gioconda Diantin rakastaja hylkää hänet, Gioconda vannoo kostoa tuhoamalla muiden miesten elämät. Gioconda tapaa kuuluisan kuvanveistäjä Lucio Settalan, joka kysyy häntä poseraamaan hänelle. Gioconda suostuu, mutta hänen tavoitteenaan on tuhota hänet. Gioconda lumoaa taiteilijan niin, että tämä unohtaa Silvia-vaimonsa, Beata-tyttärensä ja jopa työnsä. Kun Gioconda uhittelee Silviaa ottamaan aviomiehensä takaisin, epätoivoinen taiteilija ampuu itsensä, mihin Lucio ei kuitenkaan kuole. Vaikka Silvia hoitaa aviomiehensä kuntoon, Lucio pian palaa Giocondan viettelemäksi. Kun Silvia ja Gioconda myöhemmin riitelevät, Gioconda yrittää tuhota Lucion veistoksen, joka kuitenkin säästyy kaaduttuaan Silvian päälle. Silvia vammautuu tästä pysyvästi. Tämän takia Lucion mielenterveys kärsii, ja hänestä tulee raivopäinen mielipuoli. Myöhemmin kostostaan sekaisin oleva Gioconda menettää järkensä.
