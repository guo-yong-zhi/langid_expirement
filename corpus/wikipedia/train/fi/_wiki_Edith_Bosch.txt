Edith Bosch  on alankomaalainen judoka 1 . Hän on maailmanmestari, moninkertainen Euroopan-mestari ja kolminkertainen olympiamitalisti sarjassa 70 kg 2 . Hän edusti rotterdamilaista De Korte Sport Instituut -seuraa 1 .
Bosch saavutti olympiahopeaa Ateenassa 2004 hävittyään loppuottelussa japanilaiselle Masae Uenolle. Hän sai olympiapronssia Pekingissä 2008 ja Lontoossa 2012 sekä sijoittui seitsemänneksi Sydneyssä 2000. 1  2 
Bosch voitti 70 kilogramman sarjan maailmanmestaruuden Kairossa 2005 kukistettuaan loppuottelussa ranskalaisen Gévrise Émanen. Hän sai MM-hopeaa Pariisissa 2011 hävittyään finaalissa ranskalaiselle Lucie Décosselle. MM-pronssia hän saavutti Osakassa 2003, sijoittui viidenneksi Rio de Janeirossa 2007 ja Tokiossa 2010 sekä seitsemänneksi 66 kilogramman painoluokassa Pariisissa 1997. 2 
Bosch voitti 70 kilogramman sarjan Euroopan-mestaruuden Bukarestissa 2004, Rotterdamissa 2005, Istanbulissa 2011 ja Tšeljabinskissa 2012, sai EM-hopeaa Mariborissa 2002, pronssia Belgradissa 2007 ja Tbilisissä 2009 sekä sijoittui viidenneksi Tampereella 2006 ja seitsemänneksi Wrocławissa 2000. Hän voitti joukkuekilpailun Euroopan-mestaruuden Budapestissa 2013 sekä sai EM-pronssia Aalstissa 2000 ja Mariborissa 2002. 2 
Bosch voitti alle 19/21 -vuotiaiden MM-kilpailuissa kultaa 66 kilogramman painoluokassa 1996 sekä sai alle 20-vuotiaiden MM-pronssia 70 kilogramman sarjan 1998. Hän voitti Euroopan-mestaruuden junioreiden 66 kilogramman sarjassa 1996 ja 1997 sekä alle 20-vuotiaiden 70 kilogramman painoluokassa 1999. Junioreiden EM-pronssia hän saavutti 70 kilogramman sarjassa 1998. 2 
Bosch saavutti Pekingin universiadeissa 2001 pronssia 70 kilogramman sarjassa. Opiskelijoiden MM-kilpailuissa hän sai samassa painoluokassa kultaa 2000 ja hopeaa 2002. 2 
Bosch saavutti Masters-, Grand Slam- ja Grand Prix -kilpailuissa kolme turnausvoittoa, neljä kakkossijaa ja kuusi kolmossijaa. Maailmancupeissa ja Continental Open -kilpailuissa hän saavutti 12 voittoa, seitsemän kakkossijaa ja 13 kolmossijaa. Hän voitti Alankomaiden-mestaruuden aikuisten sarjassa kahdeksan kertaa. 2 
