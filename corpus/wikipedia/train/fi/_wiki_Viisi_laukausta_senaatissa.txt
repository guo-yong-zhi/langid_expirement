Viisi laukausta senaatissa  on Yleisradion tuottama ja Åke Lindmanin ohjaama ruotsinkielinen televisioelokuva vuodelta 1992. Draamaa ja dokumenttimateriaalia yhdistävä elokuva kertoo tapahtumista, jotka johtivat Eugen Schaumanin tekemään Suomen kenraalikuvernööri Nikolai Bobrikovin murhaan 1904. 1 
Lindman laati elokuvan käsikirjoituksen yhdessä historioitsija Seppo Zetterbergin kanssa. Zetterberg toimii elokuvassa myös kertojana, ja tarina perustuu hänen vuonna 1986 julkaistuun kirjaansa aiheesta. Schaumania esittää Mats Långbacka ja Bobrikovia Ernst Romanov. Elokuvaa kuvattiin Suomen ohella Liettuassa. 1 
