vaakuna
sijainti
Helsingin hiippakunta  on yksi Suomen evankelis-luterilaisen kirkon yhdeksästä hiippakunnasta. Hiippakunta perustettiin vuonna 1959 jakamalla Tampereen hiippakunta kahteen osaan. Helsingin hiippakunnan pääkirkko on Helsingin tuomiokirkko Senaatintorilla .
Pääkaupunkiseudun suuresta kasvusta johtuen Suomen evankelis-luterilaisen kirkon kirkolliskokous päätti vuonna 2002 hiippakunnan uudelleen jakamisesta. Hiippakunnan läntisestä osasta perustettiin Espoon hiippakunta, joka aloitti toimintansa vuoden 2004 alussa. Samalla Orimattilan seurakunta siirrettiin Tampereen hiippakuntaan.
Helsingin hiippakuntaan kuuluu 30 Helsingin, Vantaan ja itäisen Uudenmaan suomenkielistä seurakuntaa, jotka on jaettu kuuteen rovastikuntaan. Vuonna 2019 seurakuntien yhteinen jäsenmäärä oli 481 807. 2 
Suurin osa hiippakunnan seurakunnista on suomenkielisiä, ja Myrskylän ja Ruotsinpyhtään seurakunnat ovat kaksikielisiä, joissa suomi on enemmistökieli. Hiippakunta itse on kaksikielinen kirkon kielisäännösten mukaisesti 1. syyskuuta 2006 alkaen. 3  Helsingin hiippakunnan nykyisenä piispana toimii Teemu Laajasalo. 
Teemu Laajasalo totesi elokuussa 2020, että Helsingissä vihitään avioliittoon myös samaa sukupuolta olevat parit eikä näin toimineita pappeja rangaista. 4 
Helsingin hiippakunnan ystävyyshiippakuntia ovat: 5 
