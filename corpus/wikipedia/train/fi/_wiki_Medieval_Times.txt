Medieval Times Dinner & Tournament  on yritysketju, joka omistaa linnamaisissa rakennuksissa sijaitsevia ruokailuteattereita, jotka lavaesittävät ritarillisia turnajaisia keskiaikaistyyliin. Yrityksen pääkonttori sijaitsee Irvingissa, Texasissa.
Alkuperäinen Medieval Times avattiin Majorcassa, Espanjassa vuonna 1973, jonka menestyksen johdosta ensimmäinen englantilainen Medieval Times avattiin vuoden 2001 joulukuussa Kissimmeessa, Floridassa. Sen jälkeen Pohjois-Amerikkaan on rakennettu kahdeksan uutta Medieval Timesia. Esityksissä käytetään andalusialaisia hevosia, jotka kasvatetaan ja koulutetaan yhtiön omistamalla Chapel Creekin tilalla Texasin Sangerissa. Kissimmeen Medieval Timesin avaaminen aloitti suuren ruokailuteatterien kasvun Orlandon alueella yli 12 sijaintivaihtoehdolla. Nykyään Orlandossa on vain kolme suurta ruokailuteatteria Dolly Partonin Dixie Stampeden sulkemisen jälkeen tammikuussa 2008. Medieval Timesin vahvin kilpailija Orlandossa on merirosvotyylinen musiikkiesitys Pirate's Dinner Adventure ja toinen hevosurheiluesitys Arabian Nights.
Kaliforniassa sijaitseva Medieval Times on toiminut myös elokuvan Sähköputkimies kuvauspaikkana.
Esitys koostuu ruokailusta ja itse esityksestä, johon sisältyy muun muassa hevostemppuja ja turnajaisia. Vieraat saapuvat linnaan puolitoista tuntia ennen esityksen alkua. He saavat pöytäkortteja, jotka ohjaavat heidät oikeille istumapaikoille. Sen jälkeen he saavat kruunun  ja he voivat ottaa kuvan itsestään kuninkaan, prinsessan tai lähetin kanssa. Jokaisella vieraalla on oma värinsä, joka vastaa heidän istumapaikkaansa, kruunuaan, ja ritaria jota he kannustavat turnajaisissa. Heillä on myös mahdollisuus käydä kaupoissa ja kuninkaan olutpanimossa. Joissain linnoissa, kuten Floridassa, on myös keskiaikainen kylä.
Jokainen vieras saa yhden kuudesta väristä tullessaan linnaan. Värit ovat:
