Amitabh Bachchan  on intialainen näyttelijä. 1  Hän tuli tunnetuksi Bollywoodissa 1970-luvulla, ja on nykyisin yksi Intian elokuvateollisuuden merkittävimmistä henkilöistä. 2  Bachchanista käytetään myös nimitystä Big B. 3 
Bachchan on voittanut uransa aikana lukuisia palkintoja, muun muassa neljä National Film Awards -palkintoa ja kuusitoista Filmfare Awards -palkintoa. Näyttelemisen ohella Bachchan on toiminut muun muassa elokuvatuottajana 1  ja juontajana. 2  Hän oli myös Intian parlamentin jäsen 1984–1987. 4  Intian valtio myönsi hänelle Padma Shri -palkinnon vuonna 1984, Padma Bhushan -palkinnon vuonna 2001 ja Padma Vibhushan -palkinnon vuonna 2015. 5 
Amitabh Bachchan tunnetaan syvästä baritoniäänestään. Hän on ollut kertojana, playback-laulajana sekä juontajana lukuisissa ohjelmissa. Tunnettu elokuvaohjaaja Satyajit Ray oli niin vaikuttunut Bachchanin äänestä, että hän päätti käyttää hänen ääntään kertojanäänenä elokuvassa Shakinpelaajat, koska hän ei löytänyt sopivaa roolia hänelle. Vuonna 2005 Bachchan lainasi äänensä Oscar-palkittuun ranskalaiseen dokumenttiin Pingviinien matka, jonka ohjasi Luc Jacquet.
Bachchan on juontanut Haluatko miljonääriksi? -ohjelman intialaista versiota Kaun Banega Crorepatia.
Keväällä 2016 julkaistujen veronkiertoa paljastavien Panaman papereiden mukaan Bachchan on johtanut vähintään neljää veroparatiisiyhtiönä toiminutta kuljetusfirmaa, jotka on rekisteröity Brittiläisille Neitsytsaarille tai Bahamaan. 3  Bachchan on kieltänyt kaikki syytökset ja vakuutti, että on maksanut aina veronsa Intiaan. 6 
Bachchan meni naimisiin näyttelijä Jaya Bhadurin kanssa vuonna 1973. 1  Heillä on kaksi lasta, Shweta Bachchan Nanda ja Abhishek Bachchan, joka on myös tunnettu näyttelijä. 7  Shweta on naimisissa Kapoorin elokuvasukuun kuuluvan tehtailijan Nikhil Nandan kanssa ja heillä on kaksi lasta, tytär  ja poika. Abhishek on naimisissa näyttelijä Aishwarya Rain kanssa ja heillä on yksi tytär.
Bachchanilla todettiin vuonna 1984 myasthenia gravis, lihasheikkoutta ja -väsyvyyttä aiheuttava autoimmuunisairaus. 8  Bachchan perheineen sairastui koronavirukseen heinäkuussa 2020. 9 
