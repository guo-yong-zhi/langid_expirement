Jan Tschichold  oli saksalainen typografi ja kirjainmuotoilija.
Tschichold tunnetaan parhaiten vuonna 1929 julkaistusta kirjastaan Uusi typografia , joka oli nykyaikaisen typografian julistus. Kirjassaan hän hyökkäsi modernismia edeltänyttä dekoratiivista kirjansuunnittelua vastaan, ja julisti 1900-luvun typografian pyrkivän funktionaalisuuteen. Tähän kuului muun muassa ainoastaan groteskien fonttien käyttäminen ja symmetrisen muotoilun hylkääminen. Myöhemmissä kirjoituksissaan Tschichold kuitenkin otti etäisyyttä Uuden typografian sisältöön, ja osoitti ymmärtämystä esimerkiksi antiikvafonteille ja perinnetietoisuudelle.
Tschicholdin suunnittelemia fontteja ovat muun muassa Transit , Saskia , Zeus  ja Sabon . Vuonna 1945 Tschichold yhtenäisti englantilaisen Penguin Books -kustantamon kirjojen ulkoasun.
