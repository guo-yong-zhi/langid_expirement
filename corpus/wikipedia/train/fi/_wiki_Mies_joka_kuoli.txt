Mies joka kuoli  on Antti Tuomaisen samannimiseen romaaniin perustuva televisiosarja, joka julkaistiin Elisa Viihde Viaplay -suoratoistopalvelussa 19. kesäkuuta 2022. Sarjan on ohjannut Samuli Valkama ja sen on käsikirjoittanut brittiläinen Brendan Foley. Suomenkielisen dialogin on kääntänyt alkuperäisteoksen tehnyt Antti Tuomainen.
Kuusiosaisessa sarjassa Jussi Vatasen esittämä menestyvä haminalainen sieniyrittäjä Jaakko Kaunismaa kuulee lääkärikäynnillään kuolevansa myrkytykseen. Kellon tikittäessä Jaakko päättää tarttua siihen, mitä vielä on jäljellä – pelastaa sieniyrityksensä, kerätä sato, hoitaa sovittu tilaus japanilaisille asiakkaille ja paljastaa murhaajansa.
Sarjan on tuottanut yhteistuotantona suomalainen ReelMedia ja saksalainen ndF International Production. 2  Sarjaa ovat olleet rahoittamassa myös Business Finland, Haminan kaupunki ja Kaakon elokuvakomissio. 3  Taiwanin kuvauksista vastasivat Volos Films ltd ja Taipein elokuvakomissio.lähde?
Sarja kuvattiin lähes kokonaisuudessaan Haminassa ja sen lähiympäristössä. 4  Kuvaukset alkoivat Haminassa 15. kesäkuuta ja päättyivät syyskuun alussa 2021.lähde?
