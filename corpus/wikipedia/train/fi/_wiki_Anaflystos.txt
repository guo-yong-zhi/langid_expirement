Anaflystos  oli antiikin aikainen Antiokhis-fyleen kuulunut Attikan eli Ateenan kaupunkivaltion muodostaneen alueen demos. Se kuului fylen paralia-trittykseen eli Attikan rannikkoalueiden demoksiin. 1  2 
Anaflystos sijaitsi Attikan länsirannikolla hieman Sunionin niemestä pohjoiseen, nykyisen ilmeisesti demoksesta nimensä perineen Anávyssoksen kaupungin lähellä. 3  Ksenofonin mukaan paikalla oli linnoitus, jonka tehtävänä oli Laureionin kaivosten suojaaminen. 2  
Demos perustettiin Kleistheneen uudistuksessa arkaaisen kauden lopulla vuonna 508 eaa. Sillä oli alun perin 10 edustajaa Ateenan bulessa eli neuvostossa. Hellenistisellä kaudella fyleissä ja demoksissa tapahtuneiden muutosten seurauksena demoksella oli myöhemmin 11 bule-edustajaa. 4 
Anaflystos oli suurikokoinen demos, ja sen väkiluvuksi on arvioitu suurimmillaan noin 3 000 henkeä. 5  Demoksen kansalaisesta käytettiin demonyymiä Anaflystios . 1  
Alopeke
Aigilia · Amfitrope · Anaflystos · Atene · Besa · Thorai
Eitea · Eroiadai · Kolonai · Krioa · Pallene · Semakhidai
