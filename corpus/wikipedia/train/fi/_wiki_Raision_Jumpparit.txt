Raision Jumpparit  on raisiolainen vuonna 1987 perustettu voimisteluseura. RaJu koostuu noin 800 jäsenestä ja noin 40 valmentajasta, ohjaajasta ja muusta seuratoimijasta. 1 
Raision Jumpparit järjestää jäsenilleen viikoittaista harrasteliikuntaa. Liikuntalajit jakautuvat ikäryhmittäin lasten- ja nuortenliikuntaan ja aikuisten kuntoliikuntaan. Myös perheille on tarjolla perheliikuntaa. Seuran toimintaan kuuluu myös kevät- ja joulunäytös, joita on järjestetty Kerttulan liikuntahallissa.
Raision Jumppareilla on kilpatoimintaa joukkuevoimistelussa, telinevoimistelussa, rytmisessä voimistelussa, kilpa-aerobicissa ja showtanssissa.
 2 
Joulukuun 30. päivänä kokoontuivat Juha Heikkilä, Raimo Hillberg, Auli Raunio, Jorma Salospohja, Kari Seppälä ja Turun Urheiluliiton puheenjohtaja ja olympialaisten mitalivoimistelija Raimo Heinonen pohtimaan uuden voimisteluseuran perustamista. Jo saman iltana pidettiin perustamiskokous, jossa muodostettuun johtokuntaan kutsuttiin lisäksi Pertti Pernaja, Ensio Rakkolainen, Lasse Tuominen ja Riitta Salospohja.
Seuran rekisteröidyttyä aloitettiin käytännön seuratoiminta tammikuussa 1988. Ensimmäisenä kautena jäseniä oli yhteensä noin 80 telinevoimistelussa ja vapaavoimistelussa. Seura sai myös vaativan tehtävän telinevoimistelun nuorten pohjoismaisten mestaruuskisojen järjestäjänä uudessa Kerttulan liikuntahallissa, jonka siivittämänä seura tuli nopeasti tunnetuksi suomalaisessa voimistelumaailmassa.
Seura kuului tällöin Suomen Valtakunnan Urheiluliiton kahteen lajiliittoon, Suomen Voimisteliliittoon ja Suomen Naisten Liikuntakasvatusliittoon. Ensimmäisen vuoden aikana kaikki valmentajat koulutettiin vähintään C-valmentajatasolle. Tätä tavoitetta on pyrittiin jatkamaan koko toiminnan aikana. 
Lajivalikoimaan ilmestyi rytminen kilpavoimistelu, valmentajana Mari-Anne Anttonen.
Raision Jumppareiden vapaavoimistelijat kutsuttiin esiintymään Suomen Naisten Liikuntakasvatusliiton 90-vuotisjuhliin Finlandia-taloon.
Raision Jumppareilla oli keskeinen osa Raisiossa pidettyjen Koululiikuntaliiton kilpailuiden järjestämisessä. Kilpailuihin osallistui yli 900 osallistujaa.
Pertti Pernaja suunnitteli seuran ensimmäisen kankaisen rintamerkin.
Raision kaupungin koulujen kuntovoimistelutoiminta annettiin Raision Jumppareiden hoidettavaksi.
Raision Jumpparit alkoi laajeta jäsen- ja valmentajamäärältään. Tuuli Salospohjan suunnittelema verryttelypuku tuli seuran käyttöön.
Jäsenluku oli kohonnut 350 jäseneen. Valmentajia oli nyt 22.
Anna Laakso saavutti kirppusarjan mestaruuden rytmisessä kilpavoimistelussa. Myös monet muutkin tyttövoimistelijat menestyivät hyvin telinevoimistelussa.
Vapaavoimistelu laajeni käsittämään paraatityttöryhmän Sanna Innolan avustuksella.
Marjukka Ylikylä aloitti Raision Jumppareiden vanhempainyhdistystoiminnan.
Raision Jumpparit järjesti Suomen Naisten Liikuntakasvatusliiton mestaruuskilpailut 17.-18.4. Kerttulan liikuntahallissa. Kilpailuihin osallistui yli 100 joukkuetta.
Seuran voimistelijoista 40 osallistui lentopallon EM-kisojen yhteydessä esitettyyn Balloons-liikuntanäytökseen.
Rytmisen kilpavoimistelun Anu Savola ja Noora Lehtimäki valittiin kansalliseen valmennusrenkaaseen.
Pertti Pernaja suunnitteli seuralle oman viirin. Seura sai vuoden loppupuolella myös SNLL:n markkinointiviirin tunnustuksen toiminnastaan.
Tuuli Salospohja aloitti seuran aerobictoiminnan.
Jäsenmäärä kohosi yli neljänsadan. Seuran jäseniä osallistui ensimmäisen kerran kansainväliseen voimistelutapahtumaan Baltiska Spelen:iin Malmössä. Myös menestys teline-, vapaa- ja rytmisessä kilpavoimisteluissa kohosi.
Seura sai järjestettäväkseen Svolin joukkuevälinevoimistelun mestaruuskisat Kerttulan liikuntahallissa. Mukana oli 93 joukkuetta eri puolilta Suomea. Kilpailuissa nousi esiin Raision Jumppareiden 10-12-vuotiaitten vapaavoimistelujoukkue, joka valittiin hyvästä menestyksestä alueelliseen valmennusrenkaaseen. Joukkueen ohjaajina toimivat Meri Rytkönen ja Anna-Mari Manninen.
Raision Jumpparit järjesti myös rytmisen kilpavoimistelun ensimmäiset kansalliset syyskisat, joissa seuran nuoret voimistelijat saavuttivat useita mitalisijoituksia.
Sanna Innola osallistui ryhmänsä kanssa Espanjassa Alicanten voimistelujuhliin, jossa joukkue saavutti suurta huomiota sekä yleisöltä että tapahtuman järjestäjiltä.
Uusi Sanna Innolan ja Elina Naskin suunnittelema verryttelypuku otettiin käyttöön.
Seuraa alusta lähtien luotsannut puheenjohtaja Raimo Hillbergin luovutti puheenjohtajuuden Jorma Salospohjalle virkatehtäviensä laajenemisen takia. 
Raision Jumppareiden Riitta Salospohja oli mukana loppunäytöksen koreografiryhmässä suomalaisen naisvoimistelun 100-vuotisjuhlassa Helsingissä. Seurasta osallistui tapahtumaan myös 20 voimistelijaa ja useita ohjaajia.
Noora Lehtimäki jatkoi menestystään sekä kotimaan että kansainvälisissä rytmisen kilpavoimistelun kilpailuissa. Noora osallistui Calaisin  kutsukilpailuihin ja sijoittui kilpailuissa hyvin.
Aerobicin osanottajamäärät kasvoivat voimakkaasti. Myös uuden lajin joukkueaerobicin pani alkuun Tuuli Salospohja.
Jäseniä yli 500, valmentajia 28.
Noora Lehtimäki saavutti menestystä rytmisessä kilpavoimistelussa:
Juniorien SM-kilpailuissa neliottelussa 3. sija, finaaleissa kolme hopea- ja yksi pronssimitali. Calais`in kansainvälisissä kutsukilpailuissa 4-ottelussa 5.sija ja finaaleissa keilojen hopeamitali. Verviersin  Europa Cup-kilpailussa neliottelussa 20. sija 61 osanottajasta. Romanian International Championships -kilpailussa neliottelussa 6. sija ja nauhaohjelmassa pronssimitali.
Raision Jumpparit tunnustettiin Suomen seuroista toiseksi parhaaksi rytmisen kilpavoimistelun juniorien alueella.
Suomen ensimmäiset joukkueaerobickisat järjestetään Raisiossa.
Raision Jumpparit saa Nuori Suomi ry:ltä sinettiseuratunnuksen.
Raision Jumppareiden showtanssiryhmä Show Dancers mukana esiintymässä Italian Riccionessa järjestettävässä kansainvälisessä Festival Del Sole -voimistelufestivaaleissa. 3 
Noora Lehtimäki saavutti menestystä. Team Rhytmic cup -kilpailussa naru 1. sija, vanteella 3. sija ja nauhalla 4. sija. Naisten SM-kilpailut 8. sija ja maajoukkuepaikka. 10-12-vuotiaiden taitosarjan joukkue saavutti kultaa sekä Länsi- ja Sydän-Suomen yhteisissä aluemestaruuskilpailuissa, että Mustan Kissan Cupissa Mäntsälässä. Seuran 8-10-vuotiaiden joukkueet valittiin aluevalmennusrenkaaseen. Jenni Ketto palkittiin seuran hyvänä tsempparina.  4 
Ohjaajia ja valmentajia seurassa yli 30. Tunneilla mukana myös apuohjaajia.  5 
Sanna Sundberg valittiin seuran puheenjohtajaksi. Jenni Ketto saavutti Turun Pyrkivän 20. telinetemmellyksissä 2. sijan 1. luokassa 12.3.2000. 10-12-vuotiaiden taitosarjajoukkue saavutti kultaa Länsi-Suomen mestaruuskilpailuissa. Joukkuevoimistelun 14-16-vuotiaiden joukkue saavutti kultaa Länsi- ja Sydän-Suomen yhteisissä aluemestaruuskilpailuissa ja hopeaa Mustan Kissan Cupissa. 3-4-vuotiaille tytöille ja pojille tarkoitettu temppuiluryhmä aloittaa toimintansa.  6 
Raision Jumpparit järjestivät valtakunnalliset Suomen Voimisteluliitto Svolin tyttökisat.
