Äärimmäisen uhanalainen  1 
Neospiza concolor 
  Sãotoménhemppo Wikispeciesissä
Sãotoménhemppo  on äärimmäisen uhanalainen varpuslintu, joka elää Guineanlahdella sijaitsevalla São Tomén saarella 1 .
Laji on kooltaan noin 18 cm pitkä. Se on kauttaaltaan punaruskea; pää, siivet ja pyrstö ovat hieman muuta ruumista tummemmat. Vankka nokka on suurikokoinen ja harmaa. Sãotoménhemppoa muistuttava guineanlahdenhemppo  on kooltaan selvästi pienempi 2 .
Sãotoménhempon elinympäristöä ovat alankojen metsät. Laji viettää melko hiljaista eloa puiden latvuskerroksissa, mikä osaltaan selittää vähäiset havainnot linnusta. Sãotoménhemppokannan kooksi arvioidaan alle 50 yksilöä 2 . Suurin lajiin kohdistuva uhka on elinympäristön tuhoutuminen. Aikaisemmin laajoja metsäalueita hävitettiin laajojen kaakaoplantaasien alta. Nykyään puita hakataan polttopuiksi ja viljelysmaaksi pienemmille tiloille sekä teiden alta. Lisäksi sãotoménhemppoja saalistavat saarelle levinneet nisäkkäät, kuten mustarotta, monamarakatti, afrikansivettikissa ja lumikko 2 .
