Valois’n Isabella  oli Ranskan prinsessa, kuningas Kaarle VI:n ja Baijerin Isabellan tytär. Hän oli Rikhard II:n puolisona  Englannin kuningatar 1396–1400.
Isabella syntyi Pariisissa. Hänen nuorempiin sisaruksiinsa kuuluivat John , Katariina ja Kaarle. Katariina meni myöhemmin naimisiin kuningas Henrik V:n kanssa.
31. lokakuuta 1396 kuusivuotias Isabella naitettiin Englannin Rikhard II:lle rauhan säilyttämiseksi. Liiton poliittisuudesta huolimatta Rikhardin ja lapsi-Isabellan suhde oli molemminpuolisesti kunnioittava. He eivät asuneet yhdessä, vaan Isabella kasvoi Windsorin linnassa missä hänen aviomiehensä vieraili ja toi hänelle lahjoja. 1 
Isabella muutti Wallingfordin linnaan protestiksi, kun Rikhard lähti sotaretkelle Irlantiin. Paluumatkalla Englantiin Rikhard vangittiin, ja Isabella määrättiin uuden kuninkaan Henrik IV:n tahdosta muuttamaan pois Windsorista ja asettumaan Salisburyn piispan palatsiin. Rikhardin kannattajat kertoivat Isabellalle, että Rikhard oli karannut, ja houkuttelivat hänet Henrikin vastaisen kapinan keulakuvaksi. Muut kapinajohtajat mestattiin, mutta Isabellan todettiin olleen liian nuori ymmärtämään tekojaan. 1 
Henrik IV päätti, että Isabellan pitäisi naida hänen poikansa Henrik, mutta Isabella kieltäytyi kaikesta kanssakäymisestä prinssin kanssa. Ehdotuksesta hän kuitenkin päätteli aviomiehensä kuolleen ja aloitti suruajan välittämättä Henrik V:n käskystä ja aikanaan Henrik päästi Isabellan palaamaan Ranskaan. 1  2 
29. kesäkuuta 1406 Isabella nai serkkunsa Charlesin, Orléansin herttuan. Hän kuoli vuonna 1409 tai 1410 synnytykseen noin kahdenkymmenen vuoden ikäisenä jättäen maailmaan tyttärensä, Valois’n Jeannen. Jeanne nai Alençonin herttua Jean II:n vuonna 1424, 2  mutta avioliitto päättyi lapsettomana Jeannen kuolemaan.
