Google TV on Googlen, Intelin, Sonyn ja Logitechin yhdessä tuottama älytelevisioiden käyttöjärjestelmä, joka on saatavilla erillisenä lisälaitteena tai älytelevision ominaisuutena. LG:n uusin televisioihin se tulee oletuksena. 1  Laitetta ohjataan kauko-ohjaimella, jossa on qwerty-näppäimistö ja puheohjaus. 1  Laitetta ei ole saatavilla Suomessa. Ensimmäiset Google TV -laitteet julkistettiin toukokuussa 2010. 2  Google TV lakkautettiin vuonna 2014.
Google TV sisältää tuen tilausvideopalveluille. Laitteessa on oletuksena Google Chrome, YouTube sekä joitakin muita Googlen sovelluksia. Lisäksi laitteeseen voi ladata Google Playn kautta uusia sovelluksia. Laite tukee myös internetin Flash-pelejä. 2 
Google TV julkistettiin 6. syyskuuta 2010. Ensimmäiset laitteet valmistettiin yhdessä Intelin, Sonyn ja Logitechin kanssa. Laitteet käyttivät Intelin CE4100-suoritinta. Laitteet eivät menestyneet kovin hyvin ja tuottivat tappioita valmistajilleen. 3  Google aloitti uusien laitteiden kehittelyn Sonyn, LG:n, Samsungin ja Vizion kanssa vuonna 2012. Uudemmat laitteet käyttävät ARM-suorittimia. Google TV:n SDK suljettiin vuonna 2014 ja sen tilalle julkaistiin Android TV.
