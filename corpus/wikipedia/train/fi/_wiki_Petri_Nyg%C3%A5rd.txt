Petri Nygård  1  2  on suomalainen rap-artisti. Laurilan ura alkoi taiteilijanimellä Dream vuosina 1989–2003 toimineessa Nuera-yhtyeessä yhdessä Henry Kapralin  kanssa.
Syntyjään ruotsinsuomalainen Laurila syntyi Kristianstadissa, Skånessa, mutta kävi alakoulun ensimmäisen ja toisen luokan Gävlen suomenkielisessä koulussa, kunnes muutti Toijalaan ja siitä myöhemmin Tampereelle. Armeijan käytyään hän muutti neljäksi kuukaudeksi Chicagoon. Suomessa hän on asunut Toijalassa, Tampereella ja Helsingissä. Laurilan ollessa nuori hänen äitinsä kuoli alkoholismiin ja hänen isänsä oli mielisairaalassa useaan otteeseen. 3  Laurila kuunteli lapsena lähinnä metallimusiikkia, kunnes kaveriporukan kautta kuuli hip hopista. 4  Tykästyessään siihen hän rupesi aluksi tekemään rap-kappaleista omia versioita, joita esitti muun muassa kotibileissä. 
Laurila oli nuorena urheilullinen ja harrasti jalkapalloa ja jääkiekkoa. Hän oli jääkiekossa lahjakas, ja häntä kutsuttiin esimerkiksi maajoukkueleireille. 5  Hän menestyi myös koulussa kiitettävästi, vaikkei omien sanojensa mukaan koskaan tehnyt kotitehtäviä eikä lukenut kokeisiin. Laurila perusti Nuera-yhtyeen kaverinsa Henry Kapralin kanssa vuonna 1989. He julkaisivat paljon underground-kasetteja sekä myös yhden EP:n ja kaksi levyä.
Ensimmäinen kappale Petri Nygård -taiteilijanimellä oli suomalaista rockmusiikkia kritisoiva rap-kappale "Vitun suomirokki". Se ilmestyi alun perin Internetissä vuonna 2000. Sieltä Nygård siirtyi levyttämään Poko Rekordsille. "Vitun suomirokki" -single myi platinaa ja on yli 17 000 kappaleen myynnillään levy-yhtiönsä toiseksi myydyin single. Toinen single "Kanava Nolla " myi sekin yli 9 000 kappaletta ja debyyttialbumi Mun levy! myi kultaa . Laurila teki vielä kaksi levyä  Nygård-nimellä ennen kuin ryhtyi tekemään musiikkia englanniksi nimellä Travis Bicle.
Travis Biclenä hän on muun muassa esiintynyt kappaleen "What's Poppin" musiikkivideolla sekä julkaissut 18. huhtikuuta 2007 albumin Committed.
Petri Nygård -pseudonyymin paluu tapahtui, kun Laurila julkaisi Internetissä uutta materiaalia salanimensä turvin. Kuuntelijaluvut nähtyään hän päätti julkaista uuden Petri Nygård -levyn. 6  Neljäs albumi Kaikkee pitää olla julkaistiin joulukuussa 2009. Albumin ensimmäinen single, "Sanon suoraan", julkaistiin 7. lokakuuta 2009 internetissä Nygårdin kotisivuilla. Toinen single "Onko sulla pokkaa?", julkaistiin 30. lokakuuta 2009. Kolmas single "Mitävittuuvaan " julkaistiin 25. marraskuuta 2009, "Kippis kulaus" 29. tammikuuta 2010 ja viimeinen single "Seopetriii" keväällä.
Uuden levyn myötä Petri Nygård aloitti vuonna 2010 myös ensimmäisen kiertueensa, joka käsitti yli kaksisataa esiintymistä vuoden aikana. Aiemmin hän oli vältellyt julkisia esiintymisiä. 6  Nygårdin keikat ovat saaneet suurta huomiota medioissa, koska keikoilla esiintyy esimerkiksi tanssityttöjä rinnat paljaana ja lavasteena on käytetty isoa puhallettavaa naisen vaginaa, josta Nygård saapuu lavalle. Keikan alussa on nähty myös manipuloitu kuva Tarja Halosesta, joka kehottaa muun muassa juomaan alkoholia ja harrastamaan irtosuhteita. Nygårdin keikoilla tuplaajana toimii ”Obelix” Häkkinen.
Viides studioalbumi, Kaikki tai ei mitään, julkaistiin 16. helmikuuta 2011. Albumin ensimmäinen single "Sarvet esiin" julkaistiin 10. marraskuuta 2010. Singlellä vierailee metalliyhtye Mokoma ja siitä on julkaistu musiikkivideo. 20. joulukuuta 2010 julkaistiin albumin toinen single "Selvä päivä". Kappaleella vierailee Lord Est ja sen tuotannosta vastaa MMEN. ”Selvä päivä” nousi pian hitiksi jonka myötä Nygårdin suosio nousi merkittävästi. Toisesta singlestä on julkaistu myös musiikkivideo, jota on katsottu YouTubesta jo yli yhdeksän miljoonaa kertaa. Albumin viimeisenä singlenä julkaistiin kappale "Villi ja vitun vapaa", johon myös on kuvattu musiikkivideo.
Vuonna 2011 Nygård juonsi NRJ:n iltalähetyksen kahdesti, 11. helmikuuta ja 4. marraskuuta. 7 
Petri Nygård esiintyi 16. toukokuuta 2011 Suomen jääkiekkomaajoukkueen maailmanmestaruusjuhlissa Helsingin Kauppatorilla 8  lähes 100 000 ihmisen yleisölle.
Petri Nygård on myös esiintynyt Suomen Big Brotherissa vuonna 2011 sekä julkkisversiossa vuonna 2013. 9 
Petri Nygårdin kokoelmalevy 29 syntiä julkaistiin tupla-CD:nä 16. marraskuuta 2011. 27. helmikuuta 2012 julkaistiin Petri Nygårdin uusi single "Märkää". Singleä seuraa Nygårdin kuudes studioalbumi Mun mielestä, joka julkaistiin 25. huhtikuuta 2012. 10 
Kesällä 2016 Petri Nygård ja Cristal Snow tekivät yhteistä televisio-ohjelmaa Fox-kanavalle. 11 
Petri Nygård vaihtoi levy-yhtiötään Universal Music Finlandiin ja julkaisi huhtikuussa 2016 uuden singlen "Pannaan Suomi kuntoon". Single on striimannut suoratoistopalvelu Spotifyssa nelinkertaista platinaa ja se on ollut palvelun kaikkien aikojen kymmenen kuunnelluimman suomalaisen kappaleen joukossa. Elokuussa 2016 Nygård julkaisi singlen "Soittorasia", jossa on mukana laulaja Mariska. Tämä single on myynyt platinaa. Vuoden 2016 lopulla Petri Nygård julkaisi vielä singlen "Yhet vielä", joka menestyi kohtalaisemmin kahteen edelliseen singleen verrattuna. Vuoden 2017 aikana hän julkaisi singlet "Neljä vuodenaikaa" sekä "Nössö", jossa vierailee Klamydia-yhtyeen laulaja Vesku Jokinen. Kummatkin singlet ovat myyneet platinaa.
Vuonna 2017 Petri Nygård vieraili TCT-yhtyeen kappaleella Rodeo sekä Teflon Brothersin jouluaiheisella kappaleella "Manteli", jossa esiintyy hänen lisäkseen myös Spekti. Samalla kokoonpanolla on julkaistu myös vuosina 2018 ja 2019 joulukappaleet "Kuka antais pukille?" sekä "Tee mulle joulu".
Kesäkuussa 2020 Petri Nygård julkaisi studioalbumin nimeltä Alaston Suåmi. Lisäksi hän on julkaissut joulukuussa 2019 ja 2020 Professori Pipari Nygård -nimiset EP:t.
Petri Nygårdin kappaleet sisältävät rivoa kielenkäyttöä ja käsittelevät muun muassa seksiä ja päihteitä. Niissä myös mainitaan monia julkisuuden henkilöitä. Nygård sanoutuu kokonaan irti politiikasta, koska hän ei omien sanojensa mukaan tiedä siitä mitään. 12 
Petri Nygårdin imagoon kuuluvat wayfarer-tyyliset aurinkolasit ja kalastajanlakki, jossa on pinssejä. Hän on suunnitellut myös omaa nimeään kantavat Petri Nygård -Reinot.
Petri Nygård oli Suomen haetuin julkisuuden henkilö Google-hakukoneessa vuosina 2010 ja 2011. 13  14 
Petri Nygårdin imagoon kuului uran alkuaikoina salaperäisyys, jolloin hahmon todellista henkilöllisyyttä ei paljastettu haastatteluissa. 15  16  Keväällä 2008 rap-artisti Petri Laurila paljasti Helsingin Sanomien kuukausiliitteessä olevansa Nygård. 17 
Kesällä 2008 Nygård kertoi YleX Aamun puhelinhaastattelussa, että tarkoituksena oli alun perin laittaa viisi kappaletta levitykseen ja naureskella muutaman kaverin kanssa sille, minkälainen roska saadaan uppoamaan ihmisiin. Kappaleet kuuli kuitenkin väärä henkilö, joka ehdottomasti tahtoi ne kaupalliseen levitykseen. Tämän jälkeen Laurila yritti anonymiteetillaan peittää todellisen olemuksensa ja halusi, ettei kappaleista olisi tullut isoja hittejä. Salaperäisyys oli kuitenkin kääntynyt itseään vastaan ja juuri se aiheutti sen, että salamyhkäistä artistia kohtaan alettiin tuntea entistä suurempaa mielenkiintoa.lähde?
Petri Nygård seurustelee juontaja-laulaja-näyttelijä Susanna Laineen kanssa. 18 
 
