Karl  Sakeus Juuri-Oja  oli suomalainen teatterinjohtaja, näyttelijä, muusikko ja näytelmäkirjailija. Juuri-Ojan sukunimi esiintyy kirjoitettuna  myös muodoissa Juurioja ja Juuri-oja.
Juuri-Oja hankki elantonsa muusikkona ja näyttelijänä. Hänellä oli myös oma näytelmänvälitystoimisto ja hän toimi Lahteen 1914 perustetun Juttu-Tupa nimisen seuranäyttämöille ja näytelmäseurille tarkoitetun lehden toimittajana. Hän toimi vuodesta 1914 alkaen Lahden, Pietarsaaren ja Kuokkalan työväennäyttämöiden johtajana. Vuonna 1917 Juuri-Oja oli perustamassa Työväen Näyttämöiden Liittoa.
Suomen sisällissodan loppuvaiheissa Juuri-Oja pakeni Venäjälle yhdessä vaimonsa kanssa. Hän palasi Suomeen 1921 ja toimi Hämeenlinnan Työväen Näyttämön johtajana muutaman vuoden. Juuri-Oja muutti sitten Yhdysvaltoihin ja toimi siellä paikallisilla suomalaisnäyttämöillä.
