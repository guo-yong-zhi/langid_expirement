Tietolaatikko päivitetty 30. kesäkuuta 2019
Daniel Arvid Paavali 2  Ståhl  on Ruotsia edustava kiekonheittäjä, joka on taustaltaan ruotsinsuomalainen. 3  Hänen ennätyksensä on vuonna 2019 Ruotsin Borrnarydissa heitetty 71,86 m. Tulos on myös Ruotsin ennätys. Ensimmäisen Ruotsin ennätyksensä 71,29 m hän heitti Sollentunassa vuonna 2017. Tuolloin hän rikkoi Ricky Bruchin lähes 33 vuotta vanhan Ruotsin ennätyksen kolmella senttimetrillä 4 . Sivulajiaan kuulaa Ståhl on työntänyt parhaimmillaan 19,38 m. 
Ståhl saavutti hopeaa Lontoon MM-kilpailuissa 2017 toisen kierroksen heitollaan 69,19 5 . Hän hävisi vain kaksi senttimetriä kilpailun voittaneelle Andrius Gudžiusille 6 . Berliinin EM-kisoissa 2018 Ståhl saavutti tuloksella 68,23 hopeaa häviten Andrius Gudžiusille 23 senttimetrillä 7 . Dohan MM-kilpailuissa 2019 Ståhl saavutti kultamitalin tuloksella 67,59. 8  Tokion olympialaisissa 2021 hän voitti olympiakultaa tuloksella 68,90. 9  Elokuussa 2023 hän voitti Budapestin MM-kilpailuissa kultaa heittäen viimeisellä kierroksella kisaennätyksen tuloksella 71,46. 10 
Vuoden 2015 MM-kilpailuissa Pekingissä Ståhl oli viides tuloksella 64,73 m ja vuoden 2022 MM-kilpailuissa Eugenessa neljäs tuloksella 67,10 m. Amsterdamin EM-kisoissa 2016 Ståhl sijoittui viidenneksi tuloksella 64,77 m, samoin Münchenin EM-kilpailuissa 2022 tuloksella 66,39. Hän oli mukana myös vuoden 2014 EM-kisoissa Zürichissä, mutta jäi siellä karsintaan heitettyään 59,01 metriä. Rion olympialaisissa 2016 hän jäi kiekon karsintaan heitettyään 62,26 m. 11  
Ståhl edustaa Spårvägens FK:ta. Hän voitti kiekonheiton vuosien 2014, 2015, 2016, 2017, 2018, 2019, 2020, 2021 ja 2022 Suomi–Ruotsi-maaotteluissa 5 .
Ståhlin äiti Taina Ståhl  sai kuulantyönnössä pronssia sisäratojen Suomen-mestaruuskilpailuissa 1977. 12  Lisäksi Taina Ståhl on voittanut 16-vuotiaiden Suomen mestaruuden kuulantyönnössä sekä kiekonheiton Ruotsin mestaruuden  ja seitsemän muuta mitalia Ruotsin mestaruuskilpailuissa. Hän on edustanut Ruotsia kahdesti Suomi–Ruotsi-maaottelussa.  13 
Ståhl valittiin Ruotsissa vuoden 2017 miesurheilijaksi. 3 
Ståhl seurustelee moninkertaisen Ruotsin mestarin kuulantyöntäjä Fanny Roosin kanssa. 14 
1896: Robert Garrett  
1900: Rudolf Bauer  
1904: Martin Sheridan  
1908: Martin Sheridan  – Martin Sheridan   
1912: Armas Taipale  – Armas Taipale   
1920: Elmer Niklander  
1924: Clarence Houser  
1928: Clarence Houser  
1932: John Anderson  
1936: Kenneth Carpenter  
1948: Adolfo Consolini  
1952: Sim Iness  
1956: Al Oerter  
1960: Al Oerter  
1964: Al Oerter  
1968: Al Oerter  
1972: Ludvík Daněk   
1976: Mac Wilkins  
1980: Viktor Raštšupkin  
1984: Rolf Danneberg  
1988: Jürgen Schult  
1992: Romas Ubartas  
1996: Lars Riedel  
2000: Virgilijus Alekna  
2004: Virgilijus Alekna  
2008: Gerd Kanter  
2012: Robert Harting  
2016: Christoph Harting  
2020: Daniel Ståhl
1983: Imrich Bugár |
1987: Jürgen Schult |
1991: Lars Riedel |
1993: Lars Riedel |
1995: Lars Riedel |
1997: Lars Riedel |
1999: Anthony Washington |
2001: Lars Riedel |
2003: Virgilijus Alekna |
2005: Virgilijus Alekna |
2007: Gerd Kanter |
2009: Robert Harting |
2011: Robert Harting |
2013: Robert Harting |
2015: Piotr Małachowski |
2017: Andrius Gudžius |
2019: Daniel Ståhl |
2022: Kristjan Čeh |
2023: Daniel Ståhl
