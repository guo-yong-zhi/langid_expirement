G-Star Raw CV  on alankomaalainen vaatealan yritys. Sen pääkonttori sijaitsee Amsterdamissa, jossa yritys perustettiin vuonna 1989. Alun perin yritys tunnettiin nimellä Gap Star, mutta nimi muutettiin kansainvälisille markkinoille siirryttäessä, ettei se sekoittuisi yhdysvaltalaiseen Gap-vaatemerkkiin.
G-Star on keskittynyt urbaanien muotivaatteiden valmistukseen. Erityisesti se tunnetaan pesemättömän ja käsittelemättömän farkkukankaan, niin sanotun raw denimin käyttämisestä. Armeijahenkisyys on yksi tärkeimpiä tuotteiden inspiraation lähteitä.
