Paula Orvokki Sievinen 2   oli kuvitteellinen hahmo MTV3:n saippuasarjassa Salatut elämät. Häntä näytteli Johanna Nurmimaa. Paula on myös sivuhenkilönä Salattujen elämien spin-off-sarjassa Tuuliranta. Paula oli luonteeltaan iloinen ja auttavainen, hieman romantikkokin. Hahmo esiintyi sarjassa yhtäjaksoisesti vuodesta 2004 vuoden 2012 joulukuuhun asti, palasi sarjaan 2013 vuoden lopulla ja kuoli vuonna 2014. Paulan ääni kuultiin helmikuussa 2018 esitetyssä jaksossa Aaro Vaalanteen unessa ja myöhemmin samana vuonna Johanna Nurmimaa palasi Paulan rooliin Aaron kuvitelmissa. Paula nähtiin Salattujen elämien spin-off-sarjassa Pihlajasatu vuonna 2019. 3 
Paula oli vuosikausia naimisissa Lasse Sievisen kanssa. Heillä on kolme lasta, Katri, Heli ja Severi, joista viimeisin ei ole biologisesti Lassen lapsi, mutta pitää Lassea isänään. Heillä oli myös tytär Annika, joka menehtyi traagisesti hukkumalla veteen. 4  
Paulalla on ollut yleisesti ottaen hyvät välit lapsiinsa. Annikan hukuttua Paulan mieli järkkyi, ja hän joutuikin Rauhalampi-hoitolaitokseen hetkeksi. 5  Tämän lisäksi Paulan oli vaikea hyväksyä Helin lesboutta, mutta hän rakasti lastaan niin paljon, ettei antanut sen häiritä.
Paulan tärkeimpiä ystäviä Pihlajakadulla olivat Jenni Vainio ja Laura Kiviranta. Paula oli helposti lähestyttävä ihminen ja hän ystävystyi lähes jokainen Pihlajakadun asukkaan kanssa jonkin verran. Eniten Paulan elämää Pihlajakadulla sekoittivat Aaro Vaalanne ja Eero Vanala.
Paula oli ammatiltaan kielenkääntäjä. Hän käänsi romanttisia viihderomaaneita suomeksi ja toimi tulkkina muun muassa Heikki Ratilalle. Hän myös avusti Maarit Salinia tämän Murhamaisterit-romaanin ilmestyessä tullen samalla julkisuuteen tahtomattaan. Tämän jutun kautta Paulan elämään asteli Tuuli, jonka kanssa Paula ystävystyi. 6  Paula yritti auttaa naista, joka oli kokenut samoja tuntoja kuin hän. Tuulin itsemurha oli Paulalle kova paikka.
Kun Paula saapui sarjaan, hän asui kolmestaan Helin ja Katrin kanssa Pihlajakadulla. Lasse teki tällöin töitä ulkomailla, mutta muutti syksyllä 2004 asumaan perheensä kanssa Helsinkiin. 7  Paulan ja Lassen arki oli suhteellisen tasaista, kunnes Paulan entinen salarakas Aaro Vaalanne, silloinen Arto, saapui Pihlajakadulle Laura Kivirannan uutena miesystävänä. Kun Paula kertoi Lasselle Aaron olleen se mies, johon hän kauan aikaa sitten rakastui ja oli valmis jättämään perheensä, Lasse vaati eroa ja Paula muutti hetkellisesti Jenni Vainion luo asumaan. Tilanne kuitenkin rauhoittui ja kaksikko palasi yhteen. 
Lassen ja Paulan kuopuksen eli Annikan menehdyttyä traagisesti Paula alkoi voimaan psyykkisesti todella huonosti. Lasse päätti viedä Paulan Rauhalampi-nimiseen hoitokotiin. Paulan ollessa Rauhalammessa hänen miehensä Lasse ajautui suhteeseen Maarit Salinin kanssa. Maaritin pojantytär Sofia oli myös Rauhalammessa jonkin aikaa. Suhteen päätyttyä Paula sai asian selville, mutta antoi miehelleen anteeksi, koska Lassekin oli antanut hänen hölmöilynsä anteeksi. Myöhemmin erään riidan päätteeksi Paula lähti ajamaan autolla vailla määränpäätä, oli lähellä ajaa kolarin ja ajautui metsään, josta hänet löysi Eero Vanala. 8  Vaikka Paula oli jo tullut kuntoon, hän ei halunnut palata kotiin ja kohdata Lassea, vaan hän jäi metsämökkiin Eeron luokse. Huolestunut Lasse etsi vaimoaan ja sai selville, että Paula on Karkkilassa. Lasse löysi mökin ja näki ikkunasta Paulan ja Eeron suutelevan. 9  Lasse lähti loukkaantuneena takaisin Helsinkiin ja ajautui suhteeseen Tanja Jääskeläisen kanssa.
Paulan palattua takaisin Lassen suhde Tanjaan päättyi. Lasse yritti saada liiton toimimaan, mutta ei voinut mitään sille, että oli rakastunut Tanjaan. Lopulta Lasse ja Paula erosivat 10 , minkä seurauksena Lasse halusi ryhtyä seurustelemaan Tanjan kanssa julkisesti. Murtunut Paula pyysi Tanjalta, että tämä antaisi Lassen takaisin. Lopulta Paula kuitenkin myöntyi eroon, joka pantiin virallisesti vireille. Paula vaihtoi sukunimensä Lepistöksi, joka oli hänen tyttönimensä.
Eeron kuoltua Kentaurin räjähdyksessä ja Severin synnyttyä Paulan ja Lassen välit jälleen lähentyivät. Pari alkoi jälleen seurustelemaan ja Lasse päätti kosia Paulaa taloyhtiön 100-vuotisjuhlissa. Paula suostui kosintaan, mutta juhlinta keskeytyi, sillä Lassen ja Jirin tappelun seurauksena Jiri putosi parvekkeelta ja joutui sairaalaan. 11  Keväällä 2012 Lasse päätti kosia Paulaa uudemman kerran ja pari alkoi toden teolla valmistelemaan häitään. Häitä tanssittiin huhtikuussa 2012 ja paikalle olivat tulleet myös heidän tyttärensä Katri ja Heli. Heidän liittonsa katkesi lopullisesti Paulan karattua mielisairaalasta ja lähdettyä maasta, vaikka myöhemmin hän palasi takaisin.
Aaro Vaalanteella, silloisella Artolla, ja Paulalla oli suhde aikaisemmin ja Paula oli jo jättämässä Lassea, mutta lopulta päätti suhteen ja pysyi yhdessä Lassen kanssa. Myöhemmin Aaro palasi Paulan elämään ja Paula rakastui jälleen psykopaatti-Aaroon. Paula oli kertomassa Aaron todellisesta luonteesta Lauralle; tämän estämiseksi Aaro lukitsi Paulan maakellariin 12 , josta Seppo Taalasmaa ja Ismo Laitela kuitenkin löysivät hänet. Tämän paljastuessa Aaro ensin kidnappasi Oonan, mutta palautti tämän ja hävisi. Myöhemmin Jenni laittoi ilmoituksen lehteen Aaron löytämiseksi ja Aaro palasi Pihlajakadulle, kidnappasi kaksoisveljensä Eeron ja otti tämän henkilöllisyyden. Aaro huijasi Lauran kanssaan naimisiin, ja vasta häissä Laura tajusi Aaron oikean henkilöllisyyden. Häissä Paula ja Laura työnsivät Aaron parvekkeelta, Lauran mukaan Paula tosin oli se, joka Aaron loppujen lopuksi työnsi alas parvekkeelta. 13  He salailivat syyllisyyttään pitkään, mutta ahdistunut Paula koki pakottavaa tarvetta puhua syyllisyyden tunteistaan ja paljasti Lasselle totuuden Aaron onnettomuudesta. 14  Myöhemmin Paula ja Laura joutuivat oikeuden eteen, mutta heidät katsottiin syyttömiksi. 15 
Paulan syyllistettyä itseään ystävänsä Tuulin itsemurhasta ja ajettua itsensä ulos tieltä Eero pelasti tämän mökkiinsä Karkkilassa ja hoiti tämän kuntoon. Tällöin Eero paljasti, että hänellä on tunteita Paulaa kohtaan. Eero suuteli Paulaa, minkä näki myös mökille löytänyt Lasse, joka lähti loukkaantuneena takaisin Helsinkiin ja ajautui suhteeseen Tanja Jääskeläisen kanssa. Myöhemmin Paula ja Eero aloittivat avoliiton, kun Eero muutti Paulan luokse. 16  Paula tuli raskaaksi, ja pari alkoi odottaa onnellisesti lasta. 17 Ultraäänessä selvisi, että tuleva lapsi on poika. 18  Myöhemmin Lasse sai tietää Eeron olevan lapsen isä.
Keväällä 2009 nähdyissä jaksoissa mielenterveydeltään järkkynyt Eero rakensi arkun vuokraamassaan verstaassa. Eero rakensi arkun saadaakseen Paulan ja tulevan lapsen ”turvaan” Eeron kaksoisveljeltä Aarolta. 19  Eero johdatti Paulan hautausmaalla "Aaron" haudalle ja huumasi Paulan työpaikaltaan vanhainkodista hankkimallaan huumausaineella. Katsojille annettiin kuva että Eero olisi haudannut Paulan elävältä Aaron hautaan, mutta Eero kuitenkin piilotti Paulan vuokraamansa verstaan lattian alle. Lasse huolestui Paulasta kun Eero saapui yksin Ismon ja Sallan häihin ja alkoi tivaamaan Eerolta Paulan olinpaikkaa. Eero oli juuri kertomassa Lasselle Paulan olin paikkaa, kunnes häiden juhlapaikkana toiminut kahvila Kentauri räjähti kaasuvuodon seurauksena. Myöhemmin Eero menehtyi sairaalassa saamiinsa vammoihin. 20  Lasse ryhtyi etsimään Paulaa saamiensa vihjeiden perusteella, hän jopa avatutti Aaron haudan, josta kuitenkin löytyi vain ruumis. Vieraillessaan Kaukovaaroilla Panun poika Otto sanoi, että aina löytyy todisteita. Lasse ja Panu palasivat takaisin aiemmin tutkimaallensa verstaalle. Lasse huomasi että verstaan lattialankut antoivat periksi ja naulat olivat uudet. Tämä herätti Lassen mielenkiinnon, alkaessaan avaamaan lattiaa hän kuuli Paulan huudon ja avasi Panun kanssa lattian ripeästi sorkkaraudalla. Arkussa ollut Paula löytyi juuri viime hetkellä elossa arkusta ja juuri alkanut synnytyskin saatiin kunnialla loppuun. Lasse toimi synnytyksessä kätilönä ja edes ambulanssi ei ehtiny paikalle, koska synnytys oli jo niin pitkällä. 21  Myöhemmin sairaalassa Paula murtui saatuaan tietää Eeron kohtalosta, siitä huolimatta että Eero oli lähes tappanut tämän.
Eeron kuoleman jälkeen yksinäinen Paula kaipasi seuraa. Ensin Paulan luokse muutti tämän ex-mies Lasse, ensin vain ystävyysmielessä. Loppujen lopuksi Lasse ja Paula kuitenkin aloittivat uudestaan suhteen ja päättivät kasvattaa Severiksi nimeämänsä lapsen yhdessä heidän lapsenaan. Kauaa he eivät kolmistaan ehtineet asua, kun Joonatan Sievinen muutti takaisin Paulan asuntoon Juulia Aution kuoleman jälkeen. Suurin yllätys väsyneelle Paulalle kuitenkin oli, kun hänen tyttäret Katri ja Heli palasivat Pihlajakadulle. Pian Katri lähti miesystävänsä Johanin kanssa takaisin Vaasaan, mutta perheen iloksi Heli jäi asumaan kotiin. Paulakin piristyi huomattavasti ja jaksoi olla perheensä kanssa enemmän. Paula on ollut suurena tukena ystävälleen nimeltä Iiris Kaukovaara. Myöhemmin myös paljastui että Iiris oli Helin rakastettu Pariisissa. Iiris ja Heli alkoivat seurustelemaan, Iiris myös muutti lapsineen Paulan luokse asumaan huoltajuuskiistan ajaksi. Myöhemmin Sievisille muutti Paulan siskon poika Jiri Viitamäki. Melko pian Jirin ilmestyttyä kuvioihin lähti Joonatan Sievisten luota Norjaan.
Paula poistui Pihlajakadulta joulukuussa 2012 ja 10. huhtikuuta 2013 esitetyssä jaksossa hänen puolisonsa Lasse luki Paulan laatiman kirjeen ja otti sormuksen pois sormestaan tunnustettuaan tätä ennen eron muun muassa Joonatanille ja Jirille. Paula palasi Pihlajakadulle 5. joulukuuta 2013 esitetyssä jaksossa, mutta tällä välin Lasse oli kosinut Liisa Saloa.
Katariinan salaisen klinikan tanssiaissa tapahtuneessa, ampumavälikohtauksessa Paulaa ammuttiin päähän ja hän vajosi koomaan. Tyttäret Katri ja Heli tulivat käymään Helsingissä katsomaan miten Paula voi. Paulaa pidettiin hengityskoneessa ja hän alkoi lopulta hengittämään itse. Lasse alkoi näkemään Paulaa "kummituksena". Paula kuitenkin lakkasi hengittämästä itsenäisesti 7. lokakuuta 2014 esitetyssä jaksossa ja hänet kiinnitettiin takaisin hengityskoneeseen, koska hänelle tuli aivoverenvuoto, minkä tämän jälkeen Paula todettiin aivokuolleeksi. Hänen sydämensä siirrettiin Jirin Nella-tyttärelle, joka tarvitsi sydänsiirrännäistä.
Joulukuussa 2022 Paula nähtiin viimeisen kerran, kun hän tuli hyvästelemään Lassen. Hänen sydämensä siirrettiin pois Nellasta, joten Paulan henki hävisi lopullisesti. Hän ilmestyi Lasselle Sievisten kettiössä ja jätti hyvästit.
7. https://www.iltalehti.fi/tv-ja-leffat/a/1d8953a1-90d6-4834-9260-7e85e38078ef