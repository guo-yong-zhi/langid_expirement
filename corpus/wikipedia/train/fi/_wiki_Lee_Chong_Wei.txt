Lee Chong Wei  1  on malesialainen sulkapalloilija. Hän aloitti sulkapalloilun 10-vuotiaana. Hän on saavuttanut kaksinpelin olympiahopeaa Pekingissä 2008, Lontoossa 2012 ja Rio de Janeirossa 2016. Kahdella ensimmäisellä kerralla hän hävisi loppuottelussa kiinalaiselle Lin Danille. 2  Rio de Janeiron olympialaisissa 2016 hän voitti Lin Danin välieräottelussa, mutta hävisi loppuottelussa Chen Longille. MM-kilpailuissa hän on saavuttanut kolme hopeaa ja yhden pronssin. Hän oli Rio de Janeiron olympialaisten aikaan maailmanlistan ykkösenä. 3 
Vuoden 2014 MM-kilpailuissa Lee antoi positiivisen dopingnäytteen  ja sai kahdeksan kuukauden kilpailukiellon. 4 
9. marraskuuta 2012 hän meni naimisiin Wong Mew Choon kanssa. 5  Heillä on kaksi poikaa: Kingston Lee 6  ja Terrance. 7 
Leellä todettiin nenäsyöpä vuonna 2018 ja seuraavan vuoden kesäkuussa hän ilmoitti lopettavansa peliuransa. 8 
