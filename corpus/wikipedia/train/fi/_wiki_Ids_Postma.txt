Ids Hylke Postma  on alankomaalainen, uransa lopettanut pikaluistelija, olympiavoittaja ja maailman- sekä euroopanmestari.
Vuonna 1994 Postma voitti Alankomaiden yleisluistelun mestaruuden ja sijoittui maailmanmestaruuskilpailuissa hopealle. Vuonna 1997 hän saavutti kultaa sekä MM- että EM-kisoista.
Vuonna 1998 Postma uusi maailmanmestaruutensa ja saavutti Naganon olympialaisissa 1 000 metrillä kultaa ja 1 500 metrillä hopeaa. Samana vuonna hän luisteli Berliinissä ensimmäisenä ihmisenä 1 500 metriä alle ajan 1.50.
Matkakohtaisista MM-kisoista Postmalla on kolme kultamitalia: 1 500 metriltä vuosina 1999 ja 2000 sekä 5 000 metriltä vuonna 1996. Postma ilmoitti 28. lokakuuta 2004 lopettavansa uransa.
Elokuussa 2009 Ids Postma avioitui pikaluistelija Anni Friesingerin kanssa. 1 
