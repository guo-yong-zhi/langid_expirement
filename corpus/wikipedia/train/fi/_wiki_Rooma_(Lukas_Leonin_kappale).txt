”Rooma” on suomalaisen rap-artistin Lukas Leonin kappale, jolla vierailee Etta. Kappale julkaistiin Lukas Leonin Mä-albumin toisena singlenä 5. huhtikuuta 2019. 1  Sen on kirjoittanut Lukas Leon, Jaakko Kiuru, Cheek, Jimi Pääkallo ja Samuel Kovanko. 2  Tuotannosta vastaa Kovanko ja Rafael Elivuo. 3 
Lukas Leon on kuvaillut ”Roomaa” kaikkein henkilökohtaisimpana kappaleenaan. Se kertoo ”rakkauden tuhoutumisesta verraten sitä Rooman valtakunnan hajoamiseen”. 3 
”Rooma” nousi Suomen virallisen single- ja striimauslistan sijalle neljä, ja latauslistan toiseksi. 4  5  6  Kappale on striimannut kultaa. 7 
Kappaleeseen kuvattiin musiikkivideo, jonka ohjasi Rudi Rok ja Lauri Laukkanen. 3  Cheek nähdään myös cameoroolissa. 8 
