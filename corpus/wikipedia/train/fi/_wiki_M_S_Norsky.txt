M/S Norsky  on Bore Sky B.V:n omistuksessa oleva ro-ro-rahtilaiva. Alus on rakennettu vuonna 1999 Aker Finnyardsin Rauman telakalla. Kuollutta painoa Norskylla on 11 564 tonnia ja jääluokitus on 1A eli alus pystyy useimmissa jääolosuhteissa liikkumaan yksin. Alus on rekisteröity Alankomaiden lipun alle ja sen kotisatama on Rotterdam. Nykyään aluksella operoi P&O Ferries. 2  1 
Norskyn sisaralus on M/S Norstream. 1 
4. syyskuuta 1998 tapahtui kölinlasku. 29. kesäkuuta 1999 alus luovutettiin Bore Sky B.V:n  omistukseen, joka rekisteröi sen Alankomaiden lipun alle nimellä Norsky. Kotisatamaksi tuli Rotterdam. Omistaja aikarahtasi eli vuokrasi aluksen tämän jälkeen P&O North Sea Ferriesin liikenteeseen. 2. heinäkuuta alus lähti telakalta kohti Belgian Zeebruggea. 8. syyskuuta alus aloitti liikennöinnin Englannin Middlesbroughin ja Zeebruggen välillä. 15. lokakuuta 2002 Norsky siirtyi P&O Ferriesin liikenteeseen entiselle reitilleen. 1 
