Antonio Pappano  on kapellimestari ja pianisti. Hänen perheensä muutti Italiasta Englantiin vuonna 1958, ja 13-vuotiaana hän siirtyi perheineen Connecticutiin. 
Pappanosta tuli vuonna 1990 Norjan kansallisoopperan ja vuonna 1992 La Monnaien musiikillinen johtaja. Vuodesta 2002 hän on toiminut Covent Gardenin ja vuodesta 2005 Orchestra dell'Accademia Nazionale di Santa Cecilian musiikillisena johtajana. Lisäksi hän on muun muassa avustanut Daniel Barenboimia Bayreuthin musiikkijuhlilla ja Michael Gieleniä sekä toiminut Israelin filharmonisen orkesterin vierailevana kapellimestarina.
Pappano on johtanut Lontoon Covent Gardenissa sijaitsevaa Royal Opera Housea vuodesta 2002. Hänen kautensa päättyy 2023, jolloin hän siirtyy Lontoon sinfoniaorkesterin ylikapellimestariksi Simon Rattlen jälkeen. 1 
Pappano levyttää säännöllisesti EMI-levymerkille. Hänen levytystensä joukkoon lukeutuu tulkintoja Philippe Boesmansin, Jules Massenet'n, Giacomo Puccinin, Giuseppe Verdin ja Richard Wagnerin oopperoista. Hän on myös levyttänyt Hugo Wolfin lauluja tenori Ian Bostridgen kanssa. Hän on naimisissa laulunopettaja Pamela Bullockin kanssa.
Pappano on Royal Academy of Musicin kunniajäsen.
