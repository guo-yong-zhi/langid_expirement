Garcinia mangostana L. 1 
  Mangostani Wikispeciesissä  Mangostani Commonsissa
Mangostani eli punamangostani  on Kaakkois-Aasiassa kasvava ainavihanta puu, jonka hedelmä on syötävä.
Mangostanipuu kasvaa 6–25 metriä korkeaksi. Sen kaarna on tummanruskea, lähes musta, ja hilseilee tihkuen kellertävää maitiaisnestettä. Nahkeat, soikeat tummanvihreät lehdet kasvavat vuoroittain. Niistä tulee 10 cm pitkiä. Uudet lehdet ovat punertavia. Mehevät kukat ovat noin 5 cm leveitä ja oranssinsävyisiä. 2 
Mangostanin hedelmien säilyvyys on huono. Ostettaessa hedelmän kuoren tulee tuntua puristettaessa hieman pehmeältä.
Tuoreen hedelmän punaruskeasta kuoresta irtoaa viininpunaista väriä, joka ei irtoa vaatteista. Syötävän osan muodostavat hedelmän sisältä löytyvät mehukkaat valkoiset siemenvaipat, joiden maku muistuttaa hieman persikkaa happamanmakealla vivahteella. Suurimpien lohkojen sisällä on suurehko siemen.
