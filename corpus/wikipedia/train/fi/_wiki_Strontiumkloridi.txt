Strontiumkloridi on hygroskooppinen strontiumin ja kloorin ioniyhdiste. Suolan liekkiväri on punainen. Strontiumkloridia voidaan valmistaa strontiumhydroksidin tai strontiumkarbonaatin ja suolahapon välisellä reaktiolla:
Strontiumkloridin kiteytyessä muodostuu strontiumkloridin heksahydraattia SrCl2·6H2O. Kidevesi alkaa poistua yli 61 °C lämpötilassa, ja kaikki kidevesi poistuu 320 °C lämpötilassa. 1  SrCl2:n kiderakenne on samankaltainen kuin rutiililla. Kaasufaasissa SrCl2 on epälineaarinen. Cl-Sr-Cl-kulma on noin 130°, kun VSEPR-teorian ennustama molekyylin geometria on lineaarinen.
SrCl2:a käytetään ilotulitteissa punaisen värin lähteenä ja pienissä määrin lasinvalmistuksessa sekä metallurgiassa.
