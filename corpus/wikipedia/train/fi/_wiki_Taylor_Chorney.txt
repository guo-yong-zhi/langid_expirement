Taylor Chorney  on uransa lopettanut yhdysvaltalainen jääkiekkoilija. Chorney on syntynyt Kanadassa, mutta kasvanut Yhdysvalloissa.
Chorney varattiin Edmonton Oilersiin numerolla 36 NHL:n varaustilaisuudessa 2005. Ennen varaustaan hän pelasi Pohjois-Dakotan yliopistossa. Chorney pelasi Yhdysvaltain nuorten maajoukkueessa vuoden 2006 MM-kisoissa. Hän pelasi joukkueessa myös seuraavan vuoden kisoissa, joissa hän toimi joukkueen kapteenina. NHL-debyyttinsä Chorney teki 10. huhtikuuta 2009 Edmontonissa Calgary Flamesia vastaan. Ensimmäisen NHL-pisteensä hän teki kauden 2009–2010 ensimmäisessä ottelussaan 12. lokakuuta 2009 syöttäessään Zack Stortinin kaksi maalia Nashville Predatorsia vastaan. Itse Chorney teki ensimmäisen maalinsa 15. helmikuuta 2011 Dallas Starsia vastaan.
10. lokakuuta 2011 Chorney asetettiin waiver -listalle, josta St. Louis Blues poimi hänet seuraavana päivänä. Kahden Bluesissa pelatun pelin jälkeen Chorney asetettiin uudelleen waiver -listalle, josta Oilers poimi hänet takaisin itselleen. 
1. heinäkuuta 2012 Chorney palasi St. Louis Bluesiin tehdessään vapaana agenttina yhden vuoden sopimuksen joukkueen kanssa. 1 
1. heinäkuuta 2014 Chorney siirtyi NHL-uransa kolmanteen joukkueeseen tehdessään Pittsburgh Penguinsin kanssa yksivuotisen ja kaksisuuntaisen sopimuksen. 2  Suurimman osan kaudesta 2014–2015 hän pelasi AHL:n puolella Wilkes-Barre/Scranton Penguinsissa, mutta sai tililleen myös seitsemän ottelua NHL:ssä. 
1. heinäkuuta 2015 Chorney siirtyi vuoden mittaisella sopimuksella Washington Capitalsiin. 3 
Chorneyn isä Marc pelasi uransa aikana 210 NHL-ottelua Pittsburgh Penguinsissa ja Los Angeles Kingsissä.
