2009-2010 → 
KHL-kausi 2008–2009 oli jääkiekkosarja KHL:n ensimmäinen kausi. Runkosarja alkoi 2. syyskuuta 2008 ja päättyi 26. helmikuuta 2009. Sarjaan osallistui 24 joukkuetta, joista 21 Venäjältä ja yksi joukkue Latviasta, Kazakstanista ja Valko-Venäjältä.
Ensimmäisen KHL-kauden mestaruuden voitti Ak Bars Kazanista.
Ennen kauden alkua NHL:stä siirtyi lukuisia pelaajia KHL-liigaan, mm. Jaromír Jágr, Aleksandr Radulov, Ray Emery 1 , Sergei Brylin, Ladislav Nagy, Jozef Stümpel, Marcel Hossa, Aleksei Žitnik, Bryan Berard ja Chris Simon.
KHL ja NHL kirjoittivat sopimuksen 10. heinäkuuta 2008, jonka tarkoituksena on kunnioittaa voimassa olevia sopimuksia liigojen välillä. Vain vuorokausi sopimuksen jälkeen venäläinen Aleksandr Radulov allekirjoitti pelaajasopimuksen Salavat Julajev Ufan kanssa, vaikka Radulovilla oli voimassa oleva sopimus Nashville Predatorsin kanssa. Predators, NHL ja kansainvälinen jääkiekkoliitto ilmoittivat että pelaajasopimus rikkoo uutta sopimusta. Tämän seurauksena IIHF käski Ufan purkamaan sopimuksensa Raduloviin. KHL:n varapresidentti Ilja Kotševrin mainitsi, että Ufan ja Radulovin välinen sopimus on allekirjoitettu viittä päivää ennen liigojen välistä sopimusta. IIHF tuomitsi Radulovin pois kansainvälisistä peleistä. 2 .
30. lokakuuta 2008 Magnitogorski metallurgitšeski kombinat osti KHL:stä 11,76 prosentin osuuden. KHL:n omistajiin kuuluu myös kaasuyhtiö Gazprom. 3 
Liigassa on toteutettu palkkakatto.
Osa KHL-seuroista joutui talousvaikeuksiin KHL:n alkuvuosina. Muun muassa Metallurg Novokuznetsk ajautui talousvaikeuksiin osiltaan maailmanlaajuisista taantumasta johtuen. Joukkueen sponsoreihin lukeutuva Evraz Group vähensi seuralle annettavaa tukea. Talousvaikeuksista johtuen joukkuetta uhkasi toiminnan lopettaminen.
MVD:llä oli palkanmaksuissa viivästyksiä. Atlantin puolestaan oli otettava velkarahoitusta. Metallurg Magnitogorskin oli pakko leikata henkilöstömenoja 30 prosentilla. Avangard Omskin omistaja Roman Abramovitš lupasi jatkaa taloudellista tukea niin kauan kuin joukkue jatkaa hyvää menestystä. Lukuisissa muissakin seuroissa jouduttiin tekemään taloudellisia leikkauksia.
KHL-liiga huolestui niin paljon talousvaikeuksista, että se laati ns. kriisipaketin. Leikkauksia tehtiin ei palkanmuotoisiin kuluihin kuten ottelua edeltäviin tapahtumiin, leireihin ja sarjaa edeltäviin turnauksiin. Ns. keskitason pelaajien palkkoja leikattiin. 4  Myös divisioonajakoihin tehtiin muutoksia kaudelle 2009–2010 matkakulujen vähentämiseksi. 5 
KHL:n runkosarjassa pelattiin 56 ottelua. Sarjan 24 joukkuetta jaettiin neljään divisioonaan. Joukkueet pelasivat saman divisioonan joukkueita vastaan neljä ottelua ja muiden divisioonien joukkueita vastaan kaksi ottelua. Runkosarjan jälkeen pelattiin pudotuspelit, joihin selviytyi runkosarjan 16 parasta joukkuetta, neljä jokaisesta divisioonasta. Neljännes- ja puolivälierät pelattiin paras viidestä -systeemillä. Neljännesvälieräparit saatiin sijoittamalla divisioonien voittajat paremmuusjärjestykseen keskinäisten otteluiden perusteella. Loput pudotuspeleihin selvinneet joukkueet sijoitettiin sijoille 5–16 myös keskinäisten otteluiden perusteella. Tämän jälkeen runkosarjan ykkönen kohtasi sarjan kuudennentoista, sarjakakkonen viidennentoista jne. Välierien voittajat selvisivät paras seitsemästä -systeemillä. Välierien voittajat kohtasivat finaalisarjassa, joka pelattiin myös paras seitsemästä -systeemillä. Finaalisarjan voittanut joukkue voitti ensimmäisen Gagarin Cupin. 6 
* KHL joukkueet Google Mapin kartalla
* Maalivahdit: vähintään 15 pelattua ottelua
Joka kuukausi asiantuntijat valitsevat kuukauden pelaajat joka pelipaikalle ja lisäksi kuukauden tulokkaan. 10 
Liigan palkintojenjakotilaisuus pidettiin 15. toukokuuta 2009 Moskovassa. Palkintoja jaettiin yhteensä 23, joista kolme oli joukkueille tarkoitettuja palkintoja. 18 
 28 
