M. Roma Volley on Italian kolmannella sarjatasolla (C-liiga pelaava lentopallojoukkue. Se on aiemmin pelannut toiseksi korkeimmalla sarjatasolla A2-liigassa. Kaudella 2007–2008 joukkue voitti Euroopassa CEV-Cupin ja jakoi pronssimitalit Italian A1-liigassa. Seuran kotikaupunki on Rooma.
M. Roma Volley perustettiin vuonna 2006. Aiempi roomalainen pääsarjajoukkue Roma Volley oli lopettanut toimintansa vuonna 2002 talousvaikeuksien vuoksi. Heti ensimmäisellä kaudellaan M. Roma Volley pelasi Italian A1-liigassa. Liigaan se sai hakemalla paikan Italian Lentopalloliitolta. Ensimmäisellä kaudellaan A1-liigassa M. Roma Volley sijoittui runkosarjassa toiseksi ja pudotuspeleissä se eteni välieriin joissa se lopulta putosi. Sijoitukseksi jäi jaettu pronssimitali. 
Seuraavalla pääsarjakaudellaan M. Roma Volley oli hankkinut serbialaisen huippuhakkurin Ivan Miljkovicin ja joukkue haki menestystä tosissaan. Kauden aikana joukkue kohtasi Euroopan Cupissa suomalaisen Pielaveden Sammon. Rooma oli hätää kärsimässä kotiottelussaan mutta hoiti lopulta voiton kotiin ja jatkoi Euroopan Cupissa. Lopulta joukkue pelasi loistavan Euroopan Cupin ja voitti mestaruuden. Kotimaisessa A1-liigassa joukkue oli jälleen kerran kolmannella sijalla. Kauden jälkeen M. Roma Volley ilmoitti yllättäen Italian lentopalloliitolle että se ei pysty jatkamaan pääsarjassa rahaongelmien takia ja pelasi sen jälkeen kakkostasolla.
Vuonna 2013 joukkue putosi kolmostasolle eli C-sarjaan.
M. Roma Volley kävi Suomessa kaudella 2007–2008 pelaamassa CEV-cupia Pielaveden Sampoa vastaan. Ensimmäinen osaottelu joukkueiden välillä pelattiin Kuopiossa, ja se päättyi Rooma Volleyn tiukkaan voittoon lukemin 1–3. Roomassa pelattu toinen osaottelu oli vielä tiukempi. Pielaveden Sammolla oli ratkaisevassa viidennessä erässä ottelupallo, mutta Roma Volley pystyi kääntämään erän edukseen pistein 19–17. Roma Volley jatkoi näin CEV-cupia eteenpäin tiputtamalla Sampon.
Videolinkkejä:
