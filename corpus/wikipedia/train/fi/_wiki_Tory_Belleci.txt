Salvatore "Tory" Paul Belleci  on yhdysvaltalainen elokuvaohjaaja ja mallirakentaja. Hänet tunnetaan parhaiten työstään Discovery Channelin Myytinmurtajat-televisiosarjassa. Hän on myös työskennellyt Industrial Light and Magicille elokuvissa Pimeä uhka ja Kloonien hyökkäys. 1 
Bellecilla on pitkä historia tulen ja räjähteiden kanssa työskentelemisestä. Varhaisiässä Bellecin isä opetti häntä rakentamaan Molotovin cocktailin eli polttopullon. Myöhemmin hän rakensi kotioloissa liekinheittimen ja sitä käyttäessään hän sytytti vahingossa pienen osan talostaan tuleen. 19-vuotiaana Bellecin rakentama putkipommi räjähti hänen vanhempiensa kodin luona Seasiden kaupungissa Kaliforniassa. Paikalle tullut poliisi pidätyksen sijaan kehotti Belleciä löytämään laillisen tavan työskennellä räjähdysten parissa. 2 
Tory kertoo olleensa erittäin kiinnostunut erikoistehosteista tehtyään lukiossa esitelmän elokuvien erikoistehosteista.
Suoritettuaan San Franciscon yliopiston elokuvakoulun hän aloitti vuonna 1994 työt Jamie Hynemanin pienessä tuotantoyhtiössä. 1  Aluksi hän työskenteli lavastajana, juoksupoikana ja siivoojana mutta hän yleni nopeasti työssään. Muutamia vuosia myöhemmin hän aloitti työskentelyn Industrial Light and Magicille, hän työskenteli ILM:lle kahdeksan vuotta mallien rakentajana, kuvanveistäjänä ja maalarina. Vuonna 2003 Tory aloitti työt Discovery Channelille. 2 
Tory Bellecin Kotisivut Tory Belleci MySpacessa Tory Belleci IMDb:ssä 
