Jenni Pääskysaari  on suomalainen juontaja, kirjailija ja toimittaja. 1  2 
Vantaan Korsosta kotoisin oleva Pääsky­saari valmistui yli­oppilaaksi Kallion ilmaisu­taidon lukiosta, minkä jälkeen hän opiskeli radio­työtä Laajasalon opistossa. Hän tuli tunnetuksi radio­kanava Kiss FM:n aamu­juontajana, jona hän toimi 1990-luvun lopulla ja 2000-luvun alku­puolella. 1  Hänen kanssaan kanavan aamu­lähetyksiä juonsivat Tuomas Enbuske ja Henkka Hyppönen. 3  Pääsky­saari on juontanut radiossa YleQ:lla vuosina 2004 ja 2006 sekä Yle Puheessa vuonna 2014. 4  5  6 
Pääsky­saari on työskennellyt myös televisiossa. Hän juonsi vuosina 2002–2004 TV 1:llä keskustelu­ohjelmaa Yokotai ensin Heikki Ali-Hokan ja myöhemmin Pekka Lehtisen kanssa ja vuosina 2011–2013 MTV3:lla keskustelu­ohjelmaa Korkojen kera yhdessä Vappu Pimiän kanssa. Pääsky­saari on juontanut muun muassa MTV3:n ohjelmaa Ekotähdet, jota esitettiin vuosina 2008–2009, saman kanavan ohjelmaa Kadonneen jäljillä kolme tuotanto­kautta vuodesta 2009, AVAn pari­suhde­aiheista keskustelu­ohjelmaa 11 tapaa jättää nainen, jota esitettiin syksyllä 2012, ja MTV3:n musiikki­viihde­ohjelmaa Pop’n’Roll, jota on esitetty vuodesta 2015. 1  7  8  9  10  Pääsky­saari on käsi­kirjoittajana ja juontaa MTV3:n paneeli­ohjelmaa Pitääkö olla huolissaan?, jonka esittäminen alkoi syksyllä 2016. 11  Jenni Pääsky­saari on toiminut Ylen SuomiLoven juontajana yhdessä Mikko Leppi­lammen kanssa. 12  13  Viidennellä kaudella Leppi­lammen tilalla uutena juontajana aloitti Mikko Kuustonen. Jenni Pääsky­saari jatkaa toisena juontajana. 14 
Juontajan ja toimittajan töiden lisäksi Pääsky­saari on työskennellyt televisio-ohjelmien tuottajana ja käsi­kirjoittajana. Hänen käsi­kirjoittamiinsa ohjelmiin kuuluvat TV1:n keväällä 2013 esittämä Totuus rakkaudesta ja MTV3:lla syksystä 2014 esitetty Posse. 15  16  17  Syksyllä 2013 hän oli yksi Tanssii tähtien kanssa -tuomareista MTV3:n esittämän ohjelman kahdeksannella tuotanto­kaudella. 18  Syksyllä 2012 hän oli vierailevana tuomarina Nelosen esittämän Dancen toisen tuotanto­kauden toisessa suorassa lähetyksessä. 19 
Pääsky­saari on kirjoittanut kolme nuorten tieto­kirjaa, tytöille suunnatut kirjat Kompassi : Jennin kirja sinulle  ja Tyttö, sinä olet…  sekä pojille suunnatun kirjan Poika, sinä olet… . Kaikki kolme on kustantanut Otava. 20  21  22 
Pääsky­saari on naimisissa entisen juontaja­kollegansa Henkka Hyppösen kanssa. Heillä on kolme tytärtä. 1 
 
