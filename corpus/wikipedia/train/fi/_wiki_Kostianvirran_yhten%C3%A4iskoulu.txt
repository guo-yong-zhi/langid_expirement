Kostianvirran yhtenäiskoulu on Pälkäneen Onkkaalassa sijaitseva yhtenäiskoulu. Se perustettiin elokuussa 2021, kun alakoulu Kostian koulu ja yläkoulu Pälkäneen yhteiskoulu yhdistettiin osana Pälkäneen kouluverkkouudistusta. 1  2  3  Luokat 1–6 toimivat edelleen Kostian koululla ja luokat 7–9 niin edelleen Pälkäneen yhteiskoululla 4 , kunta kuitenkin suunnittelee uuden modernin koulurakennuksen rakentamista, mahdollisesti elokuussa 2018 valmistuneen Kostia Areenan läheisyyteen. 1 
Koulun nimestä järjestettiin keväällä 2021 kunnansisäinen kilpailu, jossa kuntalaiset saivat jättää ehdotuksia uuden koulun nimestä. Ehdotuksien pohjalta järjestettiin äänestys, jossa kuntalaiset saivat äänestää mieleistään ehdotusta. Viisi eniten ääniä saanutta vaihtoehtoa eteni Pälkäneen kunnan sivistyslautakunnan käsittelyyn. 5  Sivistyslautakunta päätti kokouksessaan 22. huhtikuuta 2021 äänin 8–1, että uuden koulun nimeksi tulee Kostianvirran yhtenäiskoulu. 6  7 
