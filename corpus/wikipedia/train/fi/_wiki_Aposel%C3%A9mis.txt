Aposelémis  Λίμνη Αποσελέμη,  on tekojärvi Kreetan saarella Kreikassa. 1  Sen pinta-ala on noin 1,928 neliökilometriä, ja pituus noin 660 metriä ja leveys 320 metriä. 2 
Aposelémisin tekojärvi sijaitsee Chersónisoksen kunnassa Iraklionin alueyksikössä linnuntietä noin 7,5 kilometriä etelään Chersónisoksen kaupungista. Sen ympärillä sijaitsevat kylät Potamiés, Mochós ja Avdoú. Järven itärannalla sijaitsee hylätty, nykyisin puolittain järven peittämä Sfendýlin kylä. 1  3  4 
Järven muodostanut Aposelémisin pato  valmistui vuonna 2012. Sen korkeus on 62,5 metriä. Järvi saa vetensä Kastamonítsan lähteistä ja Lasíthin ylätasangolta, ja siihen mahtuu noin 27,3 miljoonaa kuutiometriä vettä. Sitä käytetään Iraklionin ja Ágios Nikólaoksen seutujen vesihuoltoon. Mainittuihin kaupunkeihin johtaa järvestä 74 kilometriä pitkä vesijohto. 1  2 
