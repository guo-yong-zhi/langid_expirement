Äärimmäisen uhanalainen  1 
Dendrolagus scottae Flannery & Seri, 1990
  Vuoripuukenguru Wikispeciesissä  Vuoripuukenguru Commonsissa
Vuoripuukenguru  on kenguruihin kuuluva nisäkäslaji. Sitä tavataan uhanalaisena Papua-Uusi-Guineasta.
Vuoripuukenguru voi saavuttaa suurimmillaan noin 11 kg painon ja koiras on hieman naarasta kookkaampi. Lajin karva on väriltään mustaa tai tumman ruskeaa. Vuoripuukengurun etutassujen vahvat kynnet ja pitkä taipuisa häntä auttavat sitä kiipeilemään puissa. Vuoripuukengurunaaraalla on muiden pussieläinte tavoin vatsassaan pussi. 2  3 
Vuoripuukenguru elää ainoastaan Papua-Uusi-Guinean luoteisosassa Torricellivuorilta ja niiden läheisiltä vuoristoalueilta. Lajin elinympäristä ovat sademetsät 900 1 700 metrin korkeudella merenpinnasta. Laji liikkuu usein yksinta tai korkeintaan neljän yksilön perheryhmissä ja viettävät suurimman osan ajastaan maassa. Ne ovat taitavia kiipeilemään puissa ja kykenevät hyppimään puista toiseen, mutta kiipeävät yleensä vain vaaraa paetessaan. Vuoripensaskenguru on kasvinsyöjä ja sen ravintoa ovat lehdet, sammalet ja liaanit. Vuoripuukengurun lisääntymisestä on vain vähän tietoa. Naaras synnyttää yhden poikasen vuodessa ja lisääntymiskausi on mahdollisesti ympärivuotinen. 1  2  3  4 
Vuoripuukenguru luokitellaan äärimmäisen uhanalaiseksi. Kannan kooksi arvioidaan noin 200 yksilöä, 2000-luvun alussa määrä oli noin 100. Suurimmat uhat ovat metsästäminen ravinnoksi ja elinympäristön häviäminen. Osana suojelutoimenpiteitä paikalliset ovat lopettaneet vuoripuukengurun metsästämisen ja kanta on saatu elpymään ja on vakaa. 1  2  3  4 
