Marc Jacobs  on yhdysvaltalainen muotisuunnittelija. Jacobs oli vuosina 1997-2013 tunnetun ranskalaisen muotitalon Louis Vuittonin taiteellinen johtaja. 1  Hänellä on myös omia suosittuja vaatelinjoja, kuten esimerkiksi Marc Jacobs sekä vuonna 2002 aloitettu, hieman halvempi Marc By Marc Jacobs.
Marc Jacobs valmistui High School of Art and Designista vuonna 1981 ja sen jälkeen jatkoi opiskelujaan Parsons School of Designissa New York Cityssä. Parsonsissa hän voitti palkintoja kuten Perry Ellis Gold Thimble Awardin vuonna 1984, sekä suunnitteli ja myi kokoelman neuleita. Samoihin aikoihin hän myös aloitti näihin päiviin kestäneen yhtiökumppanuuden Robert Duffyn kanssa. Ensimmäisen kokoelman nimellä Marc Jacobs Jacobs julkaisi vuonna 1986. Seuraavana vuonna hän voitti erään alan korkeimmista palkinnoista; The Council of Fashion Designers of American  Perry Ellis-palkinnon uuden muotikyvyn kategoriassa.
Jacobs ja Duffy liittyivät Perry Ellisille vuonna 1989. Vuonna 1992 Jacobs sai jälleen tunnustuksen CFDA:lta, kun nämä nimesivät hänet vuoden naistenvaatesuunnittelijaksi. Jacobs sai Ellisiltä potkut suunniteltuaan vuonna 1993 merkille grunge-tyylisen kokoelman. Kokoelma toi kuitenkin Jacobsille paljon huomiota muotimaailmassa. 
Louis Vuittonin muotitalon taiteelliseksi pääsuunnittelijaksi Jacobs nimettiin vuonna 1997. Vuittonilla Jacobs suunnitteli muun muassa muotitalon ensimmäisen valmisvaatekokoelman, sekä teki yhteistyötä muun muassa taiteilijoiden Takashi Murakamin ja Stephen Sprousen kanssa.
Marc Jacobsin vaatteita myydään ympäri maailmaa runsain mitoin. Jacobs on vaatteittensa ohella tunnettu myös kengistään ja laukuistaan, joista tunnetuin malli lienee Stam Bag. Maaliskuussa 2012 uutisoitiin Marc Jacobsin haluttomuudesta maksaa malleillensa palkkaa. Lokakuussa 2013 kerrottiin Jacobsin lähtevät Louis Vuittonilta ja keskittyvän omaan brändiinsä 1 .
