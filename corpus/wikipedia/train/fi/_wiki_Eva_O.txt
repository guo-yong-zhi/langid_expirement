Eva O  on yhdysvaltalainen punk rock-, deathrock- ja goottirockmuusikko sekä goottisuuntauksen uranuurtaja. Hänet tunnetaan dramaattisesta äänestään, raskaasta kitaroinnistaan sekä töistään deathrock-yhtye Christian Deathissa ja edesmenneen aviomiehensä Rozz Williamsin kanssa perustamassa Shadow Project -yhtyeessä. Evan osallisuus näissä yhtyeissä ansaitsi hänelle lehdistöltä ja yleisöltä "pimeyden kuningatar"-arvonimen. Evaa on myös nimitetty "yhdeksi Yhdysvaltojen goottipiirien säväyttävimmistä hahmoista" sekä "Gitane Demonen lisäksi ainoaksi jäljellä olevaksi gootin jumalattareksi." 1 
Eva O nauttii laajaa kulttisuosiota ja esiintyy edelleen sooloartistina tai yhtyeensä Mz Eva O and Her Guns kanssa. Vuonna 2007 hän liittyi Christian Death -yhtyeen muunnelmaan, Christian Death 1334:n, joka koostuu alkuperäisistä jäsenistä paitsi että siinä Eva laulaa Rozz Williamsin sijasta.
Eva syntyi vuonna 1961 ja muutti vuonna 1979 Los Angelesiin, Kaliforniaan unelmanaan rocktähden ura. Long Beachilla hän perusti paikallisen tyttöpunkyhtyeen Speed Queens, joka toimi vuosina 1980 1982. Eva oli tuolloin liian ujo toimiakseen laulajana, joten hän soitti kitaraa ja toimi taustalaulajana. Speed Queensin hajottua Eva ja basisti Sandra Ross hankkivat rumpalin ja perustivat yhtyeen Super Heroines. Samoihin aikoihin hän tapasi Rozz Williamsin, joka oli perustamassa deathrockyhtyettä Christian Death.
Super Heroines julkaisi kolme albumia. Kun Rikk Agnew jätti Christian Deathin pyysi Rozz Evaa yhtyeeseen kitaristiksi. Eva soitti Christian Deathissa jonkin aikaa, ja oli mukana tämän yhtyeen vuoden 1982 albumilla Only Theatre of Pain, jonka katsotaan aloittaneen koko Yhdysvaltojen goottisuuntauksen, ja sitä pidetään usein ensimmäisenä deathrock-albumina. 2  Yhtyeeseen liittyi muita jäseniä, joista yksi soitti myöhemmin myös Super Heroinesissa. Yhtye äänitti viimeisen albuminsa Love And Pain vuonna 1983, mutta se julkaistiin vasta kahdeksan vuoden päästä.
1980-luvun puolessä välissä Eva vietti paljon aikaa Richard Ramirezin kanssa. Ramirez suoritti lukuisia sarjamurhia San Franciscossa ja joutui niistä oikeuteen. Eva O palasi lopulta Rozz Williamsin luokse. Vuonna 1988 Rozz kosi Evaa, he menivät naimisiin ja muuttivat San Franciscoon. Siellä ollessaan Eva kiinnostui Anton LaVeyn sekä Boyd Ricen kirjoituksista ja hänestä tuli satanisti. Ajan kulukseen Rozz ja Eva perustivat uuden yhtyeen, Shadow Projectin, joka julkaisi kaksi albumia 1990-luvulla. Yhtye kuvaili tyyliään "oudoksi sekoitukseksi metallista deathrockia ja punkia." Tässä yhtyeessä Eva O kirjoitti suuren osan kappalemateriaalista, jota luonnehtivat raskaat kitarat. Kirjoittaja Gavin Baddeleyn mukaan Shadow Project oli osin luomassa nousevaa goottimetallisuuntausta. Toisen albumin Dreams for the Dying julkaisemisen jälkeen Eva ja Rozz alkoivat kirjoittaa uutta kappalemateriaalia. Christian Death perustettiin uudelleen Shadow Projectin kokoonpanolla ja julkaisi kaksi uutta albumia. Shadow Project teki viimeisen kiertueen In Tuned Out-livealbumin jälkeen. Vaikka Eva O ei koskaan pitänyt itseään Christian Deathin virallisena jäsenenä vaan lähinnä sessiomuusikkona, hänen työnsä siinä yhtyeessä ja Shadow Projectissa ansaitsi hänelle lehdistöltä "pimeyden kuningatar"-arvonimen.
Eva äänitti vuonna 1993 sooloalbumin Past Time. Vuonna 1994 hän alkoi työstää toista sooloalbumia. Se kulki alun perin nimellä Angels Fall for a Demons Kiss. Kuitenkin luettuaan Billy Grahamin kirjan Enkelit hänelle selvisi enkelien arvojärjestys ja muutti levyn nimen muotoon Demons Fall for an Angel's Kiss ja uudelleenkirjoitti suuren osan levyn materiaalista. Levy oli yleisilmeeltään rauhallisempi ja hillitympi verrattuna Evan aiempaan karkeaan ja villiin tuotantoon. Julkaisua seuranneessa lehdistötilaisuudessa hän kertoi kääntyneensä kristinuskoon. 3 
Rozz Williams riisti henkensä 1. huhtikuuta 1998. Toukokuun 12. samana vuonna julkaistiin viimeiseksi jäänyt Shadow Project -albumi From the Heart.
Vuonna 1999 Eva pääsi saksalaiselle MCM Music -levy-yhtiölle ja julkaisi sooloalbumin Damnation . Se oli ensimmäinen osa hänen Damnation Salvation -teostaan, joka käsittelee yksityiskohtaisesti hänen okkultistista taustaansa. Musiikillisesti se oli hyvin synkeä deathrock-albumi tanssittavilla industrial-vaikutteilla. Albumi ei miellyttänyt kaikkia Evan vanhan tyylin ihailijoita, vaikka Damnation sai myönteisiä arvioita lehdistöltä.
Vuonna 2005 Eva äänitti ja julkaisi teoksen toisen osan Damnation/Salvation, koko nimeltään Damnation /Salvation . Albumilla on mukana jäseniä Teksasin industrial-yhtye Audio Paradoxista: Josh Pyle , River Tunnell  ja Kristian Rosentrater . Damnation/Salvation jatkoi Evan okkultististen ja satanististen taustojen käsittelyä, ja näiden aiheiden vuoksi levyä kieltäydyttiin jakamasta Yhdysvalloissa. Eva itse on korostanut, että albumia tulisi kuunnella kokonaisuutena, jotta sen täyden tarkoituksen voi ymmärtää. Hänen mukaansa albumia ei tulisi tuomita sen kansikuvan, kappaleluettelon tai sen muutaman ensimmäisten kappaleiden sanoitusten perusteella. Damnation/Salvation palasi lähemmäs Evan kirjoittamaa Shadow Project -kappalemateriaalia, ja albumia on kuvailtu progressiiviseksi ja metalliseksi deathrockiksi. Evan kitaratyöskentelyä albumilla on luonnehdittu Black Sabbath-tyylisen raskaaksi ja uhkaavaksi. Damnation/Salvation sai ylistäviä arvioita lehdistöltä.
Eva O teki sooloesiintyjänä sekä yhtyeensä kanssa konsertteja Yhdysvaltojen ja Euroopan maitten kuten Englannin, Saksan ja Ranskan goottiklubeilla vuosina 2005 ja 2006. Vuonna 2007 hän liittyi Christian Death -yhtyeen muunnelmaan, Christian Death 1334:n, joka koostuu alkuperäisistä jäsenistä paitsi että siinä Eva laulaa Rozz Williamsin sijasta. Yhtye kiersi Eurooppaa saman vuoden lopulla.
Oltuaan 14 vuotta kristitty ja julkaistuaan 3 kristillissävyistä albumia, huhujen mukaan Eva alkoi kääntyä pois uskostaan. Kesäkuussa 2007 julkaistussa saksalaisessa Deathrock-lehdessä kirjoittaja Philip Henken kertoo artikkelissa "The Story of O", että "kun kysyin hänen  kristinuskoon kääntymisestään, hän kertoo jättäneensä uudestisyntyneen kristityn taustansa taakseen."  Eva kertoo tuossa artikkelissa: »Minulla ei ole ongelmaa kristinuskon kanssa. En itse vain voi seurata sitä tietä. Vaikka sitä ajattelee, että uskonto on korruptoitunut... Ihmiskunta   kaikki on korruptoitunutta sillä hetkellä kun ihminen koskee siihen. Minut tuotiin  ja minulla ei ole ongelmaa sen kanssa. Mutta tunnen sen tien, ja en aio antaa elämääni Kristukselle. Se on minun elämäni ja haluan pitää sen. Valitsen rehellisyyden.» 