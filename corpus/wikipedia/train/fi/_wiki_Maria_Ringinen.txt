Maria Ringinen  on suomalainen entinen rytminen voimistelija. Hän voitti vuosina 2003–2007 Suomen mestaruuden neliottelussa ja kaikilla neljällä tuona vuonna vuorossa olleella välineellä. Vuonna 2008 hän voitti neliottelun, vanteen ja keilan mutta jäi hopealle narussa ja nauhassa. Pohjoismaiden mestaruuden hän voitti neliottelussa kolmesti ja yksittäisillä välineillä yhteensä yhdeksän kertaa.
Maailmanmestaruuskilpailuissa Ringisen paras sijoitus oli neliottelussa 20. sija vuonna 2005.
Ringinen lopetti uransa vuonna 2008. Päätökseen vaikuttivat hänen karsiutumisensa Pekingin olympialaisista ja epäilys siitä, ettei Suomesta löytyisi tarpeeksi tasokasta valmennusta uran jatkoa ajatellen. 2 
Ringinen edusti Elannon Iskua ja häntä valmensivat Laura Ahonen ja Terhi Toivanen.
