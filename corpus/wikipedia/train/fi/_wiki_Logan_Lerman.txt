Logan Wade Lerman  on yhdysvaltalainen näyttelijä. Hänet tunnetaan muun muassa nimiroolistaan elokuvissa Percy Jackson: Salamavaras  ja Percy Jackson: Hirviöidenmeri .
Lerman syntyi Beverly Hillsissä, Kaliforniassa Larry Lermanille ja Lisa Goldmanille, joka on nykyään hänen managerinsa. Hänellä on kaksi sisarusta, Lindsey ja Lucas. Uskonnoltaan Lerman on juutalainen.
Lerman on esiintynyt vuodesta 2000 lähtien lukuisissa elokuvissa, kuten Patriot , John Grishamin maalattu talo , Perhosvaikutus , Huuhkajat , Numero 23 , Klo 15:10 lähtö Yumaan , Meet Bill , Gamer , Tule omakseni , Kolme muskettisoturia , Elämäni seinäruusuna , Noah  ja Fury .
Vuonna 2010 ensi-iltansa saaneessa fantasiaelokuvassa Percy Jackson: Salamavaras Lerman pääsi ensimmäistä kertaa esiintymään pääroolissa.
Lerman on saanut uransa aikana kolme Young Artist -palkintoa.
Lerman tutustui sarjassa Jack & Bobby näyttelijätoveriinsa Dean Collinsiin, jonka kanssa hän on pysynyt ystävinä. He tekivät vuosina 2006–2007 yhdessä YouTubeen lyhytelokuvia nimellä ”monkeynuts1069”, 1  ja soittavat yhtyeessä nimeltä Indigo muusikko Daniel Pashmanin kanssa. Lerman soittaa muun muassa pianoa ja kitaraa. 2 
