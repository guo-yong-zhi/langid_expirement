Yol on Yilmaz Güneyn käsikirjoittama ja Serif Görenin Güneyn ohjeiden mukaan ohjaama turkkilainen draamaelokuva vuodelta 1982.
 1  Vankilassa suuren osan elämästään viettänyt Güney leikkasi elokuvan Pariisissa, jonne hänen onnistui paeta vankilasta. Elokuva voitti Cannesissa Kultaisen palmun ja Fipresci-palkinnon. 1  2  3  4  Elokuva sai ensi-iltansa Turkissa 12. helmikuuta 1999. 5 
Elokuva Yol  syntyi Güneyn vankitovereiden kertomusten pohjalta elokuvantekijän pyydettyä kutakin pitämään kirjaa kokemuksistaan viikon mittaisen vankilomansa aikana. Valmiissa elokuvassa esiintyy viiden vangin tarinat, joiden kautta kuvataan Turkkia sotilasdiktatuurin ja tukahduttavien perinteiden kahleissa. Eri tarinoiden teemoina ovat muun muassa kurdikysymys, naisten asema ja nuorten kahlittu elämä ilman omaa päätösentekovaltaa. 1 
Suomen kansallisen audiovisuaalisen instituutin sivuilla elokuvasta todetaan ilmeisesti Ywe Jalanderin ajatuksiin perustuen: ”Hyvin harvoin elokuvan historiassa jonkin kulttuurin hallitsevat sisäiset rakenteet on pystytty saamaan näkyville näin selkeinä ja uskottavina. Yolia sopisi täten pitää eräänlaisena sosiologis-antropologisena dokumentaarina fiktiivisessä muodossa. Silti se ei hetkeäkään tunnu didaktisella eikä siinä myöskään ole teoreettisen konstruktion makua, vaan nuoruudessaan innokkaasti amerikkalaisia seikkailuelokuvia katsellut Güney on punonut panoraamansa osaset mukaansatempaavaksi kertomukseksi.” 1 
Yol nähtiin Suomen elokuvateattereissa tuoreeltaan jouluna 1982 ja televisiossa ensimmäisen kerran Mainos-TV:n ohjelmistossa vuoden 1985 alussa 6 . Helsingin Sanomien Mikael Fränti kirjoitti elokuvan tv-esityksen alla sen tarinan vaikuttavan vahvalta, tosipohjaiselta ja vaikuttavalta, mutta ei pitänyt itse elokuvaa kovin omaperäisenä saati erinomaisena. 2 
