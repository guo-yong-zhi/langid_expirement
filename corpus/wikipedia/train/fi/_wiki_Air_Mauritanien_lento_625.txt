Air Mauritanien lento 625 oli Air Mauritanien Mauritanian sisäinen reittilento Nouakchottista Tidjikjaan. Lennolla 1. heinäkuuta 1994 käytetty Fokker F28-4000 ajautui ulos kiitotieltä laskeuduttuaan Tidjikjaan liian kovaa hiekkamyrskyssä. Myrskyn vuoksi miehistö oli jo joutunut hylkäämään useita lähestymisyrityksiä. Onnettomuuteen päättyneellä yrityksellä kone osui kiitotiehen liian kovaa, ja laskutelineet pettivät. Kone liukui ulos kiitotieltä, törmäsi kivikkoon ja syttyi tuleen. 1  2 
Lennolla oli 89 matkustajaa ja neljä miehistön jäsentä. Onnettomuudessa kuolivat kaikki miehistön jäsenet sekä 76 matkustajaa, eli yhteensä 80 ihmistä. 1  Se on pahin Fokker F28:lle sattunut onnettomuus 3  ja Mauritanian historian pahin lento-onnettomuus. 4 
