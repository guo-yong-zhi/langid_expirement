Juupajoen vaakuna on Juupajoen kunnan tunnus. Aiheen tunnukset viittaavat kahteen tärkeään kunnassa vaikuttaneeseen laitokseen. Havunoksa kuvaa nykyään satavuotiasta Hyytiälän metsäasemaa, ja vuota sittemmin lakkautettua Korkeakosken kenkätehdasta.
Vaakunan selitys on ”hopeakentässä punainen vuota, jossa kultainen havunoksa.” Vaakunan on suunnitellut Olof Eriksson, ja Juupajoen kunnanvaltuusto hyväksyi sen kokouksessaan 24. marraskuuta 1956. Sisäasiainministeriö vahvisti vaakunan käyttöön 26. huhtikuuta 1957.
