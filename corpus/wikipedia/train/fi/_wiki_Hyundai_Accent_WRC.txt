Hyundai Accent WRC oli eteläkorealaisen Hyundain Accent-mallin perustunut WRC-luokan ralliauto, jonka kehitystyöstä vastasi englantilainen, Milton-Keynesissä toimiva Motor Sport Developments Ltd . Auton kehitystyö aloitettiin vuonna 1999 ja auton ensiesiintyminen MM-ralleissa oli Monte Carlon rallissa vuonna 2000. Autosta rakennettiin kolme eri kehitysversiota, mutta kaiken kaikkiaan tulokset eivät olleet sillä tasolla, mitä Korean päämajassa oli toivottu ja koko WRC-projekti lakkautettiin kesken kauden 2003. Hyundain autot eivät olleet mukana enää kauden neljässä viimeisessä rallissa. Parhaaksi suoritukseksi jäi Alister McRaen ajama neljäs sija kauden päättäneessä Britannian MM-rallissa 2001. 1 
