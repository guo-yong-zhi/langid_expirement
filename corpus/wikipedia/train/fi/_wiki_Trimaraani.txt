Trimaraani on laiva tai vene, jossa on kolme runkoa. Keskimmäinen runko on kapea tavallisen venenrungon tyylinen, uloimmat rungot ovat lähinnä ponttoneja, jotka pitävät venettä pystyssä. Trimaraani-nimi viittaa runkojen määrään . Ensimmäiset trimaraanit rakennettiin Polynesiassa.
Veneitä, joissa on useampi kuin yksi runko, kutsutaan myös monirunkoveneiksi . Trimaraani voi olla purjevene tai moottorivene. Tavoitteena on suuri sivuttaisvakaus, joka mahdollistaa purjeveneessä suuremman purjepinta-alan ja pienen kölin. 1 
Trimaraaneilla on saavutettu useita nopeusennätyksiä eri purjehduskilpailuissa. Ranskalainen Francois Joyon teki uuden maailmanennätyksen yksinpurjehduksessa maailmanympäri trimaraanillaan IDEC tammikuussa 2008 ajalla 57 päivää, 13 tuntia ja 34 minuuttia. 1  2  Tämä aika on sittemmin alitettu uudemmalla kilpatrimaraanilla.
Moottoritrimaraani Earthrace teki syksyllä 2008 uuden moottoriveneiden maailmanennätyksen maapallon ympäri . Uusi ennätys on 60 päivää 23 tuntia 49 minuuttia.
