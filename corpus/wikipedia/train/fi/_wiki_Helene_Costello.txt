Helene Adrienne Costello  oli yhdysvaltalainen näyttelijä. Hän oli Maurice Costellon ja Mae Costellon tytär; Dolores Costello oli hänen siskonsa. Hän tuli valituksi WAMPAS Baby Stariksi vuonna 1927, mutta ei koskaan saavuttanut sisarensa suosiota. Molemmat sisarukset aloittivat uransa jo lapsina. 
Costello oli neljästi naimisissa. Hänen toinen miehensä oli Lowell Sherman vuosina 1930–1932. 
Costellon ura alkoi hiipua äänielokuvien myötä. Hän kärsi alkoholiongelmasta ja heroiiniriippuvuudesta 1 . Hän kuoli sairastettuaan keuhkokuumetta ja tuberkuloosia 2 . Hänet on haudattu katoliselle Calvaryn hautausmaalle East Los Angelesissa. Hänellä on tähti Hollywood Walk of Famella.
