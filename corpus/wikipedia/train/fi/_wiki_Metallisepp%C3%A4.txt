Selatosomus aeneus 
  Metalliseppä Wikispeciesissä  Metalliseppä Commonsissa
Metalliseppä  on Suomessa yleinen kovakuoriainen. Se voi hohtaa sinisenä, vihreänä tai kuparinvärisenä. Lajin etuselkä on hieno- ja tiheäpisteinen ja peitinsiivet pitkittäisharjuiset. Metallisepän jalat ovat punaruskeat. Metalliseppä viihtyy aurinkoisilla ja kuivilla paikoilla ja sitä voi tavata alku- ja keskikesällä. 1 
Laji on melko kookas kovakuoriainen ollen kooltaan aikuisena 10–16 mm. Metalliseppiä esiintyy Suomessa lähes koko maassa aivan pohjoisinta Lappia lukuun ottamatta. 2  Laajemmin lajia esiintyy lähinnä Euroopan alueella. 3 
Toukka on matomainen ja nahkean kovapintainen. Se voi vioittaa viljelykasvien juuria ja perunoita. 1 
