1983
Robert Marvin ”Bobby” Hull O.C.  oli kanadalainen jääkiekkoilija, pelipaikaltaan vasen laitahyökkääjä. Häntä pidetään yleisesti yhtenä kautta aikain parhaista jääkiekkoilijoista. Hänet tunnettiin muun muassa kovasta ja tarkasta lyöntilaukauksestaan 2  ja fyysisestä pelityylistään. Hull ja hänen joukkuekaverinsa Stan Mikita olivat ensimmäiset jääkiekon pelaajat, jotka käyristivät mailaansa.lähde?
Hull aloitti NHL-uransa vuonna 1957 Chicago Black Hawksissa. The Golden Jet voitti urallaan Stanley Cupin mestaruuden kerran, vuonna 1961. Hän pelasi alun perin numerolla 16, Chicagon voittaessa Stanley Cupin numerolla 7 ja lopulta numerolla 9, jonka Black Hawks  jäädytti vuonna 1983. 
Vuonna 1966 Hullista tuli ensimmäinen NHL-pelaaja, joka on tehnyt enemmän kuin 50 maalia yhden runkosarjakauden aikana. Hän pelasi 23 kautta ammattilaisena vuodesta 1957 vuoteen 1980 ja teki NHL:ssä yhteensä 1170 runkosarjapistettä  1063 ottelussa ja 129 pudotuspelipistettä  119 ottelussa. 
Vuonna 1972 Hull siirtyi Blackhawksista Winnipeg Jetsiin NHL:n kanssa kilpailleeseen WHA-liigaan. Hän voitti seurassa kolme WHA:n mestaruutta . Kun WHA lakkautettiin vuonna 1979, Hull palasi NHL:ään vielä kaudeksi 1979–1980, jolloin hän pelasi Winnipeg Jetsissä ja Hartford Whalersissa. Hän teki WHA:n runkosarjassa yhteensä 638 pistettä  411 ottelussa ja pudotuspeleissä 80 pistettä  60 ottelussa. 2000-vuosikymmenellä WHA:ta oltiin käynnistämässä uudelleen ja Hull nimettiin sen komissaariksi. Uuden WHA:n piti alkuperäisten suunnitelmien mukaan käynnistyä vuonna 2004, mutta liigan uusi alku ei lopulta toteutunut. 
WHA:han siirtymisen vuoksi Hullia ei valittu Kanadan joukkueeseen vuoden 1972 Summit Series -ottelusarjaan, jossa Kanada pelasi Neuvostoliittoa vastaan. Sen sijaan hän oli mukana WHA:n pelaajista koostuneessa Kanadan joukkueessa vuoden 1974 ottelusarjassa, jonka WHA hävisi 3–5. Hull oli maansa avainpelaajia Kanadan voittaessa Kanada-cupin 1976.
Hullin veli Dennis Hull pelasi 13 NHL-kautta  Chicago Black Hawksissa ja yhden  Detroit Red Wingsissä ja sai lempinimen The Silver Jet. Bobby Hullin poika, vuonna 2005 NHL-uransa lopettanut Brett Hull  on yksi NHL-historian parhaista maalintekijöistä. Myös Bobbyn kolme muuta poikaa, Bobby Hull jr., Blake Hull ja Bart Hull pelasivat jääkiekkoa alasarjoissa.
