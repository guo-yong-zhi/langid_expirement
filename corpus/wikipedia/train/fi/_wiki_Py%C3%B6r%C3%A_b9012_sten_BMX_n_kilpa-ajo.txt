Miesten BMX:n kilpa-ajo Tokion kesäolympialaisissa 2020 kilpaillaan 29.–30. heinäkuuta Ariake Urban Sports Parkissa. Kilpailuun osallistuu 24 urheilijaa.
Olympiaturnaukseen osallistuu 24 pyöräilijää. Näistä 18 valitaan UCIn olympiakarsintarankingin perusteella. Karsintaranking toimii siten, että yhdestä maasta otetaan kolme parasta urheilijaa ja näiden pisteet lasketaan yhteen. Maat jotka ovat rankingissa sijoilla 1. ja 2. saavat olympialaisiin kolme urheilijaa, sijoilla 3. – 5. olevat maat saavat kaksi pyöräilijää ja sijoilla 6. – 11. saavat yhden pyöräilijän. Kolme paikkaa annetaan saman rankingin perusteella henkilökohtaisten rankingien perusteella siten, että kolme parasta urheilijaa, joiden maat eivät olleet saaneet paikkoja yhdistetyjen joukkuerankingien kautta, saavat maalleen paikan olympialaisiin. Kaksi paikkaa valitaan vuoden 2020 MM-kilpailujen perusteella. Nämäkin paikat ovat maakohtaisia ja voidaan myöntää maille, joiden urheilijat eivät ole vielä ansainneet maalleen paikkaa olympialaisiin. Isäntämaa Japanille on kiintiöpaikka olympialaisiin. 1 
