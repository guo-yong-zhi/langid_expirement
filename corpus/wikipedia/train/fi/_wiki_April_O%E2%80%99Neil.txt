April O'Neil on IDW-kustantamon kuvitteellinen sarjakuvahahmo. 
Kevin Eastmanin ja Peter Lairdin luoma hahmo esiintyi ensimmäisen kerran vuonna 1984 Teenage Mutant Ninja Turtles -sarjakuvalehden toisessa numerossa. April O’Neil on Turtlesien ensimmäinen ihmisliittolainen.
Hahmon hiustenväri oli ensimmäisissä sarjakuvissa tummanruskeat, mutta tämän jälkeen Aprilin hiukset on usein väritetty punertavan ruskeiksi tai vain punertaviksi.
Alkuperäisessä sarjakuvissa April oli siniseen takkiin ja farkkuihin pukeutunut tietokoneohjelmoija, joka työskenteli tohtori Baxter Stockmanin alaisuudessa. Havaittuaan Baxterin käyttävän suunniteltuja Mouser-robotteja pankin ryöstämiseen April karkasi Baxterin työpajalta, mutta eksyi viemäristöön juostessaan henkensä edestä pakoon roboteilta. 1  Pian neljä kilpikonnaa sattuivat paikalle pelastamaan Aprilin Baxterin luomilta roboteilta. Tämän jälkeen April ystävystyi neljän Turtlesin Leonardon, Donatellon, Rafaellon ja Michelangelon kanssa. He palasivat myöhemmin takaisin Aprilin työpaikalle huomattuaan Stockmanin yrittäneen kiristää kaupungilta rahaa esittäytymällä lunnaita vaativana terroristina. April matkasi Turtlesien kanssa pysäyttämään Stockmanin, joka kuitenkin hetken välien selvittelyn päätteeksi karkasi omille teilleen.
Myöhemmin April antoi Turtleseille puhelinnumeronsa mikäli he tarvitsivat apua häneltä. Tämän myötä April on joutunut useisiin seikkailuihin ja usein myös hyökkäysten kohteeksi. Aprilin omistama antiikkikauppa tuhoutui tulipalossa taistelussa Silppuria vastaan. Myöhemmin 1990-luvun puolessävälissä hänen suhteensa Casey Jonesiin muuttui enemmän romanttisemmaksi, jonka myötä he menivät seurustelun jälkeen naimisiin ja adoptoivat Caseyn mukana kulkeneen tytön Shadow.
Sittemmin April ja Casey halusivat saada oman lapsen, mutta ilman tulosta April vaipui masennukseen ja katosi. Casey löysi myöhemmin Aprilin ja Renet vei hänet menneisyyteen. April sai selville isänsä halunneen kovasti tyttären, mutta koska ei onnistunut hän päätti piirtää Aprilin. Piirros muuttui eläväksi erään kristallin avulla, jota Jack Kirby käytti herättäessään piirroksensa eläviksi. Toisin kuin Kirbyn lyijykynällä piirtämät hahmot, jotka katosivat tietyn ajan kuluttua, April oli piirretty musteella, mikä osittain selittää ettei hän ole vielä kadonnut näkymättömiin. Aprilin luomisen jälkeen hänen nuorempi siskonsa Robin syntyi. Aprilille oma synnyintarina oli sydäntäsärkevä uutinen ja hän lähti pois kaupungista Alaskaan oppiakseen elämään uuden totuuden kanssa. Vaikka April palasi takaisin kaupunkiin hän ei kertonut kenellekään tietämästään totuudesta.
1980-luvun Turtles-animaatiosarjaan pohjautuvassa sarjakuvassa April johti Turtlet aina sinne missä tapahtui toimintaa ja toimi samalla heidän linkkinä ihmismaailmaan. April oli animaation tavoin hieman avuton nainen, joka joutui pulaan. Jouduttuaan kuitenkin turhan usein palkkamurhaajien ja erinäisten rikollisten uhriksi, hän päätti opetella kamppailemaan. April harjoitteli kamppailemaan Mestari Tikun opissa ja muutti samalla pukeutumistyylinsä cowboy-saappaisiin ja toppeihin. Sittemmin hän taisteli demoneita vastaan Japanissa ja flirttaili Chu Hsi -nimisen palomiehen kanssa. Vietettyään kuitenkin liian kauan ulkomailla April sai potkut kuutoskanavalta. Onnekseen April sai ystävänsä Oyukin käyttämään kameraa, jonka myötä kaksikosta tuli yhtäkkiä menestynyt parivaljakko freelancer-toimittajina. He onnistuivat kuvaamaan ja julkistamaan maailmanlaajuisia uutisia.
Vuonna 2011 uudistetussa Turtles-sarjakuvissa April työskenteli harjoittelijana Baxter Stockmanin johtamassa biotekniikka yhtiössä. Hänen esimiehenään toimi Chet niminen teknikko, joka auttoi Aprilia harjoittelujakson ajan. Hän oli myös vastuussa nimetessään laboratorion akvaariossa olleet Turtlesit renessanssitaiteilijoiden mukaan. 2  April ystävystyi myöhemmin Casey Jonesin kanssa, kun hän teki ilmoituksen tutoroinnista, sillä ehdolla että hänelle opetettaisiin itsepuolustusta. Kaksikon ystävystymisen myötä he tapasivat Turtlet ja Tikun, jotka April oli nimenyt laboratoriossa. Hän auttoi Turtleja menemään suojaan hänen vanhempiensa omistamaan hylättyyn antiikkikauppaan.
Ensimmäisessä animaatiosarjassa, joka alkoi vuonna 1987 April oli 26-vuotias toimittaja, joka asui New Yorkissa. Hän työskenteli Burne Thompsonin alaisuudessa Channel 6 -uutiskanavalla. April joutui usein erimielisyyksien takia riitoihin sekä Thompsonin että kameramiehensä Vernon Fenwickin kanssa. Hänen ainut ystävänsä työpaikalla oli sihteeri Irma Langinstein, joka oli luonteeltaan päinvastainen kuin April. Hän usein pukeutui keltaiseen haalariin. Aprilin koko nimeksi mainittiin sarjassa olleen April Harriet O'Neil.
April tapasi Turtlesit tehtyään uutista huipputeknisten laitteiden varkaudesta. Myöhemmin hän joutuikin pienen rikollisjengin hyökkäyksen kohteeksi. Aluksi April onnistui pakenemaan jengiä, mutta juoksikin umpikujaan. Hänen onnekseen Turtlesit sattuivat olemaan paikalla ja pelastivat Aprilin, vieden hänet viemäriluolaansa. Siellä Turtlesit kertoivat heidän alkuperänsä, mutta huolimatta siitä April piti aluksi heitä syyllisinä viime aikaisiin ryöstöihin. Turtlesit kuitenkin lupasivat todistaa olevansa syyttömiä mikäli April auttaisi heitä. Tämän myötä hänestä tuli Turtlesien luotettava apulainen ja tiedonlähde, joka myös sai tilaisuuden kuvata harvinaista materiaalia uutisia varten, kuten Turtlesien taistelua Silppuria vastaan. Sarjassa April joutui usein siepatuksi ja Turtlesit joutuivat pelastamaan hänet.
Myöhemmin Silppurin tuhottua Channel 6 -rakennuksen April päätti jättää työpaikkansa ja siirtyi freelancer-uutistoimittajaksi. Hän vaihtoi myös keltaisen haalarinsa uuteen asuun. Pukeutuessaan ruskeaan takkiin allaan vihreä paita, sekä tummankeltaisiin housuihin. April otti myös etäisyyttä Turtleseihin saatuaan tarpeekseen seikkailullisesta ja useimmiten vaarallisesta elämäntavasta. Hän halusi samalla ottaa uuden suunnan elämälleen.
Hahmon äänenä toimi Renae Jacobs, kun taas sarjan suomen kielelle äänitetyissä jaksoissa Aprilin äänenä toimi Liisa Paatso.
Vuoden 2003 Turtles-sarjassa Aprilin vaatetus sai radikaalin muutoksen. Hän käytti useimmiten khakihousujen ohella violettiä napapaitaa, mutta muutoin hahmon alkuperä oli sarjakuvansa kaltainen. Hän ei myöskään ole edellisen animaation tavoin avuton neito vaan kykenee puolustamaan itseään tarpeen tullen.
Sarjassa April työskenteli alussa apulaisena Baxter Stockmanille, kunnes robottihiiri kokeilu karkaa käsistä. Osa roboteista jahtasi Aprilia hänen saatua selville Stockmanin todelliset aikeet. Turtlesien pelastettua Aprilin hiiriroboteilta, hänestä tulee Turtlesien uskollinen ystävä ja liittolainen. Edellisen sarjan tavoin April on suuresti esillä sarjassa, mutta on tällä kertaa erikoistunut tieteeseen ja erityisesti tietokoneisiin. Näiden kykyjen myötä April on sarjan aikana ollut enimmäkseen Donatellon kanssa tekemisissä. Kuitenkin Caseyn kanssa April on ollut vieläkin lähemmässä suhteessa ja alkoi sarjan myöhemmällä vaiheella seurustelemaan Caseyn kanssa, vaikka aluksi piti tätä hyvin alkukantaisena miehenä. Lisäksi myöhemmillä jaksoilla April oppii paremmin itsepuolustusta Mestari Tikulta. Hahmon alkuperäisenä äänenä toimi Veronica Taylor, suomenkielisenä äänenä oli Elise Langenoja .
Ensimmäisessä elokuvassa vuonna 1990 April on televisiotoimittaja kolmoskanavan uutisissa, jossa hänen kanssaan työskentelee Chuck Pennington. Eräänä iltana lähtiessään töistä kotiin Aprilia alkoi ahdistella joukko teini-ikäisiä varkaita, mutta Turtlesit ilmaantuivat juuri paikalle pelastamaan hänet. Tapahtuman jälkeen April löysi Raphaelin hukkaaman sain. Raphael muisti hukkaamansa aseen ja seurasi Aprilia lopulta napaten aseensa takaisin ja pelastaessaan hänet toistamiseen tällä kertaa Jalkaklaanin ninjoilta. Tappelun aikana April kuitenkin pyörtyi ja Raphael kantoi hänet viemärissä sijaitsevaan kotiinsa. Herätessään April säikähti kilpikonnia ja rottaa, Mestari Tikkua, joka sai rauhoiteltua ja selitettyä tapahtuneen hänelle. April ystävystyi Turtlesien kanssa ja auttoi heitä majoittautumaan hetkeksi asuuntoonsa Jalkaklaanin hyökätessä Turtlesien kotiin. Elokuvan aikana Casey ihastuu Apriliin, joka ei aluksi kokenut samoja tunteita Jonesia kohtaan. Hahmoa näytteli Judith Hoag.
Toisessa elokuvassa April antaa Turtlesien asua hänen kotonaan kunnes he löytävät uuden asunnon. Hän tekee samalla uutisen koskien TGRI yhtiön aiheuttamista luonnon saasteista. Turtlesit osoittavas myös uteliaisuutta yhtiötä kohtaan, kun Tikku paljastaa yhtiön logon olevan myös samassa aineessa, joka muutti Turtlesit ja Tikun nykyiseen olemukseensa. Aprilia näytteli Paige Turco.
Kolmannessa elokuvassa April matkaa erään siirtymälaitteen avulla ajassa taaksepäin feodaali ajan Japaniin. Tuodessaan sitä ennen Turtleseille kirpputorista tuomia lahjoja. Leonardolle hän toi miekoista kertovan kirjan, Michelangelolle lampun varjostimen, Donatellolle vanhan radion ja Raphaelille huopahatun, sekä Tikulle valtikan. Samaan aikaan feodaalisessa Japanissa Kenshin astuu temppeliin ajaen papit pois paikalta. Samalla hän huomaa valtikan ja lukee sen kirjoitukset. Samaan aikaan nykyajassa April katselee samaa valtikkaa läheltä, kun se alkaa hohtaa. Koskiessaan valtikkaa hän vaihtaa paikkaa Kenshin kanssa ja matkaa ajassa taaksepäin feodaaliseen Japaniin. Paikalle saapuessaan Daimyon sotilaat nappaavat hänet mukaansa ja Lordi Norinaga syyttää häntä Kenshin katoamisesta vangiten hänet kaltereiden taakse. Myöhemmin Turtlesit matkaavat pelastamaan Aprilin miunais Japanista takaisin nykyaikaan. Hahmoa näytteli Paige Turco.
Neljännessä elokuvassa April asuu yhdessä Casey Jonesin kanssa ja molemmat työskentelevät kuljetusyhtiössä. Etsiessään erästä patsasta Max Wintersille Etelä-Amerikassa hän etsii samalla Leonardoa, jonka April on kuullut liikkuvan viidakossa. Löytäessään vahingossa Leonardon hän pyytää tätä palaamaan takaisin kotiin. Leonardo ei suostu kuitenkaan tulemaan ja April palaa takaisin New Yorkin patsas mukanaan, jonka hän lupasi etsiä Wintersille. Elokuvan loppuvaiheella April paljastaa ostaneensa uuden asun Japanista, sekä uuden jääkiekkonaamion Caseylle. Hän on myös harjoitellut Mestari Tikun avustuksella itsepuolustusta, sekä katanan käsittelyä ja auttaa Caseyn kanssa Turtleseja pääsemään Wintersin rakennuksen sisälle, taistelemalla joukko ninjoja vastaan. Aprilin äänenä toimi Sarah Michelle Gellar. Suomenkielisessä versiossa hänen äänenään oli jo 2003:n animaatiosarjasta tuttu Elise Langenoja.
April on esiintynyt lähes kaikissa videopeleissä, joissa se on useimmiten toiminut sivuhahmona tai pelastusta tarvitsemana neitona. Ensimmäisen kerran hahmo esiintyi pelattavana hahmona Teenage Mutant Ninja Turtles: Tournament Fighters pelin Sega Mega Drive versiossa.
Sittemmin Konamin kehittämissä peleissä April on toiminut enimmäkseen Turtlesien neuvonantajana ja kertojana. Se esiintyi myös pelattavana hahmona TMNT: Mutant Melee tappelupelissä, sekä toisen kerran Ubisoftin TMNT: Smash-Upissa.
