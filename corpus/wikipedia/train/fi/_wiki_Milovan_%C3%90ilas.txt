Milovan Đilas  oli montenegrolainen kommunistipoliitikko ja teoreetikko Jugoslaviassa. Hän taisteli saksalaisia miehittäjiä vastaan kommunistien riveissä toisen maailmansodan aikana. Đilas nousi Jugoslavian kommunistisen puolueen johtoportaaseen Titon hallinnon aikana. 1  2  3 
Đilas syntyi Montenegrossa. Hän liittyi Belgradin yliopiston opiskelijana Jugoslavian kommunistiseen puolueeseen 1930-luvun alussa. 1  Hän oli poliittinen vanki vuosina 1933–1936. 4  Hänet valittiin kommunistisen puolueen keskuskomiteaan, ja hänestä tuli politbyroon jäsen vuonna 1940.
Natsi-Saksan, fasistisen Italian ja muiden liittolaisten hyökkäyksessä Jugoslavian armeija kukistettiin huhtikuussa 1941. Đilas auttoi Titoa järjestämään partisaanien vastarintaa, ja hän oli vastarintaliikkeen johtaja sodan aikana. Seuraavassa Saksan hyökkäyksessä Neuvostoliittoon  22. kesäkuuta 1941 Jugoslavian keskuskomitea päätti aloittaa kansannousun Saksan miehitystä vastaan.
Đilas lähetettiin Montenegroon järjestämään ja aloittamaan sotatoimet italialaisia miehittäjiä vastaan. Kansannousu johti kansallisuudeltaan yhtenäisempien ja laajempien Montenegron osien vapautumiseen. Đilas työskenteli Montenegrossa marraskuuhun asti, jolloin hän lähti vapauttamaan Užicen kaupunkia Serbiassa, missä hän työskenteli puolueen sanomalehdessä Borbassa.
Đilas lähetettiin tapamaan Stalinia Neuvostoliittoon vuonna 1944. Đilas taisteli partisaanien joukossa Belgradin vapautuksessa Saksan armeijalta. Jugoslavian sosialistisen kansantasavallan perustamisen yhteydessä Đilasista tuli varapresidentti Titon hallituksessa. On yleisesti ajateltu, ettei Đilasilla ole suoraa tai epäsuoraa yhteyttä Bleiburgin massamurhiin. Hänestä tuli Stalinin arvostelija johtuen Stalinin pyrkimyksistä lisätä Moskovan valtaa Jugoslaviassa. Đilas lähetettiin uudelleen tapamaan Stalinia vuonna 1948 sovittamaan Moskovan ja Belgradin välisiä erimielisyyksiä. Vuotta myöhemmin Jugoslavia katkaisi suhteensa Neuvostoliittoon ja erosi Kominformista.
Đilas mainittiin usein Titon mahdollisena seuraajana, ja hän olikin noussut varapresidentiksi vuonna 1953, mutta saman vuoden lopulla hän oli alkanut kirjoittaa Titon vastaisia artikkeleita Borba-lehteen. Niissä hän vaati lisää demokratiaa puolueessa ja Jugoslaviassa sekä korruption poistamista. 5  Tito ja muut johtavat jugoslavialaiset kommunistit näkivät kirjoitusten olevan uhkana asemalleen ja vuoden 1954 tammikuussa Đilas erotettiin hallituksesta ja kaikista puolueen tehtävistä hänen esittämisensä syytösten vuoksi. 6 
Eroamisesta lähtien hän toimi toisinajattelijana ja kirjailijana. Hänen kirjansa Uusi luokka  oli marxismin rankkaa arvostelua. 7  3  2  Myöhemmin hän meni vielä pidemmälle teoksessaan Epätäydellinen yhteiskunta, jossa hän arvosteli koko marxilaisen utopian ydintä. Hänet tuomittiin yhdeksän vuoden vankeuteen kirjoitustensa ja Unkarin kansannousun hyväksymisen vuoksi vuonna 1956. Vankeutensa aikana Đilas käänsi John Miltonin teoksen Kadotettu paratiisi serbokroaatiksi vuonna 1958. Hän on myös kirjoittanut kirjan Keskusteluja Stalinin kanssa . Đilas joutui vankilaan tämän jälkeen vuosiksi 1962–1967. Hänen kuolemansa jälkeen julkistettiin hänen viimeinen teoksensa Uuden luokan romahdus  8 .
Đilas sai virallisen kunnianpalautuksen vuonna 1989. 6   
Đilas  itse vastusti Jugoslavian hajottamista, mutta piti hajomaista mahdollisena. Vuosi Titon kuoleman jälkeen vuonna 1981 Đilas ennusti Jugoslavian vaiheittaisen hajoamisen. Hän piti keskusjohtoista byrokraattista hallintoa mahdottomana Titon jälkeisessä Jugoslaviassa, kun tasavallat pyrkivät saamaan lisää valtaa esimerkiksi maan taloudessa. Đilas piti Jugoslaviaa Titon luomuksena, ja sen säilyttäminen oli vain Titon varassa. Titon kuoleman jälkeen tasavallat tulisivat hänen mukaansa kilpailemaan toistensa kanssa siitä, mikä niistä tulee johtamaan liittovaltiota ja mikä johtaa lopulta byrokraattiseen nationalismiin tasavaltojen välille.  9  
Đilas antoi vuonna 1987 uuskonservatiiviselle kulttuurilehdelle Encounterille haastattelun, jossa hän antoi täyden tuen Mihail Gorbatšovin uudistuksille Neuvostoliitossa. Hän totesi, että kommunismi on epäonnistunut kokonaisuudessa niin taloudellisesti kuin vapauden ja ihmisten tarpeiden näkökulmasta katsoen, ja piti sitä 1800-luvun reliikkinä  10 . 1980-luvun lopulla hän kritisoi Jugoslavian presidentin Slobodan Miloševićin autoritääristä hallintotyyliä, joka johtaisi lopulta muiden Jugoslavian tasavaltojen eroamiseen liittovaltiosta. Tämä sytyttäisi etnisen sodan, mikä olisi Jugoslavian valtion loppu.  9 
