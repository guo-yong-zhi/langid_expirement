Tycho eli Tyko on Maahan jo peruskiikarilla näkyvä 85,29 km 1  läpimittainen, 4,6 km syvä asteroiditörmäyksen synnyttämä kraatteri Kuussa. Kraatteri on nimetty tanskalaisen tähtitieteilijän Tyko Brahen mukaan.
Varsinkin täydenkuun aikana Tycho erottuu selvästi kirkkaiden sädeviirujensa ansiosta Kuun alareunalla. Sädeviirut ovat kraatterin syntyessä viskautunutta kiviainesta. Niiden pituus on jopa 1500 km. Kraatterissa on keskushuippu ja reunavallien sisäpuoli on porrasmainen.
Tychon uskotaan olevan Apollo 17 -lennolla otettujen sädeviirumateriaksi uskottujen näytteiden pohjalta vain 108 miljoonaa vuotta vanha, eli liitukaudelta. Monet muut kuun kraatterit syntyivät varhemmin, yli 3,5 miljardia vuotta sitten. 
Tychoa muistuttavia sädeviirukraattereita ovat Kopernikus ja Aristarkhos.
Kuuluotain Surveyor 7 laskeutui lähelle Tychoa.
