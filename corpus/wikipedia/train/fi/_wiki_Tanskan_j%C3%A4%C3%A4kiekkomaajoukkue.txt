 Kanada 47–0 Tanska 
 Tanska 27–4 Belgia 
 Kanada 47–0 Tanska 
Tanskan jääkiekkomaajoukkue edustaa Tanskaa kansainvälisissä jääkiekko-otteluissa. Joukkueen sijoitus Kansainvälisen jääkiekkoliiton alkuvuoden 2023 jääkiekon maailmanrankinglistalla oli 11:s. 2  Sijoitus on joukkueen kaikkien aikojen paras. 
Vuonna 2015 Tanskassa oli rekisteröityjä jääkiekkoilijoita 4 252. 3  Vuonna 2021 maassa oli 2 500 miesjääkiekkoilijaa ja 27 jäähallia. 4 
Maajoukkueen päävalmentajana on toiminut kesästä 2018 alkaen Heinz Ehlers. Hänen edeltäjänsä, ruotsalainen Jan Karlsson oli tehtävässä viiden vuoden ajan. 5 
Tanska liittyi Kansainväliseen jääkiekkoliittoon vuonna 1946. 4  Tanska otti osaa ylimmän tason maailmanmestaruuskilpailuihin ensimmäistä kertaa vuonna 1949. Se hävisi kolme ottelua ennen kuin vetäytyi kisoista.
Vuonna 1991 joukkue osallistui ensimmäistä kertaa olympiakarsintoihin, mutta hävisi karsinnat Puolalle. Joukkueen nykyisen menestyksen voidaan katsoa alkaneen 1. divisioonan maailmanmestaruuskilpailuista vuonna 2002, jolloin Tanska voitti ryhmänsä ja nousi maailmanmestaruuskilpailuihin vuodeksi 2003. Suomessa pidetyissä maailmanmestaruuskilpailuissa Tanska pelasi alkulohkossa tasapelin Kanadan kanssa, joka sittemmin voitti samoissa kisoissa maailmanmestaruuden, ja aiheutti Yhdysvaltain joukkueen jäämisen putoamissarjaan. Seuraavina vuosina Tanska on pääosin sijoittunut pudotuspelien ulkopuolelle, mutta on kuitenkin toistaiseksi pystynyt pitämään paikkansa maailmanmestaruuskilpailujen ylimmällä tasolla.
Tanskan jääkiekkomaajoukkue on kuitenkin pystynyt voittamaan myös jääkiekon suurmaita. Vuoden 2010 maailmanmestaruuskilpailujen avausottelussaan se voitti Suomen maalein 1–4 ja seuraavassa ottelussaan Yhdysvallat jatkoajan jälkeen lukemin 1–2. 6  7  Samojen kisojen välisarjassa Tanska voitti Slovakian lukemin 6–0 tehden kaikki ottelun maalit avauserässä. 6  Näin joukkue eteni ensimmäistä kertaa kisojen jatkopeleihin.
Vastaavasti vuoden 2014 kisoissa Tanska voitti omassa lohkossaan pelanneista suurmaista Tšekin voittolaukauskilpailun jälkeen 4–3. 8  Vuoden 2016 kisoissa Tanska voitti jälleen Tšekin voittolaukauskilpailun jälkeen, maalein 2–1. 9  Tanska pääsi jatkopeleihin, mutta tippui ensimmäisellä kierroksella ottelussa Suomea vastaan. 10  9  Kuitenkin vuoden 2018 kotikisoissaan Tanska kukisti Suomen alkusarjan ottelussa 2–3. 11  
Vuoden 2021 maailmanmestaruuskilpailuissa Tanska onnistui voittamaan historiallisesti Ruotsin maalein 4–3. 12 
Elokuussa 2021 Tanska läpäisi olympiakarsinnat ja pääsi ensimmäistä kertaa mukaan olympialaisten jääkiekkoturnaukseen. 13  Pekingin olympialaisissa Tanska voitti avausottelussaan historiallisesti Tšekin maalein 1–2. 14  Näin ollen Tanska oli voittanut kolme maiden neljästä edellisestä arvokisaottelusta. 15 
Vuoden 2022 maailmanmestaruuskilpailuissa Tanska voitti ensimmäistä kertaa maailmanmestaruuskilpailuissa Kanadan, maalein 2–3. 16  Tanska ei päässyt kisoissa pudotuspeleihin siitä huolimatta, että se keräsi alkusarjassa 12 pistettä. Alkusarjan jälkeen joukkueen päävalmentaja Heinz Ehlers totesi, että kyseessä oli ensimmäinen kerta, kun näin monta pistettä alkusarjassa kerännyt maajoukkue jäi maailmanmestaruuskisojen jatkopelien ulkopuolelle. 17  
