Argentiinan Grand Prix 1958 oli Formula 1 -sarjan osakilpailu, joka ajettiin 19. tammikuuta 1958 Autódromo Oscar Alfredo Gálvez -radalla. Kilpailu oli kauden avauskilpailu, ja sen voitti Stirling Moss. 1 
Kilpailu oli erikoinen sillä siihen osallistui vähiten kuljettajia koko lajin historiassa; vain 10 autoa starttasi kisaan. 2  Tätä vähemmän kuljettajia starttasi kilpailuun vuoden 2005 Yhdysvaltain osakilpailussa, missä vain 6 Bridgestonen renkaita käyttänyttä autoa nähtiin radalla kilpailun aikana. 3  
Kilpailussa nähtiin paljon yksityisiä Maseratin autoja, jotka ajoivat Ferrarin ja Mossin Cooperia vastaan. 4  Vanwall ei osallistunut osakilpailuun, koska tallia huoletti alkoholipohjaisen polttoaineen käytön korvaaminen lentokonebensiinillä. 4  Moss puolestaan joutui käymään lääkärintarkastuksessa ennen osakilpailua, koska hänen vaimonsa oli pari päivää aikaisemmin osunut kädellään Mossin silmään, mutta tarkastuksen perusteella Moss sai luvan osallistua kilpailuun. 4  
Juan Manuel Fangio lähti kilpailuun paalupaikalta, mutta Moss ohitti hänet kilpailun aikana kierroksella 35, kun Fangion renkaat kuluivat nopeiden kierrosaikojen ajamisen seurauksena ja hän joutui tekemään ylimääräisen varikkopysähdyksen. 4  Mossin auton etuna oli renkaita vähemmän kuluttava ominaisuus, minkä ansiosta hänen autonsa kesti maaliin asti kuluneilla renkailla. 4 
 2 
 Argentiina |  Monaco |  Hollanti |  Indianapolis 500 |  Belgia |  Ranska   Iso-Britannia |  Saksa |  Portugali |  Italia |  Marokko
