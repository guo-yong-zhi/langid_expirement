Tietolaatikko päivitetty 27. maaliskuuta 2022
Yukiya Satō  on japanilainen mäkihyppääjä.
Satō sijoittui nuorten talviolympialaisissa Innsbruckissa vuonna 2012 kolmanneksi henkilökohtaisessa kilpailussa, ja neljänneksi joukkuekilpailussa. Samana vuonna nuorten MM-kilpailuissa Erzurumissa hän oli henkilökohtaisessa kilpailussa 61:s ja joukkuekilpailussa 10:s. Seuraavana vuonna hän oli samoissa kisoissa Liberecissä henkilökohtaisessa kilpailussa 13:s ja joukkuekilpailussa kuudes. Vuoden 2015 nuorten MM-kilpailuissa Almatyssä hän oli henkilökohtaisessa kilpailussa neljäs ja joukkuekilpailussa kuudes. Seefeldin MM-kilpailuissa 2019 Satō voitti pronssia joukkuemäessä sekä sijoittui normaalimäessä seitsemänneksi ja suurmäessä 21:nneksi. Planican lentomäen MM-kilpailuissa 2020 hän sijoittui henkilökohtaisessa kilpailussa kuudenneksi ja joukkuekilpailussa viidenneksi. Oberstdorfin MM-kilpailuissa 2021 hän oli suurmäessä seitsemäs, normaalimäessä kuudestoista, joukkuekilpailussa neljäs ja sekajoukkuekilpailussa viides. Pekingin olympialaisissa 2022 hän sijoittui suurmäessä 15:nneksi, normaalimäessä 32:nneksi ja sekajoukkuemäessä neljänneksi. Saman vuoden Vikersundin MM-lentomäessä hän oli henkilökohtaisessa kilpailussa yhdeksäs ja joukkuemäessä kuudes.
Mäkihypyn maailmancupissa Satō kilpaili ensimmäisen kerran Sapporossa tammikuussa 2015. Ensimmäiset pisteensä hän saavutti Willingenissä helmikuussa 2018 oltuaan 29:s. Hän paransi sijoitustaan seuraavan päivän kilpailussa reilusti oltuaan 11:s. Hän sijoittui kaudella 2017–2018 vielä kerran kahdenkymmenen joukkoon oltuaan Vikersundissa maaliskuussa 2018 20:s. Kaudella 2018–2019 hän oli Engelbergissä 18:s ja 32:s. Mäkiviikolla 2018–2019 hän oli Oberstdorfissa 15:s, Garmisch-Partenkirchenissä 17:s ja Innsbruckissa kuudes. Ensimmäisen palkintosijansa Satō saavutti Zakopanessa 20. tammikuuta 2019 oltuaan kolmas. Ensimmäisen osakilpailuvoittonsa hän saavutti Nižni Tagilissa 7. joulukuuta 2019. Lisäksi hän on voittanut Sapporossa 1. helmikuuta 2020 ja sijoittunut toiseksi Planicassa 27. maaliskuuta 2022.
Mäkihypyn Continental Cupissa hän oli ensimmäisen kerran kilpailemassa Kranjissa heinäkuussa 2010. Kymmenen joukkoon hän pääsi ensimmäistä kertaa Sapporossa tammikuussa 2014 oltuaan kuudes. Hän oli kuudes myös neljä vuotta myöhemmin jälleen Sapporossa. Parhaimman sijoituksen Satō on saanut Kranjista heinäkuulta 2018 oltuaan neljäs.
Yukiya Satō Kansainvälinen hiihtoliitto .    
