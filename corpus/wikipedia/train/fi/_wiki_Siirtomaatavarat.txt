Siirtomaatavarat on vanhentunut yhteis­nimitys eräille tropiikin ja osittain myös subtrooppisen vyöhykkeen kasvi­kunnan tuotteille, joita käytetään varsinkin ravinto- ja nautinto­aineina sekä jonkin verran myös teknisiin tarkoituksiin. Siirto­maa­tavaroiksi on luettu muun muassa kahvi, tee, kaakao, riisi ja mausteet sekä monet hedelmät, lääke- ja väriaineet. Kansainväliseen kauppaan näitä on vanhastaan tuotettu etenkin Kaakkois-Aasiassa, Lähi-idässä, Länsi-Intian saarilla ja Etelä-Amerikassa. Nimitys johtuu siitä, että suurin osa näitä tavaroita tuottavista maista oli aikoinaan siirto­maita.
