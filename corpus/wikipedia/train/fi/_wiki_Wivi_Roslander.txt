Maria Vive Salome  Roslander  oli suomalainen kirjanpitäjä, joka toimi SDP:n kansanedustajana vuonna 1922. 2 
Wivi Roslanderin vanhemmat olivat Kruunupyyssä syntynyt ratavartija Simon Wilhelm Smedberg  ja Luodosta kotoisin ollut Hanna Matilda Litens . Perheessä oli kymmenen lasta. 3  Roslander kävi Pietarsaaressa ruotsinkielisen Marian kansakoulun, 4  ja työskenteli kauppakoulusta valmistuttuaan Osuusliike Kansan konttoristina ja kirjanpitäjänä Porissa 1909–1915 sekä Kehityksen kirjanpitäjänä Raumalla 1915–1918. 2 
Porissa Roslander osallistui muun muassa Arbetets Vänner -yhdistyksen toimintaan. 5  Sisällissodan aikana hän oli punaisten perustaman Rauman kaupunginvaltuuskunnan jäsen, ja joutui sodan loppuvaiheessa valkoisten vangiksi. 6  Roslanderin puoliso sai surmansa sodan jälkiselvittelyissä, jonka jälkeen hän työskenteli kirjanpitäjänä Oulussa 1919 ja Osuusliike Työnvoiman kirjanpitäjänä Varkaudessa 1919–1922. 2  Roslander oli ehdolla Turun läänin pohjoisessa vaalipiirissä vuoden 1919 eduskuntavaaleissa ja tuli ensimmäiselle varasijalle. Oskari Leivon kuoltua Roslander nousi eduskuntaan seitsemän kuukauden ajaksi tammikuussa 1922. 7  
Kansanedustajakautensa jälkeen Roslander työskenteli Osuusliike Oma-Avun kirjanpitäjänä Joensuussa 1923–1925 sekä Suomen Punaisen Ristin julkaisuosaston kirjanpitäjänä  Helsingissä 1925–1954. 2  Hän oli mukana muun muassa Suomen Liiketyöntekijäin Liiton ja sosialidemokraattisen työläisnaisliiton toiminnassa. 8  9 
Wivi Roslanderin puoliso oli porilainen Väinö Aleksander Roslander , jonka kannsa hän solmi oikeuden julistaman avioliiton vuonna 1914. 10  Väinö Roslander oli metallimies, joka oli Porin sosialidemokraattisen nuorisojärjestön perustajajäseniä. 11  Myöhemmin hän työskenteli Kehitys Oy:n Rauman konttorin hoitajana ja oli Rauman sosialidemokraattisen kunnallisjärjestön puheenjohtaja. 12  Sisällissodan aikana Väinö Roslander oli muun muassa Rauman vallankumousoikeuden jäsen. 13  Hänet teloitettiin Raumalla toukokuussa 1918. 12 
