Indeksisijoittaminen tarkoittaa sijoitusstrategiaa, jossa sijoitetaan jonkin indeksin kuten osakeindeksin mukaisesti. 
Indeksisijoittamisessa noudatetaan niin sanottua passiivistrategiaa. Sijoitukset hajautetaan sijoituskohteisiin ennalta valitun indeksin mukaisesti. Passiivistrategian vastakohtia ovat aktiivistrategiat, joissa sijoituskohteet poimitaan muulla tavoin. 1 
Indeksisijoittaja tavoittelee valitsemansa markkinan keskimääräistä tuottoa. Strategian etuihin kuuluvat matalat kustannukset ja hajauttaminen. 2  3  4  Strategian haittapuolena voidaan pitää sitä, että sijoittaja ei juuri voi saada markkinan keskimääräistä tuottoa enempää. Kulujen vuoksi tuotto tavallisesti jää jonkin verran indeksin tuottoa heikommaksi. 4 
Indeksisijoittaminen tapahtuu tavallisesti jonkin indeksirahaston kautta. Moni indeksirahasto on pörssinoteerattu rahasto eli ETF. 2  Indeksin mukaan sijoittavasta ETF:stä käytetään myös nimeä indeksiosuusrahasto.
