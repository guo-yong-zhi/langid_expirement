Tyrell Malacia  on alankomaalainen jalkapalloilija, pelipaikaltaan vasen laitapuolustaja. Hän edustaa englantilaista Manchester Unitedia. 1  
Malacia on Feyenoordin kasvatti. Hän esiintyi ensimmäistä kertaa Feyenoordin edustusjoukkueessa joulukuussa 2017. Hän pelasi kaksi ottelua Feyenoordin voittaessa KNVB-cupin 2018. Hän pelasi Feyenoordissa kaikkiaan 98 Eredivisien ottelua, joissa hän teki neljä ja syötti kahdeksan maalia. Mestarien liigassa hän pelasi yhden ottelun, Eurooppa-liigassa kuusi ja Konferenssiliigassa 11 ottelua, mukaan lukien tappiollinen finaali 2022. 1 
Heinäkuussa 2022 Malacia siirtyi Manchester Unitediin neljävuotisella sopimuksella. 2  Hän pelasi debyyttikaudellaan 22 ottelua Valioliigassa ja yhdeksän Eurooppa-liigassa. Unitedin voittamassa liigacupissa hän pelasi neljä ottelua. 1 
Malacia on edustanut Alankomaiden maajoukkueita junioritasolla. Hän pelasi muun muassa alle 17-vuotiaiden EM-kilpailuissa 2016 ja alle 21-vuotiaiden EM-kilpailuissa 2021, joissa molemmissa Alankomaat ylsi välieriin. Malacia pelasi ensi kerran miesten maajoukkueessa 4. syyskuuta 2021. Hän on pelannut miesten tasolla 16. kesäkuuta 2023 mennessä yhteensä yhdeksän maaottelua. Hän kuului Alankomaiden joukkueeseen MM-kilpailuissa 2022 mutta ei päässyt turnauksessa pelaamaan. 3 
1 Pasveer  
2 Timber  
3 de Ligt  
4 van Dijk  
5 Aké  
6 de Vrij  
7 Bergwijn  
8 Gakpo  
9 L. de Jong  
10 Depay  
11 Berghuis  
12 Lang  
13 Bijlow  
14 Klaassen  
15 de Roon  
16 Malacia  
17 Blind  
18 Janssen  
19 Weghorst  
20 Koopmeiners  
21 F. de Jong  
22 Dumfries  
23 Noppert  
24 Taylor  
25 Simons  
26 Frimpong  
Valmentaja van Gaal
