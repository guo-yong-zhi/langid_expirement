Jeep on yhdysvaltalainen automerkki ja autonvalmistaja, jonka omistaa Stellantis. Jeep-merkin historia omana merkkinään juontaa toisen maailmansodan vuodesta 1941, Willys-Overland yhtiöstä, joka teki ensimmäisen ns. siviilijeepin, Civilian Jeepin . Willys myytiin Kaiserille vuonna 1953, 2 , josta tuli Kaiser-Jeep vuonna 1963. 3  American Motors  osti Kaiser-yhtiön tappiollisen Jeep-tuotannon vuonna 1970. 4  Chrysler-yhtiö puolestaan osti AMC American Motorsin vuonna 1988, jolloin Jeep-merkki siirtyi Chryslerin omistukseen. Chryslerin AMC-hankinnan keskeinen syy oli juuri Jeep. 5 
Termiä "Jeep" käytettiin ensimmäistä kertaa armeijan kulkuneuvon Bantam BRC:n versioista, joita Willys-Overland ja Ford Motor Company tuottivat liittoutuneille toisen maailmansodan aikana . 6  Termiä on käytetty virheellisesti kaikenlaisista maastoautojen kaltaisista ajoneuvoista, olivatpa ne varsinaisesti Jeep-merkkisiä tai eivät. Nykyisiä Jeep-malleja ovat: Jeep Wrangler, Wrangler Unlimited, Compass, Patriot, Cherokee, Grand Cherokee ja Liberty.
Kesäkuussa 1940 Yhdysvaltain asevoimat ilmoittivat autonvalmistajille etsivänsä käyttöönsä ”kevyttä tiedusteluajoneuvoa” korvatakseen sillä armeijan moottoripyörät ja käytössä olleet modifioidut Fordin T-mallit. 135 valmistajaa kutsuttiin tarjouskilpailuun, jonka säännöt oli tarkasti määritelty: tarjouspyynnössä oli määritelty muun muassa auton enimmäismitat, maksimipaino, toivottu tavarankuljetuskapasiteetti sekä eräitä teknisiä ominaisuuksia, joita ajoneuvolta toivottiin.
Aluksi tarjouspyyntöön vastasi vain kaksi yritystä: Willys-Overland ja American Bantam Car Manufacturing Company. 7  Pian näiden jälkeen mukaan ilmoittautui myös Ford Motor Company. Näiden kolmen kesken alkoi kilpailu siitä, kuka saisi tuottoisan sopimuksen valtion kanssa.
Yhtiöt valmistivat ennätysajassa prototyypit testausta varten – muun muassa Bantamin ajoneuvon suunnittelu ja valmistus kesti yhteensä vain 49 päivää. Ford ilmoitti kisaan Pygmy-nimellä tunnetun GP  -mallinsa. Willys-Overlandin suunnitteluosaston varajohtaja Delmar G. Roos suunnitteli Willys Quadin. Kaikki kolme valmistajaa toimittivat oman prototyyppinsä asevoimille kesällä 1940. Asevoimat pyysivät kaikilta kolmelta valmistajalta 70 malliajoneuvoa, jotka toimitettiin asevoimille marraskuussa 1940. Seuraavalla kierroksella Bantamilta pyydettiin 1 500 kappaletta 40 BRC -ajokkeja, Fordilta 1 500 modifioitua ja parannettua Pygmiä ja Willysiltä 1 500 Quadia. Tarkempien testien ja arviointien seurauksena Willys-Overland voitti lopulta tarjouskilpailun.
Paranneltu ja modifioitu versio Willys Quadista tunnettiin ensin nimellä MA ja sittemmin nimellä MB. Kuitenkin asevoimat ja myöhemmin koko maailma tulivat tuntemaan sen nimellä Jeep. Varmaa ei ole, kuinka nimeksi muodostui juuri Jeep. On väitetty, että nimi tulisi kirjainlyhenteestä GP , joka englanniksi lausutaan samalla tavalla kuin sana ”Jeepee”, josta loppuosa olisi sitten pudonnut pois. On myös väitetty, että ajoneuvo nimettiin suositussa Kippari-Kalle-sarjakuvassa esiintyneen ”Eugene the Jeep” -nimisen hahmon mukaan. Olipa nimen alkuperä mikä hyvänsä, sana Jeep päätyi amerikkalaiseen Lexicon-sanakirjaan ja toimi jonkin aikaa myös lähes synonyymina kaikille maastoajoneuvoille. Samalla Jeepistä itsestään tuli toisen maailmansodan ikoni.
Willys MA:n ominaisuuksia olivat muun muassa vaihteenvalitsin ohjauspylväässä, kaksi pyöreää mittaria kojelaudassa sekä käsijarru vasemmalla puolella.
Willys-Overland valmisti sitä yli 368 000 kappaletta ja Ford lisenssillä noin 277 000 kappaletta Yhdysvaltain asevoimien käyttöön. Vihreänruskea, rujon näköinen, mutta luotettava ajoneuvo tulisi olemaan ikuisesti tunnettu siitä, että se oli tärkeä linkki sodan voittamisessa.
Willys rekisteröi Jeep-nimen omaksi tavaramerkikseen sodan jälkeen ja suunnitteli muuntavansa sen hyötyajoneuvoksi lähinnä maanviljelyskäyttöön.
Ensimmäinen siviilitarkoituksiin valmistettu Jeep-ajoneuvo, CJ-2A, joka tunnettiin myös nimellä Jeep Universal, esiteltiin vuonna 1945. Willysin mainonta esitteli tuliterää Jeep-ajoneuvoa lähinnä työajoneuvona maanviljelijöiden ja rakennusmiesten käyttöön. Siinä oli muun muassa takaluukku, kylkeen kiinnitetty vararengas, suuremmat ajovalot, ulkoinen bensakorkki ja monia muita hienouksia, joita sen sotilaskäytössä olleissa edeltäjissä ei ollut. CJ-2A:ta valmistettiin neljän vuoden ajan, kunnes vuonna 1948 esiteltiin CJ-3A.
CJ-malli ajanmukaistettiin vuonna 1953, jolloin sille annettiin nimeksi CJ-3B. Siinä oli korkeampi etusäleikkö ja konepelti kuin sotilaskäytössä olleessa edeltäjässään, jotta uusi neljäsylinterinen Hurricane Fhead -moottori mahtuisi konepellin alle. CJ-3B-mallia tuotettiin vuoteen 1968 asti. Yhdysvalloissa sitä valmistettiin yhteensä 155 494 kappaletta. Vuonna 1953 Willys-Overland myytiin Henry J. Kaiserille 60 miljoonan dollarin kauppahintaan. Kaiser Company aloitti mittavan tutkimus- ja kehitysohjelman Jeep-ajoneuvojen tuotevalikoiman laajentamiseksi.
Kaksi vuotta myöhemmin, vuonna 1955, Kaiser esitteli CJ-5:n, joka perustui vuoden 1951 Korean sodassa käytettyyn M-38A1:een. Sen akseliväli ja kokonaispituus olivat hivenen suuremmat kuin CJ-3B:ssä. Samaan aikaan yleisön kiinnostus maastoajoneuvoja kohtaan oli kasvussa. CJ-5:n parannukset moottoreissa, akseleissa ja vaihteistoissa sekä sen entistä parempi istuinmukavuus tekivät siitä erittäin houkuttelevan mallin.
CJ-5:n muotoilu oli jonkin verran edeltäjiään pehmeämpää, mikä näkyi muun muassa korin pyöreämmissä muodoissa. Piakkoin esiteltiin myös pidemmän akselivälin omaava CJ-6-malli, joka muutoin oli lähes identtinen CJ-5-sisarensa kanssa.
CJ-5:n elinkaari oli pidempi kuin yhdenkään aiemman Jeep-ajoneuvon: vuodesta 1954 aina vuoteen 1984 saakka. Kaiserin 16 omistusvuoden aikana tuotantolaitoksia perustettiin 30 vieraaseen maahan, ja Jeep-ajoneuvoja markkinoitiin yli 150 eri maassa.
Vuonna 1962 Jeep esitteli ensimmäisen automaattivaihteiston nelivetoajoneuvossa, vuoden 1974 Jeep Cherokee -mallia edeltäneessä Wagoneer-mallistossaan. Se oli myös ensimmäinen nelivetoinen ajoneuvo, jossa oli erillinen etujousitus.
Vuonna 1965 esiteltiin uusi ”Dauntless” V6 -moottori vaihtoehtoisena voimanlähteenä sekä CJ-5:een että CJ-6:een. 155 hevosvoiman tehot tuottava moottori lähes tuplasi hevosvoimat vakiona olleeseen neljäsylinteriseen moottoriin nähden.
Vuonna 1970 American Motors Corporation  osti Kaiser Jeepin. Nelivetoisten ajoneuvojen suosio kasvoi, ja vuoteen 1978 mennessä Jeep-ajoneuvoja tuotettiin jopa 600 kappaletta päivässä. Tuotantomäärä oli yli kolminkertaistunut vuosikymmenen alusta.
Kaikki CJ:t varustettiin AMC:n rakentamilla V8-moottoreilla. AMC myös varusti sekä CJ-5:n että CJ-6:n painavammilla akseleilla, suuremmilla jarruilla sekä suuremmalla pyörien välillä.
Vuonna 1973 esiteltiin Quadra-Trac®, ensimmäinen automaattinen jatkuvatoiminen nelivetojärjestelmä.
Vuonna 1976 AMC esitteli CJ-7:n, joka oli ensimmäinen suuri muutos Jeep-muotoilussa 20 vuoteen. CJ-7:n akseliväli oli aavistuksen pidempi kuin CJ-5:ssä, jotta automaattivaihteistolle jäi riittävästi tilaa. Ensimmäisen kerran CJ-7:n myötä valittaviksi tulivat irrotettava kovakatto ja teräsovet. Sekä CJ-7:ää että CJ-5:ttä rakennettiin vuoteen 1983 asti, jolloin CJ-7:n kysyntä kasvoi niin suureksi, ettei AMC:lle jäänyt muuta vaihtoehtoa kuin lopettaa CJ-5:n tuotanto 30 tuotantovuoden jälkeen.
Vuonna 1981 esiteltiin Scrambler, joka oli muutoin samantapainen kuin CJ-7, mutta sen akseliväli oli pidempi. Se tunnettiin yleisesti nimellä CJ-8.
1980-luvulle tultaessa kuluttajat kaipasivat entistä enemmän henkilöautoista tuttuja mukavuusominaisuuksia. AMC vastasi tähän tarpeeseen lakkauttamalla CJ-mallisarjan ja esittelemällä vuonna 1987 Jeep Wrangler -mallin.
Vaikka Jeep Wrangler perustuikin samaan avoimeen korimalliin kuin CJ-7, siinä ei juuri ollut muita yhteisiä osia edeltäjänsä kanssa. Mekaanisesti Jeep Wranglerilla oli enemmän yhteistä Jeep Cherokeen kuin CJ-7:n kanssa. Wranglerissa oli neliönmalliset ajovalot ensimmäistä – ja viimeistä – kertaa Jeepin historiassa. YJ-mallia valmistettiin yli 630 000 kappaletta.
Viides elokuuta 1987, vajaa vuosi Wranglerin esittelemisen jälkeen, AMC myytiin Chrysler Corporationille, jolloin siitä tuli osa Chryslerin Jeep/Eagle-osastoa.
Vuonna 1997 Jeep Wrangler näytti hyvin samankaltaiselle kuin CJ-7. Sen ulkoasu oli harkiten säilytetty, mutta mekaanisesti kyse oli täysin eri autosta. Lähes 80 prosenttia autossa käytetyistä osista oli uudelleen suunniteltuja. TJ:ssä käytettiin samantapaista neljä-linkki jousitusta kuin Jeep Grand Cherokeessa. Myös matkustamo oli täysin uusi, sisältäen muun muassa kuljettajan ja etumatkustajan turvatyynyt.
Jeep Wranglerissa näkyivät edelleen monet klassiset Jeep-elementit, kuten pyöreät ajovalot, taittuva tuulilasi ja irrotettavat ovet, samoin kuin mahdollisuus valita kangaskaton ja irrotettavan kovakaton välillä. Turvakaari oli vakiona.
Jeep Wranglerien sarja on sittemmin täydentynyt 2000-luvulla esitellyillä Jeep Wrangler Rubicon -mallilla, pidemmän akselivälin omaavalla Jeep Wrangler Unlimited -mallilla ja viimeisimpänä Jeep Wrangler Unlimited Rubicon -mallilla.
Willys ehti rekisteröidä Jeep-nimen tavaramerkikseen vuonna 1950. Nimen omistusoikeus on siirtynyt Willys-Overlandilta Kaiserin ja AMC:n kautta Chrysler Corporationille. Tänään Jeep on Fiat Chrysler Automobilesin tavaramerkki. Vuosittain myydään yli 600 000 Jeep-ajoneuvoa, ja niitä valmistetaan eri puolilla maailmaa: Yhdysvaltojen lisäksi Itävallassa, Kiinassa, Malesiassa, Thaimaassa, Indonesiassa, Venezuelassa, Argentiinassa ja Egyptissä.
Jeepejä tuotiin Suomeen muutamia yksilöitä sotien jälkeen, ja sitä markkinoitiin maatalouden yleiskoneeksi. Suosio ei ollut kovin suurta. Myöhemmin Jeeppejä maahantoi Aro-Yhtymään kuuluva Autokeskus.
Valtio käytti 70-luvulla paljon isoja Jeep-malleja, niitä oli muun muassa VR:llä ja tele- ja lennätinhallituksella.
Vuosina 2015–2019 Jeepin maahantuoja oli Fiat Group Automobiles Finland Oy. 8  Bergé Auto Group osti FCA Finland Oy:n vuonna 2019 ja muutti sen nimen muotoon Italmotor Finland Oy. 9  Merkin maahantuoja oli vuoteen 2023 Astara Ital Finland Oy. 10 
Maaliskuussa 2023 Bassadone Automotive Nordic ilmoitti ostavansa Jeep-autoja maahantuovan Astara Ital Finland Oy:n. 11 
Jeep-mallit kautta aikojen:
Nykyiset markkinoilla olevat 2021 mallit:
Abarth  
Alfa Romeo  
Chrysler  
Citroën  
Dodge  
DS  
Fiat  
Fiat Professional  
Jeep  
Lancia  
Maserati  
Opel  
Peugeot  
Ram  
SRT  
Vauxhall
Abarth & C.  
Alfa Romeo Automobiles  
Citroën Automobiles  
Fiat Automobiles  
Fiat Professional  
Lancia Automobiles  
Fiat Auto Argentina  
Fiat Brasil  
Fiat Auto Poland  
Opel Automobile  
Peugeot Automobiles  
Sevel
Fiat Automobili Srbija   
Fiat India Automobiles   
GAC Fiat Automobiles   
Tofaş Türk Otomobil 
Nanjing Fiat Automobile
Katso tiedot yhtiöstä ja sen tuotteista omasta mallineestaan
Comau  
Fiat Powertrain Technologies   
Italiana Editrice    
Magneti Marelli  
Maserati  
Teksid 
Luettelo Stellantis-yhtiön tehtaista  
Lingotto   
Nardò Ring 
Giovanni Agnelli  
Gianni Agnelli  
Andrea Agnelli  
John Elkann  
Carlos Tavares
CNH Industrial  
Iveco Group  
Ferrari  
Exor  
Fiat S.p.A.  
Fiat Aviazione  
Fiat Ferroviaria  
Fiat Industrial
Abarth  
Alfa Romeo  
Chrysler  
Dodge  
Fiat  
Fiat Professional  
Jeep  
Lancia  
Maserati  
Ram  
SRT
AMC  
Autobianchi  
Barreiros  
Ceirano  
Commer  
DeSoto  
Eagle  
Fargo  
Hillman  
Humber  
Imperial  
Innocenti  
Karrier  
Pegaso  
Plymouth  
SCAT  
Seddon Atkinson  
Singer  
Simca  
S.P.A.  
Sunbeam  
Valiant  
Zastava
Abarth & C.  
Alfa Romeo Automobiles  
Fiat Automobiles  
Fiat Professional  
Lancia Automobiles  
Fiat Auto Argentina  
Fiat Brasil  
Fiat Auto Poland 
Fiat Automobili Srbija   
Fiat India Automobiles   
GAC Fiat Automobiles   
Sevel   
Tofaş Türk Otomobil 
Nanjing Fiat Automobile
Katso tiedot yhtiöstä ja sen tuotteista omasta mallineestaan
Comau  
Fiat Powertrain Technologies   
Italiana Editrice    
Magneti Marelli  
Maserati  
Teksid 
Luettelo FCA-yhtiön tehtaista  
Lingotto   
Nardò Ring 
Giovanni Agnelli  
Gianni Agnelli  
Andrea Agnelli  
John Elkann  
Sergio Marchionne  
Michael Manley
CNH Industrial   
Ferrari  
Exor  
Fiat S.p.A.  
Fiat Aviazione  
Fiat Ferroviaria  
Fiat Industrial
