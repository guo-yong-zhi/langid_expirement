Abalone on Michel Lalet'n ja Laurent Levin suunnittelema kahden pelaajan lautapeli. 1  Molemmilla pelaajilla on 14 kuulaa; toisella mustat ja toisella valkoiset. 1  Pelilauta on kuusikulmainen ja siinä on 61 koloa, joissa kuulia liikutellaan. 1  Tavoitteena on työntää vastustajan kuulat ulos pelilaudalta. Aloittelijoiden pelit ovat yleensä nopeita, mutta taitavien pelaajien ottelu saattaa kestää useita tunteja.
Pelin aloituksessa kuulat asetetaan muodostelmaan laudan vastakkaisille laidoille. Viereisessä kuvassa näkyy perinteinen alkuasetelma, mutta aloituksesta on olemassa myös variaatioita. Mustilla kuulilla pelaava tekee ensimmäisen siirron. Kerrallaan voi siirtää yhtä, kahta tai kolmea kuulaa. Niitä liikutetaan jonossa, jolloin kaikki siirrettävät kuulat liikkuvat yhtä aikaa samaan suuntaan. 
Vastustajan kuulia voi puskea ylivoimalla, eli yhtä kuulaa kahdella tai kolmella omalla jonossa olevalla kuulalla tai kahta kuulaa kolmella. Kolmea kuulaa ei voi työntää. Pelin voittaa se, joka saa ensin työnnettyä viisi vastustajan kuulaa ulos laudalta. 
