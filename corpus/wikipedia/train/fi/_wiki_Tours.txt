Koordinaatit: 47°23′36.96″N, 0°41′21.12″E
Tours  on kaupunki Ranskan keskiosissa, Loirejoen varressa, Orléansin ja Atlantin rannikon välissä. Alue on tunnettua viininviljelyseutua. Toursissa oli 138 588 asukasta vuonna 2009. 1  Toursin seudun ranskankieltä pidetään lähimpänä kirjakieltä olevana murteena.
Kaupungin keskustassa on paljon puistoja, ja sitä kutsutaan Ranskan puutarhakaupungiksi. Vanhassa kaupungissa on säilynyt keskiaikaisia taloja.lähde? Tyypillinen kattomateriaali on musta laattakivi pohjoisranskalaiseen tyyliin, erotuksena eteläranskalaisista tiilikatoista.
Tours toimii vuosittain pyöräilykilpailu Pariisi–Tours'n maalipaikkana. Paikallinen jääkiekkojoukkue Diables Noirs de Tours pelaa Ranskan pääsarjassa Ligue Magnus’ssa ja on voittanut maan mestaruuden 1980. Jalkapalloseura Tours FC pelaa Ranskan toiseksi korkeimmalla sarjatasolla, Ligue 2’ssa.
