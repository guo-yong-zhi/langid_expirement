Fallout: Brotherhood of Steel  on Interplayn julkaisema ja kehittämä toimintaroolipeli. Peli julkaistiin Xboxille ja PlayStation 2:lle 13. tammikuuta 2004. BoS on neljäs Fallout-pelisarjan peli ja ensimmäinen, joka julkaistiin ainoastaan konsoleille. Pelissä seurataan Brotherhood of Steel -järjestön tulokkaan seikkailuja. Yleisesti ottaen peli ei ole kovin suosittu Fallout-konkareiden keskuudessa.
Fallout: Brotherhood of Steel -pelissä seurataan uuden tulokkaan ensimmäistä tehtävää, jossa hänen pitää löytää kadonneet Brotherhoodin paladiinit, joiden uskotaan olevan kaupungissa nimeltä Carbon. Pelaajan selvitettyä tiensä ulos skorpioneja täynnä olevasta varastorakennuksesta häntä kehotetaan menemään kraatteriin, joka sijaitsee kaupungin ulkopuolella. Päästyään perille pelaajalle käy ilmi, että Carbonin pormestari oli myynyt kaupungin rosvoille. Pelaajan ja pormestarin välinen taistelu alkaa, ja pelaajan tapettua tämän, pelaaja palaa takaisin kaupunkiin, joka on ryöstäjien hyökkäyksen kohteena. Kaupungin asukkaat, jotka piileskelevät varastorakennuksessa, pyytävät pelaajaa pelastamaan heidät. Tähän ryhtyäkseen, pelaajan pitää puhdistaa kaupunki ryöstäjistä ja tappaa näiden johtaja. Vault Dwellerin, Falloutin päähenkilön avulla pelaaja lähtee matkaan kohti Losin kaupunkia. Losissa etsiessään mutantteja, pelaaja törmää Church of the Lost -kulttiin. Brotherhoodin paladiini Rhombus pyytää pelaajaa tappamaan kyseisen kultin johtajan, Blaken. Tapettuaan Blaken pelaaja saa avaimen takaisin kuolleelta kultin johtajalta. Pelaaja saattaa Rhombuksen kirkkoon, jossa ghoulit tappavat hänet lähes heti sen jälkeen, kun hän on antanut pelaajalle avainkortin. Tämän jälkeen pelaaja löytää piilotetun holvin, josta hän löytää mutanttiarmeijan rippeitä. Pelaajan tapellessa mutanttikenraali Attista vastaan hän päätyy tajuttomaksi ja hänet jätetään kuolemaan. Holvin ihmisasukkaiden avulla pelaaja virkoaa ja menee sisään holvin raunioihin etsimään Attista, joka on mutatoitunut entistä suuremmaksi. Pelaaja taistelee tiensä tietokoneterminaaliin, jolla holvin voi tuhota. Tämän tehtyään pelaajan pitää juosta monorail-junaan, jonka avulla hän ehtii pakoon holvin räjähdykseltä.
Fallout: Brotherhood of Steel paikantuu aina yhteen paikkaan kerralla; pelaaja ei voi palata aiemmille käymilleen alueille, eikä voi mennä uusille alueille ennen kuin juoni on edennyt tarpeeksi. Pelissä on 50 erilaista karttaa tai aluetta, joiden koot vaihtelevat paljon.
Fallout: Brotherhood of Steelissä on kaiken kaikkiaan 51 eri asetta. Pelissä on neljä asetta, joita voi käyttää kahdestaan, viisi liekkiasetta, seitsemän energia-asetta, kuusi teräasetta ja 11 tylppää asetta, 24 erilaista ampuma-asetta, kahdeksan räjähteisiin pohjautuvaa asetta ja seitsemän kotitekoista asetta. Osa äskeisistä aseista ovat päälläkkäisiä, esimerkiksi kotitekoinen laser-pistooli on kotitekoinen, energia- ja ampuma-ase. 1 
Pelaaja valitsee yhden kuudesta hahmosta, jota hän ohjaa pelihahmonaan. Pelissä ei ole ryhmäjäseniä, jotka kulkevat pelaajan mukana kuten muissa Fallout-sarjan peleissä. Seuraavan listan kolme viimeistä hahmoa avautuvat pelaaja käytettäviksi sen jälkeen, kun pelaaja suorittaa loppuun tietyn osan pelistä.
Cain on ghoul, joka päätti liittyä Brotherhoodiin sen jälkeen, kun supermutantit tuhosivat hänen kotikylänsä. Keskikokoisena hän pystyy käyttämään raskaita aseita  ja kaksoisaseita , mutta ei pysty liikkumaan hyvin, eikä juoksemaan niiden kanssa. 2 
Cyrus syntyi maanviljelijäkylään, mutta hän aloitti harhailemaan autiomaassa sen jälkeen, kun supermutantit tuhosivat hänen kylänsä. Myöhemmin hän päätti liittyä Brotherhoodiin sotilaaksi. Suurikokoisena hän pystyy liikkumaan hyvin raskaidenkin aseiden kanssa. Cyrus ei pysty käyttämään kaksoisaseita, eikä kykene myöskään juoksemaan samalla kun ampuu millä tahansa aseella. 3 
Nadia vietti lapsuutensa kaduilla orpona. Vaikka hän sopeutui elämään kadulla, hän päätti silti liittyä Brotherhoodiin sen jälkeen, kun hän huomasi kuinka ihmisystävällisiä sen jäsenet olivat. Pienikokoisena hän pystyy käyttämään kaksoisaseita, mutta ei pysty käyttämään raskaita aseita. Nadia pystyy juoksemaan ampuessaan aseilla, joita hän pystyy käyttämään. 4 
Patty on piilotetun holvin järjestyksenvalvoja. Hänellä pystyy pelaamaan, kun pelin ensimmäinen osa on suoritettu. Hänellä on samat aseiden käyttötaidot kuin Nadialla. Pattyllä on +10 pistettä enemmän Base Armoria  ja lisäetuja seuraaviin taitoihin: +20% Bargaining-taitoon, +80% Gun Damage -taitoon, +25% Desert Soldier -taitoon ja +25% Future Woman -taitoon. 5 
Rhombus on Brotherhood of Steelin jäsen. Vaikka Rhombus kuolee mutantin tehdessä itsemurhaiskun, on hän pelattavissa pelaajan suoritettua pelin toisen osan. Toisin kuin muilla neljällä ensimmäisellä hahmolla, Rhombuksella ei ole rajoituksia tai lisäetuja aseluokkien välisiin eroihin, kuten liikkumiseen tietyn aseen kanssa. Rhombuksella on lisäetua Base Armoriin +30. Hänellä on +100% Melee Damage -taitoon ja +50% Explosive Damage -taitoon. Rhombuksella on myös muilta puuttuvat Wastelander- ja Heavy Hitter -taidot. 6 
Vault Dweller  on alkuperäisten Fallout-pelien päähenkilö. Hänet saa käyttöönsä sen jälkeen pelaajan päästyä pelin läpi. Tämän tehokkaan hahmon saa käyttöönsä vain aloittaessa uuden pelin, ja kuten Rhombuksella: Vault Dwellerillä ei ole aseluokkiin liittyviä rajoituksia. Vault Dwellerillä Base Armoria 20 ja +100% seuraaviin taitoihin: Melee Damageen, Gun Damageen ja Explosive Damageen. Näiden lisäksi hänellä on +20% Slayer- ja Fortune Finder -taitoihin sekä +100% Heavy Hitteriin ja Wastelander-taitoon. 7 
