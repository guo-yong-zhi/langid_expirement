Davian Clarke  on jamaikalainen 400 metrin juoksija.
Clarke osallistui ensimmäisiin aikuisten arvokisoihinsa Göteborgin MM-kisoissa 1995, joissa hän karsiutui 400 metrin välierissä ajalla 45,58 mutta sai hopeaa 4 × 400 metrin viestijuoksussa. Seuraavana vuonna Atlantan olympialaisissa hän sijoittui 400 metrillä seitsemänneksi ja juoksi Jamaikan 4 x 400 metrin viestijoukkueessa, joka voitti olympiapronssia. Ateenan MM-kisoissa 1997 Clarke karsiutui henkilökohtaisessa kilpailussa välierissä ajalla 45,07, mutta voitti viestissä MM-hopeaa. Hän voitti viestin MM-hopeaa myös Sevillan MM-kisoissa 1999. Sekä Ateenassa että Sevillassa Jamaikan joukkue nousi pitkässä viestissä yhden sijan ylöspäin Yhdysvaltain joukkueen hylkäyksen jälkeen. Sydneyn olympialaisissa 2000 Clarke selviytyi välieriin, jossa keskeytti. 1  Lissabonin sisäratojen MM-kisoissa 2001 hän karsiutui välierissä.
Clarke voitti vuonna 2003 viestin MM-kultaa Birminghamin sisäratojen MM-kisoissa ja MM-hopeaa Pariisin ulkoratojen MM-kisoissa. Hän osallistui Pariisissa henkilökohtaiseen kilpailuun, mutta karsiutui alkuerissä. Seuraavana vuonna Clarke voitti ensimmäisen henkilökohtaisen arvokisamitalinsa voittamalla hopeaa Budapestin sisäratojen MM-kisoissa. Hän oli samoissa kisoissa mukana voittamassa viestikultaa. Hän sijoittui samana vuonna Ateenan olympialaisissa kuudenneksi ajalla 44,83 ja IAAF:n yleisurheilufinaalissa seitsemänneksi. Hän voitti jälleen viestissä MM-pronssia Helsingin MM-kisoissa 2005. Moskovan sisäratojen MM-kisoissa 2006 hän oli neljäs ja Kansainyhteisön kisoissa samana vuonna viestissä kolmas. Kisojen henkilökohtaisella matkalla hän karsiutui välierissä.
