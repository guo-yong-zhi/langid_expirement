Heikki Juhani Salmenkangas  oli suomalainen yrittäjä ja yritysjohtaja, joka sai kauppaneuvoksen arvonimen. 1  2 
Salmenkankaan vanhemmat olivat maanviljelijä Lauri Johannes Salmenkangas ja emäntä Kerttu Johanna Viitasaari ja puoliso vuodesta 1969 Leeni Kaarina Vehviläinen. Salmenkangas tuli ylioppilaaksi Alajärven yhteiskoulusta 1965 ja valmistui ekonomiksi Helsingin kauppakorkeakoulusta 1971. Hän oli Helsingin Osuuskaupan johdon assistentti 1969–1970, SOK:n pääkonttorin elintarvikeosaston laskentapäällikkö 1970–1974, Saastamoinen Yhtymä Oy:n Jyväskylän konttorin johtaja 1974–1980, Tukkumanni Oy:n autoryhmän johtaja Kuopiossa 1980–1984, V. Nyströmin Autoliike Oy:n, sittemmin Autoliike Oy Nyströminkulma, toimitusjohtaja Jyväskylässä 1984–1987 ja Autobest Oy:n perustaja 1987, toimitusjohtaja 1987–1995 ja hallituksen puheenjohtaja vuodesta 1995. Salmenkankaalla oli myös useita asiantuntija- ja luottamustehtäviä. Kauppaneuvoksen arvonimen hän sai 2001. 1  2  
