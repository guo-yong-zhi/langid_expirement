Daredevil on yhdysvaltalainen Drew Goddardin luoma Netflix-tilausvideopalvelussa julkaistu supersankarisarja, joka perustuu Marvel Comicsin samannimiseen sarjakuvahahmoon. Sarja sijoittuu Marvel Cinematic Universeen , jakaen tarinallisen jatkumon sen elokuvien ja muiden televisiosarjojen kanssa, ja on ensimmäinen neljästä sarjasta, jotka johtivat crossover-minisarjan The Defenders tapahtumiin. Sarjan tuottivat Marvel Television, ABC Studios, Goddard Textiles, ja ensimmäisen tuotantokauden ajan myös DeKnight Productions. Steven S. DeKnight toimi showrunnerina sarjan ensimmäisellä tuotantokaudella, Doug Petrien ja Marco Ramirezin tullessa tilalle toisella tuotantokaudella. Kolmannella tuotantokaudella showrunneriksi liittyi Erik Oleson.
Sarjan pääosassa on Charlie Cox, joka esittää Matt Murdockia / Daredeviliä, joka työskentelee päivisin asianajajana, mutta taistelee öisin rikollisuutta vastaan. Sarjassa näyttelevät myös Deborah Ann Woll, Elden Henson, Toby Leonard Moore, Vondie Curtis-Hall, Bob Gunton, Ayelet Zurer, Rosario Dawson ja Vincent D’Onofrio. Toisella tuotantokaudella näyttelijäkaartiin liittyivät Jon Bernthal, Élodie Yung ja Stephen Rider sekä kolmannella kaudella Joanne Whalley, Jay Ali ja Wilson Bethel.
Sarjan ensimmäinen tuotantokausi julkaistiin Netflixissä 10. huhtikuuta 2015. Toinen tuotantokausi julkaistiin 18. maaliskuuta 2016 ja kolmas tuotantokausi 19. lokakuuta 2018. Lisäksi huhtikuussa 2016 Netflix tilasi Jon Bernthalin hahmoon Frank Castleen / Tuomariin keskittyvän spin-off -sarjan The Punisher, joka julkaistiin Netflixissä marraskuussa 2017. 29. marraskuuta 2018 Netflix ilmoitti virallisesti, ettei se tilaa sarjasta enää neljättä kautta. Daredevil ja muut Marvelin Netflix-sarjat poistuivat Netflixistä 1. maaliskuuta 2022, niiden oikeuksien palattua takaisin Disneylle. Sarja tuli katsottavaksi Disney+:aan Yhdysvalloissa 16. maaliskuuta 2022 ja Suomessa 29. kesäkuuta 2022. Marvel Studios ja Disney+ kehittävät sarjalle 18 jakson pituista jatko-osaa nimeltä Daredevil: Born Again, Coxin ja D’Onofrion tullessa palaamaan rooleihinsa.
Ensimmäisellä tuotantokaudella asianajajana päivisin työskentelevä ja nuorena poikana sokeutunut Matt Murdock käyttää kehittyneitä aistejaan taistellakseen öisin rikollisuutta vastaan Hell’s Kitchenin kaduilla omankädenoikeuden edustajana nimeltä Daredevil, asettuen vastakkain rikollisjohtaja Wilson Fiskin kanssa. 3  Toisella tuotantokaudella Murdock yrittää tasapainoittaa elämänsä asianajajana ja Daredevilinä, kohdatessaan samalla Frank Castlen / Tuomarin, joka harjoittaa omankädenoikeutta kuolettavammilla keinoilla, ja todistaessaan entisen tyttöystävänsä, Elektra Natchiosin, paluuta. 4  5  Kolmannella tuotantokaudella, The Defendersin tapahtumien jälkeen, kuukausia kateissa ollut ja kuolleeksi luultu Murdock joutuu valitsemaan sankaruuden ja piileskelyn välillä, kun Wilson Fisk vapautuu vankilasta. 6 
Huhtikuussa 2013 Marvel Studiosin puheenjohtaja Kevin Feige vahvisti Daredevilin ja tähän liittyvien hahmojen elokuvaoikeuksien palanneen 20th Century Foxilta Marvelille lokakuussa 2012, sallien hahmojen käyttämisen Marvel Cinematic Universessa. 18  19  Marvel Televisionin johtaja Jeph Loeb selitti vuonna 2015, että hahmo oli Marvel Studiosin valinneen hahmon heti mukaan otettavaksi oikeuksien palaamisen jälkeen. 20  Drew Goddard esitteli Marvel ideansa uudesta Daredevil-elokuvasta, mutta Marvel ei ollut aikeissa luoda hahmosta R-ikärajoitettua elokuvaa eikä Goddard halunnut ”vesitettyä versiota” hahmosta, selittäen vuonna 2015: ”Menin Marvelin puheille ja puhuin heille elokuvan tekemisestä pari vuotta sitten, kauan Affleck-elokuvan ensi-illan jälkeen. Mutta se mitä me kaikki tavallaan tajusimme oli, että elokuvan teko ei halua maksaa yli 200 miljoonaa dollaria. Asia on niin, ettei Matt Murdock pelasta maailmaa. Hän pitää vain omat kulmansa puhtaana. Joten tuntuisi väärältä laittaa avaruusalus tekemään pakkolasku keskelle kaupunkia. Mutta sen takia Marvelin elokuvapuolen liiketoimintaan ei kuulu 25 miljoonan dollarin elokuvien tekoa. Ne ovat isoja niin kuin niiden kuuluukin." 21  Marvel Studios päätti lopulta, että hahmo toteutuisi parhaiten televisiosarjan kautta. 20 
Lokakuussa 2013 Deadline raportoi Marvel Televisionin valmistelevan VOD-palveluihin ja kaapelitelevisioon neljä draamasarjaa ja yhden minisarjan, Netflixin, Amazon Instant Videon ja WGN America osoittaessa kiinnostusta asiaan. 22  Viikkoja myöhemmin Marvel ja Disney julkistivat Marvel Televisionin ja ABC Studiosin toteuttavan Netflixille näytellyt televisiosarjat Daredevilistä, Jessica Jonesista, Luke Cagesta ja Rautanyrkistä, johtaen lopulta Puolustajista kertovaan minisarjaan. 23  Formaatti valittiin The Avengersin menestymisen johdosta, kun Rautamies, Hulk, Thor ja Kapteeni Amerikka esiteltiin erikseen omissa elokuvissaan ennen crossover-elokuvaa. 20  Joulukuussa Goddard palkattiin virallisesti Daredevilin vastaavaksi tuottajaksi ja showrunneriksi, 24  mutta Marvel paljasti toukokuussa 2014 Goddard jättäneen projektin ohjatakseen Sony Pictures Entertainmentille elokuvan Kuuden Koplasta. Goddard kuitenkin käsikirjoitti kaksi ensimmäistä jaksoa ja oli yhä mukana konsulttina ja vastaavana tuottajana, Steven S. DeKnightin ottaessa hänen paikkansa uutena showrunnerina. Marvel paljasti sarjan vieralliseksi nimeksi Marvel’s Daredevil, 25  DeKnightin, Goddardin, Loebin, Jim Choryn, Dan Buckleyn, Joe Quesadan, Stan Leen, Alan Finen, Cindy Hollandin, Kris Henigmanin, Allie Gossin ja Peter Friedlanderin toimiessa vastaavina tuottajina. 1 
Huhtikuussa 2015 Marvel ja Netflix paljastivat, että Daredevilille oli tilattu toinen tuotantokausi, mutta DeKnight ei muiden kiireittensä takia jatkaisi showrunnerina. Uusiksi showrunnereiksi valittiin Doug Petrie ja Marco Ramirez, jotka olivat olleet käsikirjoittajina ensimmäisellä tuotantokaudella ja työskennelleet läheisesti DeKnightin ja Goddardin kanssa. 26  Petrie, Ramirez, Alison Engel ja Mark Verheiden liittyivät vastaaviin tuottajiin, Friedlanderin erotessa DeKnightin mukana. 2  Heinäkuussa 2016 tilatiin kolmas tuotantokausi ja Petrien ja Ramirezin toivottiin palaavan showrunnereiksi. 27  Lokakuussa 2017 kuitenkin ilmoitettiin, että kolmannen tuotantokauden showrunnerina toimii Erik Oleson. 28 
Toukokuun 2014 lopussa Charlie Cox valittiin Daredevilin rooliin. 29  Cox oli ensimmäinen valinta rooliin, Quesadan ehdotettua häntä siihen jo vuonna 2012 ennen kuin Marvel Studios sai takaisin 20th Century Foxilta hahmon oikeudet. 30  19. kesäkuuta Marvel paljasti Vincent D’Onofrion näyttelevän Wilson Fiskiä / Kingpiniä, 31  32  ja 20. kesäkuuta Rosario Dawson liittyi näyttelijäkaartiin. 33  Muutama päivä myöhemmin Elden Henson vaäittiin näyttelemään Foggy Nelsonia, 34  kun taas 17. heinäkuuta Deborah Ann Woll valittiin Karen Pagen rooliin. 35  11. lokakuuta Dawsonin roolihahmon paljastettiin olevan Claire Temple, 36  hahmo, jossa on Yöhoitajan piirteitä. 37  Ayelet Zurer, Bob Gunton, Toby Leonard Moore ja  Vondie Curtis-Hall liittyivät näyttelijäkaartiin Vanessa Mariannan, Leland Owlsleyn, James Wesleyn ja Ben Urichin rooleissa. 38 
Kesäkuussa 2015 Marvel paljasti Jon Bernthalin näyttelevän toisella tuotantokaudella Frank Castlea / Tuomaria, Coxin, Wollin, Hensonin, Dawsonin ja D’Onofrion palatessa omiin rooleihinsa. 39  40  41  Seuraavan kuukauden aikana Élodie Yung valittiin näyttelemään Elektraa, joka vain mainittiin ensimmäisellä tuotantokaudella. 40  42  15  Syyskuussa 2015 Stephen Rider liittyi näyttelijäkaartiin apulaispiirisyyttäjä Blake Towerin roolissa. 43  Cox, Woll, Henson ja D’Onofrio palaavat rooleihinsa kolmannella tuotantokaudella. 28  Wilson Bethel valittiin marraskuussa 2017 näyttelemään Benjamin Poindexteriä ja tammikuussa 2018 Joanne Whalleyn paljastettiin näyttelevän Maggie Gracea, nunnaa, joka on huolehtinut Murdockista The Defendersin tapahtumien jälkeen ja paljastui hänen äidikseen. 44  45  46  47  Maaliskuussa 2018 Jay Ali valittiin näyttelemään FBI-agentti Rahul ”Ray” Nadeemia. 48 
Kuvaukset sijoittuvat New Yorkiin, 49  mukaan lukien Brooklyniin ja Long Island Cityyn, jotka yhä muistuttavat vanhaa Hell’s Kitcheniä, 50  Tuotannolla oli aikataulu, jonka mukaan yhtä jaksoa kuvattiin kahdeksan päivää. 51  DeKnight kuvaili sarjan tunnelmaa sanomalla, ”Olemme menossa sarjan kohdalla karuun suuntaan, 1970-luvun New Yorkin tunnelmaan. Rakastamme ideaa kauneudesta ja kaupungin rapistumisesta, Hell’s Kitchenin ollessa sekä kaunis että karu samaan aikaan. Siksi Matt Murdock rakastaa ja haluaa suojella sitä.” 52  Sarjan toimintakohtausten inspiraationa toimivat The Raid -elokuvat. 53 
Sarjan visuaaliset efektit toteutettiin New Yorkissa Shade VFX:n studiolla, Bryan Godwinin toimiessa visuaalisten efektien päävastaavana. 54 
Lokakkuussa 2014 paljastettiin, että John Paesano säveltäisi sarjan musiikin. 55  Sarjan pääteema, joka oli sävelletty yhdessä Braden Kimballin kanssa, 56  on johdettu Paesano alkuperäisestä demosta, jonka hän toimitti koe-esiintymiseen. Paesano huomautti, että on harvinaista, että sellainen materiaali otettaisiin sävellysten lopulliseen versioon sellaisenaan. 57  Ensimmäisen tuotantokauden soundtrack julkaistiin iTunesissa 27. huhtikuuta 2015, toisen tuotantokauden soundtrack 15. heinäkuuta 2016 ja kolmannen tuotantokauden soundtrack 19. lokakuuta 2018. 56  58  59 
Daredevil on katsottavissa suoratoistopalvelu Netflixissä, kaikilla alueilla, joissa se on saatavilla, 14  UHDTV 4K ja HDR-laaduilla. 60  Deluxe Entertainment Services Group vastasi ensimmäisen tuotantokauden tehostamisesta HDR-laadulle. 61  Ensimmäisen kauden kaikki 13 jaksoa julkaistiin samanaikaisesti 10. huhtikuuta 2015, jotta ihmiset voisivat katsoa useampia jaksoja peräkkäin; se on ollut muidenkin Netflix-sarjojen suosittu katsomistapa. 49  50  Toinen tuotantokausi julkaistiin 18. maaliskuuta 2016. 15  Kolmas tuotantokausi julkaistiin 19. lokakuuta 2018. 17 
Daredevil ja muut Marvelin Netflix-sarjat, poistuivat Netflixistä 1. maaliskuuta 2022, Netflixin lisenssin päättyessä ja Disneyn saadessa sarjojen oikeudet takaisin. 62  Sarjat julkaistiin Kanadassa, Iso-Britanniassa, Irlannissa, Australiassa sekä Uudessa-Seelannissa Stariin, Disney+:n vanhemmalle yleisölle suunnattuun osioon, 16. maaliskuuta alkaen. 63  64  65  Yhdysvalloissa sarjat julkaistiin Disney+:aan samaan aikaan, mutta koska paikallisessa Disney+:ssa ei ole Star-osiota, sarjoille lisättiin sen sijaan yksittäiset ikäraja-asetukset. 66  Espanjassa, Latinalaisessa Amerikassa sekä Pohjoismaissa sarjat julkaistiin Disney+:aan 29. kesäkuuta 2022. 67  68 
Tammikuussa 2016 ennen Bernthalin ensiesiintymistä Frank Castlena / Tuomarina toisella tuotantokaudella, Netflix oli jo aloittanut spin-off -sarjan The Punisher kehittämisen ja etsi sille showrunneria. Sarja keskittyisi Frank Castleen ja olisi The Defendersin tapahtumiin johtavien sarjojen ulkopuolella. 69  70  71  Loeb kuitenkin vihjaili, ettei Marvel Television ollut vielä kunnolla aloittanut sarjan kehittämistä vaan keskittyi sillä hetkellä toteuttamaan ”Daredevilin toisen tuotantokauden 13 parasta jaksoa”, mutta sanoi ”En koskaan yritä lannistaa kanavaa katsomasta hahmojamme ja rohkaisemasta meitä tekemään lisää....Jos niin hyvin käy, että kirjoittaminen, ohjaus ja näyttelijä saavat ihmiset haluamaan nähdä enemmän kyseistä henkilöä, hienoa.” 72  Huhtikuussa 2016 Marvel ja Netflix tilasivat The Punisherin, vahvistaen Bernthalin olevan mukana ja palkaten Steve Lightfootin showrunneriksi. 73  Sarjan ensimmäinen tuotantokausi julkaistiin marraskuussa 2017. 74  Woll palasi sarjassa Karen Pagen rooliin. 75 
Ennen kolmannen tuotantokauden julkaisua Deadline Hollywood raportoi, että sarjaan odotettiin neljäs tuotantokausi, koska se oli ”laajalti katsottu ja kriitikoiden ylistämä”. 76  Oleson esitteli Netflixille ideansa neljättä tuotantokautta varten 2018 ja toivoi tapaamisen johtavan neljännen tuotantokauden viralliseen tilaamiseen. 77  Netflix kuitenkin ilmoitti 29. lokakuuta 2018 lopettavansa sarjan kolmanteen tuotantokauteen, sanoen kaikkien kolmen tuotantokauden pysyvän palvelussaan mutta hahmon elämän ”jatkuvan Marvelin tulevissa projekteissa”. Deadline Hollywood huomautti, että ”toisin kuin Iron Fist tai Luke Cage, ovet näyttävät olevan avoinna” sarjalle muualla, mahdollisesti Disneyn omassa tilausvideopalvelussa Disney+:lla. 78 
Kesäkuussa 2020 Marvel Studiosin johtaja Kevin Feige otti yhteyttä Coxiin, jotta tämä voisi palata rooliinsa Marvel Studiosin MCU-tuotannoissa, 79  Feigen vahvistaessa joulukuussa 2021, että palaisi näyttelemään Daredeviliä. 80  Hahmon ensimmäinen esiintyminen Marvel Studiosin tuotannoissa oli elokuvassa Spider-Man: No Way Home . Lisäksi D’Onofrio palasi Kingpoinin rooliin Disney+-sarjassa Hawkeye . 81 
Maaliskuussa 2022 Production Weekly luetteli uuden Daredevil-televisiosarjan yhdeksi Marvel Studiosin tulevista Disney+-projekteista, sekä Feigen ja Chris Grayn sen tuottajiksi. 82  83  84  Sarjan kehitystyön vahvistettiin alkaneen toukokuussa 2022, Matt Cormanin ja Chris Ordin ollessa kiinnitettyinä sarjan pääkäsikirjoittajiksi ja vastaaviksi tuottajiksi. 85  Virallisesti se julkistettiin vuoden 2022 San Diego Comic-Con Internationalissa nimellä Daredevil: Born Again, ja sen kerrottiin tulevan koostumaan 18 jaksosta, Coxin ja D’Onofrion tullessa palaamaan rooleihinsa. 86 
