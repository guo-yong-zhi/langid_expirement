ORP Kaszub on Puolan merivoimien vuonna 1987 palvelukseenotettu korvetti. Se on ainoa valmistunut projektin 620 alus ja samalla ensimmäinen Puolassa valmistettu valtamerikelpoinen sotalaiva.
Aluksen suunnittelu aloitettiin 1971. Köli laskettiin 9. kesäkuuta 1984. Se laskettiin vesille 4. lokakuuta 1986 ja valmistui 15. maaliskuuta 1987. Alkuperäisen suunnitelman mukaan luokkaan piti valmistua seitsemän alusta, mutta ainoastaan Kaszub valmistui. 1 
Alus oli laivaston koealuksena, kunnes se siirrettiin 1990 Puolan merivartiostolle. Tammikuussa 1991 se palautettiin laivaston hallintaan. Syyskuussa 1991 aluksen etukannelle asennettiin 76 millimetrin AK-176 tykkitorni ilman tulenjohtojärjestelmää.
