Seurajoukkueuran tilastot kattavat vain kansalliset sarjat, päivitetty 30. syyskuuta 2012.
Jorge López Montaña  on espanjalainen jalkapalloilija. Hän edustaa kreikkalaista OFI Kreetaa ja on pelipaikaltaan keskikenttäpelaaja.
López on kotikaupunkinsa Logroñésin kasvatti. Hän siirtyi vuonna 1999 Villarrealiin, jossa ensimmäinen kausi päättyi juhlaan joukkueen noustessa maan pääsarjaan Primera Divisióniin. Ensiesiintymisensä Primera Divisiónissa hän teki 10. syyskuuta 2000 ottelussa Rayo Vallecanoa vastaan. Ensimmäisellä pääsarjakaudellaan hän pelasi 35 ottelua ja teki niissä kahdeksan maalia.
Kaudeksi 2003–2004 López siirtyi naapuriseura Valenciaan. Seuraavan kauden hän pelasi lainasopimuksella Mallorcassa ja palasi tämän jälkeen takaisin Valenciaan. Vuodet 2005–2007 hän kärsi vakavista loukkaantumisista ja pelasi ainoastaan 19 ottelua tänä aikana.
López vapautettiin sopimuksestaan kesällä 2007 ja niin hän siirtyi ilmaisella siirrolla Racing Santanderiin. Hän kuului kauden aikana joukkueen luottopelaajiin, kun se pelasi muun muassa ensimmäistä kertaa eurocup-otteluita karsittuaan UEFA Cupiin.
López siirtyi maan toiseksi korkeimmalla sarjatasolla Segunda Divisiónissa pelanneeseen Zaragozaan 3 miljoonan euron siirtokorvauksella 1. syyskuuta 2008. 1  Hän pelasi kauden 38 ottelua ja teki niissä seitsemän maalia, kun joukkue nousi vuoden tauon takaisin Primera Divisióniin.
