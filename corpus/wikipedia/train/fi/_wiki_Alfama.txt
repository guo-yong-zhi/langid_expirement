Alfama on Lissabonin vanhin kaupunginosa, joka sijaitsee Tajojoen ja Lissabonin linnan välissä olevalla kukkulalla. Alueen nimi tulee arabian kielen sanasta al-hamma, joka tarkoittaa suihkulähteitä tai kylpylöitä. Alfaman kadut ovat sokkeloisia ja mäkisiä. Yleiskuvan alueesta saa Miradouro de Santa Lucian näköalapaikalta. 1 
Alueella on useita tärkeitä historiallisia nähtävyyksiä, lukuisia fado-baareja sekä ravintoloita. Maurien vallan aikana Alfama muodosti koko kaupungin, joka myöhemmin laajentui länteen . Toisin kuin monet muut kaupunginosat, Alfama ei kärsinyt merkittäviä tuhoja Lissabonin maanjäristyksessä 1755, joten alkuperäiset rakennukset ja kadut ovat säilyneet nykyaikaan asti.
Alfama oli erityisesti kalastajien ja köyhien asuinaluetta. Myös nykyään kaupunginosassa asuu paljon köyhää väestöä. Rapistumisen pysäyttämiseksi on vanhoja taloja yritetty kunnostaa ja kaupunginosaa elävöittää.
Lissabonin tuomiokirkko sijaitsee Alfaman tuntumassa.
