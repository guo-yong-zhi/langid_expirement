Ri Chun-hee  on Pohjois-Korean tunnetuin uutisankkuri. Hänet tiedetään erityisesti dramaattisesta tyylistään ja ilmoituksitaan hyvin tärkeinä pidettyjen uutisten yhteydessä, kuten esimerkiksi maan johtajien kuolemiin liittyvissä tiedotuksissa.
Ri Chun-hee syntyi vuonna 1943 ja hän aloitti uransa näyttelijänä elokuvissa. Suurin piirtein vuonna 1971 hänet valittiin kuitenkin tuolloin hiljattain perustetun Korean Keskustelevision uutisankkuriksi. 1  Pohjoiskorealaisissa lähteissä hänen opettajanaan mainitaan itse Kim Il-sung, joka väitetysti ohjeisti häntä myös uutistenluennan dramaattisen tyylin suhteen. 2  Sittemmin hänestä tuli pohjoiskorealaisista uutisankkureista tunnetuin. Hänet valittiin usein tekemään erityisen tärkeitä ilmoituksia, joita ovat olleet esimerkiksi Kim Il-sungin kuolema vuonna 1994, ydinkokeet vuosina 2006 ja 2009 ja Kim Jong-ilin kuolema joulukuussa 2011. Ri Chun-hee on myös Korean kommunistisen puolueen propaganda- ja agitaatiojaostojen jäsen. 1  Ajoittain hän on kuvaillut aikovansa jättäytyä tulevaisuudessa kameran toiselle puolelle ja alkavansa kouluttaa uusia naisia uutistenlukijoiksi. 3 
Ri Chun-heen uutistenluennan tyyliä on kuvailtu dramaattiseksi ja jämäkäksi. Hän saattaa pitää pitkiä monologeja, joissa puhe voi muuttuua itkusta huutamiseksi. Hänen tavaramerkkinsä on vaaleanpunainen perinteinen chima jeogori-asu. Vakavamissa esimerkiksi maan johtajien kuolemiin liittyvissä lähetyksissä asu on ollut musta. Yksityiselämässään Ri Chun-hee asuu Pjongjangissa, jossa hänen on kuvailtu viettävän yltäkylläistä elämää esimerkiksi kaupungin parhaissa ravintoloissa vieraillen. 3  Hänellä on aviomies, lapsia ja lapsenlapsia. 2 
