Alissa White-Gluz  on kanadalainen laulaja. Hän on kanadalaisen The Agonist -metalliyhtyeen perustaja ja entinen laulaja. Nykyään hän toimii laulajana ruotsalaisessa melodisessa death metal -yhtyeessä Arch Enemy 1 .
Vuonna 2004 White-Gluz perusti The Agonistin yhdessä Danny Marinon ja Chris Kellsin kanssa.
White-Gluz on vieraillut laulajana muun muassa Slaves on Dope -yhtyeen albumilla Over the Influence, Blackguard-yhtyeen EP:llä Another Round ja Delain-yhtyeen albumilla The Human Contradiction.
17. maaliskuuta 2014 Arch Enemy ilmoitti lehdistötiedotteessa, että White-Gluz korvaisi heidän entisen laulajansa Angela Gossowin.
Vuonna 2006 White-Gluz vieraili Canadian Idol -televisio-ohjelmassa esittäen coverin Queenin kappaleesta ”Bohemian Rhapsody”. Tammikuussa 2012 hän esiintyi valmentajana MTV:n sarjassa Made.
White-Gluz on valittu useita kertoja ”Hottest metal chick” -listalle Revolver Magazine -lehdessä.
Alissa on saanut PETA:lta Libby-palkinnon osallistumisestaan kansainväliseen hylkeiden metsästyksen vastaiseen kampanjaan. White-Gluz on ollut vegaani vuodesta 1998. White-Gluz on myös ateisti.
