After Earth on vuonna 2013 ensi-iltansa saanut yhdysvaltalainen tieteiselokuva, jonka on ohjannut M. Night Shyamalan. Pääosia esittävät Will ja Jaden Smith. Elokuvan tarina sijoittuu aikaan 1 000 vuotta siitä, kun ihmiskunta on hylännyt maapallon ja jatkanut matkaansa tähtiin. Will ja Jaden Smithin esittämät isä ja poika tekevät pakkolaskun hylätylle planeetalle,  2  ja heidän täytyy oppia  paitsi myös tekemään yhteistyötä, myös luottamaan toisiinsa.  3 
13-vuotiaan Kitain isä Cypher murtaa molemmat jalkansa avaruudessa tapahtuneesta onnettomuudessa ja Kitai joutuu lähtemään vaaralliselle matkalle halki hylätyn Planeetta Maan hakemaan sadan kilometrin päähän pudonneesta aluksen takaosasta lähetintä, jolla lähetetään apusignaalia hänen isänsä seuratessaan ja auttaessaan häntä koko ajan. Matkallaan hän kokee hapenpuutetta ja suuria lämpötilan vaihteluita ja kohtaa kehittyneitä eläimiä, vaarallista luontoa ja karanneen avaruusolion, joka karkasi häkistään törmäyksessä. Viestintäyhteyden pätkiessä ja lopulta puuttuessa lähes kokonaan Kitai joutuu tekemään itse valintoja, peittoamaan karanneen Ursa-olion ja lähettämään hätäsignaalin tulivuoren huipulta. 
Elokuvan lipputulot jäivät kehnoiksi Yhdysvalloissa, 4  mutta ulkomailla After Earth menestyi yllättävän hyvin tehden siitä kassamenestyksen. 5 
Vuonna 2014 elokuva palkittiin Golden Raspberry -palkinnolla kolmessa eri kategoriassa .
