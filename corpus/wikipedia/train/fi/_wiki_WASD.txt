WASD on usein tietokonepeleissä pelihahmon liikutteluun käytetty nuolinäppäimistölle vaihtoehtoinen näppäinyhdistelmä. WASD-nuolinäppäimistö muodostuu W, A, S ja D -kirjainten painikkeista. Sitä on usein kätevämpi käyttää kuin varsinaisia nuolinäppäimiä, kun hiirtä käytetään oikealla kädellä. Monissa tietokonepeleissä käytetään oletuksena WASD-näppäimiä liikkumiseen. WASD-näppäinten ympärillä oleville näppäimille voidaan useissa sovelluksissa määrittää muita käyttöä helpottavia toimintoja.
Nuolinäppäimet olivat vielä oletusasetuksena mm. Doom, Quake ja Quake 2 -peleissä. System Shock käytti 1994 ASDX-näppäinyhdistelmää ja Descent AZ ja QE -näppäimiä. Half-Life ja Starsiege Tribes käyttivät jo 1998 oletuksena WASD-näppäimiä sekä Quake 3 vuonna 1999. Näppäinyhdistelmän yleistymiseen vaikutti Quaken maailmanmestari Dennis ”Thresh” Fong, jonka ohjeissa Thresh’s Quake Bible tämä näppäinyhdistelmä annetaan.  Threshin asetustiedosto tuli myös Quake 2:n mukana, tosin se täytyy ottaa käsin käyttöön kirjoittamalla konsolille exec thresh.cfg. 1 
