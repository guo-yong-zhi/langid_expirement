Polvijärven lukio on pohjoiskarjalalaisessa Polvijärven kunnassa toimiva pieni yleissivistävä lukio. Lukiossa työskentelee 13 opettajaa. Lukio tekee kurssiyhteistyötä Outokummun ja Juuan lukioitten kanssa. Lukiolaiset voivat sisällyttää opintoihinsa myös Karelia AMK:n ja avoimen yliopiston kursseja. 1  2  
Vuonna 2018 lukiossa opiskeli 51 lukiolaista. 3  Polvijärven lukio on pärjännyt kohtuullisen hyvin Pohjois-Karjalan lukioiden ryhmässä esimerkiksi STT:n lukiovertailuissa , joissa vertailussa tutkitaan opiskelijoiden osaamisen kehitystä lukioaikana yläkoulun päättötodistukseen nähden.  4 
Lukion kanssa samassa Polvijärven koulukeskuksen kiinteistössä toimivat Kirkonkylän koulu  ja Polvijärven yläkoulu, jälkimmäinen lukion kanssa B-rakennuksessa. 5  Naapuristosta löytyy Polvijärven kirjasto. 6 
