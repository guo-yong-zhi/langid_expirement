 Suomen virallinen lista: 5. 1 
Dead Again On Type O Negativen viimeinen studioalbumi. Se julkaistiin vuonna 2007. Dead Again oli ensimmäinen Type O albumi sitten The Origin of the Fecesin, jolla rumpali Johnny Kelly soitti rumpukoneen sijaan.
Albumi nousi Suomen virallisen listan sijalle 5. 1 
Dead Againin lyriikka pohjautuu vahvasti Peter Steelen henkilökohtaisiin ongelmiin, kuten kokaiiniriippuvuuteen, vankilareissuihin ja sukulaisten kuolemaan. Hän olikin maininnut omistavansa albumin äidilleen, joka ennen kuolemaansa auttoi Steeleä kappaleiden sanoitusprosessissa. Albumi on hyvin moniulotteinen ja sisältää Type O Negativen koko linjan tuoden myös paljon uusia elementtejä mukanaan. Esimerkkeinä Life Is Killing Me-linjaa jatkavan nimikkoraidan, October Rust-henkisen September Sunin ja raskautta uhkuvan Profit of Doomin. Albumilla on myös yhtyeen uran toiseksi pisin studioäänite These Three Things, joka on yhtyeen mittapuulla hyvin progressiivinen. Type O Negativelle tyypillinen voimakkaasti särötetty kitara/basso-osasto on hieman laantunut, vaikka kakkosraita Tripping A Blind Man onkin hyvin lähellä Carnivoren soundia.
Sävellys ja sanoitus Peter Steele, ellei toisin mainita.
