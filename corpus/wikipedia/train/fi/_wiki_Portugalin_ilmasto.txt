Portugalin ilmasto on yksi Euroopan lämpimimmistä 1 , ja se vaihtelee hieman maan eri osissa, mutta pääasiassa se on lauhkea. 2  Azoreilla ja Madeiralla vallitsee subtrooppinen ilmasto. 3  Atlantin valtameri vaikuttaa erityisesti maan luoteisosiin aiheuttaen leutoa ja sateista säätä. 4 
Kesäisin korkeita lämpötiloja esiintyy etenkin sisämaassa, missä meren jäähdyttävää vaikutusta ei tavata. Talvet ovat pohjoiseurooppalaisittain leutoja, ja pakkasta tavataan harvoin merenpinnan korkeudella. Lämpimintä on talvisaikaan Algarven alueella, jossa kuukauden keskilämpötilat ovat 15 celsiusastetta. Lumi on hyvin harvinaista vuoristoalueita lukuun ottamatta. Kesäisin ja syksyisin sää on usein hyvin leuto. 2  Portugalin vuotuinen keskilämpötila on 15,7 celsiusastetta. Lämpimimmät kuukaudet ovat heinä- ja elokuu, jolloin keskilämpötila on yli 21 celsiusastetta ja kylmin tammikuu, milloin keskilämpötila on alle 11 celsiusastetta. 5  Lämpimin, aurinkoisin ja kuivin paikka Portugalissa on Algarve, joka on myös aurinkoisin paikka Euroopassa. 1  3  Portugalissa sijaitseva Porto on yksi Etelä-Euroopan sateisimpia suuria kaupunkeja. 6  7  Portugalin sateisin paikka Serra da Estrelan vuoristo, jossa voi sataa jopa 2 500 millimetriä vuodessa, sijaitsee maan koillisosassa.  8 
