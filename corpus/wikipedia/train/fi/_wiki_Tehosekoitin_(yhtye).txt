Otto Grundström, laulu 
Hannu Kilkki, bassokitara 
Matti Mikkola, kitara, rummut 
Tero Sundell, rummut Ari Tiainen, kitara Levy-yhtiö, 1992–2004 Tehosekoitin on vuonna 1991 Lahdessa perustettu rock-yhtye. Punk-vaikutteisella musiikilla aloittaneesta yhtyeestä onnistui muotoutua myöhemmin merkittävä suomirock-yhtye, jonka läpimurtohitti vuonna 1997 oli ”C'mon baby yeah”. Yhtyeen muita tunnettuja kappaleita ovat muun muassa ”Pyydä tähdet taivaalta”, ”Asfaltti polttaa”, ”Pillitä Elli pillitä”, ”Maailma on sun”, "Valonkantaja" sekä ”Hetken tie on kevyt”. Yhtyeen kappaleiden sanoitukset kertovat muun muassa rakkaudesta ja huolettomasta rockläheisestä elämäntyylistä. Vuonna 1998 "Varoittava esimerkki" albumin arvostelussa yhtyeen musiikillisiksi vaikuttumiksi kuvattiin niin "Stray Cats, kapakkapiano, glamrock, menneiden vuosien kauniit muistot kuin Rauli Badding Somerjokikin." 1  Glam-tyyliin viittasi myös laulaja Grundströmin habitus, joka oli samankaltainen kuin glam rock-legenda Marc Bolanin. Grundström kirjoitti myöhemmin vuonna 2008 kirjan Marc Bolanista.
Monien muiden yhtyeiden tavoin Tehosekoitin aloitti uransa harjoittelemalla vaatimattomissa harjoitustiloissa. Kokoonpano vakiintui nopeasti seuraavaksi: Otto , Arska , Hanski  ja Matti . Yhtyeen pitkäaikaisin ja kuuluisa bändikämppä sijaitsi Lahden Sopenkorvessa.
Yhtye sai vuosina 1992–1993 Suomen pienessä punk-skenessä kulttimainetta, mutta koska suuret levy-yhtiöt eivät tarjonneet Tehosekoittimelle levytyssopimusta, kitaristi Ari ”Arska” Tiainen perusti oman levy-yhtiön. Levy-yhtiön yhtyeitä olivat muun muassa Apulanta ja Punaiset Messiaat.
Tehosekoittimen ensimmäinen pitkäsoitto, popvaikutteinen Rock'n'Roll julkaistiin vuonna 1994. Yhtyeen kappaleet sävelsi valtaosin Matti Mikkola ja sanoituksista pääsääntöisesti vastasi Otto Grundström. Vasta vuonna 1997 julkaistu toinen levy, 1970-luvun rock-musiikkiin nojaava Köyhät syntiset toi yhtyeelle kaupallista menestystä. Albumin singlejulkaisu C´mon Baby Yeah nousi listaykköseksi.
Kevättalvella 2001 Ari Tiainen lopetti keikkailut Tehosekoittimessa ja siirtyi yhtyeen manageriksi. Näihin aikoihin hän siirtyi Levy-yhtiön toimitusjohtajan työhön.
Yhtye ilmoitti lopettavansa keikkailut vuonna 2004. Yhtye ilmoitti sen viimeiseksi esiintymiseksi jäävän Ankkarock-rockulkoilmamusiikkifestivaalit, jotka pidettiin Vantaalla tuon vuoden 1. elokuuta. Vuoden 2009 helmikuussa kuitenkin julkaistiin uutinen, jossa kerrottiin yhtyeen olemassa tekevän paluuta lavoille seuraavaksi kesäksi. Siinä luvattiin lisäksi, että yhtye tulisi tekemään kuusi keikkaa.  2  Yhtye kertoi myöhemmin ettei ole tekemässä varsinaista comebackia vaan jäähyväiskiertueen. 3  Yhtyeen vierailut ylsivät aina Oulun korkeudelle, jossa pidettiin ulkoilmakonsertti 15. elokuuta 2009 Suomi-ilmiö-festivaalissa 4 . Tämän jälkeen yhtye on soittanut ainakin Otto Grundströmin 40-vuotisjuhlissa 5. marraskuuta 2016. 5 
Yhtye ilmoitti syyskuussa 2019 palaavansa jälleen ja tekevänsä useita festivaalikeikkoja Suomessa kesällä 2020. Festivaalikeikat kuitenkin siirtyivät koronaviruksen vuoksi vuoteen 2022. Yhtye esiintyi autenttisella aktiivivuosien kokoonpanollaan: Otto Grundström, laulu, Matti Mikkola, kitara, Hannu Kilkki, basso, Tero Sundell, rummut, Juha Kuoppala, koskettimet. 6 
Vuonna 2021 yhtye esiintyi Yleisradion SuomiLOVE-ohjelman jaksossa 4/5 ja esitti kappaleen Maailma on sun. 7 
 
