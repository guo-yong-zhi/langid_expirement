Pahan ajojahti  on yhdysvaltalainen rikos- ja draamasarja, jonka ensimmäinen jakso esitettiin A&E-kaapelitelevisiokanavalla 3. maaliskuuta 2014. Sarja perustuu Tanskassa vuonna 2011 esitettyyn televisiosarjaan Kylmäveriset tappajat . Sarjan tapahtumat sijoittuvat Pittsburghiin Pennsylvaniaan.
Sarjan pääosassa on sarjamurhaajia jäljittävä murhatutkija, joka yrittää selvittää myös kadonneen veljensä tapausta. Sarja hyllytettiin toukokuussa 2014, joten se jäi vain kymmenen jakson mittaiseksi. Sarja päättyi jännittävään cliffhangeriin, mutta sarjan luoja Glen Morgan kommentoi myöhemmin päähenkilön kohtaloa. 1  Suomessa sarjan ensimmäinen jakso esitettiin MTV3:lla 31. elokuuta 2014.
Catherine Jensen on juuri ylennetty murhatutkijaksi. Rikostutkintapsykologi Thomas Schaefferin avulla hän jäljittää sarjamurhaajia ja yrittää selvittää totuutta kadonneesta veljestään ja isäpuolestaan, joka saattaa olla sekaantunut tapaukseen.
