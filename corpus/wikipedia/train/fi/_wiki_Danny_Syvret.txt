Danny Syvret  on kanadalainen jääkiekkopuolustaja, joka edustaa AHL-seura Iowa Wildia.
Syvret pelasi juniorijääkiekkoa OHL:n London Knightsissa vuosina 2001–2005. Häntä ei varattu vuosien 2003 ja 2005 NHL:n varaustilaisuuksissa, vaikka hän oli varauskelpoinen. Vuonna 2005 London voitti Memorial Cupin ja Syvret teki OHL:n runkosarjassa 69 pistettä. Syvret valittiin vuonna 2005 OHL:n parhaaksi puolustajaksi ja hän pelasi Kanadan nuorten maajoukkueessa, joka voitti kultaa nuorten maailmanmestaruuskisoissa. Kesällä 2005 Edmonton Oilers varasi hänet NHL:n varaustilaisuudessa vuorolla 81. 
Kaudeksi 2005–2006 Syvret siirtyi Edmontonin organisaatioon, mutta pelasi suurimmaksi osaksi sen farmijoukkue Hamilton Bulldogsissa AHL-liigaa. Myös seuraavalla kaudella  hän pelasi suurimman osan kaudesta AHL:ssä. Yhteensä hän pelasi kahtena kautena 26 ottelua NHL:ssä. Kaudella 2007–2008 hän pelasi ainoastaan AHL:ssä, ja kesäkuussa 2008 Edmonton myi hänet Philadelphia Flyersiin, josta se sai vaihdossa Ryan Potulnyn. Kaudella 2008–2009 Syvret pelasi Philadelphian farmijoukkue Philadelphia Phantomsissa. Elokuussa 2009 hän solmi uuden yksivuotisen sopimuksen Philadelphia Flyersin kanssa. 1  Heinäkuussa 2010 Syvret siirtyi Anaheim Ducksiin, josta hän palasi jo marraskuussa takaisin Philadelphiaan.
Syvret siirtyi elokuussa 2011 hän siirtyi St. Louis Bluesiin ja pelasi kauden 2011–2012 Bluesin farmijoukkueessa Peoria Rivermenissä. Hän allekirjoitti kesällä 2012 sopimuksen Flyersin kanssa. 2  Syvret pelasi kuitenkin kaudella 2012–2013 vain Flyersin farmijoukkueessa. Kauden 2013–2014 hän edusti New York Rangersin farmijoukkuetta Hartford Wolf Packia.
