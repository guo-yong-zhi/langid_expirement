Lantaaninitraatti 3) on lantaani- ja nitraatti-ionien muodostama epäorgaaninen ioniyhdiste. Yhdistettä voidaan käyttää muiden lantaaniyhdisteiden valmistukseen, katalyyttinä ja analyyttisen kemian reagenssina.
Huoneenlämpötilassa lantaaninitraatti on valkoista tai väritöntä kiteistä ainetta. Kidevedettömän yhdisteen lisäksi tunnetaan myös kidevedellinen heksahydraatti 3·6H2O), jonka alkeiskoppi on trikliininen. Lantaaninitraatti liukenee hyvin veteen ja myös etanoliin ja asetoniin. Voimakkaasti kuumennettaessa se hajoaa lantaanioksidiksi. Yhdiste muodostaa kaksoissuoloja maa-alkalimetalli- ja ammoniumnitraattien kanssa. 1  2  3  4 
Lantaaninitraattia valmistetaan neutraloimalla lantaanioksidia, -hydroksidia tai -karbonaattia typpihapolla. 3 
Lantaaninitraattia käytetään muiden lantaaniyhdisteiden valmistuksessa ja analyyttisen kemian standardien tekemiseen. 3  Sitä voidaan käyttää katalyyttinä useissa orgaanisen kemian reaktioissa 5  6  7 .
