Teemu Elomo  on suomalainen entinen jääkiekkoilija, 1  Hän on pelipaikaltaan vasen laitahyökkääjä, 2  mutta hän osaa pelata myös keskellä. 3  Elomo on pelannut urallaan SM-liigassa yhteensä 387 runkosarjaottelua tehopistein 62+103=165 ja keräten 312 jäähyminuuttia sekä 51 playoff-ottelua tehopistein 11+7=18 ja keräten 40 jäähyminuuttia. Hän on pelannut ulkomailla Unkarissa, Tanskassa, Ranskassa, Kazakstanissa, Slovakiassa ja Ruotsissa. Hän lopetti pelaajauransa syksyllä 2016 polvivamman vuoksi 4 . Kaudella 2017–2018 hän toimi Ruotsin 2. divisioonassa pelaavan Olofströms IK:n valmentajana 4 . Kaudelle 2018–2019 Elomo vaihtoi niinikään 2. divisioonassa pelaavan Osby IK:n valmentajaksi. 
Elomo on Turun Palloseuran kasvatti. Hän debytoi miesten peleissä vain 16-vuotiaana lainalla I-divisioonajoukkue Kiekko-67:n paidassa kaudella 1995–1996, jolloin Elomo pelasi siellä 11 runkosarjaottelua tehden yhden maalin sekä kuusi playoff-ottelua tehden kaksi maalia. Seuraavalla kaudella 1996–1997 hän debytoi TPS:n SM-liigajoukkueessa, jossa Elomo pelasi kuusi runkosarja-, kolme playoff- ja neljä EHL-ottelua tehden yhden syöttöpisteen. Hän voitti kauden päätteeksi SM-hopeaa ja kauden aikana myös EHL:n mestaruuden. Pelejä Kiekko-67:ssä kertyi kauden aikana 15. 3 
Dallas Stars varasi Elomon viidennellä kierroksella 132. pelaajana NHL:n varaustilaisuudessa 1997. Kaudella 1997–1998 hän pelasi TPS:n SM-liigajoukkueessa 26 runkosarjaottelua tehopistein 3+3=6 ja kolme playoff-ottelua tehden yhden maalin. Elomo pelasi ison osan kaudestaan myös seuran A-nuorissa voittaen kauden päätteeksi A-nuorten Suomenmestaruuden. Hän vahvisti TPS:n A-nuoria myös seuraavalla kaudella 1998–1999 voittaen pronssia. Kausi SM-liigassa päättyi kuitenkin Suomenmestaruuteen. Elomo voitti TPS:ssä Suomenmestaruuden myös kahtena seuraavana keväänä. 3  Häneltä odotettiin joukkueessa lopullista läpimurtoa SM-liigan eliittiin, mutta se jäi vielä toistaiseksi onnistumatta. 5 
Kaudeksi 2001–2002 Elomo siirtyi Espoo Bluesiin. 6  Hän onnistui tekemään ensimmäisellä sopimuskaudellaan runkosarjassa 26 tehopistettä ja seuraavalla kaudella 2002–2003 Elomo teki lopulta SM-liigan yhden kauden piste-ennätyksensä tehoilla 13+29=42, joilla hän oli Bluesin toiseksi paras pistemies Jan Čalounin jälkeen. Kaudella 2003–2004 Elomo oli pudotuspeleissä joukkueen paras maalintekijä viidellä osumallaan. Kaudella 2004–2005 hän oli tehoilla 8+19=27 Bluesin kolmanneksi paras pistemies. 3 
Elomo siirtyi kaudeksi 2005–2006 vuoden mittaisella sopimuksella Ruotsiin Elitserien-joukkue Mora IK:n riveihin. 7  Maaliskuussa 2006 hän teki joukkueen kanssa kaksivuotisen jatkosopimuksen. Kaudella 2006–2007 Elomo oli Moran paras syöttäjä ja toiseksi paras pistemies Pavel Brendlin jälkeen tehoilla 10+26=36. Kevään 2007 pudotuspeleissä hän voitti joukkueen sisäisen tehotilaston lukemalla +1. Elomo edusti Moraa kauden aikana myös Spengler Cupissa. Kaudella 2007–2008 hän oli jakoi joukkueen sisäisen maalipörssin toisen sijan Eric Beaudoinin kanssa ja sijoittui sisäisessä pistepörssissä kolmanneksi tehoilla 11+14=25. Kevään 2008 Kvalserienissä Elomo jakoi Moran sisäisen tehotilaston voiton neljän muun pelaajan kanssa tehoilla 2+5=7. Joukkue putosi kauden päätteeksi HockeyAllsvenskaniin, mutta Elomo teki kuitenkin toukokuussa 2008 vuoden mittaisen jatkosopimuksen Moran kanssa. Hän voitti Allsvenskan-kaudella 2008–2009 joukkueen sisäisen piste- ja syöttöpörssin tehoilla 12+30=42. 3 
Kauden 2009–2010 Elomo aloitti try-outilla Itävallan Erste Bank Eishockey Ligan unkarilaisjoukkue Alba Volán Székesfehérvárissa, mutta hän jäi seitsemän pelaamansa ottelun jälkeen ilman jatkosopimusta ja jätti joukkueen lokakuussa 2009. 8  Elomo siirtyi Tanskan AL-Bank Ligaenin Herning Blue Foxiin marraskuussa. Hän jakoi tehoilla 11+15=26 joukkueen sisäisen pistepörssin toisen sijan Nicklas Jensenin kanssa, kuten myös kevään 2010 pudotuspeleissä sisäisen maalipörssin voiton kuudella osumallaan. Elomo voitti kauden päätteeksi AL-Bank Ligaenin pronssia. Kaudeksi 2010–2011 hän siirtyi Allsvenskan-joukkue Tingsryds AIF:ään, 9  jonka sisäisen pistepörssin voiton Elomo jakoi Jari Kauppilan kanssa tehoilla 14+22=36. Kaudella 2011–2012 hän jakoi uraansa Ranskan Ligue Magnusin Rouen Hockey Élite 76:ssa, 10  jossa Elomo voitti kauden päätteeksi Ranskan-mestaruuden. Hän voitti kauden aikana myös Continental Cupin. 3 
Tammikuussa 2013 Elomo siirtyi Kazakstanin mestaruussarjassa pelaavan Aristan Temirtaun joukkueeseen oltuaan ilman sopimusta alkukauden 2012–2013. 11  Kaudeksi 2013–2014 hän palasi Tanskaan ja siirtyi vuoden mittaisella sopimuksella Herlev Eaglesiin. 12  Elomo voitti joukkueen sisäisen piste- ja syöttöpörssin tehoilla 8+24=32. Kaudeksi 2014–2015 hän siirtyi Unkariin MOL Ligassa pelaavaan Újpesti TE:hen. 13  Elomo oli joukkueen toiseksi paras pistemies Jozef Mihalíkin jälkeen ja sijoittui liigan pistepörssissä neljänneksi. 3 
Kesken kauden 2015–2016, tammikuussa 2016 Elomo jätti UTE:n ja siirtyi Slovakian toiseksi korkeimmalle sarjatasolle 1. hokejová liga SR:n HC Nové Zámkyyn. 14  Hän pelasi siellä vain kolme ottelua, kunnes Elomo palasi helmikuussa loppukauden sopimuksella Suomeen ja siirtyi Mestis-joukkue TuTon riveihin. Joukkuetta valmensi hänen isoveljensä Miika Elomo. 15 
Elomo siirtyi kaudeksi 2016–2017 Ruotsin kolmanneksi korkeimmalla sarjatasolla Hockeyettanissa pelaavan Olofströms IK:n pelaajavalmentajaksi. 16  Hän ehti pelata vain kolme ottelua ennen kuin polvivamma lopetti hänen pelaajauransa. Hän jatkoi seurassa valmentajana. 4 
Elomo pelasi alle 20-vuotiaiden MM-kilpailuissa vuosina 1998 ja 1999, joista ensimmäinen turnaus päättyi maailmanmestaruuteen. 17  Hän myös jakoi vuoden 1998 turnauksessa Suomen sisäisen maalipörssin voiton kolmen muun pelaajan kanssa neljällä osumallaan. Elomo pelasi myös alle 18-vuotiaiden EM-kilpailuissa vuosina 1996 ja 1997, joista jälkimmäinen turnaus päättyi Euroopan-mestaruuteen ja ensimmäinen hopeaan. Hän on kuulunut myös alle 18-vuotiaiden maajoukkueen kapteenistoon. 3 
Elomo on pelannut myös Suomen A-maajoukkueessa lähinnä Euro Hockey Tour -tasolla. 3  Hän teki A-maajoukkuedebyyttinsä 16. joulukuuta 2001 Baltica-turnauksen Helsingin Hartwall Areenalla pelatussa avausottelussa Tšekkiä vastaan. 18 
Elomon isoveli Miika pelasi omalla urallaan kaksi NHL-ottelua Washington Capitalsissa kaudella 1999–2000 sekä yli 200 SM-liigaottelua. 19  Hän toimii nykyään TuTon päävalmentajana. Teemun pikkuveli Tommi Elomo on pelannut jääkiekkoa lähinnä alemmissa sarjoissa, mutta luonut myös pääsarjauraa Italiassa.
