Chaïm Soutine  oli juutalaista syntyperää ollut liettualais-ranskalainen taidemaalari 1 . Vuonna 1910 hän opiskeli Vilnan akatemiassa ja vuodesta 1911 Pariisissa 2 , jossa maalasi kiihkein siveltimenvedoin väreiltään hehkuvia, abstraktiutta läheneviä maisema- ja nuorukaiskuvia sekä karmeita aiheita kuten ruhoja. Hänen taiteessaan näkyy vahvoja ekspressionistisia vaikutteita ainakin Modiglianilta, van Goghilta ja El Grecolta. 1  Soutine kuului Pariisin koulukuntaan 3 . Hän oli aikansa ranskalaisista taidemaalareista ainoa, joka oli uransa alusta loppuun puhtaasti ekspressionisti. Hän oli itsensä kanssa ristiriidassa koettaessaan jäsentää pateettisten näkyjensä kaaosta. 4  Soutinen ankara itsekritiikki sai hänet hävittämään töitään ja välttämään näyttelyihin osallistumista 2 . Hänen mestaritöihinsä kuuluu ainakin Punapukuinen nainen  4 . Hän teki myös muotokuvia, joissa on vaikutteita Modiglianilta 5 .
