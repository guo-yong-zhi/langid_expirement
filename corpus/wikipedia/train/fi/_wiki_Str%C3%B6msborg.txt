Strömsborg on pieni saari Ruotsin pääkaupungin Tukholman keskusta-alueella. Sen naapurisaaret ovat Stadsholmen sekä Helgeandsholmen. Saari on osa Tukholman vanhaakaupunkia, Gamla stania. 
Vuodelta 1733 peräisin olevassa Tillaeuksen kartassa Strömsberg tunnetaan nimellä Stenskär, ja se esitetään asuttamattomana. Vuonna 1740 saaren osti kauppias Berge Olofson Ström, joka historiallisten lähteiden mukaan rakennutti saarelle noin kymmenen vuotta myöhemmin lehmuksilla ympäröidyn kivitalon.
Saarella on nykyään yksi rakennus, arkkitehti Claes Grundströmin piirustusten mukaan 1895–1897 rakennettu ja 1929–1930 muutettu ravintola, jossa on kattoterassi. 1 
