George William Bailey  on yhdysvaltalainen näyttelijä, joka on esiintynyt niin televisiossa kuin elokuvissakin. Hänen tunnetuimmat roolinsa ovat kapteeni Thaddeus Harris Poliisiopisto-elokuvasarjan elokuvissa  ja kersantti Luther Rizzona televisiosarjassa M*A*S*H . 
Baileyllä on hyvin tunnusomainen ulkonäkö ja hänen hiuksensa ovat harmaantuneet ennenaikaisesti, kun hän oli 30-vuotias. Tämän seurauksena hän näytteli itseään huomattavasti iäkkäämpiä henkilöitä suurimmassa osassa 1980-luvun rooleissaan.
Bailey opiskeli Thomas Jefferson High Schoolissa Port Arthurissa Janis Joplinin ja Jimmy Johnsonin kanssa. Korkeakoulun jälkeen hän ajautui Lamar Universityyn Texasin Beaumontiin ja sieltä hän siirtyi Texas Tech Universityyn Lubbockiin. Hän lähti yliopistosta ja vietti 1960-luvun puolivälin paikallisissa teatteriyhtiöissä ennen siirtymistään Kaliforniaan 1970-luvulla. Siellä hän esiintyi televisio-ohjelmissa kuten Starsky ja Hutch ja Charlien enkelit.
Baileyn elokuvadebyytti oli vuonna 1979 Yhden miehen armeijassa, joka oli yksi ensimmäisistä Chuck Norris -elokuvista. Sen jälkeen hän teki läpilyönnin Rizzon roolissa M*A*S*H-televisiosarjassa.
Vuonna 1993 Bailey palasi Southwest Texas State Universityyn San Marcosissa ja valmistui sieltä toukokuussa 1994.
Vuodesta 2001 lähtien Bailey on palvellut Sunshine Kids Foundationin toiminnallisena johtajana, mikä edellyttää matkoja ja tempauksia satojen nuorten syöpäpotilaiden vuoksi vuosittain. Hän on toiminut vapaaehtoisena työntekijänä yli viisitoista vuotta tutustuttuaan järjestöön kummityttönsä leukemian kautta.
Bailey näytteli vuosina 2005–2012 rikoskomisario Louie Provenzaa rikosdraamasarjassa Ratkaisija. Hän näytteli Provenzaa myös Ratkaisijan spin-off-sarjassa Rikoksista pahin.
