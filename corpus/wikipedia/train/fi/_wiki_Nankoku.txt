Koordinaatit: 33°34′33″N, 133°38′29″E
Nankoku  on Japanin kaupunki Shikokun saarella Kōchin prefektuurissa. Se sijaitsee Tyynenmeren Tosanlahden rannikolla aivan prefektuurin pääkaupungin Kōchin itäpuolella. Pohjoisessa kaupungin alue nousee Shikokuvuorille, joista merkittävin on 1 132 metriä korkea Sasagamine. Eteläosat sijaitsevat Kōchin tasangolla. Kaupungin itärajalla mereen virtaa Monobejoki. 1  3  Nankokussa on 47 243 asukasta  2  ja sen pinta-ala on 125,35 neliökilometriä. Asukasluvultaan se on prefektuurin toiseksi suurin kaupunki. 1 
Nankokun keskusta sijaitsee Gomenin kaupunginosassa, joka alkoi kehittyä Edo-kaudella Tosan daimiokunnan Nonaka Kenzanin perustettua sinne verovapaan alueen maatalouden kehittämistä varten. Tästä on peräisin myös paikkakunnan nimi, joka merkitsee ’lupaa’ tai ’erivapautta’. Nykyinen Nankokun kaupunki perustettiin vuonna 1959 liittämällä yhteen silloinen Gomenin maaseutukaupunki ja neljä ympäristön kyläkuntaa. Kaupungissa on esimerkiksi ampuma-aseiden ja maatalouskoneiden valmistusta, maaseutualueilla harjoitetaan riisin ja vihannesten viljelyä. Suurin osa väestöstä on töissä kuitenkin palvelusektorilla. Nankoku tunnetaan myös onagadori-kanojen kasvatusalueena. 1  3 
Nankokussa on kaksi Shikokun pyhiinvaellusreitin temppeliä: Tosa Kokubun-ji  ja Zenjibu-ji . Muita nähtävyyksiä ovat erilaiset historialliset rauniot ja muistomerkit, kuten Okōn linna. Nantokua palvelevat JR Shikokun Dosan-linja, Tosa Kuroshio -rautateiden Asa-linja ja Tosadenin Gomen-raitiotielinja. Kaupungin eteläosassa sijaitsee Kōchin lentoasema. 1  3  4 
Tosa Kokubun-ji
Kirsikankukkia Okōvuorella
Tosadenin raitiovaunu Gomenmachin asemalla
Kōchin lentoasema
