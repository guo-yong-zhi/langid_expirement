XVII talviolympialaiset järjestettiin vuonna 1998 Naganossa, Japanissa. Pikaluistelussa järjestettiin kymmenen kilpailutapahtumaa. 
Kisoissa olivat ensi kertaa käytössä uudet, mullistavat ns. klap-luistimet, joissa kantapää irtoaa terästä. Uusi luistintyyppi siirtää entistä tehokkaammin reisien voiman jäähän. Luistinten ansiosta pikaluistelun tuloskehitys eteni huomattavaa vauhtia myös olympialaisten aikana.
Ensimmäistä kertaa olympialaisten historiassa 500 metrillä luisteltiin kaksi kilpailua, joiden yhteisaika ratkaisi mestaruuden. Maailmanennätysmies Shimizu luisteli jo ensimmäisellä osuudella koko joukon parhaan ajan ja toisessa kilpailussa paransi jääden ennätyksestään vain pari kymmenystä.
Yleensä parempana keskimatkojen luistelijana tunnettu 24-vuotias Postma yllätti sprintterit 1 000 metrin kilpailussa viemällä kultamitalin uudella olympiakisojen ennätysajalla. Alankomaalaisten luistelumahtia vankisti Bos kakkossijallaan. Japanilainen 500 metrin voittaja Shimizu riemastutti kotiyleisöä pronssillaan. Ennakkosuosikki, maailmanennätysmies, Kanadan Jeremy Wotherspoon oli vasta kuudes ajalla 1.11,39. Postma käytti luistellessaan alankomaalaisten uutta tieteellisesti kehitettyä luisteluasua, johon on liitetty kumiraitoja vauhdittamaan menoa. Kumiraitojen tuomaksi hyödyksi arveltiin puolisen sekuntia kierrosta kohden. 
Norjalainen Søndrål pääsi vihdoin eroon ikuisen kakkosen asemastaan luistelemalla olympiavoittoon uudella maailmanennätysajalla. Hänen takanaan tuloslistalla oli kolme Alankomaiden luistelijaa. Søndrål voitti oman vastustajansa Potsman 26 sekunnin sadasosalla. Jäljellä oli vielä viimeinen pari: Kanadan Kevin Overland ja suuri ennakkosuosikki Ritsma, jonka aika ei kuitenkaan riittänyt kuin pronssiin.
Olympiavoittonsa myötä Romme otti takaisin nimiinsä maailmanennätyksen, joka hetkeä aikaisemmin oli mennyt Veldkampille ja myöhemmin Ritsmalle. Huikea tuloskehitys oli pääasiassa uuden klaps-luistintyypin ansiota. Rommen tuolloin kaksi kuukautta vanha maailmanennätys parani kuudella sekunnilla. Lisävauhtia alankomaalaisille toivat uudet luisteluasut, joiden aerodynaamisia ominaisuuksia oli kehitetty.
Alankomaalainen Romme otti jo kisojen toisen kultamitalinsa parannettuaan yli 15 sekunnilla norjalaisen Johann Olav Kossin maailmanennätystä. Rommen keskimääräinen kierrosaika oli 32 sekunnin tietämissä, hitaimman ollessa 32,28. Myös kaksi muuta mitalisijaa menivät alankomaalaisille luistelijoille, jotka molemmat myös alittivat Kossin maailmanennätysajan.
Myös naisilla 500 metrin olympiamitalit ratkaistiin ensimmäistä kertaa kahden kilpailun yhteisajan perusteella. Kanadan LeMay-Doan lähti kilpailuun ennakkosuosikkina eikä pettänyt odotuksia, vaan vei kultamitalin uudella olympiakisojen ennätysajalla. Kanadan menestystä säesti Susan Auch kakkossijallaan. Kotiyleisön mieluisaksi yllätykseksi Tomomi Okazaki luisteli pronssia.
1924 |
1928 |
1932 |
1936 |
1948 |
1952 |
1956 |
1960 |
1964 |
1968 |
1972 |
1976 |
1980 |
1984 |
1988 |
1992 |
1994 |
1998 |
2002 |
2006 |
2010 |
2014 |
2018 |
2022
