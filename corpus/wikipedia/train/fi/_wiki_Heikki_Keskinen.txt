Heikki Kalevi ”Heppi” Keskinen  oli suomalainen muusikko, kapellimestari, säveltäjä ja sovittaja. Heikki Keskisen pääsoitin oli tenorisaksofoni, mutta hän soitti myös klarinettia ja pianoa. 
Keskistä pidetään yhtenä Suomen monipuolisimmista saksofonisteista. Hän soitti niin jazz, blues, pop/rock, big band kuin iskelmämusiikkia. 
Keskinen opiskeli Lahden ja Helsingin konservatorioissa  1973–1978, Oulunkylän Pop&Jazz -opistossa 1977–1978  ja  Berklee College of Musicissa Bostonissa Yhdysvalloissa 1981–1982 . Keskisellä oli absoluuttinen sävelkorva.
Heikki Keskinen aloitti julkisen soittamisen 15-vuotiaana 1974 juuri perustetussa Heinola Big Bandissä. ja ammattitaitoisen soittouran 18-vuotiaana opiskelujen ohella vuonna 1977. Hänen muusikkouransa kesti yli neljäkymmentä vuotta. Keskinen on soittanut yli 160:llä suomalaisen eturivin artistin ja yhtyeen levyllä ja toiminut myös lähes kaikilla levyillä puhallinsovittajana.
Heikki Keskinen toimi kapellimestarina Kajaani Big Bandissä vuonna 1980, jossa hän teki sovituksia muun muassa Eero Raittiselle, Vladimir Shafranoville ja Sakari Kuosmaselle. Heikki Keskinen on tehnyt myös sovituksia Kuopion kaupunginorkesterille, jonka johtajana oli tuolloin Otto Donner. Studiotyötä Heikki Keskinen teki televisiossa mm. Olli Ahvenlahden orkesterissa vuodesta 1994 alkaen.
Heikki Keskinen oli näyttelijänä ja soittajana Aki Kaurismäen elokuvassa ”Leningrad Cowboys Go America”. Heikki Keskinen sovitti myös musikaalin ”Yö on hellä” Turun kaupunginteatterille, jonka laulut sävelsi Kassu Halonen ja tekstit teki Vexi Salmi. Lauluista tehtiin myös levy, jonka lauloivat Tapani Kansa ja Arja Koriseva. Heikki Keskinen on ollut myös Kassu Halosen ja Vexi Salmen yhteiskiertueella, joka perustui Irwin Goodmanin musiikkiin ja sen syntyhistorioihin. Heikki Keskinen soitti myös Jope Ruonansuun tunnetuimman kappaleen” Enkeleitä toisillemme” merkittävät saksofoniosuudet. Heikki Keskinen on soittanut myös Ryhmäteatterin ja Neon-teatterin esityksissä. Vuonna 2020 Heikki Keskinen soitti Stadin juhlaorkesterissa, joka on esiintynyt ympäri Helsinkiä. Heikki Keskinen oli mukana soittajana ja sovittajana ”Mestarit Areenalla”-kiertueella , joka huipentui loppuunmyytyyn stadionkonserttiin.
Heikki Keskinen tunnettiin saksofonisoiton lisäksi myös ammattitaitoisena sovittajana. Heikki Keskinen teki mittavan sovitusuran. Hän on sovittanut urallaan lukuisille artisteille ja yhtyeille sekä myös big bandeille, sinfoniaorkestereille, puhallinorkestereille ja pienpuhallinkokoonpanoille sekä puhallinsektioille.
Suomen valtio myönsi Heikki Keskiselle täyden taiteilijaeläkkeen tammikuussa 2021.
Heikki Keskinen kuoli äkilliseen sydänkohtaukseen 16. toukokuuta 2021 Heinolassa. Heikki Keskinen oli kuollessaan 62-vuotias. Hänellä ei ollut lapsia.
Heikki Keskinen on soittanut mm:ssa seuraavien artistien ja yhtyeiden kiertueille: Sakari Kuosmanen, Danny-show, Hector, Tapani Kansa, Topi Sorsakoski, Frederik, Sleepy Sleepers/Leningrad Cowboys, J. Karjalainen ja Mustat Lasit -yhtye, Tero Vaara ja Mamba-yhtye, Mestarit Areenalla -kiertueella sekä Johnny Loganin Ruotsin ja Saksan kiertueilla. Hän on  ollut myös Jazz-liiton järjestämillä kiertueilla. Heikki Keskinen kävi myös 1980-luvun puolivälissä Suomen kulttuurivaltuuskunnan mukana Pohjois-Koreassa, missä hän soitti jazzista pitäneelle Pohjois-Korean johtajalle Kim Il-Sungille.lähde?
Heikki Keskinen on ollut UMO Helsinki Jazz Orchestran nuorten solistien konsertissa esiintyvänä soittajana ja sovittanut UMO:lle omat soittamansa kappaleet, jotka olivat Pekka Tegelmanin sävellyksiä. Hän on sovittanut  UMO:lle myös soulkonserttiohjelman josta tehtiin myös YLE:n kantanauha. Heikki Keskinen on tehnyt UMO:lle 20 vuoden ajanajaksolla instrumentaali-ja laulusovituksia sekä sävellyksiä. Viimeisin oli levytystyö Pepe Ahlqvistin ja UMO Jazz Orchestra Mister Blues .lähde?
