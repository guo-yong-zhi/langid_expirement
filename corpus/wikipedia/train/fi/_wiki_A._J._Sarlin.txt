Aron Josef Sarlin  oli suomalainen lyseon lehtori, kirjailija ja suomentaja. Hän käytti nimimerkkejä A-i-s ja Arkadius.
Sarlinin vanhemmat olivat Mikkelin kirkkoherra, rovasti Bernhard Kristfrid Sarlin ja Amanda Kristina Roschier. Hänen veljiänsä olivat vapaa-ajattelijana tunnettu Alfred Bernhard Sarlin ja horrossaarnaaja Helena Konttisen elämäkerran kirjoittaja rovasti Karl Kristfrid Sarlin. Laulunopettaja Anna Sarlin oli hänen sisarensa. Sarlin pääsi ylioppilaaksi 1885 Helsingin ruotsalaisesta normaalilyseosta ja opiskeli Helsingin yliopistossa valmistuen filosofian kandidaatiksi 1889.
Sarlin toimi opettajana Helsingin reaalikoulussa, Tampereen reaalilyseossa ja Turun suomalaisessa tyttökoulussa. Viimeksi hän oli Turun suomalaisen lyseon suomen kielen vanhempana lehtorina 1926–1933.
Sarlin oli naimisissa kolme kertaa:
Sarlinilla oli kuusi lasta ensimmäisestä avioliitostaan. Kenraaliluutnantti Unio Bernhard Sarlin  oli hänen vanhin poikansa.
