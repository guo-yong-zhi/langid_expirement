Välttämönselkä  1  2  on Lapissa Ranualla sijaitseva järvi. Järven vedenpinnan korkeus on samalla tasolla kuin Simojärvellä. Tämän vuoksi Välttämönselkää voidaan pitää myös yhtenä osanan Simojärveä. 2  1 
Järven pinta-ala on 1 010 hehtaaria eli 10 neliökilometriä. Se on 7,1 kilometriä pitkä ja 5 kilometriä leveä. Järvi on mutkainen johtuen lännestä itään työntyvästä Korteniemestä. Niemen pohjoispuolelle jää Välttämönselkä, itäpuolelle Koivusaaren taakse Lautaselkä ja Korteniemen eteläpuolella sijaitsee Korkesalmen kapeikon taakse Kortejärvi ja Kaitajärvi. 2  1 
Järvessä on laskettu olevan 15 saarta. Niiden yhteispinta-ala on 35 hehtaaria, mikä on noin 3,4 % järven kokonaispinta-alasta. Saarista Koivusaari, Marjasaari, Jänissaari ja Luhtaniemi ovat yli hehtaarin suuruisia, 10 saarta on yli aarin ja yksi on alle aarin kokoinen. Muita karttoihin nimettyjä saaria ovat vielä Koirasaari, Kortesaari, Peltosaari, Hautasaari, Isosaari ja Korkiasaari. 2  1 
Järvi on luodattu ja siitä on julkaistu syvyyskartat. Sen tilavuus on 17 miljoonaa kuutiometriä eli 0,017 kuutiokilometriä. Järven keskisyvyys on 1,7 metriä ja suurin syvyys on 13,8 metriä. Syvin kohta sijaitsee aivan Korteniemen pohjoispuolella. Toinen syvänne sijaitsee Isosaaren edustalla ja siinä kohtaa on 12 metriä syvää. 2  1 
Järven rantaviivan pituus on 47 kilometriä, josta saarten rantaviivan yhteispituus on 7 kilometriä. Järven rannat ovat alavaa metsämaata, jota suot rikkovat paikoitellen. Suurin rannan tuntumaassa oleva mäki on Välttämönvaara, joka kohoaa lähes 25 metrin korkeudelle. Asutus on lähinnä haja-asutusta, jonka väliin on rakennettu runsaasti vapaa-ajan asuntoja. Järven lounaisosaa seuraavat seututie 941 ja yhdystie 19761. Järven muuta rannat saavuttaa mainittuja teitä yhdistävältä yhdystieltä 19599. 2  1  3 
Järvi sijaitsee Simojoen vesistössä  Simojoen yläosan alueella , jonka  Ristijärven–Välttämönselän alueeseen  järvi kuuluu. Järven vedenpinnan korkeus on 176,3 metriä mpy. Valuma-alue saa pääosan vedestään Simojärvestä, mutta se saa jonkin verran myös Juurenjoen valuma-alueelta . 1  4 
Välttämönselän alueella on yhdeksän yli hehtaarin kokoista järveä tai lampea, jotka laskevat suoraan tai välillisesti järveen. Niistä huomattavimpia ovat Hiisijärvi , Kaitajärvi , Patolampi , Takkulampi , Hiisilampi  ja Takkalampi . Välttämönselän laskujoki on Simojoki, joka tosin alkaa Auralampeen  laskevana Välijokena. 4 
