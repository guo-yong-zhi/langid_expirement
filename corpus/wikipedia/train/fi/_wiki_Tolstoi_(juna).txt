Tolstoi  on venäläinen pikajuna, joka liikennöi Helsingin ja Moskovan väliä ja pysähtyy myös Pietarissa. Se on ainoa juna, joka kulkee Suomesta Moskovaan saakka. Rajanylityspaikka on Vainikkalassa. Sen matka-aika on 12 tuntia 30 minuuttia. Nopeampana ja kalliimpana vaihtoehtona sille on Helsingistä Pietariin kulkeva Allegro-juna ja Pietarista Moskovaan kulkeva Sapsan-juna. Junassa on mahdollisuus nostaa hyvitykset verottomista ostoksista. Juna liikennöi aamulla Helsinkiin  ja illalla Moskovaan  pysähtyen Suomen puolella Pasilassa, Tikkurilassa, Lahdessa, Kouvolassa ja Vainikkalan raja-asemalla.
Tolstoissa on sesongista riippuen 9–18 vaunua. Joskus mukana on myös autovaunu. Vuodenvaihteessa ajetaan yleensä lisäjunia numeroin 569–570. Tolstoin veturina/vetureina käytetään Suomen puolella yleensä yhtä tai kahta Sr1-sarjan veturia. Silloin tällöin myös Sr2-sarjan veturi on vetänyt Tolstoita. 
Suomen kellojen siirtojen takia Tolstoin aikataulu muuttuu Suomessa tunnilla aina maaliskuussa ja lokakuussa. 
Vaunukalusto nykyaikaistettiin vuonna 2002 ja jälleen vuonna 2014. 1  2  3 
Tolstoin liikenne on ollut tauolla koronaviruspandemian takia 18. maaliskuuta 2020 lähtien 4 . Maaliskuussa 2022 VR päätti luopua yhteydenpidosta RŽD:n kanssa toistaiseksi, kun Venäjä aloitti hyökkäyksen Ukrainaan. 5 
Ensimmäinen suora junayhteys Suomen ja silloisen Neuvostoliiton välillä oli vuoden 1953 alussa liikennöintinsä aloittanut Helsinki–Leningrad-linja, jota ajettiin aluksi joka toinen päivä. 6  Seuraavana vuonna avautui yhteys Moskovan ja Helsingin välillä niin, että Moskovan ja Leningradin välisen junan yksi vaunu liitettiin Leningradissa Helsinkiin lähtevään junaan. Vuonna 1975 otettiin käyttöön nykyinen suora yhteys. 3  Vuonna 1982 Helsingin ja Leningradin väliä kulkeva juna nimettiin taidemaalari Ilja Repinin mukaan Repiniksi ja Moskovaan kulkeva juna kirjailija Leo Tolstoin mukaan Tolstoiksi 7 . VR:n kalustolla vuodesta 1992 kulkenut junavuoro Pietariin oli nimeltään Sibelius. Repin ja Sibelius korvautuivat VR:n ja Venäjän rautateiden yhteisellä Allegro-junalla joulukuussa 2010. 8  9 
