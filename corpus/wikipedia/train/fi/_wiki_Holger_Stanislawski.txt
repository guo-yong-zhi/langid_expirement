Seurajoukkueuran tilastot kattavat vain kansalliset sarjat.
Holger Stanislawski  on saksalainen jalkapallovalmentaja ja entinen puolustaja. 
Stanislawski aloitti jalkapallouransa Bramfelder SV:n juniorijoukkueessa, josta siirtyi myöhemmin Hamburger SV:n junorijoukkueeseen. Hän voitti seuran kanssa A-nuorten mestaruuden Regionalliga Nordissa. Vuonna 1992 Stanislawski siirtyi Verbandsliga Hamburgissa pelanneeseen SC Concordiaan.
Heinäkuussa 1993 Stanislawski siirtyi perinteikkääseen hampurilaisseuraan FC St. Pauliin. Stanislawski pelasi seurassa liberona ja kuului joukkueen avainpelaajiin läpi 1990-luvun. Bundesliigassa Stanislawski edusti St. Paulia 1995 1997 sekä kaudella 2001/02. Hänen uransa päättyi elokuussa 2003 ottelussa Preußen Münsteriä vastaan saatuun polvivammaan. Hän pelasi uransa viimeisen ottelunsa toukokuun lopussa 2004.
Pelaajauransa jälkeen Stanislawski opiskeli urheiluhierojaksi. Vuonna 2005 hän aloitti työskentelyn FC St. Paulin organisaatiossa johtotehtävissä. Marraskuussa 2006 hän nousi seuran päävalmentajaksi. Yhdessä André Trulsenin kanssa hän johdatti St. Paulin Regionalliga Nordin mestariksi ja nousuun 2. Bundesliigaan. Kaksikon oli tarkoitus jatkaa valmennusvastuussa myös seuraavalla kaudella, mutta Stanislawskilla ei ollut valmentajalisenssiä ja Trulsen nousi päävalmentajaksi.  1 
Kauden 2007/08 aikana Stanislawski suoritti valmentajantutkinnon ja työskenteli myös seuran johtotehtävissä. Kaudeksi 2008/09 hän palasi St. Paulin päävalmentajaksi. Keväällä 2009 hän suoritti valmentajatutkintonsa kokonaisuudessaan.  2  Kaudella 2009/10 Stanislawski jatkoi menestyksekäästi St. Paulin peräsimessä ja nosti seuran Bundesliigaan ensi kerran sitten kauden 2001/02.  3 
Huhtikuun lopulla 2011 Stanislawski ilmoitti jättävänsä St. Paulin kauden jälkeen ja siirtyvänsä kesään 2014 ulottuvalla sopimuksella TSG 1899 Hoffenheimin päävalmentajaksi.  4  Stanislawskin johdolla Hoffenheim pelasi kohtuullisesti Bundesliigassa vakiinnuttaen paikkaansa kymmenen parhaan joukossa. Seurajohto ei kuitenkaan ollut tyytyväinen Stanislawskin työhön ja hän sai potkut helmikuussa 2012 Hoffenheimin pudottua Saksan cupissa SpVgg Greuther Fürthille.  5 
Toukokuussa 2012 Stanislawskista tuli 2. Bundesliigaan pudonneen 1. FC Kölnin päävalmentaja.  6  Stanislawskin johdolla Köln ei kyennyt nousemaan takaisin liigaan, vaan jäi kaudella 2012/13 sarjan viidenneksi. Kauden jälkeen Köln purki Stanislawskin sopimuksen.  7 
