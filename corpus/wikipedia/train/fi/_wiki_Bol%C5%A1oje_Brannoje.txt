Bolšoje Brannoje  on järvi Luoteis-Venäjällä Pihkovan alueen Outovan piirissä. 3  4 
Järvi on 1,3 kilometriä pitkä, 0,8 kilometriä leveä ja sen pinta-ala on 72 hehtaaria. Se on joka suunnalta suomaaston ympäröimä järvi. Järven keskisyvyys on 1,1 metriä ja sen syvin kohta on 1,5 metriä syvä. Järvi ja sen ympäristö on autio eikä sinne tule tietä. Lähin kylä on Jammin  kirkonkylä yli viiden kilometrin päässä. 2  a  3  5  1 
Järvessä elää ainakin ahven, särki ja mutakala. Sillä on mutapohja ja sen rannat kasvavat hetteikköä, josta irtoaa välillä kelluvia turvelauttoja ajelehtimaan järvelle. Järvessä on usein kalakuolemia. 2 
Bolšoje Brannoje sijaitsee Želtšan valuma-alueella ja sen laskujoki Osnitsa  on Želtšan sivujoki. Želtša  laskee Peipsijärveen, jonka alue muodostaa Narvanjoen vesistöalueen keskiosan. Peipsijärven laskujoki Narvanjoki jatkaa pohjoiseen päin ja laskee lopuksi Suomenlahteen. a  3  
Järven valuma-alueen koko on lähteestä riippuen 31,5  3  tai 15,8 neliökilometriä  2 . Itäpuolelta siihen laskee lyhyt suo-oja ja länsipuolelta toisen suolammen Maloje Brannojen  laskuoja. Tähän suolampeen laskee lounaasta tuleva suo-oja Branka , joka laskee seuraavaksi Bolšoje Brannojeen ja jatkaa edelleen samannimisenä laskuojana seuraavalle Vjažištšen  järvelle. Tämän laskuoja Osnitsa  yhtyy Želtšaan Jammin kirkonkylässä. a  5  1 
