Koordinaatit: 29.600°N, 52.553°E
Fārs  on Iranin provinssi, persialaisten kanta-alue, joka on antanut nimensä niin kansalle kuin farsin kielelle. 6  5  Se sijaitsee Iranin eteläosassa. Provinssi kattaa 122 608 neliökilometriä, joka on 7,53 % Iranin maapinta-alasta. 1  7 
Seutu tunnettiin muinoin nimellä Pārs tai Persis. Fārsia ovat sen historian aikana hallinneet lukuisat dynastiat, ja sassanidien ja Akemenidien hallitsijasukujen  jäljiltä provinssissa on useita merkittäviä muinaismuistoja, loisteliaita palatseja ja raunioita kuten Aleksanteri Suuren tuhoama Persepolis. 5  8 
Vuonna 2011 asukkaita oli 4 596 658 , jotka muodostivat 1 251 061 taloutta. Heistä 3 106 732 oli kaupunkilaisia ja 1 475 350 maaseutuasukkaita sekä 14 576 oli vailla pysyvää kotipaikkaa. Provinssin pääkaupunki on runsaan 1,4 miljoonan asukkaan  Šīrāz.  1  2  5  8  7 
Maanviljely, petrokemian teollisuus ja turismi ovat alueen tärkeitä elinkeinoja. 
Farsin provinssi muodosti asukasta kohti laskettuna vuonna 2011–2012  noin 3 478 euron osuuden Iranin bruttokansantuotteesta. Tämä oli selvästi Iranin keskiarvoa  vähemmän. 3  4  2 
Provinssissa oli alkuvuonna 2013 yhteensä 29 aliprovinssitason hallintoaluetta , jotka jakautuivat 84 piirikuntaan . Näissä oli 101 kaupunkia ja 205 alimman aluehallintotason maaseutupiiriä . Aliprovinssitason jako oli seuraava: 1 
