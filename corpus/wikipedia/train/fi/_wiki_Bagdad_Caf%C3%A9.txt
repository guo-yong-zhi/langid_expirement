Bagdad Café  on Percy Adlonin ohjaama länsisaksalainen, englanninkielinen komediaelokuva vuodelta 1987. Siinä iloinen keski-ikäinen saksalaisrouva  asettuu Yhdysvaltojen Mojaven aavikon laidalla sijaitsevalle huoltoasemalle. Toista pääosaa, entistä Hollywoodin lavastemaalaria näyttelee Jack Palance.
Elokuvasta tuli hyvin suosittu Yhdysvalloissa ja monissa Euroopan maissa. Se sai Suomessa 95 907 katsojaa, mikä oli vuoden 1988 ensi-iltaelokuvista 17:nneksi paras tulos. 1  Helsingin Sanomien Helena Ylänen kirjoitti elokuvan olevan visuaalisesti suorastaan keikaroivan ruma, mutta hyväsydämisyytensä ja avarahenkisyytensä vuoksi rakastettava. Se on hänestä myös hyvin eheä filmi, jossa tyylilaji, ilmapiiri ja roolihenkilöt sopivat hyvin toisiinsa. 2 Video-oppaassa vuodelta 1994 Harri Närhi luonnehti Bagdad Caféta paljon ymmärtäväksi ihmissuhdekomediaksi pakottoman rennosti läpi vietynä ja kirjoitti Jack Palancen tekevän siinä yhden parhaista rooleistaan. Närhi antoi elokuvalle täydet viisi tähteä. 3 
Elokuvan tunnussävelmä, Bob Telsonin kirjoittama ”Calling You” oli parhaan laulun Oscar-palkintoehdokkaana. 4 
Lähde:  5 
