Koloman Moser  oli itävaltalainen taiteilija, graafikko ja monipuolinen taideteollisuuden alalla toiminut suunnittelija. Hän vaikutti  merkittävästi 1900-luvun alun graafiseen taiteeseen. 1 
 2 
Moser opiskeli Wienin taideakatemiassa ja Kunstgewerbeschulessa, jossa hän sittemmin opetti professorina vuodesta 1899 lähtien. Moser oli Wienin sesessionistien taiteilijaryhmän huomattavimpia jäseniä sekä yksi Wiener Werkstätten perustajista. Moser toimi myös yhtenä Itävallan johtavan taidelehden Ver Sacrumin kuvittajista. Moser vastasi lehden graafisesta ilmeestä yhdessä Gustav Klimtin ja Josef Hoffmannin kanssa. 2 
Moser vaikutti laajasti taideteollisuuden alalla. Hän suunnitteli muun muassa kirjankansia, postimerkkejä, vinjettejä ja kuvituksia lehtiin, lasimaalauksia, posliinitöitä ja keramiikkaa, lasitöitä, koruja sekä huonekaluja. Moser oli käyttötaiteiden ja taideteollisuuden edelläkävijä, joka pyrki kaikissa suunnittelutöissään yksinkertaisuuteen ja selkeyteen. Hän piti esikuvanaan Kreikan ja Rooman klassisen taiteen ja arkkitehtuurin puhtaita linjoja. 1  2 
Juliste Frommes Kalender 
Ver Sacrum -lehden kansikuva 
Otto Zuckerkandlin Exlibris 
Lavastusluonnos näytelmään Das Phantom 
Venus in der Grotte 
Omakuva 
