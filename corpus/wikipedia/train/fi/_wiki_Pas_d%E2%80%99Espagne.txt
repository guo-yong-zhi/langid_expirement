Pas d'Espagne  on alun perin Espanjasta kotoisin oleva salonkitanssi 1840-luvulta, jota tanssitaan usein lukion vanhojen tansseissa. Sitä tanssitaan paripiirissä, jossa miehet ovat sisäpiirissä ja naiset ulkopiirissä. 
Tanssin perusaskel on valssi. Tanssissa täytyy laahauksista ja kurkistuksista huolimatta säilyttää tiukka ryhti. 
Tervehditään tanssiparia kumartamalla/niiaamalla ja otetaan parin puoleisesta kädestä kiinni, piirissä kasvot vastapäivään. Tanssi alkaa. 
Valssiaskel otetaan ulkojalalla poispäin parista liikkuen samalla piirin kehällä eteenpäin – rintamasuunta poispäin parista. Toinen valssiaskel otetaan sisäjalalla pariin päin liikkuen samalla piirin kehällä eteenpäin – rintamasuunta pariin päin. Sen jälkeen otetaan valssiaskel ulkojalalla poispäin parista liikkuen samalla piirin kehällä taaksepäin sekä edelleen valssiaskel sisäjalalla pariin päin liikkuen samalla piirin kehällä taaksepäin. 
Suoritetaan käden vaihto. 
Yllä oleva kuvio toistetaan samanlaisena myötäpäivään. 
Linnan vastaanottoa 2014 varten opetettiin tämä versio. 
Tervehditään tanssiparia kumartamalla/niiaamalla ja otetaan parin puoleisesta kädestä kiinni, piirissä kasvot vastapäivään. Tanssi alkaa. 
Otetaan valssiaskel ulkojalalla eteenpäin piirin kehällä. Toinen valssiaskel otetaan sisäjalalla eteenpäin piirin kehällä kääntyen melkein seläkkäin parin kanssa. 
Otetaan Valssiaskel ulkojalalla piirin kehällä taaksepäin sekä valssiaskel sisäjalalla taaksenpäin piirin kehällä kääntyen parin kanssa kasvokkain. 
Suoritetaan käden vaihto. 
Yllä oleva kuvio toistetaan samanlaisena myötäpäivään. 
Koulujen välillä on eroavaisuuksia rintamasuunnan suhteen: Varsin yleisessä versiossa ollaan aluksi vastakkain, askeleissa käännytään vastapäivään ja takaisin vastatusten, sitten myötäpäivään ja takaisin vastatusten. 
Parien kääntyessä vastatusten samassa kohdassa, jossa ensimmäisen kerran vaihdettiin kättä, käsistä ei lasketa irti. Naisen oikea käsi on kiinni miehen vasemmassa kädessä. 
Kahdella valssiaskeleella nainen pyörähtää miehen käden alta sisäpiirin, mies siirtyy samanaikaisesti ulkopiiriin. 
Otetaan kaksi hidasta, jalkaa laahaavaa vetoa käsien suuntaan , jolloin kasvot kurkistavat laahaavan jalan suuntaan – eli kädet, jotka pitävät toisistaan kiinni, vievät vetoa eteenpäin. 
Kädenvaihto , jolloin mies pyörähtää naisen käden alta ulkopiiristä takaisin sisäpiiriin ja nainen liikkuu samalla ulkopiiriin. Vedot käsien suuntaan , jalkaa laahaten. 
Musiikin tahdissa pyörähdetään parin kautta ympäri liikkuen piirin kehällä vastapäivään – napataan käsistä kiinni  ja toistetaan kaksi samanlaista kiinnipitävien käsien johtamaa laahaavaa vetoa, kuin B-osassa. 
Pyörähdetään parin kautta ympäri liikkuen piirin kehällä myötäpäivään – napataan käsistä kiinni ja toistetaan käsien johtamat vedot . 
Otetaan pari tanssiotteeseen. 
Toistetaan kaksi laahaavaa vetoa vastapäivään piirin kehällä, kurkistaen vasemman laahaavan jalan suuntaan. Kaksi laahaavaa vetoa myötäpäivään piirin kehällä, kurkistaen oikean laahaavan jalan suuntaan. 
Pyörähdys ympäri neljällä valssiaskeleella: mies lähtee oikealla jalalla eteenpäin, nainen taaksepäin. Viimeisellä askeleella pyörähdyksessä kädet irrotetaan, palaten takaisin paripiiriin, rintamasuunta vastapäivää kohden, parin puoleisesta kädestä kiinni pitäen. 
Tanssi alkaa alusta.
