Lennart Olof von Wendt  oli suomalainen lastenneurologian professori.
Hän opiskeli lääketiedettä Oulun yliopistossa ja valmistui lääkäriksi 1974. Von Wendt aloitti lääkärin- ja tutkijan uransa niin ikään Oulussa ja erikoistui lastentauteihin. Hän väitteli tohtoriksi vuonna 1980 aiheenaan perinnöllinen aineenvaihduntasairaus, nonketoottinen hyperglysinemia. Von Wendt keskittyi tutkimuksessaan varhain lastenneurologiaan ja lasten kuntoutukseen ja siirtyi 1980-luvun puolessavälissä Göteborgiin, missä hän toimi ylilääkärinä ja apulaisprofessorina. Vuonna 1989 von Wendt palasi Suomeen Lastenlinnan ylilääkäriksi. Myöhemmällä urallaan hän keskittyi etenkin autismin kirjon sairauksiin ja perusti Suomeen muun muassa autismiin erikoistuneen lääkärikeskuksen. 1 
