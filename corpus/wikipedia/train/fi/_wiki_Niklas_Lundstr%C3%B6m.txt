Niklas Lundström  on ruotsalainen jääkiekkomaalivahti, joka pelaa kotimaansa toiseksi korkeimmalla sarjatasolla HockeyAllsvenskan-joukkue IF Björklövenissä.
Lundström on Värmdö HC:n kasvatti. Hän pelasi myöhemmät juniorivuotensa kuitenkin AIK IF:ssä, jossa Lundström voitti kauden 2008–2009 päätteeksi sekä U16 SM:n hopeaa että J18 Allsvenskanin mestaruuden. 1  Kaudella 2009–2010 hän debytoi seuran miesten joukkueessa Ruotsin toiseksi korkeimmalla sarjatasolla HockeyAllsvenskanissa, jossa Lundström pelasi noin puolet  yhdestä runkosarjaottelusta. Hän puki kauden aikana neljään Allsvenskan-otteluun. Lundström puki myös neljään Kvalserien-otteluun, 2  mutta hän jäi kuitenkin ilman peliaikaa. AIK nousi kauden päätteeksi Elitserieniin.
Kauteen 2010–2011 Lundström lähti niin ikään AIK:n kolmosmaalivahtina Viktor Fasthille ja Christopher Heino-Lindbergille. Heino-Lindbergin loukkaantumista hankittiin marraskuussa loppukaudeksi tuuraamaan Björn Bjurling. Lundström pelasi kauden aikana yhdessä Elitserien-ottelussa. Hän teki Elitserien-debyyttinsä 28. joulukuuta 2010 vieraissa HV71:tä vastaan, kun Lundström vaihdettiin Bjurlingin tilalle AIK:n maalinsuulle 12 pelatun minuutin jälkeen. Hän torjui ottelussa 23 kertaa, mutta päästi viisi maalia. AIK hävisi ottelun lopulta murskalukemin 8–2. 3  Lundström puki kauden aikana kaikkiaan 13 runkosarjaotteluun. 2  Hän pelasi kauden aikana miesten pelejä myös kahden ottelun verran lainalla kaksi sarjatasoa alempana I-divisioonajoukkue Lindlövens IF:ssä. 1  Suurimman osan kaudestaan Lundström pelasi AIK:n J20-junioreissa.
St. Louis Blues varasi Lundströmin viidennellä kierroksella 132. pelaajana NHL:n varaustilaisuudessa 2011. Hän jatkoi kaudella 2011–2012 AIK:n pääasiallisena kolmosmaalivahtina Fasthille ja Markus Svenssonille. Lundström pelasi kauden aikana Elitserienissä kaksi runkosarjaottelua ja puki 15 runkosarja- ja kahteen playoff-otteluun. Hän pelasi kauden aikana myös kolme ottelua lainalla Allsvenskan-joukkue IK Oskarshamnissa. Kaudella 2012–2013 Lundström nousi AIK:n kakkosmaalivahdiksi Daniel Larssonin kannettua suurimman torjuntavastuun. Hän pelasi 14 runkosarjaottelua. Toukokuussa 2013 AIK lainasi Lundströmin Allsvenskan-joukkue Södertälje SK:hon kaudeksi 2013–2014. Samassa kuussa hän teki kolmivuotisen tulokassopimuksen St. Louis Bluesin kanssa. 4  Lundström jakoi Södertäljessä torjuntavastuun varsin tasaisesti Sebastian Idoffin kanssa ja pelasi 24 runkosarjaottelua torjuen yhden nollapelin. 2  Hän pelasi kauden aikana AIK:ssa kaksi ottelua, kun joukkueen pääasiallisena kakkosmaalivahtina Larssonille toimi puolestaan edellisellä kaudella kolmosmaalivahdiksi jäänyt Alexander Hamberg. 5 
Kaudeksi 2014–2015 Lundström siirtyi St. Louis Bluesin organisaatioon. Syksyn 2014 harjoitusleirin päätteeksi seura lähetti hänet ensin AHL-joukkue Chicago Wolvesiin, 6  ja sieltä edelleen ennen kauden alkua ECHL-joukkue Alaska Acesiin, jossa Lundström pelasi lähes koko kauden. Hän pelasi kauden aikana vain yhdessä AHL-ottelussa noin 14 minuutin verran. Myös kauden 2015–2016 Lundström aloitti myös ECHL:ssä, Quad City Mallardsin vahvuudessa. 7  Hän ei kuitenkaan pelannut joukkueessa otteluakaan, ennen kuin Lundström kutsuttiin Wolvesin AHL-joukkueeseen pari viikkoa myöhemmin. Marraskuussa hän palasi ECHL:ään seuranaan Elmira Jackals. 8  Lundström pelasi alkukauden aikana neljä AHL- ja 13 ECHL-ottelua, kunnes NHL:n siirtotakarajalla, helmikuussa 2016 Blues kauppasi hänet ja kesän 2016 viidennen kierroksen varausvuoron Edmonton Oilersiin vaihdossa Lundströmin maanmieheen, maalivahti Anders Nilssoniin. Siirron taustalla oli Bluesin tarve saada tasokas maalivahti paikkaamaan Brian Elliottin loukkaantumista. 9  10  Lundström siirtyi ensin AHL-joukkue Bakersfield Condorsin vahvuuteen, josta hän siirtyi neljän pelaamansa ottelun jälkeen huhtikuussa jo kauden viidenteen joukkueeseensa, ECHL:n Norfolk Admiralsiin. 11 
Lundström palasi kaudeksi 2016–2017 kotimaahansa ja siirtyi vuoden mittaisella sopimuksella Allsvenskanin IF Björklöveniin. 12 
Lundström pelasi alle 20-vuotiaiden MM-kilpailuissa vuonna 2013, jolloin hän voitti hopeaa. Lundström jakoi varsin tasaisesti Ruotsin torjuntavastuun Joel Lassinantin kanssa ja torjui neljässä ottelussa. Hänet palkittiin joukkueensa yhtenä kolmesta parhaasta pelaajasta. 1 
Lundström edusti Ruotsia myös alle 18-vuotiaiden MM-kilpailuissa vuonna 2011, jolloin hän voitti hopeaa. Lundström kantoi joukkueensa torjuntavastuun koko turnauksen ajan ja hänellä oli turnauksen paras päästettyjen maalien keskiarvo . Yhteensä Lassinantti on pelannut 12 nuorten ja 16 poikien maaottelua. 1 
