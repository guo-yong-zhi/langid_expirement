Alavetelin kunnanvaakuna on saanut aiheensa Mantovan ristin symboloimasta uskonnollisuudesta ja maataloudesta, johon aurankärki viittaa.
Vaakunan on suunnitellut Gustaf von Numers, ja se vahvistettiin käyttöön 31. maaliskuuta 1958. Vaakunan selitys on ”punaisessa kentässä Mantovan risti kaateisen aurankärjen yläpuolella; molemmat kultaa”. Vaakuna muuttui epäviralliseksi kotiseutuvaakunaksi Alavetelin liityttyä Kruunupyyhyn 1969.
