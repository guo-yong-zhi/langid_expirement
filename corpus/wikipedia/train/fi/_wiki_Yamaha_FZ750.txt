Yamaha FZ750 on Yamahan ensimmäinen 20-venttiilinen sarjatuotantomoottoripyörä, sekä valmistajan ensimmäinen nelitahtinen urheilu/kilpamoottoripyörä. Sitä valmistettiin vuodesta 1985 vuoteen 1992 saakka. FZ750:ssä on DOHC 5 -venttiilitekniikka, eli 3 imu- ja 2 pakoventtiiliä per sylinteri. Samaa tekniikkaa käytettiin myös aikanaan Yamahan Formula 1-moottoreissa. Moottori on nelisylinterinen, nelitahtinen, vesijäähdytteinen rivimoottori. Kaasuttimina on neljä kappaletta Mikuni BDS34 - kaasuttimia. Voimansiirtona on kuusi vaihteinen vaihteisto, märkä monilevykytkin, ja toisiovetona ketju. Huippunopeus vakiona 240 km/h 
102-hevosvoimainen FZ750 oli markkinoiden tehokkain 750-kuutioinen  vuoteen 1987 saakka. Moottoripyörän erikoisuuksia, 5-venttiilitekniikan lisäksi, olivat mm. moottorin jyrkkä eteenpäin kallistus 45 astetta, kaasuttimien sijoitus pystysuoraan, ilmansuodatinkotelon sijainti rungon etuosassa, "bensatankin" etuosan alla, sekä varsinaisen bensatankin sijainti pystysuorassa ja matalalla sylinteriryhmän takana.
Yamaha FZ750:n runko myös oli aikanaan hyvin innovatiivinen ja tulevaisuudelle suuntaa näyttävä, vaikka olikin valmistettu teräksestä 
Yamaha FZ750 on osoittautunut hyvin huolettomaksi  ja kestäväksi sport/touring-pyöräksi. www.FZ750.net sivuston Owners Registry:ssä on eräskin 190 tkm ajettu.
Eddie Lawson voitti Daytona 200 -kilpailun v. 1986 Yamaha FZ750:llä.   
Nämä tiedot ovat vuosimallista 1986
