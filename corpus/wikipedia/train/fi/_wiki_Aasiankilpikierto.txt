Menispermum dauricum DC.
  Aasiankilpikierto Wikispeciesissä  Aasiankilpikierto Commonsissa
Aasiankilpikierto  on Aasiassa luontaisesti kasvava kilpikiertokasvilaji.
Aasiankilpikierto on kahdesta kolmeen metriä pitkäksi kasvava köynnös. Se on kesävihanta, osittain tyvestä puutunut, osittain ruohovartinen, ohutvartinen, juurivesallinen ja kaksikotinen. Lehdet ovat pitkäruotisia ja kilpimäisiä, lehtiruoti on kiinnittynyt lähellä lehtilavan keskustaa. Kukinto on tiheä terttumainen huiskilo, jossa on pieniä yksineuvoisia kukkia. Terälehtiä on kuudesta kahdeksaan, ne ovat verholehtiä lyhyempiä. Aasiankilpikierron hedelmä on luumarja. Laji muistuttaa melko paljon pohjoisamerikkalaista lajia kanadankilpikiertoa , jolla on lyhyemmät juurivesat. 1 
Aasiankilpikiertoa esiintyy luonnonvaraisena Itä-Aasiassa. Levinneisyysalueeseen kuuluvat Japani, Korea, Koillis-Kiina ja Venäjän Kaukoitä. Se kasvaa siellä jokien ja purojen rannoilla. 1 
Aasiankilpikiertoa viljellään koristeköynnöksenä. Suomessa se on talvenkestävä V-vyöhykkeelle asti. 1 
