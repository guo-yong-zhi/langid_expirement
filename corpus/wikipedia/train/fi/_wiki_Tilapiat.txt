Tilapiat on kirjoahventen ryhmä, joka on vuosien varrella luokiteltu monella eri tavalla. 2000-luvun fylogeneettiset tutkimukset ovat viitanneet siihen, että kaikki tilapiat eivät kuulu samaan monofyleettiseen ryhmään. 1 
Aikaisemmin tilapiat muodostivat tribuksen Tilapiinae , ja siihen kuului neljä sukua Tilapia, Sarotherodon, Oreochromis ja Danakilia. 2 
Tilapioita esiintyy koko Afrikassa, Välimeren itäosassa, Israelissa ja Iranissa. Kalanviljelyn myötä ne ovat levinneet lähes kaikkialle tropiikkiin, usein syrjäyttäen alkuperäislajeja. 1 
Monia tilapialajeja kasvatetaan ruokakaloiksi, ja ne ovat tärkeä proteiinin ja tulojen lähde kehitysmaiden maaseudulla. Tärkein viljelty laji on niilintilapia. 2  Muita paljon viljeltyjä lajeja ovat kultatilapia  ja valkoleukatilapia  sekä oliivitilapia  3 .
