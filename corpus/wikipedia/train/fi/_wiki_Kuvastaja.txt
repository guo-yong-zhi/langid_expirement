Kuvastaja on Suomen Tolkien-seura Konnun jakama kirjallisuuspalkinto, joka myönnetään vuosittain valintaraadin parhaaksi katsomalle suomalaiselle fantasiakirjalle. Palkinto jaettiin ensimmäisen kerran vuonna 2001. 1 
Palkinnosta kilpailevat edellisenä vuonna ilmestyneet suomalaiset fantasiaromaanit selkeästi satukirjoiksi laskettavia teoksia lukuun ottamatta. Palkinto jaetaan syksyisin Helsingin kirjamessujen yhteydessä. 1 
Alun perin palkinnon nimeksi oli tarkoitus tulla ”Silmaril” Tolkienin Silmarillion-teoksessa keskeisessä osassa olevien jalokivien mukaan, mutta Tolkienin perikunta ei hyväksynyt nimen käyttöä. 2  Kuvastaja  on Tarussa sormusten herrasta mainittu järvi, jonka pinnasta heijastuvat päivälläkin tähdet. 3 
Palkintopystin tekijä oli vuosina 2001–2006 ja 2008–2012 Markus Pitkänen, vuosina 2007 ja 2013–2014 Kati Ahtiainen ja vuosina 2016–2020 Parasolla Crafts. 1 
