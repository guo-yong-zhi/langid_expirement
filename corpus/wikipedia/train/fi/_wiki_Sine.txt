Sine  oli sererien muodostama valtio 1500-luvulta 1800-luvun lopulle saakka. Se sijaitsi nykyisen Senegalin länsiosassa Baolin ja Saloumin välisellä alueella. 1 
Sererit muuttivat alueelle Senegaljoen laaksosta sulattaen itseensä osan aikaisemmasta mandinkaväestöstä. Sine syntyi 1400-luvun lopulla Kaabusta tulleen Gelwar-hallitsijasuvun johdolla. 1  Se vapautui Djolofin ylivallasta 1500-luvun puolivälissä 2 .
Sinen hierarkkisen yhteiskuntajärjestyksen muodostivat mandinkahallitsijat, sereriylimystö, maanviljelijät, käsityöläiskastit ja eri orjaryhmät. Wolofeista poiketen sererit vastustivat pitkään islamin leviämistä. He kävivät kauppaa eurooppalaisten kanssa Joalin satamassa. Ranskalaiset liittivät Sinen Senegalin siirtomaahan vuonna 1891, mutta sen bur-nimellä kutsut hallitsijat säilyttivät muodollisen asemansa vuoteen 1969 saakka. 1 
