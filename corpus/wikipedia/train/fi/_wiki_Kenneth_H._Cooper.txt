Kenneth H. Cooper  on yhdysvaltalainen lääkäri ja entinen ilmavoimien eversti. Cooper kirjoitti vuonna 1968 kirjan Aerobics, joka korostaa pääpainonaan verenkiertoelimistön kohentamista.
Työskennellessään ilmavoimissa Cooper keksi yksinkertaisen Cooperin testin, jossa juostaan mahdollisimman pitkälle 12 minuutissa. Cooperin testi korreloi koko väestössä hyvin maksimaalisen hapenottokyvyn  kanssa ja sopii käytettäväksi suuren ihmisjoukon kuntotason selvittämiseen.
