Turkin Grand Prix on ratamoottoripyöräilyn MotoGP -sarjan osakilpailu. Se on järjestetty Istanbulin moottoriradalla Turkissa kaudesta 2005 lähtien. Istanbulin rata valmistui vuonna 2005. Se rakennettiin ensisijaisesti Formula 1-kilpailua varten, mutta lisättiin viime hetkellä myös MotoGP-kalenteriin. MotoGP-pyörät vierailivat Turkissa ensimmäisen kerran lokakuussa 2005. MotoGP-luokan kilpailun voittoon ajoi italialainen Marco Melandri, jolle voitto oli uran ensimmäinen kuninkuusluokassa. Kaudella 2006 Istanbulin osakilpailu oli kauden kolmas. MotoGP-luokan voitto meni jälleen Melandrille, joka voitti Casey Stonerin tiukassa kaksinkamppailussa. Istanbulin rata, joka sijaitsee Turkin Aasian puoleisessa osassa, on osoittautunut haastavaksi myös moottoripyörille, vaikka saksalainen rata-arkkitehti Hermann Tilke suunnittelikin sen nimenomaan F1-autoja varten.
