Hector Samuel Juan ”Tico” Torres  on yhdysvaltalainen muusikko, lauluntekijä ja taidemaalari. Hän on rockyhtye Bon Jovin rumpali ja on soittanut yhtyeessä vuodesta 1983 alkaen. Bon Jovin aloittaessa uransa Torres oli yhtyeen alkuperäisen kokoonpanon muusikoista ansioitunein ja oli soittanut sessiomuusikkona muun muassa Alice Cooperin ja Chuck Berryn yhtyeissä ennen liittymistään Bon Jovin rumpaliksi. Bon Jovin jäsenenä Torres on myynyt yli 130 miljoonaa levyä ja voittanut muun muassa Grammy-palkinnon vuonna 2007. 1  Vuonna 2018 Torres nimitettiin muun yhtyeen ohella Rock and Roll Hall of Fameen. 2  
New Yorkissa syntynyt Torres vietti lapsuutensa New Jerseyn seudulla. Äiti Emma ja isä Hector olivat kuubalaisia siirtolaisia, jotka olivat saapuneet Yhdysvaltoihin viisi vuotta ennen Ticon syntymää. 3  Ennen liittymistään Bon Joviin vuonna 1983 hän oli esiintynyt paljon New Jerseyn seudun klubeilla eri artistien kanssa ja levyttänyt muun muassa Pat Benatarin, Chuck Berryn ja Alice Cooperin kanssa. 
Muusikonuransa ohella Torres on myös taidemaalari. Hän on opiskellut taidetta ja pitänyt taidenäyttelyitä vuodesta 1994 lähtien. Hän omistaa myös lastenvaatteita valmistavan yrityksen Rock Star Baby.lähde?
