Rajaton valta on poliittinen jännityselokuva vuodelta 1997. Sen on ohjannut Clint Eastwood, joka näyttelee siinä myös pääosaa. Se pohjautuu David Baldaccin samannimiseen kirjaan. 
Mestarivaras Luther Whitney  haluaa lopettaa riskialttiin työnsä ja vetäytyä taiteen pariin. Hän päättää kuitenkin tehdä vielä yhden ison keikan miljonääri Walter Sullivanin  asuntoon tämän ollessa ulkomailla. Kaikki sujuu hyvin Lutherin kerätessä säkkiinsä timantteja ja koruja, kunnes hän kuulee jonkun tulevan. Se on Sullivanin vaimo, joka ei lähtenytkään miehensä mukaan, ja itse Yhdysvaltain presidentti Allen Richmond , joka on Sullivanin hyvä ystävä. Luther menee piiloon ja näkee heidän kuhertelevan. Leikki yltyy rajuksi ja alkaa suoranainen tappelu, joka päättyy presidentin turvamiesten  ampuessa naisen. Kun he ovat siistineet paikat ja keksineet peitetarinan, he näkevät Lutherin joka juuri ja juuri pääsee karkuun. Hän aikoo paeta maasta, mutta kun hän näkee TV:ssä presidentin valehtelevan ja pahoittelevan Sullivanille vaimon kuolemaa, Luther päättää, ettei aiokaan paeta, vaan aikoo laittaa hänet vastuuseen.
