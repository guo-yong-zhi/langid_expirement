Rahajärvi  1  eli inarinsaameksi Rááhájävri  2  on Lapissa Inarissa sijaitseva järvi. 2  1 
Järven pinta-ala on 2 210 hehtaaria eli 22,1 km². Se on 10,4 kilometriä pitkä ja 7,3 kilometriä leveä. Järvi on kaksiosainen ja sen järvialtaita yhdistää Salmiapaja, jonka kapein kohta Rahajärvenasalmi on alle 500 metriä leveä. Eteläistä osaa kutsutaan Pikku Rahajärveksi. Siitä työntyy kaakkoon Kuosnavuono  ja luoteeseen Aunionlahti . Pohjoisosassa työntyy kaakkoon pitkä Kaijanvuono. 2  1 
Järvessä on 38 saarta. Keskellä pohjoisosaa sijaitsee 350 metriä pitkä Kenkisaari, jossa on kämppä. Luoteessa sijaitsevalla Aittasaari on autio. Useimmat saaret ovat nimettömiä ja varsin pieniä. 1 
Järven rantaviivan pituus on 74,5 kilometriä. Rannat ovat pääasiassa metsämaata, jossa suota on vain nimeksi. Järvi on lähes autio. Kirakkakönkään ohittavan vesivoimalaitoksen patorakennelmien lähellä on muutamia rakennuksia. Aunionlahden Aunionperällä, Uulahden länsirannalla ja Kaunisniemen kärjessä on vapaa-ajan asuntoja. Kirakkajoen suussa on vuokrakämppä. Kaijanvuonnon pohjukassa sijaitsee aallonmurtajan takana venesatama ja sen rannassa on laavu. Sinne johtaa maantie Inarista. Järven laskujoen vieressä sijaitsee Kirakkakönkään voimalaitos. 2  1  3 
Järvi kuuluu Paatsjoen vesistössä  Kirakkajoen valuma-alueeseen , johon Rahajärven alue  kuuluu. Pikku Rahajärven Joutavalahteen laskee Kirakkajoki, joka on Kirakkajoen alueen  pääjoki. Ronkajoki  laskee Aunionperään ja se on Kutujärven valuma-alueen pääjoki. Rahajärven laskujoki on 600 metriä pitkä Kirakkaköngäs , joka laskee Inarinjärven järvenosaan Ukonjärveen . Järven lähialueeseen sisältyy lähes 30 yli hehtaarin kokoista järveä tai lampea. Niistä huomattavimmat ovat Mukkajärvi , Matala Harrijärvi  ja Syvä Harrijärvi .  2  1  4 
