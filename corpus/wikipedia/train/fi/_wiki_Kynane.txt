Kynane  oli makedonialainen prinsessa. Hän oli Filippos II:n ja tämän illyrialaisen vaimon Audatan tytär. Aleksanteri Suuri oli Kynanen velipuoli.
Kynane oli tunnettu taidoistaan sodankäynnin saralla. Polyainoksen mukaan Kynane johti armeijoita ja tappoi jopa illyrialaisen kuningattaren Kaerian kaksintaistelussa. Filippos valitsi Kynanelle mieheksi Amyntas IV:n, joka oli Filippoksen veljen Perdikkas III:n poika ja jonka Filippos oli syrjäyttänyt päästäkseen itse kuninkaaksi. Amyntaan ja Kynanen ainoa lapsi oli Eurydike. Kynane opetti itse Eurydikeä sodankäynnin taidoissa. Kun Aleksanteri Suuri kuoli, päätti Kynane että Eurydikestä tulisi uuden kuninkaan – hänen oman velipuolensa Filippos III Arridaioksen – vaimo. Kynane matkusti Eurydiken kanssa Makedoniasta Aasiaan. Diadokit lähettivät Alketaksen murhaamaan tämän ja näin kävikin. 1 
