Eila Marjatta Rimmi  on suomalainen poliitikko. Hän toimi Vasemmistoliiton kansanedustajana Hämeen läänin pohjoisesta vaalipiiristä  kaksi kautta, vuosina 1991–1999.
Ennen kansanedustajaksi valintaansa Rimmi työskenteli vuodesta 1957 leipurin ammatissa. Vuodesta 1972 alkaen hän on toiminut myös Tampereen kaupunginvaltuuston jäsenenä. Vuodet 1990–1991 hän oli kaupunginvaltuuston toinen varapuheenjohtaja. Rimmi on toiminut myös Suomen Ammattiliittojen Keskusjärjestön  valtuuston jäsenenä vuodet 1966–1991 ja sen varapuheenjohtajana vuodet 1981–1991 sekä vuodet 1961–1989 Suomen Elintarviketyöläisten Liiton  liittotoimikunnan jäsenenä.
Eduskunnassa ollessaan Rimmi toimi ensimmäisellä edustajakaudellaan puolustusvaliokunnan ja työasianvaliokunnan jäsenenä, toisella kaudellaan puolestaan vuodet 1995–1996 maa- ja metsätalousvaliokunnan jäsenenä, vuodet 1996–1999 ympäristövaliokunnan jäsenenä sekä työasiainvaliokunnan varajäsenenä. Eduskuntauran, toiminnan kaupunginvaltuustossa ja ammattiyhdistystoiminnan lisäksi Rimmi toimi myös presidentin valitsijamiehenä presidentinvaalissa 1988.  
Rimmi on ollut vuodesta 1963 naimisissa Reino Rimmin kanssa. Hänellä on yksi lapsi, vuonna 1958 syntynyt poika Ari. 
