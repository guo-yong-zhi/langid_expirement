Dinis I  oli Portugalin ja Algarven kuudes kuningas, lisänimeltään Rakentaja. Hän hallitsi vuosina 1279–1325. Hänen aikanaan kuninkaan valta kasvoi, ja aateliston ja kirkon valta pieneni. 1 
Dinisin noustessa valtaan Reconquista oli päättynyt ja muslimit oli ajettu Pyreneiden niemimaalta. Niinpä hän ei ollut niinkään soturikuningas, vaan keskittyi enemmän hallintoon, lainsäädännön uudistamiseen ja vallan keskittämiseen kuningashuoneelle. Hän aloitti useiden linnojen, kaivosten ja kaupunkien rakennustyöt, ja paransi myös köyhien asemaa yhteiskunnassa. Hän määräs kosteikkoja kuivatettaviksi ja mäntymetsiä istutettaviksi - männyistä tuli rakennuspuita laivastolle. 2  Hän kehitti merivoimia suojellakseen maataan hyökkäyksiltä, mutta myöhemmin laivastosta tuli Portugalin imperiumin laajenemisen perusta. 3 
Diniksellä oli vaimo ja kaksi aviolasta sekä neljä nimeltä tunnettua rakastajatarta ja ainakin seitsemän aviotonta lasta.
Dinis perusti oppineiden keskuksen, josta kehittyi Coimbran yliopisto. Hän edisti portugalin kielen asemaa, ja vaati kaikki viralliset asiakirjat kirjoitettaviksi portugaliksi. 2  Dinis oli keskiajalla huomattava kulttuurivaikuttaja. Hän kirjoitti runoutta sekä muuta kirjallisuutta ja sävelsi musiikkia.
