Anna Rosina Tengén  oli suomalainen laulaja ja laulunopettaja.
Rosina Tengénin vanhemmat olivat lääninrovasti Johan Albert Tengén ja Ida Maria Tengström. Hän kävi Helsingin musiikkiopiston 1891 ja opiskeli myös Wienissä, Pariisissa ja Roomassa. Toimittuaan ensin musiikkiopiston soololaulun opettajana 1895–1896 hän ryhtyi yksityisopettajaksi. 1  Tengénin opettajia olivat Suomessa Abraham Ojanperä, Wienissä professori Filip Forsten ja Pauline Lucca, Roomassa professori Sarapani ja Pariisissa professori Froment, Renée Richard ja Rose Caron. Hänen oppilaitaan olivat puolestaan muun muassa Anna Hagelstam, Antonietta Toini Putkonen, Aino Elenius, Karin Ehder, Eini Mårtenson 3 , Ester Ingman, Minna Talvik-Palmgren ja Aune Varmavuori. Vaikka Tengén tuli tunnetuksi etenkin musiikkipedagogina, hän oli myös esiintyvä taiteilija. 4  Laulunopettajana Tengén toimi yli neljä vuosikymmentä. 5  
