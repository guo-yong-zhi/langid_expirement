Bernhardina Otteliana Vivica  Ekman  oli suomalainen pianotaiteilija ja musiikinopettaja.
Ekman opiskeli Turussa pianonsoittoa kapellimestari Wilhelm Friedrich Siberin  oppilaana. 2  Liivinmaalainen Siber asui Turussa vuodesta 1838 lähtien ja johti musiikkikoulua ja oppilasorkesteria. 3  Laulua Ekman opiskeli Betty Boijen johdolla, ja pianonsoittoa hänelle opetti myös tämän sisar Wilhelmina Boije, joka myöhemmin muutti pianopedagogiksi Philadelphiaan Yhdysvaltoihin. 4 
Vivika Ekman opetti musiikkia Turussa vuodesta 1846 lähtien. Hän haki vielä lisäoppia Tukholmasta kesäisin 1850–1853 opettajinaan Jan van Boom, Wilhelm Bauck ja 1860-luvun lopulla opettajanaan Oscar Byström. 2  Urkujensoittoa hänelle opetti Tukholmassa Elfrida Andrée ja harmoniaoppia Otto Daniel Winge. 4 
Ekman konsertoi pianistina ja orkesterisolistina usealla paikkakunnalla 1850- ja 1860-luvulla. Vuodesta 1870 lähtien hän opetti laulua pari vuosikymmentä Turussa Heurlinin ruotsalaisessa koulussa. Työnsä ohessa hän jatkoi pianonsoiton opetusta. Hänen tunnetuin oppilaansa oli Karl Ekman, joka ei ollut opettajansa sukulainen. 2  Vivika Ekman opetti myös turkulaista pianistia ja pianonsoitonopettajaa Henriette Leijeliä. 5 
