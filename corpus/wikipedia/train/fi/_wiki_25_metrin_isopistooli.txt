Isopistooli on Kansainvälisen ampumaurheiluliiton  sääntöjen mukaan ammuttava urheiluammuntalaji. Isopistooliammunta ei ole olympialaji. Laji muistuttaa naisten ja nuorten ampumaa 25 metrin urheilupistoolia, sekä kansallista 25 metrin pienoispistoolia.
Isopistooliammunnassa käytetään itselataavaa pistoolia tai revolveria, jonka sallittu kaliiperi on välillä 7,62 mm - 9,65 mm. Nykyisin eniten käytetty kaliiperi on kuitenkin .32 S&W Long. Ampumamatka on 25 metriä. 
Käytettävän aseen tulee sopia laatikkoon, jonka mitat ovat: pituus 30 cm, leveys 15 cm ja korkeus 5 cm. Vuoden 2009 alusta lähtien minimi laukaisuvastus 1 360 gramman sijaan 1 000 grammaa 1 . Ase on tyypillisesti kilpa-ammuntaan rakennettu erikoisase, tosin esimerkiksi sotilasammunnoissa saatetaan käyttää myös palveluspistooleja. Myös harjoittelussa saatetaan käyttää muita kuin varsinaisia kilpailuaseita. Esimerkiksi .357 Magnum -kaliiperinen revolveri, jolla ammutaan wadcutter -luotisia .38 Special -patruunoita on erittäin yleinen isopistooliammunnan harjoitteluase. Nykyinen de facto-standardikaliiperi huippuampujien aseissa on .32 S&W Long ja aseena puoliautomaattinen, itselataava pistooli.
Yleisiä kilpailuaseita isopistooliammunnassa ovat mm:
Kilpailu muodostuu kahdesta osasta, tarkkuusosiosta ja pikaosiosta. Suuremmissa kilpailuissa osiot ammutaan tyypillisesti peräkkäisinä päivinä. Tarkkuusosuus ensimmäisenä päivänä ja pika-osuus toisena.
Suomalainen, Turun Seudun Ampujia edustava Seppo Mäkinen on voittanut lajissa maailmanmestaruuden vuonna 1978 Etelä-Korean Soulissa pidetyissä kisoissa. 
10 metrin ilmapistooli • 25 metrin isopistooli • 25 metrin olympiapistooli • 25 metrin urheilupistooli • 25 metrin vakiopistooli • 50 metrin pistooli10 metrin ilmakivääri • 50 metrin pienoiskiväärin makuu • 50 metrin pienoiskiväärin asennot • 300 metrin kiväärin makuu • 300 metrin kiväärin asennot • 300 metrin vakiokiväärin asennot10 metrin liikkuvan maalin normaalijuoksut • 10 metrin liikkuvan maalin sekajuoksut • 50 metrin liikkuvan maalin normaalijuoksut • 50 metrin liikkuvan maalin sekajuoksutSkeet • Trap • Kaksoistrap
