Audi Q7 on Audin vuodesta 2005 lähtien valmistama suurikokoinen crossover-tyyppinen automalli. Se on valmistajansa ensimmäinen malli luokassaan ja samalla ensimmäinen, jonka mallinimi alkaa Q-kirjaimella.
Ensimmäisen sukupolven Q7 esiteltiin Frankfurtin autonäyttelyssä syksyllä 2005. 1  Se perustuu samalle pohjalevylle kuin aiemmin markkinoille tulleet Volkswagen Touareg ja Porsche Cayenne.
Vuoden 2006 Euro NCAP -kolaritestistä Q7 sai tulokseksi neljä tähteä viidestä. 2 
Vuonna 2009 malli koki kasvojenkohotuksen, jossa sen keula- ja peräosiin tehtiin pieniä muutoksia. Autoon tuli myös LED-päiväajovalot ja täysin LED-tekniikalla toteutetut takavalot. Sisätiloissa kojelautaan lisättiin koristelista matkustajan puolelle ja MMI-tietoviihdejärjestelmä päivittyi uudempaan. 3 
Toisen sukupolven Q7 esiteltiin Detroitin autonäyttelyssä tammikuussa 2015. Se perustuu Volkswagen Groupin modulaariselle MLB-pohjalevylle, jonka ansiosta se on edeltäjäänsä kevyempi. 4 
Vuoden 2015 Euro NCAP -kolaritestistä Q7 sai tulokseksi täydet viisi tähteä. 5 
Geneven autonäyttelyssä keväällä 2016 esiteltiin urheilullinen SQ7, jossa on 4,0-litrainen V8 TDI -dieselmoottori teholtaan 435 hevosvoimaa. Moottorissa on kaksi turboahdinta sekä sähköinen kompressori. 6 
Kesällä 2019 malli koki kasvojenkohotuksen, jossa se sai uudelleenmuotoillut etu- ja takavalot, puskurit ja etusäleikön, joka on nyt kahdeksankulmainen. 7  
