Opel Speedster on Opelin vuonna 2001 markkinoille tuoma urheiluauto. Se on järeämpienkin urheiluautojen mallin mukaisesti takavetoinen ja keskimoottorinen. Speedster on toinen auto, jonka Opel on suunnitellut yhteistyössä brittiläisen Lotuksen kanssa . Käytännössä perusrakenteeltaan Speedster on lähes identtinen Lotus Elisen kanssa, 1  ulkokuorta, moottoreita ja voimansiirtoa lukuun ottamatta.
Britanniassa Speedster tunnetaan nimellä Vauxhall VX220.
Alkuperäisen Speedsterin voimanlähteenä toimii 16-venttiilinen 2,2-litrainen ECOTEC-moottori, joka tuottaa tehoa 147 hv @ 5800 rpm. 850-kiloinen Speedster kiihtyy tällä moottorilla 0-100 km/h 5,9 sekunnissa ja aina 220 km/h asti.
Vuonna 2003 markkinoille tuli myös 2,0-litrainen turbomoottori, jolla vastaavat luvut ovat 4,9 sekuntia ja 243 km/h. Tehoa tässä moottorissa on tasan 200 hv.
