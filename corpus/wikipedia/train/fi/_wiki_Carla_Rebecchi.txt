Carla Rebecchi  1  on argentiinalainen maahockeypelaaja. 
Rebecchi debytoi Argentiinan naisten maahockeymaajoukkueessa 9. marraskuuta 2004. 2  Hän on kaksinkertainen olympiamitalisti, ja on saanut mitalinsa kesäolympialaisista 2008 ja 2012 Argentiinan joukkueessa. 3  Maahockeyn naisten maailmanmestaruuskilpailuista Rebecchin saldo on yksi kulta ja kaksi pronssia. Maailmanmestaruus tuli vuonna 2009, kun kilpailu pidettiin Rebecchin kotimaassa Argentiinassa. 
Hän on naimisissa maahockeypelaaja Jorge Lombin kanssa. 4  Helmikuussa 2017 Rebecchi ilmoitti lopettavansa uransa raskauden vuoksi. 5  Kuusi kuukautta vauvan syntymän jälkeen hän kuitenkin jatkoi pelaamista. 6  Yhteensä Rebecchi on pelannut 292 maaottelua. 2 
