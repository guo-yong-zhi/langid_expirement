Seurajoukkueuran tilastot kattavat vain kansalliset sarjat, päivitetty 26. toukokuuta 2011.
Juan Pablo Colinas Ferreras, yleensä vain Juan Pablo  on espanjalainen jalkapallomaalivahti. Hän edustaa Espanjan Primera Divisiónissa pelaavaa Sporting Gijónia.
Juan Pablo aloitti ammattilaisuransa kotikaupunkinsa Cultural Leonesasta, josta hän siirtyi vuonna 2000 Deportivo Alavésiin. Ensimmäisellä kaudellaan edustusjoukkueessa hän toimi ranskalaisvahti Richard Dutruelin varamaalivahtina. Seuraavina kahtena kautena hänellä oli niin ikään vaikeuksia nousta joukkueen ykkösmaalivahdiksi. Kolmen kauden aikana Alavésissa hänellä kertyi tilille vain 15 ottelua. Ensimmäisen pääsarjaottelunsa hän pelasi 22. syyskuuta 2002 ottelussa Villarrealia vastaan.
Vuonna 2005 Juan Pablo siirtyi Numanciaan. Hän pelasi seuraavien kahden kauden aikana yhteensä 70 ottelua. Hän palasi Numanciaan kaudeksi 2008–2009, kun joukkue nousi neljännen kerran historiassaan maan pääsarjaan. Kauden 2007–2008 hän pelasi Tenerifessä.
Kesäkuussa 2009 Juan Pablo irtisanoutui sopimuksestaan Numancian kanssa, ja teki uuden kolmivuotisen sopimuksen pääsarjaseura Sporting Gijónin kanssa.
