Etelä-Afrikan sateenkaarilippu on Etelä-Afrikan pride-liikkeen yleisesti käyttämä lippu. Se on perinteisen sateenkaarilipun ja Etelä-Afrikan lipun yhdistelmä.
Lipun on suunnitellut Eugene Brockman, joka on myös perustanut yhdistyksen nimeltä Gay Flag of SA, joka pyrkii saamaan lipulle virallisen tunnustuksen. 1  Brockmanin mukaan lippu on sopiva symboli sateenkaarivaltiona tunnetulle Etelä-Afrikalle. Lippu julkaistiin 18. joulukuuta 2010 Mother City Queer Project -tapahtumassa Cape Town Stadiumilla. 2 .
Vuonna 2012 Etelä-Afrikan kulttuuriministeriön alainen heraldinen virasto antoi virallisen tunnustuksensa lipulle. Tämän johdosta Etelä-Afrikasta tuli maailman ensimmäinen valtio, joka on tunnustanut jonkinlaisen sateenkarilipun. 3  Lippua ei kuitenkaan ole tunnustettu Etelä-Afrikan lippuun verrattavaksi kansalliseksi symboliksi, vaan Etelä-Afrikan sateenkaariyhteisön virallinen lippu. 4  5  
Soweto Pride vuonna 2012
Sateenkaarilippu tangossa
