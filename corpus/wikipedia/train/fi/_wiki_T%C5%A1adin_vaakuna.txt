Tšadin vaakuna on Tšadin tunnus lipun, kansallislaulun ja moton ohella.
Vaakunan kilvessä on keltaista ja sinistä. Sininen kuvaa Tšadjärveä. Kilven yläpuolella on nouseva Aurinko. Kilvenkannattajina on vuohi ja leijona. Kilven oikealla puolella oleva vuohi kuvaa maan pohjoisosaa ja leijona vasemmalla maan eteläosaa. Vaakunassa esiintyvät maan lipun värit. 1 
Vaakunassa on valtion motto Unité, travail, progrès, suomeksi yhtenäisyys, työ, kehitys.
Valtiolla on myös erillinen sinetti, jossa on maan afrikkalaisuutta kuvastavat nuoren naisen kasvot. 1 
