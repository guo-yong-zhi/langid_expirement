Turun Palloseura  on turkulainen jääkiekon SM-liigassa pelaava jääkiekkojoukkue. HC TPS:n edustusjoukkueen päävalmentajana toimii Tommi Miettinen. 2  Palloseura pelaa kotiottelunsa Gatorade Centerissä, johon mahtuu 10 500 katsojaa  
TPS on Suomen pääsarjatason menestyneimpiä joukkueita: se on voittanut Suomen mestaruuden yksitoista kertaa. Kymmenellä SM-liigan mestaruudellaan TPS sijoittuu kyseisen liigan menestyslistalla toiseksi. TPS voitti kaudella 1975–1976 SM-liigan ensimmäisen mestaruuden.
Turun Palloseura aloitti jääkiekkotoimintansa vuonna 1937 ja nousi vuonna 1939 karsintojen kautta SM-sarjaan. Vuonna 1943 TPS saavutti hopeaa mutta vuoden 1944 keskeytyneen sotasarjan jälkeen menestystä ei tullut. Vielä 1950-luvun alussa TPS pelasi maakuntasarjassa, kunnes joukkue nousi vuonna 1952 takaisin mestaruussarjaan ja saavutti heti seuraavalla kaudella pronssia. Vuoden 1955 hopean jälkeen TPS otti ensimmäisen jääkiekkomestaruutensa vuonna 1956 voittamalla kaksiosaisessa loppuottelussa Hämeenlinnan Tarmon maalein 7–2 kotona ja 9–3 vieraissa. Vuoden 1957 MM-kilpailuissa Suomen maajoukkuetta edusti viisi TPS-pelaajaa: Voitto Soini, Matti Sundelin, Mauno Nurmi, Risto Aaltonen ja Aki Salonen.
Vielä vuonna 1957 Turun Palloseura sai SM-sarjassa hopeaa, mutta sen jälkeen kaudet olivat ailahtelevia. Keväällä 1962 joukkue putosi alemmalle sarjatasolle, nousi seuraavana kautena takaisin ja saavutti vuonna 1967 SM-hopeaa mutta putosi jälleen mestaruussarjasta keväällä 1968. Paluu SM-sarjaan onnistui jälleen yhdessä vuodessa, mutta tulevat kaudet TPS sijoittui paikallisvastustajaansa TuTo:a heikommin. Myös oman jäähallin puuttuminen verotti menestystä, koska joukkue harjoitteli muiden kaupunkien halleissa. Vasta vuonna 1973 Kupittaan tekojäärata katettiin.
Vuonna 1975 paikallisvastustaja TuTo putosi SM-sarjasta – joka saman tien muuttui SM-liigaksi – ja sen nimekkäimmät pelaajat siirtyivät Palloseuraan, joka saattoi rakentaa menestysjoukkueen uudistettuun pääsarjaan. 3  TPS voitti vahvistuneella joukkueellaan SM-liigan ensimmäisen mestaruuden kaudella 1975–1976 ja oli hopealla seuraavana vuonna. Vuosien 1982 ja 1985 hopea- sekä useiden pronssimitalien jälkeen seura voitti kultaa kaudella 1988–1989, mistä alkoivat suurimman menestyksen vuodet.
TPS on voittanut 11 Suomen-mestaruudestaan kuusi Hannu Jortikan valmennuksessa. Jortikan mestaruudet ovat tulleet kahdesti kolmena vuonna peräkkäin 1989–1991 ja 1999–2001. Vuosina 1989–2001 Palloseura oli 11 kertaa SM-finaaleissa ja voitti niistä kahdeksan. Yhdentoista SM-mitalin lisäksi se voitti tuona aikana Euroopan Cupissa kultaa ja kolme pronssia, EHL-mestaruuden ja -pronssin sekä Super Cupin voiton. Useita turkulaisseuran pelaajia siirtyi NHL:ään rikastuttaen kasvattajaseuraansa siirtosummina.
Turkuhalli menetti Suomen ykkösjäähallin aseman, kun Helsinkiin valmistui Hartwall Areena 1990-luvun puolivälissä. Urheilutoimittaja Kalle Virtapohjan mukaan tämä merkitsi ”Turun dynastian” rappeutumisen alkua vaikka Hannu Jortikka vielä pystyikin johtamaan TPS:ää urheilulliseen menestykseen. Jalkapallon Bosman-päätöksen soveltaminen jääkiekkoon merkitsi sitä, että pelaajien myyminen ei enää muodostunut entisenlaiseksi tulonlähteeksi. Organisaation valuminen jatkui 2000-luvulla osakeanneista ja kiinteistöjen myynnistä huolimatta.selvennä 4 
Vuoden 2001 mestaruuden jälkeen TPS:n menestys 2000-luvun ensimmäisellä vuosikymmenellä jäi kauden 2003–2004 hopeaan. Pudotuspelien karsintoihin päättynyt kausi 2006–2007 oli seuralle surkea, koska menestystä ei kovista pelaajapanostuksista huolimatta saavutettu ja tilikauden tappiot olivat ennätykselliset lähes 1,4 miljoonaa euroa 5 .
Näitä tappioita korjattiin ensimmäisen kerran seuran historiassa julkisella osakeannilla, jolla onnistuttiinkin paikkaamaan seuran taloutta.
Kausi 2007–2008 oli TPS:lle poikkeuksellinen moniin vuosiin. Edellisen kauden taloudellisista tappioista johtuen jouduttiin rakentamaan aivan erilainen joukkue, jossa panostettiin nuoriin tulevaisuuden lupauksiin hankkimatta kallispalkkaisia tähtipelaajia.
Keväällä 2010 TPS voitti Suomen mestaruuden tavalla, jota esimerkiksi Iltalehden Pekka Jalonen piti ”liigahistorian kovimpana temppuna”. Joukkue lähti kauteen liigan toiseksi pienimmällä pelaajabudjetilla mutta sijoittui silti runkosarjassa kuudenneksi. Pudotuspeleissä joukkue paransi vielä suoritustaan ja hävisi 15 pudotuspelistä vain kolme: kaksi JYPille välierissä ja yhden HPK:lle finaaleissa. 6 
Kausi 2010–2011 oli edellisen vastakohta. Hallitseva mestari oli koko kauden sarjataulukon loppupäässä ja vaarassa joutua liigakarsintaan. Vasta runkosarjan viimeisellä kierroksella ratkesi, että karsintaan joutui TPS:stä pisteen päähän jäänyt Lahden Pelicans. Kaudella 2011–2012 TPS sijoittui runkosarjassa kymmenenneksi ja hävisi pudotuspelien villi kortti -kierroksella Oulun Kärpille otteluvoitoin 0–2.
Kaudella 2012–2013 TPS sijoittui runkosarjassa 13:nneksi, seitsemän pistettä Tampereen Ilveksen edellä.
Kaudella 2013–2014 TPS sijoittui runkosarjassa 13:nneksi, kahdeksan pistettä Kuopion KalPasta edellä.
Kaudella 2014–2015 TPS lähti kauteen kovin odotuksin, mutta tulosta ei syntynyt niin joukkue erotti marraskuussa Suikkasen, jonka tilalle tuli Miika Elomo. Tulosta ei syntynyt Elomonkaan alaisuudessa, jonka joukkue erotti helmikuussa ja tilalle tuli Jarno Pikkarainen.
Kaudella 2015–2016 Turun Palloseuran päävalmentajana aloitti Ari-Pekka Selin. Kaudella 2015–2016 TPS sijoittui runkosarjassa sijalle 7. TPS voitti pudotuspelien ensimmäisellä kierroksella Sportin otteluvoitoin 2–0. Puolivälierissä vastaan asettui Kärpät, jolle TPS hävisi otteluvoitoin 4–2.
Kaudella 2016–2017 TPS sijoittui runkosarjassa toiseksi. Puolivälierissä TPS sai vastaansa HIFK:n, jolle TPS hävisi otteluvoitoin 4–2.
Kaudella 2017–2018 TPS sijoittui runkosarjassa jälleen toiseksi. Puolivälierissä TPS kohtasi SaiPan, jonka TPS voitti otteluvoitoin 4–2. Välierissä vastaan asettui Tappara, jolle TPS hävisi otteluvoitoin 4–0. Pronssiottelussa vastaan asettui HIFK, jolle se hävisi 3–2.
Kaudella 2018–2019 TPS sijoittui runkosarjassa neljänneksi edellään Kärpät, Tappara ja Pelicans. Palloseura kohtasi puolivälierissä Hämeenlinnan Pallokerhon, joka oli parempi otteluvoitoin 4–1. 7 
Kaudella 2019–2020 Turun Palloseura sijoittui runkosarjassa sijalle 11. TPS:n kauden aloittanut päävalmentaja Kalle Kaskinen sai potkut heikon menestyksen vuoksi 1. marraskuuta 2019. Tilalle palkattiin loppukaudeksi Marko Virtanen. Kaskisen alaisuudessa TPS sai kasaan 17 ottelussa vain 14 pistettä, eikä joukkue pystynyt parantamaan otteita riittävästi Virtasen valmennuksessa. Kausi oli ensimmäinen sitten kauden 2014-15, kun TPS jäi kokonaan pudotuspelien ulkopuolelle. 
Kaudelle 2020–2021 TPS muutti joukkueensa rakennetta. Päävalmentajaksi astui Raimo Helminen 8 . Joukkueen alkukausi on sisältänyt paljon ailahtelua pelissä, mutta suurelta osin TPS on ylittänyt sille annetut odotukset. Joukkue ehti pelata 59 peliä, siinä missä kaikki joukkueet eivät pelanneet yhtä suurta pelimäärää. P/O-arvon 1,80 saavuttanut TPS sijoittui 106 pisteellään, Liigan runkosarjassa 3. sijalle: ohitse muun muuassa Kärppien, Ilveksen, KalPan ja Tapparan. TPS voitti puolivälierissä Pelicansin voitoin 3-2 ja varmisti finaalipaikan kukistamalla HIFK:n semifinaaleissa voitoin 3-1. TPS oli viimeksi finaaleissa vuonna 2010 voitettuaan Suomen mestaruuden kukistamalla HPK:n. Radikaalisti muuttunut ja uudistunut joukkue sai lempinimen "Muukalaislegioona" - etenkin yhdysvaltalainen Josh Kestner loisti sekä runkosarjan että pudotuspelien pistetilastoissa. Myös nuori Lauri Pajuniemi teki vakuuttavaa tulosta, mikä pääsi huipentumaan TPS:n päästessä kohti finaalipelejä.
Turun Palloseura on saavuttanut mainetta etenkin hyvien maalivahtien kasvattajana, ja varsinkin Vladimir Jurzinovin alaisuudessa nuorista pelaajista jalostui suuri määrä huippupelaajia, kuten Saku Koivu, Mikko Koivu, Aki Berg, Fredrik Norrena, Antti Aalto, Jani Hurme, Tomi Kallio, Sami Salo, Kimmo Rintanen, Jere Lehtinen, Marko Kiprusoff, Miikka Kiprusoff, Kimmo Timonen, Petteri Nummelin, Antero Niittymäki, jotka ovat pelanneet menestyksekkäästi eri maiden sarjoissa ja Suomen maajoukkueessa. Muita tunnettuja TPS-pelaajia ovat muun muassa Ville Vahalahti, Teemu Lassila, Henrik Tallinder, Lauri Korpikoski, Rasmus Ristolainen, Joni Ortio, Atte Engren, Joonas Järvinen, Mikko Rantanen, Ilari Filppula , Lee Sweatt, Eric Perrin, Karri Rämö, Mikko Lehtonen, Tarmo Reunanen, Artturi Lehkonen, Aleksandr Georgijev, Kaapo Kakko, Lauri Pajuniemi, Juuso Pärssinen, Eemil Viro, Markus Nurmi ja Mikael Pyyhtiä.
TPS pelaa kotipelinsä musta-valkoisella paidalla, mustilla housuilla, mustilla sukilla sekä mustalla kypärällä. Vierasottelut joukkue pelaa valko-mustalla paidalla ja valkoisilla sukilla.
TPS:n logo 1922–1981, 1989–1990 ja 2007–. ”Pallologosta” on ollut käytössä erilaisia variaatioita. 9 
TPS:n ”kaukalologo” 1981–1989. 9 
TPS:n logo 1990–2007. ”Pallologon” ympärille lisättiin kultalehvät sen jälkeen, kun joukkue oli voittanut toisen peräkkäisen Suomen-mestaruuden. 9 
Maalivahdit
Puolustajat
Hyökkääjät
Päävalmentaja
Apulaisvalmentajat
Lähde: Eliteprospects Eliteprospects.    Päivitetty: 3. elokuuta 2023
Hallitus:
Toimitusjohtaja:
Kalevi Numminen -palkinto:
Jääkiekon SM-liigan kuukauden pelaaja -palkinto on myönnetty seuraaville Tepsiläisille:
Kultainen kypärä -palkinnon saajat:
Urpo Ylönen -palkinto myönnetään parhaalle maalivahdille:
Parhaalle puolustajalle myönnetään Pekka Rautakallio -palkinto:
Paras maalintekijä palkitaan Aarne Honkavaaran nimikkopalkinnolla:
Veli-Pekka Ketola -palkinto:
Jarmo Wasaman muistopalkinto:
Matti Keinonen -palkinto:
Lasse Oksanen -palkinto:
Raimo Kilpiö -palkinto:
Jari Kurri -palkinto:
TPS:n maalilaulu on Erkki Liikasen esittämä ja säveltämä Maali se on hunajata -kappale. Sanat lauluun on tehnyt Veepee Lehto. Alkuperäinen rakkauslaulu Hunajata ilmestyi vuonna 1982 ja Liikanen esitti sen duettona Tuire Pentikäisen kanssa. Alkuperäiset laulun sanat ovat Erkki Liikasen käsialaa.
TPS:n naisjoukkue nousi kaudeksi 2018–2019 pelaamaan Naisten Liigaan yhdessä Vaasan Sportin kanssa, sillä pelaavien joukkueiden kokonaismäärä kasvatettiin 10:een. 13 
TPS:n seisomakannattajakatsomo sijaitsee Gatorade Centerin katsomoissa B4 ja C1. Istumakannattajakatsomo sijaitsee katsomossa B3. Kannattajat tunnetaan nimellä TPS-kannattajat. TPS-kannattajat on kaikille avoin yhteisö, jonka jäsenet kannattavat Turun Palloseuraa yli lajirajojen. TPS-kannattajilla ei ole virallista yhteyttä HC TPS:ään, mutta tekee kuitenkin yhteistyötä seuran kanssa.
TPS-kannattajat pyrkii luomaan TPS:lle lajirajat ylittävää seurakulttuuria. TPS-kannattajat järjestää matkoja TPS:n vierasotteluihin. Lisäksi kannattajatoimintaan kuuluu erilaisten tifojen tekeminen.
1928–1929: 1928: Viipurin Reipas | 1929 HJK
1930–1939: 1930: ei pelattu | 1931: TaPa | 1932: HJK | 1933: HSK | 1934: HSK | 1935: HJK | 1936: Ilves | 1937: Ilves | 1938: Ilves | 1939: KIF
1940–1949: 1940: ei pelattu | 1941: KIF | 1942: ei pelattu | 1943 KIF | 1944 ei jaettu | 1945: Ilves | 1946: Ilves | 1947: Ilves | 1948: Tarmo | 1949 Tarmo
1950–1959: 1950: Ilves | 1951: Ilves | 1952: Ilves | 1953: TBK | 1954: TBK | 1955: TBK | 1956: TPS | 1957: Ilves | 1958: Ilves | 1959: Tappara
1960–1969: 1960: Ilves | 1961: Tappara | 1962: Ilves | 1963 Lukko | 1964: Tappara | 1965: Karhut | 1966: Ilves | 1967: RU-38 | 1968: KooVee | 1969: HIFK
1970–1979: 1970: HIFK | 1971: Ässät | 1972: Ilves | 1973: Jokerit | 1974: HIFK | 1975: Tappara | 1976: TPS | 1977: Tappara | 1978: Ässät | 1979: Tappara
1980–1989: 1980: HIFK | 1981: Kärpät | 1982: Tappara | 1983: HIFK | 1984: Tappara | 1985: Ilves | 1986: Tappara | 1987: Tappara | 1988: Tappara | 1989: TPS
1990–1999: 1990: TPS | 1991: TPS | 1992: Jokerit | 1993: TPS | 1994: Jokerit | 1995: TPS | 1996: | Jokerit | 1997: Jokerit | 1998: HIFK | 1999: TPS
2000–2009: 2000: TPS | 2001: TPS | 2002: Jokerit | 2003: Tappara | 2004: Kärpät | 2005: Kärpät | 2006: HPK | 2007: Kärpät | 2008: Kärpät | 2009: JYP
2010–2019: 2010: TPS | 2011: HIFK | 2012: JYP | 2013: Ässät | 2014: Kärpät | 2015: Kärpät | 2016: Tappara | 2017: Tappara | 2018: Kärpät | 2019: HPK
2020–: 2020: ei jaettu | 2021 Lukko | 2022 Tappara
 
