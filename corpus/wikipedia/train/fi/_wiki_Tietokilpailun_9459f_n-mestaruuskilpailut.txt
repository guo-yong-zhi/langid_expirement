Tietokilpailun Pohjoismaiden-mestaruuskilpailut  on Pohjoismaille ja Baltian maille tarkoitettu, alun perin kahden ja sittemmin kolmen vuoden välein järjestettävä tietokilpailutapahtuma. Tapahtumaan kuuluvat henkilökohtainen kilpailu, parikilpailu ja joukkuekilpailu. Kilpailua ovat isännöineet Tallinna vuosina 2008 ja 2018, Turku vuonna 2010, Kööpenhamina vuonna 2012 1  sekä Oslo vuonna 2015. Kilpailujen kysymykset laaditaan osallistuvien maiden yhteistyönä.
Suomalainen Tero Kalliolevo voitti kaikki kolme jaossa ollutta mestaruutta sekä vuonna 2008 että vuonna 2010. Vuonna 2012 hän voitti jälleen henkilökohtaisen sekä parien mestaruuden mutta joukkuekilpailun voitto meni Norjaan. Vuonna 2015 Kalliolevo voitti Jussi Suvannon kanssa parikilpailun mestaruuden ja saavutti muissa kilpailumuodoissa pronssia. Norjalainen Thomas Kolåsæter voitti kotimaassaan henkilökohtaisen kilpailun ja kuului myös joukkuekilpailun voittaneeseen Norjan maajoukkueeseen. 2  Vuonna 2018 kaikki mestaruudet jäivät Viroon ja Igor Habal voitti kolme kultamitalia. 
