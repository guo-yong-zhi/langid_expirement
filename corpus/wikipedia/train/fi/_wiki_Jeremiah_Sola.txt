Jeremiah "JJ" Sola  on yhdysvaltalais-italialainen aktiiviuransa lopettanut koripalloilija.
Sola pelasi urallaan Suomessa, Meksikossa, Italiassa, Kyproksella ja Islannissa, jossa voitti maan mestaruuden. Suomeen Sola saapui marraskuussa 2004, kun Pyrbasket hankki hänet eurovahvistukseksi liettualaispelaajan tilalle. Pyrbasket sijoittui kyseisellä kaudella kymmenenneksi eikä selviytynyt pudotuspeleihin. Sola oli runkosarjan viidenneksi paras pisteidentekijä 22,21 pisteen keskiarvolla. Aikaisemmin Sola oli menossa Italian toiseksi korkeimmalle sarjatasolle, mutta hän ei saanut vaadittua Italian kansalaisuutta tuolloin ajoissa. 1  Kansalaisuuden Solalle hankkinut seura halusi kolmivuotisen pelaajasopimuksen ja kertoi muille seuroille Solasta negatiivisia asioita. Lokakuussa 2009 tehdyssä haastattelussa Sola kertoi lopettaneensa ammattilaisuransa. Hänellä oli vaimo ja lapsia, ja hän työskenteli Yhdysvaltain armeijan palveluksessa. Kommunikaatioyhteyksistä armeijassa vastannut Sola oli lähdössä Irakiin. 2 
