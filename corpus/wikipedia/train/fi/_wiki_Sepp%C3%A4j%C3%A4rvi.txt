Seppäjärvi on niemien halkoma järvi Savonlinnan keskustan pohjoispuolella Etelä-Savossa. Sen pinta-ala on 3,2 neliökilometriä. Järven eteläpuolella sijaitsee Savonlinnan lentoasema. Seppäjärvi on osa Suurijoen valuma-aluetta, jonka vakavesistä useat sijaitsevat noin 83,4 metriä merenpinnan yläpuolella. 3  1 
Seppäjärven pituus kaakosta luoteeseen on 6,3 kilometriä. Järven ulottuvuuksia kasvattaa kaakkoisosan noin kilometrin pituinen Seppäkapee-lahti ja luoteisosan Muhonlahti, joka on varsin erillään pääaltaasta. Pääaltaan eteläpuolella sijaitsee Talvilahti, jota erottaa muusta järvestä Kaamanniemi. Eniten Seppäjärveä jakaa keskiosan haarautuva Hirsiniemi, jonka pohjoispuolella sijaitsee järvenosia yhdistävä kapea Uittosalmi. 2  1 
Seppäjärven useista saarista isoimmat ovat noin viisi hehtaaria laaja Mäntysaari ja sen pohjoispuolinen noin kaksi hehtaaria laaja Palosaari. Seppäjärven saaret sijaitsevat Hirsiniemen länsipuolella tai aivan niemen tuntumassa. Kaakkoinen osa Seppäjärveä on saareton. Seppäjärven mutkittelevan rantaviivan pituus on 32 577 metriä, rannat ovat pientalojen täplittämää metsämaata. 1 
Seppäjärvi laskee kaakkoiskolkastaan Seppäjokea kaakkoon Ala-Kieluun, joka on osa Kuhajärveä. Kuhajärven korkeustaso on lähes sama kuin Seppäjärven, ja se sijaitsee suurelta osin Seppäjärven eteläpuolella. Järvien välissä on Seppäharju. Samantasoinen vesialue jatkuu myös Talvilahdelta luoteeseen Iso-Kortteikko–Valkeajärvi-nimisenä, erittäin sokkeloisena vakavetenä. Ala-Kieluusta virta vie itään Löksään, joka on niin ikään lähes samantasoinen 1 
Seppäjärvi  kuuluu Suurijoen valuma-alueeseen , joka on kolmannen jakovaiheen vesistö Vuoksen päävesistössä . Toinen jakovaihe on Ylä-Enonveden valuma-alue  ja ensimmäinen on Haukiveden–Kallaveden alue . Seppäjärvi on toiseksi laajin Suurijoen valuma-alueen 25:stä vähintään hehtaarin laajuisesta vakavedestä. Laajin on Kuhajärvi ja kolmanneksi laajin on Hiisjärvi. 4 
