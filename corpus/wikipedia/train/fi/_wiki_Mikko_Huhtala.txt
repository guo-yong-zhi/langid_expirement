Mikko Kustaa Huhtala  on suomalainen aktiiviuransa lopettanut painija ja olympiamitalisti. Parhaina vuosinaan hän paini alle 74:n ja alle 82 kilon sarjoissa. 1 
Huhtala voitti olympiapronssia Moskovassa 1980 ja sijoittui neljänneksi Montréalissa 1976. MM-kilpailuissa hän saavutti hopeaa Oslossa 1981 ja EM-kisoissa hopeaa Prievidzassa 1980. Muissa MM-kilpailuissa hän sijoittui seitsemänneksi vuonna 1975 ja 11:nneksi vuonna 1974. EM-kilpailuissa hän oli neljäs vuonna 1976, viides vuosina 1978 ja 1981 sekä kuudes vuosina 1976 ja 1979. Hän voitti Pohjoismaiden mestaruuden vuonna 1982 ja sotilaiden maailmanmestaruuden vuonna 1974. 1 
Seuratasolla Huhtala edusti Lapuan Virkiää. 1  Hän voitti viisi Suomen mestaruutta, 1  74 kilon sarjassa vuosina 1976, 1977, 1978 ja 1980 2  sekä 82 kilon sarjassa vuonna 1979. 3  SM-hopeaa hän sai vuosina 1974 ja 1982 sekä pronssia vuosina 1975 ja 1981. 1 
Mikko Huhtalan serkku Ilmari Huhtala voitti kreikkalais-roomalaisen painin Suomen mestaruuden 52-kiloisten sarjassa vuonna 1972. 
