Jay Sterner Hammond  oli yhdysvaltalainen republikaanisen puolueen poliitikko. Hän toimi Alaskan kuvernöörinä 1974–1982. 
Hammond syntyi New Yorkin osavaltiossa ja opiskeli Pennsylvanian valtionyliopistossa. Toisessa maailmansodassa palveltuaan hän muutti vuonna 1946 Alaskaan. 
Hammond aloitti Alaskassa poliittisen uransa, joka huipentui hänen kahdeksanvuotiseen kuvernööriyteensä. Hän esiintyi julkisuudessa vielä kautensa jälkeenkin: hän juonsi vuoteen 1992 televisiosarjaa Jay Hammond's Alaska ja julkaisi kaksi omaelämäkerrallista teosta. 
Hammond kuoli Alaskassa 83-vuotiaana. 
