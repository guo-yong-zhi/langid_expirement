Koordinaatit: 22.692°N, 58.545°E
Ash-Šarqiyyan pohjoinen kuvernementti  on yksi Omanin yhdestätoista hallinnollisesta alueesta, kuvernementista.  1  Sen pinta-ala on 21 136 neliökilometriä. 4  Se muodostettiin lokakuussa 2011 jakamalla aiempi ash-Šarqiyyan alue kahteen, pohjoiseksi ja eteläiseksi kutsuttuun osaan. 5  6  
Hallinnollinen keskus on Ibra, maataloustuotteistaan ja kaupankäyntipaikkana tunnettu historiallinen kaupunki, jossa on useita linnoituksia ja vanhoja moskeijoita. Sieltä on maanteitse noin 180 kilometriä pääkaupunki Masqatiin. 1 
Ash-Šarqiyyan pohjoinen kuvernementti rajautuu lännessä ad-Dakhiliyyan, pohjoisessa Masqatin, idässä ash-Šarqiyyan eteläiseen sekä etelässä al-Wustan kuvernementtiin. 4 
Vuoden 1993 väestönlaskennassa väkiluku oli 118 680, vuonna 2003 140 091 ja vuonna 2010 162 482 asukasta 7  . Toukokuussa 2015 väkiluvuksi kirjattiin jo 249 716 henkeä, joista omanilaisia oli 162 644 ja ulkomaalaisia 87 072. 2   
Aluehallinnon toisella tasolla kuvernementti jakautuu seuraavaan kuuteen piirikuntatason  hallintoalueeseen: Ibra,  Bidiya, Dima wa at-Taiyyin, al-Mudaibi, al-Qabil ja Wadi bani Khalid. 1  Näistä al-Mudaibi oli laajin ja väkirikkain . 8 
