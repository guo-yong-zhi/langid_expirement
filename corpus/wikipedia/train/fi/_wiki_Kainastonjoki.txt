Kainastonjoki on 24 kilometrin pituinen joki Kauhajoella. 2  Joki saa alkunsa Vehkaluoman ja Norinluoman yhtyessä Kainastonjokeen Kauhajoen luoteisosassa. 1  Kokonkylässä jokeen yhtyy 44 kilometriä pitkä 3  Päntäneenjoki. 2  Kainastonjoki laskee Kauhajokeen Aronkylässä. Jokeen ei ole yhteydessä ainuttakaan järveä. 1  Joki kuuluu Kyrönjoen vesistöalueeseen. 1 
Kainastonjoen vedenlaatu oli 2000-luvun alussa välttävä. 4  Joelle tyypillistä ovat korkeat ravinne- ja humuspitoisuudet. 5  Kainastonjoen yläosassa vedenlaatuun vaikuttavat varsinkin soilta ja metsistä tulevat vedet. 5  Myös metsätalous, maatalous ja turvetuotanto aiheuttavat ravinteiden, orgaanisten aineiden ja kiintoaineiden huuhtoutumista jokeen. 5 
Joen yläosassa ympäröivä maisema on yhtenäistä ja alavaa viljelyslakeutta. Kainastonjoen yläosan valuma-alueen peltoprosentti on noin 40. Joki on yläosastaan suurimmaksi osaksi tukkoinen ja kapea. 1 
Tavallisia Kainastonjoen kaloja ovat kivennuoliainen, särki ja hauki 3 . Myös muun muassa kiiski, ahven, made esiintyvät joessa. 3  Joessa on lisäksi hyvin pieni harjus- ja taimenkanta. 3 
Suurimmaksi osaksi joen virkistyskäyttö on kalastusta, veneilyä ja uintia, vaikka uimapaikkoja joessa on varsin niukasti. 6 
Kainastonjoen ylittävän Kattilakosken sillan läheisyydessä käytiin Suomen sodan aikana 28. heinäkuuta 1808 Ruotsin voittoon päättynyt Aron kahakka. 7 
