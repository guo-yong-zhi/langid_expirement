Kun muut ovat menneet on Jari Loisan ja hänen johtamansa yhtyeen ensimmäinen studioalbumi vuodelta 1986. Loisa oli aikaisemmin vaikuttanut Donna- ja Siberia-yhtyeissä.
Levyn on julkaissut Polarvox Oy levymerkillään Amulet tunnuksella WISH 11 ja sen on tuottanut T. T. Oksala.
Kannen valokuvat ovat Jan Kailan tekemiä. Kannen suunnittelusta ovat vastanneet Kaila ja Stefan Bremer. LP-levyn kannen on valmistanut Kirjapaino K. Kuronen.
Kaikki kappaleet ovat J. Loisan tekemiä. Sovitukset ovat Loisan paitsi nimikappaleen osalta T. T. Oksalan. Kappaleiden tekijänoikeuksien haltija on Polarvox Music Oy.
Lisäksi T. T. Oksala soittaa kitaraa kappaleissa "Kun muut ovat menneet", "Mä seison sun rinnallas" ja "Pidätkö minusta kiinni".
