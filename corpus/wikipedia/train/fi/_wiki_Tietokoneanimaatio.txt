Tietokoneanimaatio on animaatiotekniikka, jossa liikkuvat kuvat luodaan kokonaan tietokoneilla. Tietokoneanimaatiossa yhdistyvät perinteinen animaatio ja tietokonegrafiikka.
Tietokoneiden laskentatehon kasvettua ja ohjelmien kehityttyä tietokoneanimaatio on vähitellen syrjäyttänyt perinteisen piirrosanimaation pitkissä animaatioelokuvissa. Nykyisin myös suurin osa Hollywood-elokuvien erikoistehosteista toteutetaan tietokoneanimaation avulla.
Pixar ja Dreamworks ovat tunnetuimpia tietokoneanimaatioelokuvia valmistavia yhtiöitä.
