Koordinaatit: 54°12′15″N, 27°51′15″E
Lahoisk  eli Logoisk  on Minskistä koilliseen sijaitseva Valko-Venäjän Minskin alueen pieni kaupunki ja samanniminen hallinnollinen piiri. Vuoden 2009 lokakuussa kaupungissa asui 10 706 ja piirissä yhteensä 35 957 ihmistä. 1  2  3 
Minskistä koilliseen vievä M3 valtatie tuo nopean yhteyden kaupunkiin, matkaa Minskin keskustasta on 40 kilometriä. Noin 12 kilometriä Lahoiskin keskustan pohjoispuolella M3-valtatieltä erkanee sivutie Hatynin muistoalueelle itään . Jatkamalla M3-valtatietä kauemmas pohjoiseen pääsee Polatskiin. Kantatietä P59 pitkin Lahoiskista pääsee kaakossa sijaitsevaan Smaljavitšyyn  ja itään vievää kantatietä P3  pitkin Barysauhun . 2  4 
Alueen tunnetuimmat nähtävyydet ovat vaikuttava Hatynin muistoalue   saksalaisten hävittämien kylien ja joukkotuhojen muistoksi sekä Silitšyn hiihtokeskus , josta löytyy muun muassa hotellikylä, laskettelurinteitä, mäkihypyn hyppyrimäkiä ja muidenkin vuodenaikojen liikunnallisia harrastusmahdollisuuksia. 
Kirjalliset dokumentit mainitsevat vuonna 1078 paikkakunnan nimeltä Logoisk. Sittemmin alue on kuulunut monen valtion ja hallitsijan alaisuuteen. 1500-luvulta lähtien liettualais-rusilainen Tiškevičius-aatelissuku  oli pitkään merkittävässä asemassa; yksi suvun palatseista sijaitsi paikkakunnalla. 5 
