Konstantínos Mitsotákis  1  oli kreikkalainen poliitikko, joka toimi Kreikan pääministerinä vuosina 1990–1993.
Mitsotákis syntyi merkittävään poliitikkosukuun. Hänen isänsä ja isoisänsä olivat Kreikan parlamentin jäseniä. Setä Elefthérios Venizélos oli merkittävä poliittinen vaikuttaja ja toimi mm. useaan otteeseen Kreikan pääministerinä.
Mitsotákis luki lakia ja taloustieteitä Ateenan yliopistossa ja tuli valituksi parlamenttiin ensimmäisen kerran vuonna 1946. Mitsotákis liittyi Geórgios Papandréoun Keskustaliittoon ja joutui sotilasjuntan pidättämäksi poliittiseen kaaokseen ajautuneessa Kreikassa vuonna 1967. Hän eli maanpaossa vuoteen 1974.
Mitsotákis pyrki vuonna 1974 epäonnistuneesti parlamenttiin sitoutumattomana. Vuonna 1977 hänet kuitenkin valittiin Uusliberaalien puolueen edustajana. Vuonna 1978 hän liittyi Konstantínos Karamanlíksen Uuteen demokratiaan. Hän toimi Kreikan taloussuunnitteluministerinä vuosina 1978–1980 sekä ulkoministerinä 1980–1981 ennen pääministeriyttään vuosina 1990–1993. 
Tammikuussa 2004 Mitsotákis ilmoitti päättävänsä pitkän poliittisen uransa; hän ei enää osallistunut uusiin parlamenttivaaleihin 7. maaliskuuta. Mitsotákisin pojasta Kyriákoksesta  tuli Uuden demokratian puheenjohtaja vuonna 2016 ja Kreikan pääministeri vuonna 2019. Tytär Ntóra Bakogiánni  on toiminut mm. Ateenan pormestarina ja vuosina 2006–2009 Kreikan ulkoministerinä. 
Mitsotákis toipui 7. tammikuuta 2007 Ateenassa suoritetusta sydänleikkauksesta.
Konstantínos Karamanlís  ·
Geórgios Rállis  ·
Andréas Papandréou  ·
Tzannís Tzannetákis  ·
Ioánnis Grívas  ·
Xenofón Zolótas  ·
Konstantínos Mitsotákis  ·
Andréas Papandréou  ·
Konstantínos Simítis  ·
Kóstas Karamanlís  ·
Geórgios Andréas Papandréou  ·
Loukás Papadímos  ·
Panagiótis Pikramménos  ·
Antónis Samarás  ·
Aléxis Tsípras  ·
Vasilikí Thánou  ·
Aléxis Tsípras  ·
Kyriákos Mitsotákis  ·
Ioánnis Sarmás  ·
Kyriákos Mitsotákis  ·
