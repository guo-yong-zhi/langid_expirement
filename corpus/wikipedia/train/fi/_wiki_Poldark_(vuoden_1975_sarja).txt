Poldark on vuosina 1975–1977 esitetty alkuperäinen televisiosarja Winston Grahamin Poldark-kirjasarjasta. Pääosaa, kapteeni Ross Poldarkia esittää Robin Ellis. Poldark perustuu kirjasarjan seitsemään ensimmäiseen romaaniin; ensimmäisen tuotantokausi perustuu neljään ensimmäiseen romaaniin ja toinen tuotantokausi kolmeen seuraavaan romaaniin. Sarja on yksi Ison-Britannian kaikkien aikojen suosituimmista ja menestyneimmistä televisiosarjoista. Poldark on myyty yli 40 maahan.
Sarjaa esitettiin Isossa-Britanniassa BBC1-kanavalla. Poldarkista nähtiin Suomessa vain ensimmäinen tuotantokausi, Mainos-TV:n ohjelmistossa keväällä 1981. 1 
Vuonna 2015 alkoi BBC Onella sarjan uusi versio Poldark, jossa pääosaa näyttelee Aidan Turner. Myös alkuperäisen 1970-luvun Poldark-sarjan pääosan esittäjä Robin Ellis nähdään 2010-luvun sarjassa tohtori Halsen roolissa.
