Utah Olympic Park Jumps on kuuden muovitetun hyppyrimäen muodostama mäkihyppystadion Utah Olympic Parkissa Summitin piirikunnassa Utahissa Yhdysvalloissa.
Viisi pienintä hyppyrimäkeä rakennettiin vuonna 1994. Vuonna 2000 rakennettiin K120 HS134 -suurmäki normaalimäen oikealle puolelle ja normaalimäki remontoitiin vuoden 2002 Salt Lake Cityn talviolympialaisia varten. Mäkihyppystadion sijaitsee korkeammalla kuin mikään muu suur- tai normaalimäki, 2 237 metriä merenpinnan yläpuolella. Talviolympialaisten jälkeen hyppyrimäissä on järjestetty Continental Cupin kilpailuja ja ne ovat toimineet Yhdysvaltain maajoukkueen harjoituskeskuksena, lisäksi siellä järjestettiin vuoden 2017 hiihdon nuorten maailmanmestaruuskilpailut.
Talviolympialaisissa 2002 suur- ja normaalimäen kilpailut voitti sveitsiläinen Simon Ammann ja suurmäen joukkuekilpailun voitti pisteen kymmenyksen erolla Suomeen Saksan joukkue Sven Hannawald, Stephan Hocke, Michael Uhrmann ja Martin Schmitt.
Hiihdon nuorten maailmanmestaruuskilpailuissa 2017 miesten kilpailun voitti tšekkiläinen Viktor Polášek, naisten kilpailun italialainen Manuela Malsiner, miesten joukkuekilpailun Slovenia joukkueella Žiga Jelar, Tilen Bartol, Aljaž Osterc ja Bor Pavlovčič, naisten joukkuekilpailun Saksa joukkueella Agnes Reisch, Luisa Görlich, Pauline Heßler ja Gianina Ernst ja sekajoukkuekilpailun Slovenia joukkueella Nika Križnar, Tilen Bartol, Ema Klinec ja Žiga Jelar.
Virallisen mäkiennätyksen 133,5 metriä on hypännyt Adam Małysz, epävirallisen mäkiennätyksen 135,0 metriä on hypännyt Junshirō Kobayashi.
Naisten mäkiennätyksen 125,0 metriä on hypännyt Tara Geraghty-Moats.
Kesämäkiennätyksen 139,0 metriä on hypännyt MacKenzie Boyd-Clowes.
Naisten kesämäkiennätyksen 127,0 metriä on hypännyt Anette Sagen, epävirallisen kesämäkiennätyksen 127,5 metriä on hypännyt Jessica Jerome.
Virallisen mäkiennätyksen 99,0 metriä on hypännyt Sven Hannawald, epävirallisen mäkiennätyksen 104,5 metriä on hypännyt Evan Bliss.
Naisten mäkiennätyksen 98,0 metriä on hypännyt Ulrike Gräßler, epävirallisen mäkiennätyksen 98,5 metriä on hypännyt Pauline Heßler.
Kesämäkiennätyksen 102,5 metriä on hypännyt Nicholas Fairall.
Naisten kesämäkiennätyksen 99,5 metriä on hypännyt Daniela Iraschko-Stolz.
Mäkiennätyksen 72,0 metriä on hypännyt yhdysvaltalainen Anders Johnson vuonna 2002, naisten mäkiennätyksen 35,0 metriä on hypännyt yhdysvaltalainen Taylor Volmrich 5. maaliskuuta 2016.
Mäkiennätyksen 45,0 metriä on hypännyt yhdysvaltalainen Trey Oxford vuonna 1997, naisten mäkiennätyksen 32,0 metriä on hypännyt yhdysvaltalainen Jillian Highfill kaksi kertaa 4. maaliskuuta 2016. Naisten kesämäkiennätyksen 32,5 metriä on hypännyt kanadalainen Sophie Berghmans 28. heinäkuuta 2016.
Mäkiennätyksen 23,0 metriä on hypännyt yhdysvaltalainen Anders Johnson vuonna 2000, naisten mäkiennätyksen 15,0 metriä on hypännyt yhdysvaltalainen Imogen McMahom 8. tammikuuta 2016. Naisten kesämäkiennätyksen 17,0 metriä on hypännyt yhdysvaltalainen Carissa Nevell 28. heinäkuuta 2016.
Mäkiennätyksen 15,5 metriä ovat hypänneet yhdysvaltalaiset Colton Kissell ja Nathaniel Mah sekä kanadalainen Dusty Korek vuonna 2004, naisten mäkiennätyksen 14,0 metriä on hypännyt yhdysvaltalainen Aspen Bennett-Manken 8. tammikuuta 2016. Naisten kesämäkiennätyksen 10,0 metriä on hypännyt yhdysvaltalainen Reily Cooper 28. heinäkuuta 2016.
