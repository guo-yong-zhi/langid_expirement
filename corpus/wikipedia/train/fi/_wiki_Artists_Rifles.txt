Artists Rifles  on Yhdistyneen kuningaskunnan asevoimien vapaaehtoisrykmentti, jonka nimeä kantaa nykyään 21 Special Air Service Regiment  .
Rykmentti muodostettiin 1859, osana suurta vapaaehtoisliikettä Ison-Britannian pelätessä Napoleon III:n mahdollista invaasiota. Sen perusti lordi Peel taideopiskelija Edward Sterlingin idean pohjalta ja se koostui ammattilaistaidemaalareista, muusikoista, näyttelijöistä, arkkitehdeista ja muista luovien alojen taitajista. 1  Se perustettiin helmikuussa 1860 nimellä 38th Middlesex  Rifle Volunteer Corps ja sen päämajaksi tuli Burlington house. Ensimmäiset komentajat olivat molemmat taidemaalareita: Henry Wyndham Phillips ja Frederic Leighton. Pataljoonan kokoinen Artists Rifles osallistui ensimmäistä kertaa sotatoimiin buurisodassa 1900-luvun ensimmäisinä vuosina.
Ensimmäisen maailmansodan aikana se toimi aluksi koulutuspataljoonana, kunnes pääsi osallistumaan taisteluihin Ranskassa 1917–1918. Siitä tuli noissa taisteluissa raskaimmat tappiot kärsinyt pataljoona. 1920-luvun alussa siitä tehtiin rykmentti nimellä 28th County of London Regiment. Toisen maailmansodan ajan yksikkö toimi koulutusrykmenttinä, eikä osallistunut taisteluihin. Se lakkautettiin pian sodan jälkeen 1945, mutta perustettiin osaksi maahanlaskujoukkoja jälleen vuonna 1947.
