Toyota Hiace on Toyotan vuodesta 1967 lähtien valmistama pakettiautomalli.
Hiacesta on saatavilla erilaisia pikkubussimalleja. Toyota tuo maahan tehdasbusseja kahdella eri varustelulla. Karumpaa DX-mallia myydään niin pitkällä kuin lyhyelläkin akselivälillä. Paremmin varustettu Executive-malli on ainoastaan lyhyenä versiona. Tehdasbussin lisäksi Hiacesta on saatavissa Suomessa verhoiltuja versioita, jotka ovat varsinkin takseina suosittuja.
Toyota ilmoitti, että sen Hiace-mallisto ei täytä vuoden 2012 alusta voimaan astuvia Euro 5- ja törmäysnormeja Euroopassa. Tämä tarkoittaa käytännössä japanissa rakennetun Toyota Hiacen maahantuonnin loppumista Euroopan maissa. Vuonna 2012 Toyota ilmoitti että uusi Hiace tulee myyntiin huhtikuussa 2013 ja se on valmistettu yhteistyössä Groupe PSA:n kanssa. Hiacen seuraajan nimi on Toyota Proace.
