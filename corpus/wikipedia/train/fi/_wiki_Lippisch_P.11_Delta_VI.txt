
Lippisch P.11, myöhemmin Delta VI, oli toisen maailmansodan aikana suunniteltu saksalainen sotilaskäyttöön tarkoitettu lentokone. Lentokoneesta suunniteltiin useita eri malleja, mutta mikään niistä ei edennyt prototyyppiastetta pidemmälle.
Vuoden 1942 kesäkuussa Alexander Lippisch tiimeineen suunnitteli nopeaa kaksimoottorista suihkupommittajaa. Tämä projekti oli nimeltään P.11. Kone muistutti aluksi kahdella suihkumoottorilla varustettua suurennettua Me 163:sta, mutta suunnittelutöiden edetessä muuttui koneen ulkonäkö lähes kokonaan. Koneen runko oli muuttunut osaksi yhtä suurta deltasiipeä, jonka keskiosassa sijaitsi ohjaamo, sekä pyrstö kahdella sivuvakaimella. 1 
Projekti päätettiin keskeyttää Saksan ilmailuministeriön  asetettua Hortenin veljesten Horten Ho 229: n etusijalle. 2  Vuotta myöhemmin lokakuussa päätettiin projektia jatkaa kun RLM teki sopimuksen Alexander Lippischin kanssa suunnitella erittäin nopea pommikone, joka perustuisi Lippischin aikaisemmin tekemään tutkimustyöhön. Projektin nimi muutettiin Delta VI:ksi, kun prototyypiksi tarkoitetun liidokkiversion suunnittelutyöt  saatiin valmiiksi. Tähän mennessä RLM oli kuitenkin asettanut pääprioriteetiksi hävittäjäversion valmistamisen, joten suunnittelutöitä jatkettiin. Suunnittelutöiden myötä syntyneistä malleista valmistettiin tuulitunnelimalleja tuulitunnelitutkimuksia varten Saksan ilmailutekniikan tutkimuslaitoksessa . 3 
Vuoden 1944 helmikuuhun mennessä oli suunnittelutyöt saatu melkein valmiiksi. Koneen siivet olivat 37° kulmassa, ja niiden pieni kuormitus mahdollisti hyvän nousunopeuden sekä erinomaisen ohjattavuuden. Kone oli aseistettu kahdella MK 103 30mm kanuunalla, jotka sijaitsivat siivissä. Koneeseen oli myös mahdollista asentaa toisetkin MK 103 30mm kanuunat, tai yksi BK 7.5 75mm kanuuna ulkoisissa koteloissa. 
Henschellille tehtiin tilaus neljästä prototyypistä helmikuussa 1944. 4  Alexander Lippisch toivoi pääsevänsä testaamaan liidokkiversiota huhtikuuhun mennessä ja Junkers Jumo 004B suihkumoottoreilla varustettua versiota heinäkuuhun mennessä. Koneen ensimmäisen prototyypin  valmistus ehdittiin aloittaa, mutta amerikkalaisten pommitukset Viennassa tuhosivat tehtaan kesäkuussa 1944. Koneen keskeneräinen runko selvisi pommituksista, mutta sitä ei koskaan saatu valmiiksi venäläisten sotilaiden vallattua kaupungin.
