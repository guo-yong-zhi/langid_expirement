La Fausse Suivante  on vuonna 2000 ensi-iltansa saanut Benoît Jacquotin ohjaama ja käsikirjoittama ranskalainen draamakomediaelokuva, jonka pääosissa ovat Isabelle Huppert, Sandrine Kiberlain, Pierre Arditi ja Mathieu Amalric. Elokuva kertoo viehättävästä nuoresta perijättärestä, joka naamioituu ritariksi paljastaakseen rahan perässä juoksevan onnenonkijan.
La Fausse Suivante perustuu Marivaux’n näytelmään La Fausse Suivante, ou le Fourbe puni vuodelta 1724. Georges Benayoun oli elokuvan tuottajana. Elokuva sai ensi-iltansa Ranskassa 8. maaliskuuta 2000 ja oli Pyramide Distributionin teatterilevittämä. Elokuva keräsi Ranskassa teatterikierroksensa aikana 93 290 katsojaa ja sai ranskalaisilta elokuvakriitikoilta lähinnä myönteisen vastaanoton. Elokuva julkaistiin Ranskassa DVD:lle 23. huhtikuuta 2002. 1  2  3 
