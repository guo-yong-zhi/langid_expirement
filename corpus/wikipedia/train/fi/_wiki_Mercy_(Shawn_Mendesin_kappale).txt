Mercy on kanadalaisen laulajan-lauluntekijän Shawn Mendesin musiikkikappale. Sen julkaisi Island Records ensin promosinglenä 18. elokuuta ja lopulta Mendesin toisen, Illuminate-studioalbumin toisena singlenä 18. lokakuuta 2016. 1  Kappaleen ovat sanoittaneet Mendes, Ilsey Juber, Danny Parker ja Teddy Geiger, joista viimeisin myös tuotti sen Jake Goslingin kanssa. 3  4  Kappaleen musiikkivideon ohjasi Jay Martin ja se julkaistiin 21. syyskuuta 2016. 5 
"Mercy" oli kaupallisesti kohtalainen menestys, sen päästyä singlelistan viiden parhaan joukkoon Portugalissa 6  ja Sveitsissä 7  sekä kymmenen parhaan joukkoon Alankomaissa, 8  Itävallassa, 9  Skotlannissa 10  ja Tanskassa. 11  Mendes esitti kappaleen ensimmäisen kerran livenä The Tonight Show Starring Jimmy Fallonissa 22. syyskuuta 2016. 12 
