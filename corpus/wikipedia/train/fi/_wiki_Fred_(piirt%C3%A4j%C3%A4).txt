Frédéric Othon Théodore Aristidès, taiteilijanimeltä Fred,  oli ranskalainen sarjakuvapiirtäjä, jonka tunnetuin sarjakuvahahmo on Filemon.
Pariisissa syntynyt Aristidès oli kreikkalaisten siirtolaisten lapsi. Hän aloitti uransa parikymppisenä ja sai ensimmäisen sarjakuvansa julkaistuksi 1954 Zéro-sarjakuvalehdessä, ja jo seuraavana vuonna hänen piirtämiään sarjakuvia julkaistiin monissa ulkomaisissa lehdissä. 2  Vuonna 1960 hän perusti Georges Bernierin ja François Cavannan kanssa pilalehden Hara-Kiri. Hän oli lehden taiteellinen johtaja ja vastasi 60 ensimmäisestä kannesta. Hän kirjoitti myös käsikirjoituksia muille piirtäjille, kuten Jean-Claude Mézières'lle, Lorolle, Georges Pichard'lle, Hubucille, Mic Delinx'lle ja Alexisille. 2 
Frediltä on suomennettu neljä sarjakuva-albumia, joista yhdestä on tehty kaksi suomennosta. Otava on julkaissut niistä kolme 1970-luvulla, WSOY kaksi 1990-luvun alussa. 3 
Fredin tunnetuin sarjakuva Philémon syntyi 1965. Se oli 15 sivun mittainen tarina, jonka hän teki Spiroulle, joka kuitenkin hylkäsi sen. René Goscinny pyysi saada julkaista sen Pilotessa, ja Fred lupasi sillä ehdolla, että saisi itse tehdä piirrokset. Goscinny suostui, ja Filemonin ensimmäinen seikkailu Le mystère de la clairière des trois hiboux ilmestyi sarjakuvana Pilotessa 2 . 
Helmikuussa 2013 ilmestyi uusi albumi Le train où vont les choses. Se oli ensimmäinen Filemon pitkään aikaan, sillä viimeiseksi tarkoitettu Le diable du peintre, ilmestyi 1987. Vuonna 2011 ilmestyi juhlajulkaisu retrospektiivi Fred, L'Histoire d'un conteur éclectique. 2 
Aristidès asui Puiseux-le-Hauberger'ssa mutta siirtyi terveyden heikennyttyä hoitokotiin 2 .
Aristidès sai uransa aikana useita palkintoja.
