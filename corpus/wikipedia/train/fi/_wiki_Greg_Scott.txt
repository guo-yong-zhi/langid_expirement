Greg Scott  on kanadalainen jääkiekkoilija, joka pelaa Ruotsin SHL-liigan Brynäs IF:ssä. Hän toimii joukkueen varakapteenina. Scott on pelipaikaltaan keskushyökkääjä, mutta hän osaa pelata myös laidassa. 1  Scott laukoo oikealta. 2 
Scott pelasi kauden 2004–2005 suurimmaksi osaksi VIJHL-juniorisarjaa Peninsula Panthersin joukkueessa ja hän esiintyi kauden aikana myös BCHL-joukkue Victoria Salsassa. Kaudeksi 2005–2006 Scott siirtyi WHL-joukkue Seattle Thunderbirdsin riveihin, jossa tulokaskausi toi runkosarjassa 22 tehopistettä. Kaudella 2006–2007 hän oli 18 osumallaan joukkueen kolmanneksi paras maalintekijä Jan Eberlen kanssa. 3  Kaudella 2007–2008 Scott oli tehoilla 38+37=75 Thunderbirdsin toiseksi paras pistemies Bud Hollowayn jälkeen. 4  Hän voitti myös koko WHL:n tehotilaston lukemalla +40 ja palkittiin kauden päätteeksi näin ollen WHL Plus-Minus Awardilla. 2 
Scottia ei koskaan varattu NHL:ään, mutta hän teki vapaana agenttina kolmivuotisen tulokassopimuksen Toronto Maple Leafsin kanssa heinäkuussa 2008. Scott pelasi kuitenkin kauden 2008–2009 vielä Thunderbirdsissä, jonka sisäisen piste-, maali- ja syöttöpörssin hän voitti tehoilla 32+44=76. Hän oli joukkueen paras pistemies ja syöttäjä myös kevään 2009 pudotuspeleissä kuudella syöttöpisteellään. Scott siirtyi Maple Leafsin organisaatioon kaudeksi 2009–2010, jolloin hän oli AHL:ssä pelaavan farmijoukkue Toronto Marliesin kolmanneksi paras pistemies tehoilla 10+22=32. 1  Scott vahvisti kevätkaudella myös ECHL-joukkue Reading Royalsia. Kaudella 2010–2011 hän voitti Marliesin sisäisen tehotilaston lukemalla +11. 5  Heinäkuussa 2011 Scott teki kaksivuotisen jatkosopimuksen Maple Leafsin kanssa. 2 
Kaudella 2011–2012 Scott teki AHL:n yhden kauden piste-ennätyksensä tehoilla 21+23=44, joilla hän oli Marliesin toiseksi paras maalintekijä ja neljänneksi paras pistemies. 6  Kaudella 2012–2013 Scott nousi joukkueen varakapteeniksi. 2  Hän oli kevään 2013 pudotuspeleissä tehoilla 7+2=9 Marliesin paras maalintekijä ja Scott jakoi joukkueen sisäisen pistepörssin voiton Mike Zigomanisin ja Jerry D’Amigon kanssa. 7  Hän ei lopulta pelannut Maple Leafsin organisaatiossa viettämänään aikana otteluakaan NHL:ssä.
Kaudeksi 2013–2014 Scott siirtyi vuoden mittaisella sopimuksella Ruotsin SHL:ssä pelaavan Brynäs IF:n riveihin. 8  9  Hän oli 17 osumallaan joukkueen toiseksi paras maalintekijä Jesper Ollasin ja Andreas Thuressonin kanssa. 10  Toukokuussa 2014 Scott teki kaksivuotisen jatkosopimuksen Brynäsin kanssa. 11  Kaudella 2014–2015 hän voitti joukkueen sisäisen piste- ja syöttöpörssin tehoilla 18+24=42, joilla Scott sijoittui koko SHL:n pistepörssissä yhdeksänneksi. 12  Hän jakoi myös Brynäsin sisäisen tehotilaston voiton Niclas Andersénin kanssa lukemalla +4. 13  Kaudella 2015–2016 Scott voitti taas joukkueen sisäisen pistepörssin tehoilla 16+23=39. 14 
Scott siirtyi kaudeksi 2016–2017 kaksivuotisella sopimuksella KHL-joukkue TsSKA Moskovaan. 15  Hän jakoi tehoilla 13+13=26 joukkueen sisäisen maalipörssin toisen sijan Aleksandr Popovin kanssa edellään vain Kirill Petrov sekä sijoittui sisäisessä pistepörssissä kolmanneksi. 16  Scott valittiin 11. syyskuuta 2016 KHL:n viikon hyökkääjäksi. Kaudella 2017–2018 hän nousi TsSKA:n kapteenistoon. Scott eteni joukkueen kanssa aina Gagarin Cup -finaaleihin saakka, mutta mestaruuden vei kuitenkin Ak Bars Kazan otteluvoitoin 4–1. Huhtikuussa 2018 Scott teki TsSKA:n kanssa vuoden mittaisen jatkosopimuksen. 17  Kauden 2018–2019 päätteeksi hän voitti Gagarin Cupin. 2 
Kaudeksi 2019–2020 Scott palasi kolmivuotisella sopimuksella Brynäs IF:n SHL-joukkueeseen. 18 
Scott edusti Kanadaa Deutschland Cupissa vuonna 2016 2  ja Sochi Hockey Openissa vuonna 2017. 19 
