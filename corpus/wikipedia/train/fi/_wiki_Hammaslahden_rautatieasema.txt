Hammaslahden rautatieasema  on rautatieliikennepaikka Karjalan radalla, Hammaslahden taajamassa Joensuussa, entisen Pyhäselän kunnan alueella. 1  Joensuun keskustaan on matkaa 25 kilometriä. Asemalta ei ole enää henkilöliikennettä, mutta puutavaraa kuormataan säännöllisesti.
Hammaslahti avattiin liikenteelle 1. marraskuuta 1894. 2  Asemarakennus rakennettiin Oulun radan pysäkin tyyppipiirustusten mukaan. Se valmistui 1894, ja sitä laajennettiin 1902. Rakennus tuhoutui tulipalossa 1921, ja nykyinen asemarakennus rakennettiin sen jälkeen. Aseman tavaraliikennettä lisäsi Hammaslahden kaivoksen avaaminen. Kaivostoiminnan päätyttyä Hammaslahti muutettiin miehittämättömäksi 1. maaliskuuta 1988. Henkilöliikenne lakkautettiin 5. kesäkuuta 2005. 1  3 
Rautatieaseman pihapiirissä olevassa rakennuksessa on Karjalan radan museopiste, 1  joka on auki kesäisin.
