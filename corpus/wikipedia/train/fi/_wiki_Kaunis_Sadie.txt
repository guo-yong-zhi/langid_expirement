Kaunis Sadie  on vuonna 1934 ensi-iltansa saanut Clarence Brownin ohjaama yhdysvaltalainen draamaelokuva, jonka pääosissa ovat Joan Crawford nimiroolissa, Gene Raymond, Franchot Tone ja Edward Arnold. 1  Kaunis Sadie kertoo nuoresta naisesta Sadie McKeestä , joka tulee työväenluokasta. Sadie kärsii kolmen parisuhteen ajan matkallaan kohti menestystä. 2 
Kaunis Sadie perustuu Viña Delmarin tarinaan Pretty Sadie McKee, jonka pohjalta John Meehan sovitti käsikirjoituksen. 1  Lawrence Weingarten toimi elokuvan tuottajana. 1  Tuotantoyhtiönä ja jakelijana toimi Metro-Goldwyn-Mayer. 1  2  3 
Kauniin Sadien kuvaukset alkoivat 12. helmikuuta 1934. 1  Elokuvaa kuvattiin MGM:n studioilla Kalifornian Culver Cityssä 612 000 dollarin budjetilla. 1  Kuvaukset päättyivät 7. huhtikuuta 1934. 1  Kaunis Sadie oli siihen aikaan poikkeuksellisen kallis MGM-tuotanto.
Kaunis Sadie on Leo G. Carrollin ensimmäinen elokuva. 1  Kaunis Sadie on yksi ensimmäisistä elokuvista, joka käsittelee alkoholismia vakavana ongelmana eikä koomisena lisäkkeenä. 1 
Laulu "All I Do Is Dream of You" kirjoitettiin elokuvaa varten Gene Raymondin laulettavaksi. 1  Myöhemmin kappaletta käytettiin Debbie Reynoldsille Laulavat sadepisarat -elokuvaan . 1 
Kaunis Sadie sai ensi-iltansa Yhdysvalloissa 9. toukokuuta vuonna 1934 ja Suomessa 11. marraskuuta 1934. 1  4  Elokuva tuotti Yhdysvalloissa 838 000 dollaria ja ulkomailla 464 000 dollaria; yhteensä elokuva tuotti 1 302 000 dollaria. Elokuva menestyi näin ollen kohtuullisesti muihin Crawfordin sen ajan elokuviin verrattuna. The Hollywood Reporter kehui Crawfordin roolisuoritusta.
Elokuvaa käytettiin jännityselokuvassa Mitä tapahtuikaan Baby Janelle? , jossa Blanche Hudson  katselee vanhaa klassikkoelokuvaansa. 1 
