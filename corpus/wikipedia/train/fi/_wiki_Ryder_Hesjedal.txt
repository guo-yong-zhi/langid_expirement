Italian ympäriajo 2012Espanjan ympäriajo, 2 etappia
Tiedot päivitetty: 8. tammikuuta 2016
Ryder Hesjedal  on uransa lopettanut kanadalainen maasto- ja maantiepyöräilijä. 1  Hänen sukunsa on kotoisin Norjasta. 2 
Hesjedal sijoittui maastopyöräilyn MM-kilpailuissa toiseksi alle 23-vuotiaiden maastoajossa Vailissa 2001. 3  Yleisessä sarjassa hän sai maastoajossa hopeaa Luganon 2003 MM-kilpailuissa 46 sekuntia Filip Meirhaeghelle hävinneenä. 4  Joukkueviestissä hän on saanut Kanadan joukkueessa kultaa Vailissa 2001 ja Kaprunissa 2002 sekä pronssia Åressa 1999. 3  Maailmancupissa hän voitti Les Getsin osakilpailun 2002. 5  
Hesjedal kilpaili Rabobank-tallin amatöörijoukkueessa vuosina 2002–2003. Hän aloitti ammattilaisuransa US Postal Service -tallissa 2004 ja jatkoi samassa organisaatiossa, uudelta nimeltään Discovery Channel, myös kauden 2005. Vuonna 2006 hän edusti sveitsiläistä Phonak Hearing Systems -tallia ja 2007 yhdysvaltalaista Health Net -joukkuetta. Kausilla 2008–2015 hän edusti yhdysvaltalaistallia, joka vuonna 2015 tunnettiin nimellä Cannondale-Garmin. Vuonna 2016 hän siirtyi Trek-Segafredo-joukkueeseen. 1  
Hesjedal sijoittui Espanjan ympäriajossa 2009 toiseksi Murciaan päättyneellä kymmenennellä etapilta hävittyään neljän ajajan loppukirissä Simon Gerransille. 6  Muutamaa päivää myöhemmin hän voitti vuoren huipulle päättyneen 12. osuuden kukistettuaan loppukirissä irtiottokumppaninsa David Garcían. Samalla hänestä tuli ensimmäinen suuren ympäriajon etapin voittanut kanadalaispyöräilijä. 7  Amstel Gold Racessa 2010 hän sijoittui Philippe Gilbertin jälkeen toiseksi 8 . 
Hesjedalista tuli ensimmäinen suuren ympäriajon voittanut kanadalainen, kun hän voitti Italian ympäriajon 2012 ohitettuaan viimeisenä etappina ajetussa aika-ajossa Joaquim Rodríguezin 16 sekunnilla. 9  vuoden 2014 Espanjan ympäriajossa hän voitti La Camperonaan päättyneen, vuoristossa ajetun 14. etapin ohitettuaan irtiotossa olleen Oliver Zauggin alle 200 metriä ennen maalia. 10 
Hesjedal myönsi lokakuussa 2013 käyttäneensä dopingia yli vuosikymmen aiemmin. 11  
