Dubno  on järvi Luoteis-Venäjällä Pihkovan alueen Outovan piirissä. 3 
Järvi on 0,7 kilometriä pitkä, 0,5 kilometriä leveä ja sen pinta-ala on 31 hehtaaria. Se on yksi yli kymmenen järven kokonaisuudesta, joka ympäröi Jammin  kirkonkylää. Se sijaitsee Želtšan pohjoispuolella järvien Jamskojen  ja Ostrotšenkon  välissä. Partizanskajan  kylän asutus ulottuu jo järven rantaan asti Ostrotšenkon puolelta. Asutuksen ja vesirajan väliin jää kuitenkin suoalue, joka on leveä kaikilla muilla rannoilla paitsi kaakkoisrannoilla, sillä siellä kasvaa metsä. Järven keskisyvyys on 1,9 metriä ja syvänteessä on 3,3 metriä syvää. 2  a  4  1 
Järvessä elää ainakin hauki, särki, ahven, lahna, ruutana, kiiski, salakka, suutari, pasuri, sorva, made, säyne, törö, mutakala, rantanuoliainen ja allikkosalakka. Rapua ei ole tavattu vuoden 1969 jälkeen. Järvessä on mutapohja, mutta sen rannat ovat hiekkarantoja, jossa hiekan päälle on laskeutunut mutaa. Metsäalueen rantaan on kaatunut puiden runkoja ja suomaan rannoilla kasvaa hetteikköä ja vesikasvillisuutta. Järvellä saattaa kellua irronneita turvelauttoja. 2 
Dubno sijaitsee Želtšan valuma-alueella ja sen laskujoki Dubenka on Želtšan sivujoki. Želtša laskee Peipsijärveen, jonka alue muodostaa Narvanjoen vesistöalueen keskiosan. Peipsijärven laskujoki Narvanjoki jatkaa pohjoiseen päin ja laskee lopuksi Suomenlahteen. a  4  
Järven valuma-alueen koko on 32,5 neliökilometriä , mikä johtuu Dudenkan 22 kilometrin pituudesta. Vähän ylempänä sijaitsee Vzgljadovon järvi, jonka valuma-alue on 27,3 km², mutta se sijaitsee Dubenkan suurimmassa sivuhaarassa, joka kiertää suuren Ljadinskij Mohin  suon vastakkaisella puolella. Dudenka tuo mukanaan paljon kiintoainetta, joka on muodostanut Dubnoon suuren suiston. Dubenka virtaa järven läpi ja yhtyy 900 metrin jälkeen Želtšaan pienen Jamokin  kulmakunnan reunalla. a  4  1 
