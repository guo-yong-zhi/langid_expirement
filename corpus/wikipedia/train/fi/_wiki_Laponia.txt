
Laponia on Ruotsin Lapissa sijaitseva Euroopan suurin yhtenäinen luonnonmaisema. Sen luonto on säilynyt lähes koskemattomana. Nimi tulee Lapin latinankielisestä nimestä.
Laponia on kooltaan 9 400 neliökilometriä ja siihen kuuluu neljä kansallispuistoa  ja kaksi luonnonsuojelualuetta . Hallinnollisesti Laponia sijaitsee Norrbottenin lääniin kuuluvissa Arjeplogin, Jällivaaran ja Jokimukan kunnissa. Laponiaan kuuluu myös Sulitelman jäätikköalue, Rapadalenin suistoalue ja Tjuoltadalen. Maisemaa leimaavat tunturit, jäätiköt, suot ja aarniometsät. Alueella on rikas kasvillisuus ja eläimistö sekä monia uhanalaisia lajeja.
Vuonna 1996 Laponiasta tuli UNESCOn maailmanperintökohde. Laponia on sekä kulttuuri- että luontokohde, koska saamelaiset käyttävät Laponiaa edelleen porojensa laidunmaana niin kuin ovat tehneet jo satoja vuosia.
