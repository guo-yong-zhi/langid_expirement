WC, oikealta nimeltään William Loshawn Calhoun Jr.,  on yhdysvaltalainen rap-artisti.
William Calhoun syntyi Houstonissa Texasissa, mutta muutti lapsena South Centraliin Los Angelesiin. Hän ystävystyi samasta naapurustosta kotoisin olevan rap-artisti Ice Cuben kanssa ala-asteella. Calhoun on musiikkituottaja Crazy Toonesin isoveli. 1 
Calhoun aloitti musiikkiuransa 1980-luvun lopulla Low Profile -duossa. Sen jälkeen hän perusti yhtyeen WC and the Maad Circle, joka julkaisi kaksi albumia 1990-luvun ensipuoliskolla. Ryhmä hajosi sen jäsenten Sir Jinxin ja Coolion keskityttyä soolouriinsa. 2  Vuonna 1996 Calhoun julkaisi Ice Cuben ja Mack 10:n kanssa muodostamansa Westside Connection -yhtyeen esikoisalbumin. 3  Bow Down myi platinaa. 4 
Ensimmäisen sooloalbuminsa The Shadiest One WC julkaisi vuonna 1998. Albumin kolme kappaletta nousivat Top-20 listalle. Hänen toinen albuminsa The Ghetto Heisman julkaistiin vuonna 2002. 5  Albumi myi kultaa. 4 
Westside Connection julkaisi vielä toisen albumin vuonna 2003. 3  Sittemmin WC on julkaissut sooloalbumit Guilty by Affiliation  4  ja Revenge of the Barracuda  6  sekä tehnyt yhteisalbumin Daz Dillingerin kanssa vuonna 2013. 7 