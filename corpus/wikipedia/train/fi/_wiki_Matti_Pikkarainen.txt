lähetyskunnan mitali
Matti Abrahaminpoika Pikkarainen 1   oli talollinen, maakäräjäkunnan lautamies, Ruotsin valtiopäivämies 3  ja Suomen lähetyskunnan jäsen. 4  5 
Pikkarainen oli varakas talonpoika ja lautamies, joka oli talonpoikaissäädyn edustajana vuoden 1800 Norrköpingin valtiopäivillä. 3  6  Hänet valittiin Oulun läänin talonpoikien edustajana myös Pietarissa Suomen sodan aikana 1808 neuvottelevaan Suomen lähetyskuntaan 4 , tosin muiden Oulun läänin edustajien tavoin hän saapui Pietariin vasta vuoden 1809 puolella 5  7  8 , jolloin lähetyskunnan työ oli käytännössä jo päättynyt. 9 
Pikkarainen oli tunnettu taitavana koskenlaskijana. Kirjailija Sara Wacklin kertoo teoksessaan Sata muistelmaa Pohjanmaalta Pikkaraisen laskeneen vuoden 1800 valtiopäivien aikaan Norrköpingissä Motalanvirran kosken rakentamassaan veneessä Ruotsin kuninkaallisen perheen ja suuren yleisön edessä. Wacklinin mukaan kuningas Kustaa IV Aadolf ja kuningatar Fredrika Dorotea todistivat Pikkaraisen koskenlaskutaitoja myös vieraillessaan Oulussa kesällä 1802. 6 
Pikkaraisen vanhemmat: olivat Aapo Heikinpoika Pikkarainen ja Riitta Juhon tytär Pikkarainen . Hänen puolisonsa oli Elisabeth Pikkarainen os.Tuohino . Heillä oli tytär: Liisa Matitytär Toppinen  10 
