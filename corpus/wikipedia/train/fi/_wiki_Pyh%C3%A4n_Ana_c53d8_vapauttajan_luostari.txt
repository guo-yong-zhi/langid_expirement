Pyhän Anastasia myrkytyksestä vapauttajan luostari  on luostari Chalkidikín niemimaalla Kreikassa. Se on omistettu nimensä mukaisesti Pyhälle Anastasia myrkytyksestä vapauttajalle eli suurmarttyyri Anastasia Farmakolytrialle. Luostari sijaitsee Polýgyroksen kunnassa lähellä Galátistan Agía Anastasían kylää, noin 32 kilometriä kaakkoon Thessalonikista. 1 
Luostarin perustajaksi mainitaan perimätiedossa Bysantin keisarinna Theofano Martinakia eli myöhempi Pyhä Theofano vuonna 888. Ainakin nykyisellään sen perusti kuitenkin Thessalonikin arkkipiispa Pyhä Theonas vuonna 1552. 1  Luostari osallistui Kreikan vapaussotaan vuonna 1821, minkä vuoksi turkkilaiset polttivat sen. Se rakennettiin uudestaan 1830-luvulta lähtien. Nykyisin luostarin asukasluvuksi mainitaan 47 . 2  Vuoden 2011 väestönlaskennassa luostarissa asuviksi kirjattiin kuitenkin vain 4 henkeä. 3  Hallinnoltaan luostari on stauropegiaalinen.
Rakennustyyliltään luostari edustaa jälkibysanttilaista arkkitehtuuria. Se on rakennettu rinteeseen noin 150 metrin korkeuteen merenpinnasta laskettuna. 2  Luostarin nykyinen pääkirkko  on vuodelta 1834. Se on kolmilaivainen basilika, jossa on kupoli. Luostarin vanhinta osaa on sen eteläsiipi, joka säilyi ainoana vuoden 1821 tulipalosta. Luostarissa säilytettiin Pyhän Anastasian ja monien muiden pyhien pyhäinjäännöksiä, mutta ne varastettiin vuonna 2012. 1 
Luostari juhlii vuosittain 22. joulukuuta. 1 
Luostarin pääovi.
Luostaripihaa ja kirkko.
Luostarin kirkko sisältä.
Luostarin seinämaalauksia.
