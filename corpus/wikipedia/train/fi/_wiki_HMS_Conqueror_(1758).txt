HMS Conqueror oli Britannian kuninkaallisen laivaston 1758 vesillelaskettu Temple-luokan 68-tykkinen kolmannen luokan linjalaiva.
Alus tilattiin 11. tammikuuta 1757 John Barnardilta ja John Turnerilta Harwichista, missä köli laskettiin 9. helmikuuta. Se laskettiin vesille 24. toukokuuta 1758 ja valmistui 3. helmikuuta 1759 Harwichissa, mistä se siirrettiin Portsmouthiin 15. maaliskuuta. Valmistuskustannukset olivat 23 282 puntaa kaksi shillinkiä ja kaksi pennyä. Lisäksi Portsmouthin telakalle maksettiin varustamisesta 1 317 puntaa viisitoista shillinkiä ja kymmenen pennyä. 1 
Alus otettiin palvelukseen toukokuussa 1758 päällikkönään Robert Harland. Se lähti 14. huhtikuuta 1759 Välimerelle, missä alus osallistui 7. toukokuuta Touloniin tehtyyn hyökkäykseen. Vuoden lopulla aluksen päällikkyyden vastaanotti William Lloyd. Alus osallistui 18.-19. elokuuta Lagoksen taisteluun. Se kuului 1760 läntiseen laivueeseen. Alus haaksirikkoutui 26. lokakuuta 1760 Plymouthinlahdella St. Nicholas'n saaren rantaan. 2 
HMS Temple – HMS Conqueror
