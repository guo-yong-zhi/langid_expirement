Christopher Cross 1  "Chris" Griffin on hahmo suositussa yhdysvaltalaisessa animaatiosarjassa Family Guy. Hän on Peter ja Lois Griffinin vanhin poika ja keskimmäinen lapsi, Stewien ja Megin veli. Chrisin ääninäyttelijänä toimii näyttelijä Seth Green. 
14-vuotias Chris on ylipainoinen teini-ikäinen poika, jolla on kaksoisleuka. Hän on perinyt kasvonpiirteiden ja ylipainon ohella myös tyhmyyden isältään. Chris on kuvattu sarjassa välillä paljon vajaa-älyisemmäksi kuin Peter, ja huvittuu yksinkertaisista asioista. Chris on hyvin yksinäinen, ja viettää usein aikaa kotonaan masturboiden joka on eräs vakiovitsi hahmon keskuudessa. Chris on kuitenkin hyvin tunteellinen, ja toisinaan jopa älykäs kun sille päälle sattuu. Chris toisinaan näyttää myös äärimmäistä aggressiota pienistäkin asioista, esim. pelatessaan peliä tai Peterin koskettaessa tätä. Hänellä on myös usein melko omituisia tempauksia, joista hyvänä esimerkkinä on naapuruston lasten tavaroiden varastaminen, ja seksinuken tekeminen niistä.
Toisin kuin useimmat sisarensa Megin suhteet, Chrisin suhteet usein päättyvät onnellisesti yhteiseen päätökseen. Chris on tapaillut mm. Connie D'Amigoa, koulunsa suosituinta oppilasta. Vaikka Chris on yksinäinen, tämä nähdään perheensä lisäksi toisinaan viettämässä aikaa Neil Goldmanin kanssa. Perheessään Brianin lisäksi Chris tuntuu ymmärtävän Stewieta täysin, ja veljekset ovatkin hyviä tovereita keskenään. 
Peterin mukaan Chris kärsii Crohnin taudista.
