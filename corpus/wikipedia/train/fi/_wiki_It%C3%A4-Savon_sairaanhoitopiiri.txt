Itä-Savon sairaanhoitopiirin kuntayhtymä eli Sosteri oli Savonlinnan seudun kuntien ylläpitämä sairaanhoitopiiri.  ISSHP kuntayhtymä Sosteriin kuului neljä kuntaa. Kuntayhtymän tehtävänä on järjestää sairaanhoitopiirissä jäsenkuntien puolesta laissa säädetty erikoissairaanhoito sekä huolehtia laissa kuntayhtymälle säädetyistä muista tehtävistä. Kuntayhtymän kotipaikka oli Savonlinna. 1  2  Itä-Savon sairaanhoitopiiri oli väestöpohjaltaan noin 40 000 ja on Manner-Suomen pienin sekä Ahvenanmaan jälkeen Suomen toiseksi pienin sairaanhoitopiiri. Sosterin palveluksessa oli noin 1 600 henkilöä. 2  3  
Sosterin palvelutarjonta kattoivat terveyden ja sairauden hoidon  ja sosiaalipalvelut sekä ympäristöterveydenhuollon, johon kuuluvat eläinlääkintä ja terveysvalvonta. 3  Terveyden ja sairauden hoidon toteuttamiseksi Itä-Savon sairaanhoitopiiri Sosteriin kuului muun muassa Savonlinnan keskussairaala ja viisi terveysasemaa. 4  5  Savonlinnan keskussairaalan erityistason sairaanhoidosta vastasi Kuopion yliopistollinen sairaala. 
Itä-Savon sairaanhoitopiirin toiminta lakkasi 31. joulukuuta 2022. Sen toiminnot siirtyivät Etelä-Savon hyvinvointialueen vastuulle 1. tammikuuta 2023. 6  
Savonlinnan keskussairaalan valmistuttua 1955 perustettiin Savonlinnan keskussairaalapiiri, joka muuttui Itä-Savon sairaanhoitopiirin kuntainliitoksi vuonna 1988. Kuntainliitto muuttui Itä-Savon sairaanhoitopiirin kuntayhtymäksi vuonna 1993. Vuoden 2007 alusta aloitti uuden tyyppinen Sosteri, Itä-Savon sairaanhoitopiirin kuntayhtymä. Sairaanhoitopiiri on pienentynyt seudun asukasmäärän pienentyessä. Lisäksi siitä on jättäytynyt kuntia pois: Kesälahti vuonna 2006, Joroinen vuonna 2008 ja Parikkala vuonna 2010. 
Sosteriin kuuluivat Itä-Savon kunnista Enonkoski, Rantasalmi, Savonlinna ja Sulkava. 1  3  Jäsenkunnista Savonlinna ja Enonkoski hankkivat kaikki sote-palvelut Sosterilta. Rantasalmi ja Sulkava hankkivat kuntayhtymästä erikoissairaanhoidon, ympäristöterveydenhuollon sekä sosiaalipalveluiden viranomaistehtävät. Sosterin ympäristöterveydenhuollon alue kattoi lisäksi ympäristökunnat Juva ja Puumala. 3  
Sosterin vastuulla oli Savonlinnan keskussairaala ja viisi terveysasemaa. 
Sosterin erikoissairaanhoidon piiriin kuuluvien Rantasalmen ja Sulkavan kuntien sosiaali- ja terveyspalvelut  tuottaa pääasiassa Terveystalo näiden kuntien tekemien sopimuksen perusteella. 7  8 
Hyvis-sivuilta löytyy luotettavaa, asiantuntijoiden tarkastamaa tietoa hyvinvoinnista ja terveydestä. Sivuilla voit testata ja seurata terveyttäsi, etsiä sosiaali- ja terveyspalveluita sekä asioida sähköisesti.
