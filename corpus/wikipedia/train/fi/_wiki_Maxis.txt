Maxis perustettiin videopelejä kehittävänä yrityksenä vuonna 1987. Yritys valmisti erityisesti simulaatiopelejä, joita ovat esimerkiksi SimCity- ja The Sims -pelisarjat. Muita tunnettuja pelejä ovat Spore- ja Darkspore-pelit.
Vuonna 2004 yritys suljettiin, ja Maxis säilyi Electronic Artsin omistamana tuotemerkkinä. Maxisin Emeryville-studio suljettiin maaliskuussa 2015, siirtäen Maxis-nimikkeiden kehittämisen muihin studioihin.
Will Wright ja Jeff Braun perustivat Maxisin vuonna 1987 helpottaakseen pelinsä julkaisemista. 1  2  Vuonna 1989 julkaistu SimCity menestyi erikoisuudestaan huolimatta hyvin. Vaikka Maxis suunnitteli vuosien varrella useita hieman epäonnistuneitakin Sim-sarjan pelejä, vuonna 2000 julkaistu The Sims jatko-osineen osoittautui todelliseksi menestysartikkeliksi.
Electronic Arts osti Maxisin 28. heinäkuuta 1997, mutta tämä jatkoi vielä useita vuosia itsenäisenä pelistudiona. Helmikuussa 2004 Maxisin studio sulautettiin lopullisesti Electronic Artsiin, ja Maxis jäi elämään tuotemerkkinä. Will Wrightin studio Kalifornian Emeryvillessä suljettiin maaliskuussa 2015. EA kuitenkin lupasi jatkaa The Sims ja SimCity pelisarjojen kehittämistä. 3  1  4 
Yhtiön ensimmäinen julkaistu peli oli SkyChase -niminen lentopeli, jonka Brøderbund julkaisi vuonna 1988.
Seuraavana vuonna yhtiö julkaisi menestyksekkään SimCity-pelinsä.
