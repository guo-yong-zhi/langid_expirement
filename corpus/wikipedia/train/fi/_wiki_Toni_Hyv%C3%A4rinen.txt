Toni Hyvärinen  on suomalainen entinen jääkiekkoilija, pelipaikaltaan oikea laitahyökkääjä. Hän pelasi urallaan SM-liigaa Kalevan Pallossa ja KooKoossa yhteensä 362 runkosarjaottelua tehopistein 30+49=79 ja 29 playoff-ottelua tehopistein 2+3=5. Hyvärinen voitti KalPassa SM-pronssia vuonna 2009 ja Spengler Cupin vuonna 2018. Hän oli voittamassa myös Mikkelin Jukureissa Mestiksen mestaruutta vuonna 2013 ja hopeaa vuonna 2014. 2  Hyväristä luonnehdittiin pelityyliltään voimahyökkääjäksi ja hän pelasi useimmiten alemmissa ketjuissa. Hyvärinen laukoi oikealta. 3 
Hyvärinen on Kalevan Pallon kasvatti. Hän oli joukkueen C-nuorten paras pistemies ja syöttäjä kaudella 2003–2004 tehoilla 13+25=38, kuten myös kevään 2004 pudotuspeleissä tehoilla 2+5=7. 4  Kaudella 2006–2007 Hyvärinen oli 11 osumallaan KalPan A-nuorten toiseksi paras maalintekijä Tommi Jokisen kanssa. 5  Hän teki tammikuussa 2007 1+1-vuotisen sopimuksen KalPan SM-liigajoukkueen kanssa. 6  Hyvärinen pelasi kauden 2007–2008 kuitenkin vielä suurimmaksi osaksi seuran A-nuorissa, joiden toiseksi paras pistemies ja maalintekijä hän oli tehoilla 14+17=31. 7  Hyvärinen voitti kauden päätteeksi A-nuorten Suomenmestaruuden. 2  SM-liigassa hän pelasi kauden aikana 13 runkosarjaottelua tehopistein 1+2=3. Hyvärinen debytoi SM-liigassa 27. syyskuuta 2007 vieraissa Rauman Lukkoa vastaan, jolloin hän teki myös liigauransa avausmaalin. 8 
Varsinaisella tulokaskaudellaan 2008–2009 roolipelaajana 9  kunnostautunut Hyvärinen teki SM-liigassa 45 runkosarjaottelussa tehot 4+4=8 sekä yhdeksässä playoff-ottelussa kaksi maalia. Hän voitti kauden päätteeksi SM-pronssia. 2  Huhtikuussa 2009 Hyvärinen teki kaksivuotisen jatkosopimuksen KalPan kanssa. 10 
Kaudella 2009–2010 Hyvärinen ei onnistunut lunastamaan vakiopaikkaa KalPan kokoonpanosta 11  ja hän haki pelintuntumaa Mestis-joukkue Savonlinnan Pallokerhosta joulukuun 12  sekä tammikuun loppupuolen ajan. 13  Kaudella 2010–2011 Hyvärinen pelasi varsin pienessä roolissa lähinnä nelosketjussa. 14 
Hyvärinen siirtyi kaudeksi 2011–2012 sarjatasoa alemmas aiempaan lainaseuraansa Savonlinnan Pallokerhoon. 15  Hän voitti joukkueen sisäisen pistepörssin tehoilla 14+21=35, kuten myös kevään 2012 pudotuspeleissä tehoilla 1+4=5. 16  Kaudella 2012–2013 Hyvärinen jatkoi Mestis-uraansa Mikkelin Jukureissa, 17  joiden varakapteeni hänestä tuli Hyvärinen oli joukkueen kolmanneksi paras maalintekijä 14 osumallaan Mikko Laineen kanssa. 18  Hän voitti kauden päätteeksi Mestiksen mestaruuden, mutta Jukurit kuitenkin hävisi liigakarsinnat Tampereen Ilvekselle otteluvoitoin 4–1. Toukokuussa 2013 Hyvärinen teki vuoden mittaisen jatkosopimuksen joukkueen kanssa. 19  Kausi 2013–2014 hänellä jäi kuitenkin rikkonaiseksi alavartalovamman takia. Hyvärinen pelasi vain 15 runkosarja- ja kuusi playoff-ottelua. 20  Hän voitti kauden päätteeksi Mestis-hopeaa. 2 
Kaudeksi 2014–2015 Hyvärinen palasi kaksivuotisella sopimuksella kasvattajaseuraansa KalPaan. 1  21  Huhtikuussa 2015 joukkue kuitenkin purki hänen sopimuksensa ensimmäisen sopimuskauden jälkeen. 22  Toukokuussa Hyvärinen teki kaksivuotisen sopimuksen SM-liigan nousijajoukkue KooKoon kanssa. 23  Hänen teholukemansa  oli kaudella 2015–2016 joukkueen yli puolet kaudesta pelanneista paras. 24  Huhtikuussa 2016 Hyvärinen teki kaksivuotisen jatkosopimuksen KooKoon kanssa. 25  Kaudella 2016–2017 hän pelasi loukkaantumisten vuoksi vain 35 ottelua. Kaudella 2017–2018 Hyvärinen teki SM-liigan yhden kauden piste-ennätyksensä tehoilla 5+8=13. 2 
Elokuussa 2018 Hyvärinen palasi syyskuun loppuun asti ulottuvalla try-out -sopimuksella kasvattajaseuraansa KalPaan. Siirron taustalla oli joukkueen tarve paikata Kai Kantolan loukkaantumisen jättämää aukkoa. 26  Syyskuussa Hyvärinen sai KalPaan loppukauden 2018–2019 kattavan jatkosopimuksen. 27  Hän voitti kauden aikana myös Spengler Cupin. Hyvärinen lopetti pelaajauransa kevääseen 2019. 2 
Hyvärinen pelasi U-18 Junior World Cupissa vuonna 2005, 28  jolloin hän voitti pronssia. Yhteensä Hyvärinen on pelannut 11 poikien maaottelua. 2 
