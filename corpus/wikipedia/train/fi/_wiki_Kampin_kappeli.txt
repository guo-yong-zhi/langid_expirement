Kampin kappeli on Helsingin Kampissa Narinkkatorin laidalla sijaitseva kappeli. Se paljastettiin hupun alta 1. helmikuuta 2012. Kappeli kuuluu Helsingin designpääkaupunkivuoden hankkeisiin, ja sen on suunnitellut arkkitehti Mikko Summanen Arkkitehtitoimisto K2S:stä. 1 
Kappelissa pidetään hartaustilaisuuksia, mutta sitä ei ole mahdollista varata esimerkiksi häitä tai kastetilaisuuksia varten. 2  Kampin kappelissa työskentelee Helsingin seurakuntayhtymän työntekijöitä.
Kappeli voitti The Chicago Athenaeum: International Architecture Awards For The Best New Global Design -palkinnon vuonna 2010. 3  Vuonna 2021 Kampin kappelin julkisivu jouduttiin hiomaan ja vahaamaan. Kappeli suljettiin remontin vuoksi yleisöltä 29.3.2021 4  ja avattiin uudelleen yleisölle 1.9.2021 5 .
