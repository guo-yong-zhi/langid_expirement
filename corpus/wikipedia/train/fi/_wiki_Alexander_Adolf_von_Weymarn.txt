Alexander Adolf von Weymarn  oli suomalainen Venäjän keisarillisen laivaston vara-amiraali. 1  
Von Weymarnin vanhemmat olivat everstiluutnantti, kollegisihteeri Gustaf Fredrik von Weymarn ja Eva Christina Lagus ja puoliso Wilhelmina Roos. Alexander Adolf von Weymarn otettiin helmikuussa 1822 oppilaaksi Pietarin merikadettikouluun ja yleni opiskeluaikanaan kesällä 1826 gardemariniksi. Valmistuttuaan hänet ylennettiin midshipsmaniksi ja määrättiin palvelukseen Mustanmeren laivastoon huhtikuussa 1829. Samana vuonna hän purjehti linjalaiva Tšesmalla Bosporinmerellä ja vuonna 1830 linjalaiva Pimenilla. Alkusyksyllä 1830 hänet siirrettiin palvelukseen Itämeren laivastoon ja nimitettiin 1. Suomen meriekipaasin 8. komppanian päälliköksi. Vuosina 1831–1834 hän purjehti  Itämerellä linjalaiva Arsiksella, korvetti Navarinilla, luggeri Oranienbaumilla, fregatti Jekaterinalla sekä linjalaivoilla Aleksandr I ja Berezina. Keväällä 1833 hänet siirrettiin 1. Suomen meriekipaasin 2. komppanian päälliköksi, luutnantiksi hän yleni 1834. 1 
Vuonna 1835 von Weymarn osallistui fregatti Jekaterinalla joukkojen siirtoihin Kronstadtista Danzigiin ja takaisin, seuraavana kesänä hän palveli priki Userdijella Itämerellä ja toimi 1837 tykkivene 8:n päällikkönä Viaporin redillä. Keväällä 1838 von Weymarn siirrettiin 12. meriekipaasiin, kesällä 1839 hän purjehti linjalaiva Azovilla Itämerellä. Von Weymarn sai heinäkuussa 1840 siirron Henkivartioväen meriekipaasiin ja purjehti samana vuonna jahti Drušballa Pietarin ja Kronstadtin välillä ja seuraavana vuonna korvetti Knjaz Požarskilla Kronstadtista Hollantiin ja takaisin. 1  
Vuosina 1842–1845 von Weymarn purjehti sekä Knjaz Požarskilla että linjalaiva Russijalla Itämerellä. Hänet ylennettiin toukokuussa 1845 kapteeniluutnantiksi ja määrättiin seuraavan vuoden keväällä höyrylaiva Aleksandrian päälliköksi Pietarin–Kronstadtin–Pietarhovin reitille. Elokuussa 1849 hänet siirrettiin Pietarhovin sataman päälliköksi ja ylennettiin joulukuussa 1853 2. luokan kapteeniksi. Krimin sodan aikana von Weymarn palveli siipirataslaiva Olafin päällikkönä, sodan jälkeen kesällä 1856 hän johti Olafin matkaa Kronstadtista Välimerelle. Keisarinna Aleksandra Feodorovna oli mukana aluksen paluumatkalla. Von Weymarn ylennettiin 1. luokan kapteeniksi matkan jälkeen syyskuussa 1856. Kontra-amiraaliksi hän yleni tammikuussa 1865, jolloin hänet siirrettiin Venäjän laivaston reserviin. Eron sotapalveluksesta von Weymarn sai vara-amiraalina tammikuussa 1870. 1 
