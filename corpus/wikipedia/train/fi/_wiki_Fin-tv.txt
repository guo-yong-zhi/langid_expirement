Fin-tv oli internetissä toimiva suomenkielinen elokuvatietokanta, joka tarjosi käyttäjilleen satoja ilmaisia elokuvia ja televisio-ohjelmia WWW-selaimessa ilman, että omalle tietokoneelle tarvitsi erikseen ladata mitään. Kaikissa palvelun elokuvissa oli suomenkielinen tekstitys. Sivusto avattiin loppukesästä 2009 ja sitä ylläpiti Turkissa asuva mies. 1 
Useat tekijänoikeusyhdistykset ottivat yhteyttä sivuston ylläpitäjään, sillä heidän mukaansa palvelu kääri rahaa laittomalla elokuvapalvelulla. Elokuvat oli linkitetty palveluun kuitenkin muualta internetistä, minkä vuoksi palvelun ylläpito kieltäytyi kaikesta vastuusta. Verkkosivuilla oli tarjolla sekä ilmaiseksi että maksua vastaan tuhansia elokuvia, joista ei maksettu tekijänoikeuskorvauksia. 2  Palvelun ylläpito poistikin tuotantoyhtiöiden pyynnöstä aluksi suurimman osan suomalaisista elokuvista, mutta sivusto tarjosi edelleen ulkomaisia elokuvia. 3 
Helmikuussa 2011 useat tekstityssivustot menivät julkaisulakkoon, koska Fin-tv muokkasi ja julkaisi heidän tekstityksiään ilman, että tekstitysten tekijät saivat kunniaa työstään. 4  Päivää myöhemmin Fin-tv ilmoitti, että kesällä 2011 palvelu lopetaan  Suomessa ja se muuttaa Ruotsiin. 5  Myöhemmin lopettamispäätös kuitenkin peruttiin 6  ja palvelu ilmoitti jatkossa jättävänsä alkuperäisten tekstittäjien nimet näkyviin. 7  
Toukokuussa 2011 palvelusta tehtiin tutkintapyyntö poliisille. Palvelun pyörittäjien epäiltiin syyllistyneen tekijänoikeusrikokseen. 8 
Kesäkuussa 2011 palvelun ylläpito ilmoitti uuden sivuston luomisesta loppukesästä 2011. Uusi sivusto tarjoaa elokuvapalveluja suomalaisten lisäksi ruotsalaisille, norjalaisille sekä tanskalaisille ja se pysyy osittain ilmaisena. 9 
Sivustojen osoitteita ovat olleet Fin-tv:n lisäksi Nordic-tv.com ja myöhemmin Hdfin.com & Hdlord.com. Nordic Tv oli Fin-tv:n tekijöiden laatima laiton videosivusto, joka on 80-prosenttisesti suomalainen. Sivusto tarjosi muun muassa videoita tanskalaisille, norjalaisille, ruotsalaisille ja suomalaisille. Nordic Tv perustettiin vuoden 2010 loppupuolella, ja se oli osittain maksullinen. Sivusto muuttui vuonna 2012 talvella Hdfin:ksi.lähde? Vuoden 2014 ja 2015 välisenä aikana HDFIN lakkasi päivittämästä sivua, joka on johtanut suuren osan elokuvista muuttuvan toimimattomiksi.
