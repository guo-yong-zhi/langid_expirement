Pohjukaissuolen nysty  eli Vaterin papilla on pohjukaissuolen seinämässä noin 7–10 cm mahanportin alapuolella sijaitseva nysty, jonka kautta sapenjohdin  ja haimatiehyt  laskevat suoleen. Tiehyiden yhtymiskohdan laajentumaa kutsutaan Vaterin ampullaksi. Pohjukaissuolen nystyssä sijaitsee Oddin sulkijalihas , joka säätelee sapen ja haimanesteiden pääsyä suoleen.
Haimatiehyellä voi joillakin henkilöillä olla toinenkin laskukohta, jota kutsutaan pieneksi pohjukaissuolinystyksi . Se sijaitsee hieman ison pohjukaissuolinystyn edessä ja yläpuolella. Sinne laskevaa haimatiehyen osaa kutsutaan lisähaimatiehyeksi .
