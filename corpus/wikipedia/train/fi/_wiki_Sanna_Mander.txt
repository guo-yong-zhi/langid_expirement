Rudolf Koivu -palkinto   Lasten- ja nuortenkirjallisuuden Finlandia 
Sanna Mander  on suomalainen lastenkirjailija, kuvittaja ja graafinen suunnittelija. Hän voitti teoksesta Avain hukassa lasten- ja nuortenkirjallisuuden Finlandian.
Sanna Mander kasvoi Tukholman lähiössä ja asui nuorena kirjaston yläkerrassa. Hän luki paljon lastenkirjoja ja ihaili Tove Janssonia ja Camilla Mickwitziä. Lukion jälkeen Mander muutti Helsinkiin opiskelemaan graafista suunnittelua Taideteolliseen korkeakouluun. Hän on tehnyt kuvituksia muun muassa kodin tekstiileihin, pakkauksiin, julisteisiin, levyinkansiin ja eri julkaisuihin. 2 
Manderin kuvittamiin teoksiin kuuluvat muun muassa Punis ja Prinsessavärityskirja. Vuonna 2017 julkaistu Avain hukassa on sekä Manderin kirjoittama että kuvittama. Mander kirjoitti itse tekstit sekä suomeksi että ruotsiksi. 3  Mander sai kirjan kuvituksesta Rudolf Koivu -palkinnon, ruotsinkielinen laitos palkittiin Vuoden kaunein kirja -kilpailussa, 4  ja hänelle myönnettiin kirjasta lasten- ja nuortenkirjallisuuden Finlandia. 5  6  Jenni Erkintalo ja Reka Király ovat syyttäneet Manderia plagioinnista. Heidän mukaansa Avain hukassa muistuttaa liikaa heidän kirjaansa Talo kulman takana. 7 
