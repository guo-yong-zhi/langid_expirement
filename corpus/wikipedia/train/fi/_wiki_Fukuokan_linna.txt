Fukuokan linna  on japanilainen linna, joka sijaitsee Chūō-kussa, Fukuokassa, Japanissa. Linna tunnetaan myös nimellä Maizuru Linna  tai Seki linna . Linna valmistui aikaisella Edo-kaudella Tozama-daimiolle Kuroda Nagamasalle. Japanin viranomaiset ovat määritelleet sen historiallisesti merkittäväksi paikaksi.
Linna sijaitsee keskellä Fukuokan kaupunkia Fukusaki-kukkulalla. Linnan vallihautoina toimivat Nakagava-joki , joka rajaa linnan itäistä aluetta ja mutainen vesijättömaa linnan länsipuolista aluetta.
1600-luvulla Kuroda Nagamasa sai huikean palkkion maa-alueena Chikuzenin provinssista palveluksistaan Sekigaharan taistelussa, ja muutti Najima-linnaan  ja perusti Fukuoka-hanin. Tachibana Akitoshi rakennutti Najiman linnan ja Kobayakawa Takakage laajennutti sitä, mutta se oli silti liian pieni isommalle hanille. Tämä johti Fukusaki-kukkulan valintaan uuden linnan sijaintipaikaksi.
Uuden linnan rakentaminen alkoi vuonna 1601. Rakentajat olivat kokeneita. Yoshitaka oli asiantuntija linnoittamisessa ja kiviseppänä toimi Noguchi Kazunari, joka oli työskennellyt Edon ja Osakan linnojen rakennustöissä. Linna valmistui 1607 seitsemän vuoden työn jälkeen. Linnassa oli 47 tornia  ja se oli suurin Kyūshūn alueella 4,7 hehtaarin pohja-alallaan. Katō Kiyomasa läheisestä Kumamoto-hanista ylisti linnaa sen mahtavuudesta. Noguchi Kazunarin linnaan suunnittelema kylmä muuri oli kertoman mukaan erityisen vaikuttava antaen Fukuokan linnalle nimen kivilinna  eli .
Fukuokan linnan sisäänkäynti
