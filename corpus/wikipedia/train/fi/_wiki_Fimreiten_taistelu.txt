15. kesäkuuta 1184
Sognevuono Fimreiten kylän lähellä Sogndalin alueella.
Sverre Sigurdinpojan voitto
Maunu Erlinginpoika kuoli ja Sverre Sigurdinpojasta tuli uusi kuningas.
Fimreiten taistelu oli Sognevuonossa lähellä Fimreiten kylää Norjassa käyty meritaistelu, joka ratkaisi Norjan kuninkuuden. Sverre Sigurdinpoika tavoitteli Maunu Erlinginpojan kruunua taistelussa, joka käytiin 15. kesäkuuta 1184.  1 
Färsaarilta saapunut Sverre väitti olevansa 1136–1155 Norjaa hallinneen Sigurd II Munnin poika. Sverre ryhtyi tavoittelemaan kruunua birkebeinien kapinaliikkeen avustamana. Sota kesti noin 10 vuotta, kunnes Sverre hyökkäsi Maunun veneiden kimppuun Sognevuonossa. Perinteiseen tapaan Maunun veneet oli sidottu kiinni toisiinsa, jolloin niistä muodostui yksi suuri laivasto. Sverren kapinalliset käyttivät tätä hyväkseen ja hyökkäsivät yhden veneen kimppuun kerrallaan, pakottaen veneen upotessa puolustajat hyppäämään seuraavaan veneeseen. Näin lopulta veneet upposivat puolustajien painon käydessä viimeisille veneille liian suureksi. Maunu kuoli miestensä mukana ja Sverrestä tuli uusi hallitsija. 1 
