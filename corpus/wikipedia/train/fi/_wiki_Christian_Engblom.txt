Christian Engblom on turkulainen ammattitaikuri. Hän on erikoistunut lähitaikuuteen, erityisesti korttitemppuihin ja kuuluu Fat Brothers -taikuriryhmään. Engblom on toiminut ammattiesiintyjänä vuodesta 1992 lähtien, vaikka alun perin hänestä piti tulla lääkäri. 1  Hän esiintyy ja luennoi paljon myös ulkomailla ja on mm. esiintynyt ja luennoinut Yhdysvalloissa, mukaan lukien legendaarisessa Magic Castlessa. 2  
Christian Engblom on toiminut taikakonsulttina David Blainen Beyond Magic -spesiaalissa 3  sekä Henri Kemppaisen Magic in Lapland -sarjassa 4 . Hän oli mukana Talent Suomen viidennellä tuotantokaudella kilpailijana sekä on ainoa suomalainen taikuri, joka on onnistunut huijaamaan Penn ja Telleriä heidän Fool Us -ohjelmassaan. Hän myös juonsi yhdessä Ellen Jokikunnaksen kanssa 2000-luvun alussa esitettyä Velhojen kunkku -ohjelmaa 5 .
