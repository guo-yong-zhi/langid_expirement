Jeff Fisher  on yhdysvaltalainen amerikkalaisen jalkapallon valmentaja ja entinen pelaaja. Hän toimi NFL-seura Los Angeles Ramsin päävalmentajana vuosina 2012-2016 ja Tennessee Titansin päävalmentajana vuosina 1994-2010.
Fisher pelasi yliopistossa kulmapuolustajana USC:n joukkueessa ja oli voittamassa yliopistomestaruutta vuonna 1978. Hänet varattiin NFL:ään Chicago Bearsin joukkueeseen, jossa hän oli mukana voittamassa Super Bowlia vuonna 1985. Loukkaantumiset lopettivat kuitenkin Fisherin uran lyhyeen.
Fisher aloitti valmentajana loukkaannuttuaan pahasti. Hän toimi apuvalmentajana Chicago Bearsissa, Philadelphia Eaglesissa, Los Angeles Ramsissa sekä San Francisco 49ersissa. Vuonna 1994 silloinen Houston Oilers palkkasi hänet päävalmentajakseen kesken kauden ja hänet vakinaistettiin kauden jälkeen. Joukkue on sen jälkeen muuttanut nimeään Tennessee Oilersiksi ja siitä Tennessee Titansiksi vuonna 1999. Fisher johdatti joukkueensa Super Bowliin vuonna 2000, mutta joukkue hävisi St. Louis Ramsille. 1  Fisherin ja Titansien tiet erosivat kauden 2010 päätteeksi.
Fisher oli sivussa NFL:stä vain yhden kauden, sillä St. Louis Rams palkkasi hänet päävalmentajakseen kaudelle 2012. 2  Fisher ei pystynyt luotsaamaan Ramsia menestykseen, sillä joukkue ei päässyt kertaakaan pudotuspeleihin Fisherin päävalmentajakaudella. Hän sai potkut kesken kauden joulukuussa 2016. 3 
