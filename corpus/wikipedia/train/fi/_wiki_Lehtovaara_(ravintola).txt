Ravintola Lehtovaara on Helsingin Töölössä Mechelininkatu 39:ssä sijaitseva pitkään toiminut ravintola, jonka perusti kondiittori Emil Lehtovaara Viipuriin vuonna 1916. Emil Lehtovaara myi ravintolan tukholmalaiselle Ragnar Hanssonille vuonna 1922. Hansson siirsi ravintolan sodan jaloista nykyiselle paikalleen Helsinkiin heinäkuussa 1940. 
Suomen gastronomien seura palkitsi Lehtovaaran vuoden 1991 ravintolana ja City-lehti vuonna 1996 parhaasta pihvistä. 
Pienimuotoinen kohu nousi kesällä 2005, kun asiakas oli tyytymätön saamaansa palveluun, julkisti asian Internetissä, josta ravintolan omistaja vaati 80 000 euron korvauksen menetetyistä ansioista. Asia sai huomiota valtamediaa ja ulkomaita myöten. 1  2  3 
