Aku Kestilä  on suomalainen jääkiekkoilija. 3  Hän on pelipaikaltaan oikea laitahyökkääjä, mutta Kestilä osaa pelata myös keskellä. Sanomalehti Kalevan artikkelin mukaan hänen vahvuuksiinsa kuuluu hyvä pelikäsitys. 4 
Kestilä aloitti jääkiekkoilun 7-vuotiaana Pyhäjoen Joki-Kiekossa. Hän siirtyi C-juniori-ikäisenä Kalajoen Junkkareihin. 5  Kestilä oli kaudella 2009–2010 seuran C-nuorten paras pistemies ja maalintekijä C-nuorten II-divisioonan karsinnoissa tehoilla 14+8=22. 6  Hän siirtyi kesken kauden kuitenkin pelaamaan saman sarjan runkosarjaa Raahe-Kiekkoon. Hän voitti tehoilla 31+20=51 koko C-nuorten II-divisioonan maalipörssin 3  ja oli joukkueen paras pistemies. 7 
Kaudeksi 2010–2011 Kestilä siirtyi Oulun Kärppien B-nuoriin, joissa hän voitti kauden päätteeksi SM-pronssia. Kaudella 2011–2012 Kestilä toimi joukkueen kapteenina. Kauden 2013–2014 päätteeksi hän voitti A-nuorten SM-hopeaa. Kaudella 2014–2015 Kestilä nousi Kärppien A-nuorten kapteeniksi. 3  Hän oli tehoilla 37+29=66 koko A-nuorten SM-liigan paras maalintekijä ja palkittiin Arto Javanainen -palkinnolla sekä sijoittui pistepörssissä viidenneksi. 8  Kestilä saavutti Marko Lapinkosken kaudella 1987–1988 tekemän ennätyksen Kärppien A-nuorten kaikkien aikojen eniten yhden kauden runkosarjassa maaleja tehneenä pelaajana. Ennätyksen rikkoi kuitenkin yhdellä osumalla Eetu Päkkilä kaudella 2018–2019. 9  Kestilä saavutti myös Heikki Aallon yhden kauden piste-ennätyksen  kaudelta 1980–1981, mutta samalla kaudella sen rikkoi myös hänen joukkuetoverinsa Sami Anttila tehoilla 29+42=71. 10  Kestilä oli myös lukemalla +31 A-nuorten SM-liigan tehotilaston toinen edellään vain Ässien Kristaps Baževičs. 11 
A-nuorten kauden 2014–2015 jälkeen Kestilä nostettiin Kärppien SM-liigajoukkueeseen, jossa hän pelasi ensimmäisen ja kauden ainoaksi jääneen ottelunsa runkosarjan toiseksi viimeisellä kierroksella 10. maaliskuuta 2015 vieraissa Pelicansia vastaan. 12  Kestilä merkittiin joukkueen nelosketjun oikeaan laitaan Sakari Mannisen ja Mikko Alikosken viereen. 13  Hän sai ottelussa jääaikaa 12.05 minuuttia. Kestilä laukoi kaksi kertaa ja hänen molemmat vetonsa menivät maaliin. 14  Ennen Kestilää ensimmäisessä SM-liigaottelussaan kaksi maalia ovat aiemmin tehneet vain Petri Varis ja Thomas Sjögren. Kestilä palkittiin ottelun Ilta-Sanomien kahden tähden tähtipelaajana. 15 
Toukokuussa 2015 Kestilä teki Kärppien kanssa 2+1-vuotisen SM-liigasopimuksen. 16  Saman vuoden elokuussa seura lainasi hänet aluksi marraskuun maaottelutaukoon asti kestävällä sopimuksella Mestis-joukkue Kajaanin Hokkiin, 17  mutta Sebastian Ahon loukkaannuttua Kestilä kutsuttiin takaisin Kärppiin jo päivää myöhemmin. 18  Hän pelasi joukkueessa syksyn aikana neljä runkosarjaottelua ilman tehopisteitä ja neljä Mestarien liigan ottelua tehopistein 1+1=2. Kestilä voitti CHL-hopeaa. Syyskuussa Kärpät lainasi hänet taas toistaiseksi voimassa olevalla sopimuksella Hokkiin, 19  jossa Kestilä pelasi valtaosan kaudestaan tehden 45 runkosarjaottelussa tehot 7+13=20 ja 17 playoff-ottelussa tehot 9+4=13. Hän voitti Mestiksen pudotuspelien maalipörssin ja kauden päätteeksi Mestis-hopeaa. Kestilä valittiin kauden aikana myös sarjan maaliskuun 2016 kuukauden tulokaspelaajaksi. 3 
Varsinaisella SM-liigan tulokaskaudellaan 2016–2017 Kestilä teki 52 runkosarja-, yhdessä playoff- ja kuudessa CHL-ottelussa tehot 3+4=7. Huhtikuussa 2017 Kärpät käytti hänen sopimuksessaan olleen option ja teki vuoden mittaisen jatkosopimuksen Kestilän kanssa. 20  Alkukauden 2017–2018 Kestilä pelasi suurimmaksi osaksi lainalla Mestis-joukkue Kokkolan Hermeksessä, jossa hän teki yli piste per peli -tahdilla 22 ottelussa 24 tehopistettä. 3  Kestilä pelasi Kärpissä 14 runkosarjaottelua tehden yhden syöttöpisteen. Hän pelasi SM-liigaa myös lainalla viisi ottelua Pelicansissa 21  ja kaksi ottelua Mikkelin Jukureissa helmikuussa 2018, 22  kunnes samassa kuussa Kestilä siirtyi loppukauden sopimuksella Pelicansiin. 23 
Kaudeksi 2018–2019 Kestilä siirtyi vuoden mittaisella sopimuksella Mestis-joukkue Imatran Ketterään. 24  Hän oli joukkueen paras pistemies ja maalintekijä tehoilla 27+19=46, joilla Kestilä sijoittui koko sarjan maalipörssissä toiseksi edellään vain Kiekko-Vantaan Miro-Pekka Saarelainen sekä pistepörssissä seitsemänneksi. 25  Hänet valittiin Mestiksen helmikuun 2019 kuukauden kentälliseen. 26  Kestilä voitti kauden päätteeksi Mestiksen mestaruuden. Hänet valittiin sarjan toiseen tähdistökentälliseen. 27  Suomen Cupissa Kestilä oli Ketterän paras syöttäjä viidellä syöttöpisteellään. 28  Turnaus päättyi joukkueen voittoon. 3 
Kestilä nimettiin kaudeksi 2019–2020 Ketterän varakapteeniksi. 29  Hän oli tehoilla 18+19=37 joukkueen kolmanneksi paras maalintekijä ja Kestilä jakoi sisäisen pistepörssin neljännen sijan Arttu Rämön kanssa. Suomen Cupissa hän oli kolmella osumallaan joukkueen paras maalintekijä kolmen muun pelaajan kanssa. 30  Turnaus päättyi Ketterän voittoon. 3 
Kaudeksi 2020–2021 Kestilä siirtyi vuoden mittaisella sopimuksella Ranskan Ligue Magnusin nousijajoukkue Jokers de Cergyyn. 31 
Kestilä on pelannut neljä poikien maaottelua. 3 
