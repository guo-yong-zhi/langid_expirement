Virojoen vesistö  on Suomen päävesistöalue, jonka laskujoki Virojoki laskee Suomenlahden Virolahteen. Vesistöalue sijaitsee kokonaan Suomessa. 5  2 
Vesistön valuma-alueen pinta-ala on 357 neliökilometriä ja sen järvisyys on 3,8 %. 5  2  Valuma-alue on lähes 50 kilometriä pitkä ja suurimmillaan noin 20 kilometriä leveä. Sen pohjoisosa kuuluu Etelä-Karjalan Luumäelle, keskiosa Kymenlaakson Miehikkälään, Haminaan ja vähäisessä määrin myös Kouvolaan, ja eteläosa vain Virolahteen. Pohjoisessa kulkee vedenjakaja seuraten ensimmäistä Salpausselkää ja sen takana sijaitsee Kymijoen vesistö . Itäpuolella sijaitsee Vaalimaanjoen vesistö , mutta sen pohjoispuolella vaihtuu vedenjakajan taakse Urpalanjoen vesistö . Etelässä samaan Virolahteen laskee pieni Paisillanojan valuma-alue . Länsipuolella sijaitsee Vehkajoen vesistö , mutta luoteispuolelle vaihtuu sen tilalle Summanjoen vesistö . Vehkajoen ja Virojoen välissä on pieni vesistöalue, jossa laskevat esimerkiksi Ravijoki  ja Pyölinjoki  Suomenlahteen. 3  6  1 
Virojoen pääuomasta ei ole käytettävissä lähteitä. Suomessa valitaan jokihaarasta se uoma pääuomaksi, jossa virtaa eniten vettä. Mutta koska sivu-uomien virtaamatietoja ei ole käytettävissä, voidaan niiden sijasta hyödyntää valinnassa valuma-alueen pinta-aloja. Jo vesistöalueen alajuoksulla yhtyvät Virojoki ja Onkamaanjoki toisiinsa. Näiden jokihaarojen valuma-alueiden pinta-alat ovat vastaavasti 205 ja 119 neliökilometriä. Pääuomaksi valitaan tällöin Virojoki. Ylempänä yhtyy Ounionjoki ja Virojoki toisiinsa. Näiden haarojen alat ovat vastaavasti 51 ja 66 neliökilometriä. Pääuomaksi valitaan edelleen Virojoki, joka alkaa Virojärvestä. Vesistöviranomaiset ovat Virojärven yläjuoksulle merkinneet vain yhden vesireitin. Sen osuuksia ovat Virojärvi, Kiviniemenjoki, Kurvinjärvi, Sillanpäänjoki ja Myllyoja. Myllyojan yläjuoksua kutsutaan Polvenjoeksi, joka on Somerharjun eteläpuolella sijaitsevan ojitetun suon johto-oja. Uoman pituudet on määritetty Paikkatietoikkunan verkkopalvelusta saatuja osuuksia yhdistämällä. Pääuoman pituudeksi tulee näin 60,0 ja Virojoen 46,6 kilometriä. 3  7  6  1 
Vesistöalueen kolmannessa jakovaiheessa on seuraavat alueet tai valuma-alueet. Sisennys tarkoittaa luettelossa sitä, että vesistöalue laskee tai yhtyy ylempänä sijaitsevaan vesistöalueeseen. Samalle tasolle sisennetyt vesistöalueet laskevat kaikki yläpuoliseen vesistöalueeseen vastaavassa järjestyksessä niin, että ylin yhtyy lähempänä alajuoksua  5  2 :
Valuma-alueesta on metsämaata, avoimia kangasmetsiä ja kalliomaita 78,7 %, maatalousalueita 13,2 %, kosteikkoja ja soita on 1,3 % ja rakennettuja alueita on 2,8 %. Maa-alueiden lisäksi on vesistöinä 3,2 %. 7 
Virojoen pääuomassa on joitakin läpivirtausjärviä. Alajuoksulla sijaitsee pieni Rajalampi , jonka sivuitse joki virtaa. Seuraavaksi tulee Säkäjärvi , jossa on kolme lampimaista laajentumaa. Turanjoki  on patolampi, joka on muodostunut voimalaitoksen taakse. Voimala säännöstelee seuraavaa joessa sijaitsevaa Kotijärveä . Yläjuoksulla Haminan puolella sijaitsee Virojoen lähdejärvi Virojärvi , jonka yläpuoliset vesistöt seuraavat nopeasti toisiaan. Virojärveen laskee lyhyt Kiviniemenjoki, joka alkaa Kurvinjärvestä , johon vuorostaan laskee Kaurislammesta  alkava lyhyt Sillanpäänjoki. Kaurislampeen laskee pohjoisesta tuleva Myllyjoki ja sen yläjuoksulla Polvenjoki. 5  6  1 
Saarasjärvenojan lähdejärvi on Saarasjärvi, mutta Onkamaanjoki on valuma-alueeltaan tätä suurempi. Sen valuma-alueella sijaitsee esimerkiksi Vallanjärvi  ja Onkamaanjärvi  sekä Saaranojan alueella Ylimmäinen , Alimmainen  ja Syväjärvi . Edellä mainittuun Kotijärveen laskee Vesasen  laskuoja. Suur-Miehikkälän ympäristössä on järviä, jotka laskevat suoraan pääuomaan. Niitä ovat Halmaanjärvi , Savanjärvi  sekä peräkkäiset Lapjärvi  ja Syväjärvi . Pohjoisempana sijaitsee Ounionjärvi  ja Kurvinjärvin ympäristössä sijaitsevat vielä Valkiajärvi , Moitjärvi  ja  Loveslampi . 5  6  1 
