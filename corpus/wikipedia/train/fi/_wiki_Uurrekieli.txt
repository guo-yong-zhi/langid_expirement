Uurrekieli  on yleinen, etiologialtaan tuntematon kielen pinnan muutos. Sitä pidetään normaalina kielen rakenteen varianttina. Tyypillisesti nähdään syvyydeltään vaihtelevia uurteita kielen dorsaali- ja lateraalipinnoilla. Yleensä uurrekieli on oireeton. Oireita saattaa ilmaantua uurteisiin tapahtuvan ruoan ja plakin kasaantumisen seurauksena sekä niillä potilailla, joilla on karttakieli.
Uurrekieli ei vaadi hoitoa. Jos kielessä on oireita johtuen uurteiden tulehduksesta, voidaan sitä harjata pehmeällä hammasharjalla uurteissa kasvavien mikrobipopulaatioiden vähentämiseksi.lähde?
