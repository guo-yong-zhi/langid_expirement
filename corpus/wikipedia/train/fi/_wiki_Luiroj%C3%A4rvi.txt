Luirojärvi on järvi Sodankylässä 1  Saariselän etelälaidalla tuntureiden välissä. Se on lähde Kemijoen mutkaiselle latvahaaralle, Luirolle. Järvi kuuluu Urho Kekkosen kansallispuistoon. 2 
Luirojärven pinta-ala on 1,44 neliökilometriä ja rantaviivan pituus 9,4 kilometriä. 1  Sen mainittavimpana naapurina kohoaa itäpuolella Saariselän korkein tunturi, 718 metrin korkeuteen kohoava Sokosti, ja pohjoispuolella 620-metrinen Lupukkapää. Järven rannat ovat metsämaata tai soistunutta metsämaata. Järvellä on yksi pieni saari, joka sijaitsee järven lounaisosassa. 2 
Järven etelärannalla on retkeilykäyttöön varattavat Kuuselankämppä ja Luirojärven varaustupa sekä vapaakäyttöinen Luirojärven autiotupa. Kuuselankämppä on vuonna 1963 rakennettu tupa. Luirojärven autio- ja varaustupa ovat samassa vuonna 1991 rakennetussa rakennuksessa, joka tunnetaan myös nimellä 'Luirojärven Hiltton'. Autio- ja varaustupien yhteydessä on sauna. 3  4  5  Järven itärannalla on Raappanan kammi, 2  jonka rakensi alun perin Sodankylän nimismies Aaro Raappana. Kammi rakennettiin uudelleen vuonna 1984, jonka jälkeen se toimi varauskammina, mutta nykyisin se on nähtävyyskohde. 6 
Luirojärvi sijaitsee Kemijoen vesistössä  Luiron valuma-alueen  Luiron latvan valuma-aluella , jonka Luirojärven valuma-alueeseen  se kuuluu. Järven vedenpinnan korkeus on 282,9 mmpy. 1  Järvi laskee sen lounaispäästä lähtevää Luirojokea pitkin. Se laskee aluksi Lokan tekojärveen ja jatkaa siitä Kemijokeen. 2 
