Bryndís Haraldsdóttir  on islantilainen itsenäisyyspuolueen poliitikko, joka on toiminut kansanedustajana Alþingissä vuodesta 2017 lähtien. Vuosina 2017–2021 hän toimi Alþingin 6. varapuhemiehenä.
Bryndís syntyi Reykjavíkissä. Hän suoritti vuonna 2001 kansainvälisen markkinoinnin kandidaatintutkinnon Islannin teknillisessä oppilaitoksessa, minkä jälkeen hän on opiskellut hallintotieteitä Reykjavíkin yliopistossa. Hän on työskennellyt projektijohtajana ja talousjohtajana sekä kustantamon johtajana. Vuosina 2010–2018 hän istui Mosfellsbærin kunnanvaltuustossa; vuosina 2012–2014 hän oli valtuuston puheenjohtaja. Vuosina 2014–2017 hän toimi kunnanhallituksen puheenjohtajana. Hän istui linja-autoyhtiö Strætón hallituksessa vuosina 2012–2018 ja toimi vuosina 2014–2016 hallituksen puheenjohtajana. 1 
Vuoden 2016 parlamenttivaaleissa Bryndís valittiin Alþingiin. Vuosina 2017–2021 hän toimi Alþingin 6. varapuhemiehenä. Vuodesta 2021 lähtien hän on toiminut Alþingin yleis- ja opetusvaliokunnan puheenjohtajana. 1 
