Un certain regard on Cannesin elokuvajuhlien virallinen esityssarja. Esityspaikka on salle Debussy, ja se on Palme d'Orin rinnakkaiskilpailu.
Sarjan perusti 1978 Gilles Jacob. Sarjassa esitetään vuosittain erityyppisiä elokuvia – "omaperäisiä ja erilaisia" – jotka tavoittelevat kansainvälistä huomiota.
Esityssarjaan perustettiin vuonna 1998 palkinto Prix un certain regard nuorten lahjakkuuksien huomioimiseksi ja kannustamaan omaperäisiä ja rohkeita teoksia. Yhdelle elokuvalle myönnetään rahoitusta sen levittämiseksi Ranskassa. 1 
Palkintosumma on vuodesta 2005 ollut 30 000 euroa, jonka on rahoittanut Groupama GAN Foundation. 2 
