Frank Lapidus on kuvitteellinen hahmo televisiosarjassa Lost. Häntä näyttelee Jeff Fahey.
Frank Lapidus on ammatiltaan lentäjä. Kun hän näkee televisiosta uutisen, jonka mukaan Oceanic Airlinesin lennon 815 hylky on löytynyt merenpohjasta, hän soittaa televisioon ja sanoo sen olevan valetta kertoen, että hänen alun perin piti lentää kyseistä lentokonetta onnettomuuspäivänä. Matthew palkkaa Frankin yhdessä Naomin, Faradayn, Charlotten ja Milesin kanssa menemään saarelle Keamyn johtaman ryhmän kanssa. Saavuttuaan saaren lähistölle Kahana-laivalla, Frank lentää helikopterilla saarelle, mutta yllättäen kopteriin osuu salama. Naomi ja Charlotte joutuvat hyppäämään pois kopterista. Lennettyään saarelle Keamy kahlitsee Frankin kopteriin.
Selviytyneet löytävät Frankin ja vapauttavat tämän. Frank paljastaa Julietin olevan saaren alkuperäisväkeä, jolloin Miles kertoo selviytyneille todellisen tehtävänsä saarella. Frank päättää lentää takaisin laivalle, jolloin Faraday neuvoo häntä palaamaan samaa reittiä takaisin mitä tuli poikkeamatta kertaakaan reitiltä. Sayid ja Desmond lentävät laivalle Frankin kanssa.
Keamyn palattua laivalle ja Kevin Johnsonin eli Michaelin paljastuttua Benin vakoojaksi, Keamy määrää Frankin lentämään hänen ryhmänsä saarelle takaisin, mutta Frank kieltäytyy. Keamy uhkailee Frankiä tappamalla laivan lääkärin. Frank myöntyy vaatimukseen Keamyn ammuttua kapteeni Gaultin. Lentäessään saaren yli Frank heittää rannalle laukun, jossa on tavaraa. Jack lähtee etsimään kopteria ja löytää Frankin. Frank lentää Jackin, Katen, Sawyerin ja Hurleyn kohti laivaa, mutta yllättäen kopterista alkaa vuotaa polttoainetta. Sawyer hyppää mereen, jotta painolasti vähentyisi ja kopteri pääsisi laivalle asti. Päästyään laivalle Desmond, Sayid, Sun ja Aaron pääsevät kopteriin ennen laivan räjähdystä. Frank yrittää lentää takaisin saarelle, mutta se katoaa. Kopteri putoaa mereen, mutta kaikki selviävät. Pennyn etsintäalus löytää pelastuneet ja Frank päättää jäädä alukselle muiden suunnatessa Sumballe.
Frank nähdään seuraavan kerran viidennen kauden jaksossa 316, missä hän on Ajira Airwaysin lennon 316 lentäjä. Kohdattuaan Jackin Frank kysyy häneltä: ”Emme varmaan ole menossa Guamille”, mihin Jack vastaa kieltävästi. Kone joutuu turbulenssiin ja tapahtuu aikahyppy, mikä vie osan koneen henkilöistä menneisyyteen. Frank tekee onnistuneen pakkolaskun Hydra-saaren kiitoradalle. Frank lähtee yhdessä Sunin kanssa pääsaarelle, ja parakeilla he kohtaavat Benin ja Locken. Frank päättää palata takaisin Hydra-saarelle. Palattuaan Ilana kysyy Frankiltä: ”Mikä makaa patsaan varjoissa?” Frank sanoo ettei hän osaa vastata, minkä jälkeen Ilana kolkkaa hänet.
Frank palaa tajuihinsa pääsaarella. Ilana ja Bram pahoittelevat tekoaan sanoen olevansa ”ystäviä”. Ilana näyttää Frankille metallilaatikon sisällön. Frank kauhistuu tajutessaan laatikon olevan ruumisarkku, jossa on Locken ruumis. Frank katsoo etäältä, kun Ilanan ryhmä polttaa Jacobin mökin Frank saapuu nelivarpaisen patsaan raunioille ryhmän, kanssa jolloin Richard vastaa oikein Ilanan kysymykseen. Ilana näyttää hänelle Locken ruumiin. Rannalla Frank selittää Sunille saaneensa tietää hieman Ilanan ryhmästä ja epäilevänsä näiden puheita. Seuraavana aamuna Frank huomaa Musta-asuisen miehen saapuvan heidän luokseen patsaan luota. Frank katsoo etäältä, kun mies tainnuttaa Richardin ja vie tämän pois. Tämän jälkeen Frank osallistuu Locken hautajaisiin selviytyneiden rantaleirissä.
Frankin saavuttua Temppelille hän kohtaa Milesin ja käskee tätä pakenemaan. Paettuaan Temppeliltä he kohtaavat Benin, joka kertoo Sayidin tappaneen Dogenin ja Lennonin. Frank suuntaa rannalle Ilanan johdolla. Seuraavana aamuna Frank kertoo Benille nukkuneensa pommiin päivänä, jona hänen piti lentää Oceanic Airlinesin lento 815. Ben huomauttaa Frankille saaren saaneen tämän joka tapauksessa. Illalla Frank istuu nuotiolla ja huomaa Jackin, Hurleyn ja Richardin saapuvan rannalle. Ilanan kuoltua dynamiittien räjähdyksessä Frank lähtee yhdessä Richardin kanssa hakemaan lisää dynamiittia. Hurleyn räjäytettyä Black Rockin, Frank päättää yhdessä Hurleyn ryhmän kanssa mennä tapaamaan Musta-asuista miestä. Myöhemmin Frank suuntaa Sawyerin ryhmän kanssa Hydra-saarelle. Zoe ottaa heidät kuitenkin kiinni ja lukitsee häkkeihin. Jack ja Sayid kuitenkin vapauttavat heidät ja selviytyneet yrittävät paeta saarelta Widmoren sukellusveneellä. 
Frank saa myöhemmin tietää Musta-asuisen miehen piilottaneen räjähteen Jackin laukkuun. Sayid uhraa itsensä viemällä pommin sukellusveneen toiseen päähän. Frank menee tarkistamaan vauriot. Saavuttuaan pitkään käytävään hän pysähtyy katsomaan halkeilevaa luukkua, joka antaa periksi ja tainnuttaa Frankin. Frankin oletettiin hukkuneen sukellusveneen upottua, mutta kuudennen kauden päätösjaksossa paljastuu että hän selvisi pelastusliivien avulla. Richard ja Miles pelastavat Frankin vedestä ja kertovat tälle suunnitelmasta Ajira-lentokoneen tuhoamiseksi Frank tyrmää ajatuksen huomauttamalla olevansa lentäjä ja voivansa lentää koneen pois saarelta. Korjattuaan koneen Frank lentää Milesin, Richardin, Sawyerin, Katen ja Clairen pois saarelta.  
