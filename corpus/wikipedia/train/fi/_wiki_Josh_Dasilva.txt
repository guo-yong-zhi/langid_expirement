Pelenda Joshua Tunga Dasilva  on englantilainen jalkapalloilija. Hänen pelipaikkansa on keskikentän keskustassa. Hän edustaa Englannin Valioliigassa pelaavaa Brentfordia. 1 
Dasilva on Arsenalin akatemian kasvattama pelaaja, mutta pelasi Arsenalin edustusjoukkueessa vain kolme liigacupin ottelua kaudella 2017–2018. Arsenal purki hänen sopimuksensa kesäkuun lopussa 2018 ja tämän jälkeen hän teki sopimuksen Brentfordin kanssa. Hänen sopimuksensa Brentfordin kanssa ulottuu kesäkuun loppuun 2024. Dasilva pelasi kausina 2018–2021 Englannin mestaruussarjassa 89 ottelua ja teki niissä 16 maalia, joista kymmenen kaudella 2019–2020. Kauden 2020–2021 liigacupissa hän teki kaksi maalia, joista jälkimmäinen oli 1–0-voittomaali puolivälieräottelussa Newcastlea vastaan. Dasilva pelasi kolme nousukarsintaottelua keväällä 2020 mutta oli loukkaantumisen vuoksi poissa keväällä 2021 yli kymmenestä mestaruussarjaottelusta ja nousukarsinnasta, jonka voittamalla Brentford nousi Valioliigaan. Kaudella 2021–2022 Dasilva oli edelleen loukkaantumisen vuoksi sivussa helmikuun alkuun saakka ja pelasi loppukauden aikana Valioliigassa yhdeksän ottelua, joista kaksi avauskokoonpanossa; jälkimmäinen avauskokoonpanon ottelu päättyi suoraan ulosajoon jo 11. minuutilla. Kaudella 2022–2023 hän pelasi Valioliigassa 36 ottelua, joista 14 ottelua avauskokoonpanossa. Hän teki kauden aikana neljä maalia: elokuussa Leicesteriä ja Manchester Unitedia vastaan, joulukuussa West Hamia vastaan ja huhtikuussa Nottinghamia vastaan. 1 
Dasilva on pelannut Englannin alle 19-, alle 20- ja alle 21-vuotiaiden maajoukkueissa. Hän voitti alle 19-vuotiaiden Euroopan-mestaruuden 2017. Lopputurnauksessa hän tuli vaihdosta kentälle kolmessa ottelussa. 1 
1 Raya  
2 Hickey  
3 Henry  
5 Pinnock  
6 Nørgaard  
8 Jensen  
9 Schade  
10 Dasilva  
11 Wissa  
13 Jørgensen  
14 Ghoddos  
15 Onyeka  
16 Mee  
17 Toney  
18 Jansson  
19 Mbeumo  
20 Ajer  
22 Strakosha  
23 Lewis-Potter  
24 Damsgaard  
26 Baptiste  
27 Janelt  
30 Roerslev  
33 Stevens  
34 Cox  
Manageri Frank
