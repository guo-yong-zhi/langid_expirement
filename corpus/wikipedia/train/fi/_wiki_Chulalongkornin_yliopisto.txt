Chulalongkornin yliopisto  on julkinen tutkimusyliopisto Thaimaan pääkaupungissa Bangkokissa. 1  2  Vuonna 1917 perustettu Chula on maansa vanhin yliopisto ja nimetty kuningas Chulalongkornin mukaan. 1  2 
Yliopistossa opiskelee noin 38 000 opiskelijaa. 2  1   Maaliskuussa 2020 opiskelijoita oli 37 626, josta alemman perustutkinnon jälkeistä maisteri- tai tohtorivaihetta suoritti 10 656 opiskelijaa. Henkilökuntaan kuului tällöin runsas 8 100 ihmistä. 3  Esimerkiksi vuonna 2018 yliopistossa valmistui runsas 2 800 maisteri- ja 480 tohtoritutkintoa. 3 
Vuonna 2021 kansainvälinen, luonnontiedepainotteinen ARWU-yliopistoranking luokitteli yliopiston jaettuun sijaluokkaan 701–800 maailmassa. Se oli tässä yliopistovertailussa Thaimaan toiseksi korkeatasoisin edellään vain Mahidolin yliopisto . Monessa oppiaineessa sijoitus oli ARWU:nkin aineistossa huomattavasti kokonaissijaa parempi. 4   2  Lisäksi esimerkiksi QS-yliopistovertailun mukaan Chula on ollut useiden vuosien ajan Thaimaan arvostetuin yliopisto. 2  Myös esimerkiksi espanjalainen, korkeakoulujen verkkonäkyvyyttä korostava Webometrics-ranking listasi yliopiston vuonna 2021 Thaimaan parhaaksi yliopistoksi ja maailmanlistan sijalle 535. 5  
Yliopiston auditoriorakennus.
King Chulalongkorn Memorial Hospital on Chulan yliopistosairaala.
Liiketalouden koulu.
Yliopiston stadion.
