Python kisat  olivat antiikin kreikkalaiset Apollon-jumalan kunniaksi järjestetyt musiikki- ja urheilukilpailut. Ne järjestettiin Apollonin kulttipaikalla Delfoissa joka neljäs vuosi. Kisat olivat yhdet neljästä panhelleenisistä kisoista, nykyaikaisten olympialaisten edeltäjistä. 1  2 
Python kisojen nimi oli peräisin Delfoin vanhasta nimestä Pytho. 1  Kreikkalaisessa mytologiassa kisojen kerrotaan syntyneen sovitukseksi Apollonin surmattua Python-hirviön.
Ensimmäiset Python kisat pidettiin ilmeisesti noin vuonna 591/590 eaa. Niihin kuului alun perin ainoana lajina hymni Apollonin kunniaksi  kitharan säestyksellä. Tämän jälkeen seuraavat kisat järjestettiin kahdeksan vuotta myöhemmin vuonna 582 eaa., jolloin kisoista tuli yhdet panhelleenisistä kisoista, ja ne alettiin järjestää joka neljäs vuosi. 1 
Aristoteles ja Kallisthenes kokosivat noin vuonna 330 eaa. kisojen voittajien luettelon Python kisojen voitot. 3 
Kisat järjestettiin Apollonin kunniaksi kaksi vuotta ennen  Olympian kisoja, toisin sanoen olympiadin kolmantena vuotena, ja Nemean ja Isthmian kisojen välissä. Kisat pidettiin nykyisen heinä-elokuussa aikaan 4  . 1 
Kisoissa mukana lajeina olivat paiaani, huilunsoitto, huilun säestyksellä laulaminen sekä urheilu. Urheilulajit olivat muutoin samat kuin Olympian kisoissa, paitsi ettei aluksi kilpailtu valjakkoajoissa, mutta sen sijaan pojille oli omia juoksukisojaan. Myöhemmin kisoihin lisättiin uusia lajeja  ja joistakin vanhoista lajeista luovuttiin, mutta pääpiirteissään kisojen sisältö pysyi samana pitkälle jälkeen ajanlaskumme alun.
Aluksi sekä musiikki- että urheilukilpailut käytiin Apollonin temppelin yläpuolella sijaitsevalla Delfoin stadionilla, mutta myöhemmin musiikki- ja runouskilpailut siirtyivät pidettäviksi Delfoin teatteriille sen valmistuttua joskus 200-luvun lopulla eaa. Valjakkoajot järjestettiin hippodromilla, joka sijaitsi kauempana Krisan tasangolla. 1  Urheilijoiden harjoittelupaikkana toimi Delfoin gymnasion.
Voittajat saivat palkinnoksi laakeriseppeleet, jotka oli tehty Tempen solasta Thessaliasta kerätyistä laakerinoksista. 1  Voittajien kunniaksi kirjoitettiin myös runoja. Parhaiten tällainen runous tunnetaan Pindarokselta, joka kirjoitti useita hymnejä Python-voittajien kunniaksi.
