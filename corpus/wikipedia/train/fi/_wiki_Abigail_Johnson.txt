Abigail "Abby" Pierrepont Johnson  on yhdysvaltalainen yritysjohtaja, perijätär ja miljardööri. Hän johtaa emoyhtiö FMR:n toimitusjohtajana isoisänsä Edward C. Johnson II:n perustamaa, noin 45 000 ihmistä työllistävää sijoitusyhtiötä Fidelity Investments, 1  2  ja on hallituksen puheenjohtaja Fidelity Internationalissa. Hän omistaa noin 24,5 prosenttia FMR:stä. Maaliskuussa 2018 yhdysvaltalainen talousjulkaisu Forbes arvioi hänen varallisuudekseen 15,9 miljardia dollaria ja listasi hänet maailman yhdeksänneksi rikkaimmaksi naiseksi vuotuisella miljardöörilistallaan .  3  4  5 
Johnson nousi korkealle myös vaikutusvaltaa arvioivilla listoilla. Forbes sijoitti hänet vuoden 2017 maailman vaikutusvaltaisimpien naisten listallaan sijalle 7. 6  Talousjulkaisu Fortune arvioi hänet Yhdysvaltain talouselämän 4. vaikutusvaltaisimmaksi naispuoliseksi yritysjohtajaksi. 7  8 
Johnson on suorittanut alemman korkeakoulututkinnon vuonna 1984 ja MBA-tutkinnon vuonna 1988 Harvard Business Schoolista. Hän on naimisissa, kaksi lasta. 4  3 
Myös Abigail Johnsonin isä  9  4  veli  10  ja sisko  11  ovat Forbesin kevään 2018 miljardöörilistalla. 5 
