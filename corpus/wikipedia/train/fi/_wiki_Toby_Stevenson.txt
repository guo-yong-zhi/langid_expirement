Toby Stevenson  on yhdysvaltalainen seiväshyppääjä. 1 
Stevenson voitti vuonna 1998 NCAA-mestaruuden ja sijoittui vuosina 1999 ja 2000 NCAA-mestaruuskilpailuissa toiseksi opiskellessaan Stanfordin yliopistossa. Hän valmistui vuonna 2000 ja jäi kahdeksi vuodeksi töihin kouluun valmentamaan seiväshyppääjiä ja moniottelijoita. Vuonna 2003 hän voitti mestaruuden Pan-Amerikan kisoissa. Seuraavana vuonna hän voitti Yhdysvaltain sisäratojen mestaruuden 1 , mutta karsiutui Budapestin sisäratojen MM-kisoissa 2 . Hän sijoittui maan olympiakarsinnoissa toiseksi, joten hänet valittiin Yhdysvaltain joukkueeseen Ateenan olympialaisiin. 1  Olympialaisissa Stevenson voitti hopeaa tuloksella 590. Kauden lopussa hän oli toinen IAAF:n yleisurheilufinaalissa. 2 
Stevenson sijoittui IAAF:n yleisurheilufinaalissa 2005 seitsemänneksi ja 2006 toiseksi. 2  Yhdysvaltojen mestaruuskilpailuissa hän oli kolmas 2005 ja toinen 2006. 1  Hän karsiutui loppukilpailusta Berliinin MM-kilpailuissa 2009. 2  Hänet tunnetaan erityisesti kilpailuissa käyttämästään kypärästä sekä onnistuneiden hyppyjen jälkeisistä villeistä tuuletuksista. 1 
