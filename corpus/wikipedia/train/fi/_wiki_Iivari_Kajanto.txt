Iivari Aleksanteri Kajanto  oli päätoimittaja ja pakinoitsija, joka julkaisi myös useita osuusliikkeiden historiikkeja.
Kajannon vanhemmat olivat maanviljelijä Kaarle Kustaa Lukkala ja Maria Sabina Blom ja puoliso vuodesta 1917 Anna-Maria Valli. Iiro Kajanto oli heidän poikansa. Iivari Kajanto kävi maamieskoulun 1910, kansakoulun 1913 ja metsäkoulun 1916. Hän toimi sitten lyhyen aikaa metsätyönjohtajana, kunnes tuli Länsi-Suomen toimittajaksi 1917–1921 ja vielä myöhemmin 1923–1934 lehden toimitussihteeriksi ja pakinoitsijaksi. Vakka-Suomen päätoimittaja hän oli 1921–1923 ja Lallin 1934–1962. Pakinoitsijana Kajannon nimimerkki oli Kalle-Kustaa. Kajanto osallistui muun muassa Kokemäen kunnalliselämään, sanomalehtialan järjestö- ja yhdistystoimintaan sekä Maalaisliiton toimintaan. 1  2 
