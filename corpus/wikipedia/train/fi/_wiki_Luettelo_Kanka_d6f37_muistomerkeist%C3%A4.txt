Luettelo Kankaanpään julkisista taideteoksista ja muistomerkeistä sisältää Kankaanpään kaupungissa olevat pysyvät patsaat, muistomerkit ja muistolaatat.  Kankaanpäähän on liitetty  Honkajoen kunta.
Kankaanpäässä on eniten julkisia taideteoksia, jos suhteutetaan teosten määrä asukasmäärään 1 . Suuri osa Kankaanpään julkisista teoksista on kaupungin keskustassa, ja niihin voi tutustua Taidekehä-kävelykierroksella. Siinä on mukana yli sata teosta. 2  Kankaanpään taidekoulu järjesti 1990-luvulla kaksi kansainvälistä kuvanveistosymposiumia. 3   Ensimmäiseen, tšekkiläis-balttilaiseen vuonna 1995 osallistui 24 opiskelijaa ja kuvanveistäjää. Symposiumin tuloksena oli 24 uutta julkista taideteosta. Idea Taidekehästä, kävelyraitista, jonka ympärillä on teoksia, esitettiin vuonna 1996 julkaistussa ydinkeskustan kehittämisprojektin Katseet Kankaanpäähän -väliraportissa. Hankkeen taustalla olivat muiden kaupunkien kävelykatu ja -keskustahankkeet. Keskustan kehittämistä rahoitti aluksi osittain Satakuntaliitto ja myöhemmin EU. Toinen, pohjoismainen kiviveistosymposiumi järjestettiin EU-tuella 1997. Osallistujia oli 22. Kesänäyttelyistä Taas vuonna 1998 ja Kerran kesällä vuonna 1999 lumastettiin kunnalle joitakin teoksia. Näitä ei ollut tarkoitettu pysyviksi, ja joitakin on poistettu. Myös vuoden 1998 turveveistosssymposiumin Taidekehälle tuottamista teoksista vain yksi oli tarkoitettu pysyväksi. Ydinkeskustaprojekti päättyi vuoden 1999 loppuun. EU-rahoituskauden päätyttyä kehittämiselle ei nimetty enää ohjaus- tai muutakaan ryhmää. Uusia teoksia Taidekehälle on toteutettu kesänäyttelyiden ja vuonna 2003 aloitetun EU-rahoitteisen Pohjois-Satakunnan toriprojektin kautta. 2  
Tämä luettelo on osa valtakunnallista Suomen julkisten taideteosten ja muistomerkkien luettelointia. Luettelossa on pysyvästi julkisilla paikoilla olevia taideteoksia, muistomerkkejä ja muistolaattoja sekä hautausmailla olevia yleisiä muistomerkkejä ja patsaita. Luettelossa ei mainita rakennusten sisällä ja suljetuilla sisäpihoilla olevia julkisia teoksia eikä yksittäisten hautojen veistoksia. Teokset ovat luettelossa nimensä mukaisessa aakkosjärjestyksessä. Sijaintipaikka on puiston, aukion, rakennuksen tai muun vastaavan nimi ja/tai katuosoite. Alue tarkoittaa kaupunginosaa/kunnanosaa, taajamaa, kylää, osa-aluetta tai asuinaluetta. Karttalinkki osoittaa teoksen sijaintipaikan kymmenien metrien tarkkuudella. Paljastusvuosi on teoksen julkistuksen tai paljastuksen vuosi sijaintipaikalla . Tässä luettelossa on 122 kohdetta.
liikerakennusta vastapäätä 
