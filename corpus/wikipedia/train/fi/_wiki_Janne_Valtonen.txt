Janne Valtonen  on suomalainen entinen jääkiekkomaalivahti, joka toimii SM-liigajoukkue Saimaan Pallon maalivahtivalmentajana. Hän pelasi urallaan SaiPassa kolmena kautena yhteensä 85 SM-liigaottelua. Suurimman osan urastaan Valtonen torjui kuitenkin I-divisioonassa.
Valtonen oli SaiPan oma kasvatti. 1  Hän pelasi joukkueessa ensimmäiset miesten pelinsä 18-vuotiaana I-divisioonassa kaudella 1986–1987, jolloin Valtonen toimi SaiPan kakkosmaalivahtina Ari Timosaarelle. Kaudella 1987–1988 hän nousi Timosaaren ohi joukkueen ykkösmaalivahdiksi ja oli torjumassa SaiPaa SM-liigaan kaudeksi 1988–1989. Valtonen pelasi kauden aikana myös nuorten maaotteluita, mutta putosi viimeisimpinä alle 20-vuotiaiden lopullisesta MM-joukkueesta. 2 
Ensimmäisellä SM-liigakaudellaan 1988–1989 Valtonen jakoi SaiPan torjuntavastuun Harri Tammiruusun kanssa ja pelasi 24 runkosarjaottelua. Kaudella 1989–1990 hän nousi joukkueen selkeäksi ykkösmaalivahdiksi ja torjui 39 runkosarjaottelussa. Kaudella 1990–1991 Valtonen lähinnä jakoi torjuntavastuun Petteri Linnan kanssa. SaiPa kuitenkin putosi suoraan takaisin I-divisioonaan kaudeksi 1991–1992, jolloin Valtonen toimi taas joukkueen ykkösmaalivahtina. SaiPan kausi osoittautui kuitenkin pettymykseksi joukkueen sijoituttua runkosarjassa kuudenneksi. 3 
Kaudeksi 1992–1993 Valtonen siirtyi Jokipoikiin, jotka hän torjui I-divisioonan runkosarjan voittoon, mutta joukkue jäi kuitenkin karsintojen päätteeksi ilman sarjanousua. Valtonen palasi kaudeksi 1993–1994 SaiPaan, mutta 18-vuotias Jussi Markkanen nousi hänen ohitseen joukkueen ykkösmaalivahdiksi. 4  Kauden 1994–1995 Valtonen pelasi Imatran Ketterässä, joka jäi I-divisionassa viimeiseksi, mutta säilytti kuitenkin sarjapaikkansa. Valtonen palasi taas kaudeksi 1995–1996 SaiPaan, mutta hän jäi joukkueen kakkosmaalivahdiksi. Hän lopetti pelaajauransa kevääseen 1996.
Valtonen toimi vuodet 2009–2012 SaiPan A-nuorten maalivahtivalmentajana. Kausina 2008–2009 ja 2010–2011 hän valmensi myös joukkueen B-nuorten maalivahteja. Kaudeksi 2012–2013 Valtonen siirtyi kaksivuotisella sopimuksella SaiPan SM-liigajoukkueen maalivahtivalmentajaksi. 5 
4 Anttalainen  
5 Moro   
6 Airola  
7 Rajaniemi  
10 Kivenmäki  
11 Karvinen  
12 Laakso  
13 Helewka   
17 Morand  
21 Appelgren   
22 Loukkojärvi  
26 Ruusunen  
29 Lukáš  
30 Piiroinen  
31 Huhtamaa  
33 Vuorinen  
34 Viitasalo  
35 Varis  
39 Ojantakanen  
44 Järventie  
50 Rikkilä  
51 Kalapudas  
55 Trejbal  
56 Kilpeläinen  
57 Hokkanen  
62 Tauslahti  
70 Naukkarinen  
71 Siikonen   
72 Virtanen  
74 Tammela  
77 Hietala  
80 Vainikainen  
81 Oden  
90 Lipiäinen  
-- Gabriel  
-- Hiltunen  
-- Tiihonen
Valmentajat Hämäläinen – Immonen – Goldberg – Ore – Ropo – Kadera
