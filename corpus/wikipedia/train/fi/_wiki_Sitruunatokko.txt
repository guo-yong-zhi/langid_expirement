Elinvoimainen  1 
Gobiodon citrinus Rüppell, 1838
  Sitruunatokko Wikispeciesissä  Sitruunatokko Commonsissa
Sitruunatokko  on keltainen koralliriuttojen kala, jota pidetään myös meriakvaarioissa.
Sitruunatokko kasvaa noin 6,5 cm pitkäksi. Se on pyöreämuotoinen, yleisväriltään auringonkukan keltainen. Musta silmä erottuu selvästi. Silmän läpi kulkee kaksi ohutta sinertävänvalkoista pystyjuovaa, kiduskansien kohdalla on toinen juovapari. Selkäevän tyvessä on vaakasuora juova. Juovat auttavat lajin erottamisessa hyvin samannäköisestä keltatokosta. 2 
Sitruunatokko elää luonnossa Indopasifisella merialueella: sen levinneisyysalue ulottuu Punaiseltamereltä Mosambikin rannikolle, idässä Samoalle, pohjoisessa Japanin eteläosaan ja etelässä Suurelle koralliriutalle. 3 
Sitruunatokko on asuu mielellään oksaisessa kivikorallissa, jonka päällä se voi levätä tuntien ajan. Laji on kutenut akvaariossa, mutta poikaset harvoin kasvavat isoiksi vankeudessa. 4 
Sitruunatokko syö luonnossa pieniä selkärangattomia. Akvaariossa sille annetaan pakastettuja pieniä äyriäisiä kuten massiäyriäisiä ja kidusjalkaisia.
