Mercy Graves on DC-animaatiouniversumissa esiintyvä kuvitteellinen hahmo, jonka loivat Bruce Timm ja Paul Dini. Graves on Lex Luthorin henkivartija ja johti hetkellisesti LexCorpia. Hahmo teki ensiesiintymisensä Teräsmies -animaatiosarjassa vuonna 1996. Häntä ääninäytteli sarjassa Lisa Edelstein.
Mercy Graves on erittäin taitava taistelulajeissa ja osaa käsitellä useita eri aseita. Hän oli ennen rikollinen ja johti omaa tyttöjengiään. Graves onnistui kerran nappaamaan Luthorin salkun aivan hänen nenänsä edestä, mutta jäi kiinni, kun Luthorin miehet nappasivat hänet. Luthor ei kuitenkaan kostanut hänelle vaan tarjosi Gravesille töitä hänen henkivartijana ja kuljettajana. 1  Hänen käytöksensä paljastaa sarkastisen nokkeluuden, ja hänen tavanomainen mekkonsa on kuljettajan univormu, jossa on hyvin lyhyt hame, kuljettajan lippis, nylonit ja lyhyet korkeakorkoiset saappaat. Mercy on lojaali ja kunnioittava Luthorille, ja hän väittää olevansa "Luthorin seurueessa ainoa, joka voi olla kutsumatta häntä Lexiksi".
Jaksossa "Ghost in the Machine" Mercy tekee yhteistyötä Teräsmiehen kanssa löytääkseen kadonneen Lex Luthorin. Teräsmies yrittää vakuuttaa Mercyn, että Luthor ei todellakaan välitä hänestä, mutta Mercy yrittää todistaa hänen olevan väärässä. Taistelun jälkeen Brainiacin kanssa Mercy jää pudonneiden koneiden pinon alle, kun huoneeseen vaikutti voimakas tyhjiö. Vaikka Luthor olisi voinut pelastaa hänet, hän pakenee ja saa Teräsmiehen pelastamaan hänet tämän puolesta.
Mercy Graves esiintyi animaatiosarjan Justice League jaksossa "Tabula Rasa", jossa Graves sai hallintaansa LexCorpin, kun Luthor kärsi tuomiotaan vankilassa. Mercy on suostunut ottamaan haltuunsa LexCorpin Luthorin ollessa vankilassa ja epäröi palauttaa sitä hänelle, koska hänen mielestään heidän entinen suhteensa ei ollut tasavertainen. Hän toteaa myös, että ollessaan LexCorpin toimitusjohtaja, hän nosti osakekantaa 38 prosenttia ja poisti tiettyjä tiedeosaston osastoja, koska piti niitä hyödyttöminä tai säästääkseen rahaa. Luthorin onnistuttua karkaamaan hän palasi takaisin yhtiöönsä vain huomatakseen miten hyvin yhtiö on selviytynyt, mutta pettynyt, koska Luthorin paras professori Ivo oli saanut potkut. Lex Luthor pahentaa tilannetta hyväksikäyttäen Mercyä suullisesti ja fyysisesti. Toistuvasti vihjataan, että heidän suhteensa ei ollut pelkästään platoninen. Mercy auttaa vastahakoisesti Luthoria pakenemaan Justice Leagueta, mutta hänen petollinen manipulointinsa toista omistautunutta palvelijaa kohtaan saa Mercyn näkemään heidän yhteiset vuodet eri valossa. Vangitsemisen jälkeen Mercy katkaisee puhelun Lex Luthorille hänen yksittäisen puhelunsa aikana, kun tämä pyytää apua asianajajan ja lääkäreiden hankkimisessa hoitamaan kryptoniitin aiheuttamaa syöpäänsä.
Luthorin väistyttyä lopullisesti kuvioista, Graves sai johtaa LexCorpia vakituisesti. Mercy Graves esiintyy uudelleen Justice League Unlimitedin jaksossa "Clash", jossa hänet nähtiin jälleen Lex Luthorin puolella.
Vuonna 2007 Mercy Graves palasi takaisin animaatiosarjaan kahden vuoden tauon jälkeen. Hän esiintyi vuoden 2004 Batman animaatiosarjan 5. tuotantokauden kaksiosaisessa jaksossa The Batman/Superman Story, jossa hänet tunnetaan pelkästään nimellä Mercy, joka on Luthorin oikea käsi. Ulkonäöltään hän muistuttaa euraasialaista, jolla on pitkät tummat hiukset.
Mercy Graves esiintyi Young Justice animaatiosarjassa. Tällä versiolla on kyberneettinen oikea käsivarsi, joka kätkee voimakkaita aseita, mutta hän ei puhu.
Mercy Graves esiintyi Harley Quinn animaatiosarjassa jaksoissa "Bachelorette" ja "Something Borrowed, Something Green".
Mercy Gravesin ensiesiintyminen elokuvissa tapahtui vuonna 2006 Superman: Brainiac Attacks elokuvassa, jossa häntä ääninäytteli Tara Strong. Toisen kerran hän esiintyi elokuvassa Superman: Doomsday vuonna 2007, jossa hänen alkuperäistä ulkonäköä oli muutettu enemmän sarjakuvaversion mukaiseksi. Graves oli ruskeaihoinen, jolla on vaaleat hiukset. Elokuvan aikana hän toimi normaaliin tapaansa Luthorin kätyrinä, jonka kuitenkin Luthor tappoi elokuvan aikana ampumalla tätä päähän. Häntä ääninäytteli elokuvassa Cree Summer. Mercy Graves esiintyi myös ei-puheroolissa animaatioelokuvassa Superman: Man of Tomorrow.
Mercy Graves esiintyi animaatioelokuvissa The Death of Superman ja Reign of the Supermen, joissa häntä ääninäytteli Erica Luttrell.
Mercy Graves esiintyi animaatioelokuvassa DC League of Super-Pets, jossa häntä ääninäytteli Maya Erskine.
Mercy Graves esiintyi elokuvassa Batman v Superman: Dawn of Justice, jossa häntä esitti Tao Okamoto. Elokuvassa Graves kuoli Luthorin järjestämässä Capitolin pommiattentaatissa Teräsmiehen häpäisemiseksi.
Mercy Graves esiintyi ensimmäisen kerran DC-universumin pääjatkuvuudessa Detective Comicsissa nro 735 , No Man's Land -tarinassa Batman-nimikkeissä. Tällä Mercyn versiolla on vaaleat hiukset, eikä hänellä ole kuljettajan univormua. Hänet nähdään toisinaan puvussa ja solmiossa. The New 52 sarjakuvissa Mercy Graves esitellään uudelleen aasialaisamerikkalaisena. Hän työskentelee Lex Luthorin henkilökohtaisena avustajana ja johtaa LexCorpia tämän poissaolon aikana.
