Canon de 155 C modèle 1915 Schneider oli ranskalainen 155 mm:n haupitsi, jonka edelleen kehittäminen johti Canon de 155 C Mle 1917 Schneiderin valmistukseen Ranskan armejalle ensimmäisen maailmansodan aikana. 1 
Ranskan tykistökomitea kokoontui 1874 tarkastelemaan Ranskan-Preussin sodan tuloksia, ja päätyi siihen, että Ranskaan tarvitaan noin 140 mm:n – 160 mm:n raskas haupitsi. Tältä pohjalta kehitettiin 155 mm:n kaliiperi raskaille haupitseille. Ensimmäinen tämän tyypin kenttätykki kehitettiin 1877. Tulinopeus, ampumakulmat ja ammusten kantama kehittyivät tyyppi tyypiltä ensimmäisen maailmansodan loppupuolelle saakka.
Haupitsi on verrattain lyhytpiippuinen tykki. Tykinputken suhteellinen pituus ilmaistaan siten, että putken pituus jaetaan väljyydellä eli kaliiperilla, mikä on tykinputken sisähalkaisija. Alle 20 millin halkaisijan asepiippuihin viitataan sanalla piippu, ja sitä väljempiin tykeissä sanalla putki. Alle 20 millin aseet ovat usein konekiväärejä, eivät tykkejä nykymielessä. Kantama tarkoittaa ammuksen kantaamaa, tykkitulen ulottuvuutta kilometreissä. Kulmat tarkoittavat alakulmaa, eli sitä, kuinka paljon alaviistoon tykillä voi ampua ja yläkulmaa, kuinka paljon yläviistoon tykillä voi ampua. Tulinopeus tarkoittaa sitä, kuinka monta laukausta minuutissa tykillä voidaan ampua. Massa tarkoittaa koko tykin massaa. Ammuksen massa tarkoittaa tykistökranaatin massaa. Vuosi tarkoittaa tässä ranskalaista suunnitteluvuotta tai lisenssivuotta Venäjällä. Suomen puolustusvoimissa tykkejä ei ole merkitty eikä merkitä suunnitteluvuoden eikä valmistusvuoden mukaan, vaan sen vuoden mukaan, jolloin ne on otettu SUomen puolustusvoimien käyttöön.
Canon de 155 L de Bange Mle 1877 Miehikkälässä
Obusier de 155 mm C modèle 1881
Canon de 155 court Mle 1904 Tir Rapide Rimailho 1907 postikortissa
6 dm polevaja gaubitsa sistemy Schneidera entisessä Suomen Tykistömuseossa, nykyisessä Museo Militariassa Hämeenlinnassa
Artjärven kotiseutumuseon Canon de 155 C Mle 1915 St. Chamond Vuorenmäellä 2006
Canon de 155 C Mle 1917 Schneider Museo Militariassa Hämeenlinnassa
