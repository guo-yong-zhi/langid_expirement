Michel Miguel Elias Temer Lulia  on brasilialainen asianajaja ja poliitikko, joka oli Brasilian presidentti vuosina 2016–2018. Hän nousi presidentiksi edellisen presidentin Dilma Rousseffin jouduttua virkasyytteen kohteeksi ja oli virassa vuoden 2018 loppuun. 1  Temer valittiin virkaan vuoden 2010 vaaleissa, joissa hän oli työväenpuolueen  ehdokas presidenttiehdokas Dilma Rousseffin rinnalla. 2  
Temer on nykyisin MDB:n puheenjohtaja. 3 
Temerille siirrettiin 12. toukokuuta 2016 tilapäisesti presidentin valtuudet ja tehtävät presidentti Rousseffin odottaessa virkarikosoikeudenkäyntiä. 3  Oikeus tuomitsi Rousseffin erotettavaksi virastaan, ja Temer nousi presidentiksi 31. elokuuta 2016. 4 
Temer on syntynyt Tietessä, São Paulon osavaltiossa. Hänen vanhempansa  muuttivat Brasiliaan Libanonista vuonna 1925. 5  6  
Temer on suorittanut oikeustieteen kandidaatin tutkinnon São Paulon yliopistossa ja väitellyt tohtoriksi São Paulon katolisesta yliopistosta 1974. Hän on toiminut valtion syyttäjänä ja kaksi kertaa osavaltion turvallisuudesta vastaavana valtiosihteerinä. Hän on valtiosääntöoikeuden  professori ja on kirjoittanut lukuisia kirjoja aiheesta.
Vuodesta 1987 Temer palveli kuusi peräkkäistä toimikautta Edustajainhuoneessa, ja toimi kolmeen kertaan sen puhemiehenä. 2  Temer oli myös jäsenenä vuoden 1988 Kansallisessa perustuslakia säätävässä kokouksessa, joka valmisteli nykyisen Brasilian perustuslain. 5  
Hänellä on viisi lasta, joista kolme on hänen ensimmäinen vaimonsa Maria kanssa, yksi suhteesta toimittajan kanssa, ja yhden äiti on hänen nykyinen vaimonsa Marcela, joka on miestään 42 vuotta nuorempi.
