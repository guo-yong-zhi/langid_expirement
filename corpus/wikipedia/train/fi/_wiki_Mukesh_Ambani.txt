Mukesh Ambani  on intialainen liikemies. Hän toimii Intian suurimpiin yrityksiin kuuluvan öljy- ja kaasuyhtiö Reliance Industriesin pääomistajana ja hallituksen puheenjohtajana. Tammikuussa 2019 hän oli Forbesin arvion mukaan 59,7 miljardin Yhdysvaltain dollarin omaisuudellaan Intian rikkain ja maailman 13. rikkain henkilö. 1 
Mukesh Ambani peri Reliance Industriesin isältään Dhirubhai Ambanilta yhdessä nuoremman veljensä Anil Ambanin kanssa. Ambani on naimisissa Nita Ambanin kanssa ja heillä on kolme lasta. 1 
