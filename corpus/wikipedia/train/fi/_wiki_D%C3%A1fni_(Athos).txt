Koordinaatit: 40°12′50″N, 24°13′18″E
Dáfni eli Dafne  on Kreikan kylä, joka sijaitsee Athoksen itsehallintoalueella Chalkidikín niemimaalla Makedoniassa. Se on Athoksen pääsatama. Vuoden 2011 väestönlaskennassa kylässä ei ollut varsinaisia asukkaita. 1 
Dáfni sijaitsee Athoksen niemen länsirannikolla Xiropótamoksen ja Simonópetran luostarien välissä. Useimmat Athoksella vierailevat saapuvat itsehallintoalueelle laivalla Ouranoúpolista Dáfnin sataman kautta. Kylästä on bussiyhteys Athoksen hallinnolliseen keskukseen Karyékseen. Kuten Athoksella aina, 2  kylässä saavat vierailla vain miehet.
