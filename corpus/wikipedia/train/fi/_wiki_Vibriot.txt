  Vibriot Wikispeciesissä  Vibriot Commonsissa
Vibriot  ovat yleinen suolaisessa vedessä elävä bakteerisuku. Näitä gramnegatiivisia bakteereja esiintyy yleisesti merenelävissä ja kaloissa. Ne kasvavat sekä hapellisissa että hapettomissa oloissa. Tunnetuimpia patogeenisia lajeja on kolme: V. cholerae,jonka sadoista serotyypeistä vain pieni osa aiheuttaa koleraa, V. parahaemolyticus, ja V. vulnificus. 1  2  Kaikkiaan vibrioita tunnetaan muutamia kymmeniä lajeja. Ne leviävät tyypillisesti ihmiseen meri- tai murtoveteen joutuneen haavan tai veden saastuttamien kypsentämättömien merenelävien ja kalojen tai muiden elintarvikkeiden välityksellä 1  3 . Yhdysvalloissa vibrioinfektiot ovat tavallisimpia kesäkaudella  meriveden lämpötilan ollessa tavanomaista korkeampi. 3  
Yhdysvalloissa vibriot aiheuttavat CDC:n mukaan arviolta 80 000 sairastumista ja 100 kuolemaa vuosittain. 3  Ei-koleraa aiheuttavien vibrioiden aiheuttamien infektioiden määrän arvioidaan kuitenkin lisääntyneen. Kaikkiaan Yhdysvalloissa sairastuu noin 124 000:een ja kuolee noin 3 000 henkeä elintarvikkeiden välityksellä vuosittain. 4 
Maailmanlaajuisesti tarkasteltaessa luvut ovat huomattavasti suurempia, sillä vibriot aiheuttavat suurimman osan merenelävien välityksellä ihmiseen leviävistä sairauksista. Seuraukset voivat olla hyvin vakavia. Esimerkiksi Vibrio vulnificus -haavainfektion saaneiden potilaiden kuolleisuus on ilman hoitoa 25 prosentin luokkaa. Bakteereja sisäisesti nauttineilla ja verenmyrkytykseen edenneillä potilailla kuolleisuus on jo 50 %; kuolema seuraa tyypillisesti 48 tunnin sisällä infektiosta. Shokkivaiheessa sairaalahoitoon edenneiden potilaiden kuolleisuus on 33 % luokkaa.
Suomessa on koettu koleravibrion aiheuttamia pandemioita 1800-luvulta lähtien, mutta ne ovat johtuneet pitkälti huonosta elintarvikehygieniasta ja heikkotasoisesta jätehuollosta. Koleravibrio on itse asiassa vain ihmisen loinen. 5 
Itämeressä helteiset säät viimeistään 2010-luvulta alkaen ovat aiheuttaneet vibrioiden esiintyvyyttä ainakin Pohjanlahdessa Ouluun asti. Osa todetusita mikrobeista on ollut koleravibrioita. Patogeeni aiheuttaa ihmisellä ihon ja ulkokorvan tulehduksia. Myös lievää vatsan oireilua voi esiintyä, jos uimaveden mukana tulee nielleeksi näitä patogeeneisiä bakteereja. 6  
Vibrio cholerae.
Vibrio parahaemolyticus.
Vibrio vulnificus.
Vibrio vulnificus.
