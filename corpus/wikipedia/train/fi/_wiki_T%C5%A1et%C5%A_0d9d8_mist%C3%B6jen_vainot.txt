Tšetšenian seksuaalivähemmistöjen vainot ovat helmikuussa 2017 alkaneita mies- ja naispuolisten homoseksuaalien ja biseksuaalien pidätyksiä, kidutuksia ja joskus myös surmaamisia Tšetšeniassa. Noin 140 on pidätetty, useimpia näistä kidutettu ja ainakin viisi kuollut kidutuksiin 2017-2019 1 . Virallisesti Ramzan Kadyrovin johtama maa on kiistänyt nämä ihmisoikeusrikkomukset, samoin kuin koko seksuaalivähemmistöjen olemassaolonkin. Kadyrovin mukaan mahdolliset homot tappavat näiden omat perheet. Vainojen syy on homoviha, mutta yhtä hyvin myös uskonto. Homoseksuaalisuuteen suhtaudutaan kansan parissa hyvin kielteisesti Tšetšeniassa: homous häpäisee koko suvun. Homoja ja lesboja on paennut vainojen takia maasta. Hallitus koettaa parhaansa mukaan estää nämä paot.
Vuoden 2017 helmikuussa alkoi Tšetšeniasta kantautua tietoja homoseksuaaleina pidettyjen pidätyksistä, kidutuksista ja murhista 2 . Asiasta kertoi mm. Venäjän opposition lehti Novaja gazeta. Tšetšenian ja Venäjän hallitukset kiistivät seksuaalivähemmistöjen vainot. Tšetšenian hallitus väitti, että maassa ei olisi seksuaalivähemmistöjä 3 . Venäjän opposition mukaan Kadyrov pyrki kitkemään homoseksuaalit pois sulkemalla näitä keskitysleireille 4 . Venäjän ulkoministeriön tiedottaja Marija Zaharova sanoi kesällä 2017 Ylen toimittajan Erkka Mikkosen jänistävän, kun tämä ei halunnut lähteä aiheeseen liittyvälle juttumatkalle Tšetšeniaan 5 . Vuonna 2018 homoseksuaaleja pakeni maasta 6 . Venäjän valtiollinen Rossija 24-kanava kutsui väitteitä Tšetšenian homoseksuaalien vainoista läntiseksi informaatio-operaatioksi 7 . Vuonna 2018-2019 maan viranomaiset pidättivät kymmeniä nais- ja mieshomoseksuaaleja, ja kiduttivat näistä kuoliaaksi ainakin kaksi 8 . Venäjän suosituimmalla sosiaalisella verkkosivustolla VKontaktessa kehotettiin homoseksuaaleja pakenemaan maasta. Tšetšenian hallitus pyrki estämään tämän mm. passeja takavarikoimalla. 9 
