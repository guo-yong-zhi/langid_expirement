Samuel Jackson "Sam" Snead  oli yhdysvaltalainen golfaaja, joka voitti menestyksekkään uransa aikana 82 turnausta PGA Tourilla. Voitoista seitsemän oli niin kutsuttuja major championshipeja: The Masters Tournament , Britannian avoin  ja PGA Championship .
Snead aloitti ammattilaisuransa vuonna 1934. Hän on kuulunut World Golf Hall of Fameen vuodesta 1974, ja hänelle myönnettiin vuonna 1998 PGA Tourin palkinto elämäntyöstä.
Snead julkaisi myös kirjallisuutta ja lehtikolumneja golfista. Vuonna 2000 hän sijoittui Golf Digest -lehden listauksella kaikkien aikojen kolmanneksi suurimmaksi golfaajaksi Jack Nicklausin ja Ben Hoganin jälkeen. Hän kuoli synnyinosavaltiossaan Virginiassa aivoverenkiertohäiriön komplikaatioihin neljä päivää ennen kuin olisi täyttänyt 90.  
