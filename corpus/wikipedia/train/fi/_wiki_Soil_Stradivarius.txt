Soil Strad tai Soil Stradivarius on Antonio Stradivarin vuonna 1714 Cremonassa valmistama viulu. Se valmistui Stradivarin parhaana viulunrakennuskautena, ja sitä pidetäänkin maailman parhaisiin lukeutuvana viuluna.
Soitin on nimetty Monsieur Soilin mukaan, joka omisti sen vuonna 1902. Soitin myytiin viulukeräilijä Oscar Bondylle. Yehudi Menuhin osti sen vuonna 1950 ja vuonna 1986 hän antoi sen Itzhak Perlmanin käytettäväksi.
