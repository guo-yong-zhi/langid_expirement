Etelä-Suomen huoltorykmentti  oli Suomen puolustusvoimien maavoimien materiaalilaitoksen 
joukko-osasto, joka vastasi toimialueensa huollon järjestelyistä. Se perustettiin vuoden 2008 alussa. Toisin kuin muut huoltorykmentit, sitä ei muodostettu entisistä varikoista. Sen palveluksessa oli noin 135 henkilöä. Rykmentti lakkautettiin 31. joulukuuta 2014 osana puolustusvoimien logistiikkajärjestelmän uudelleenjärjestämistä. 1 
Rykmentin esikunta sijaitsi Helsingissä Lauttasaaressa entisissä Merivoimien esikunnan  tiloissa. Aikaisemmin esikunta sijaitsi Helsingin Katajanokalla. 
Rykmentin komentajana toimi everstiluutnantti Terho Mustonen vuoden 2013 loppuun. Häntä seurasi komentajana evl Timo Vilkko.
Joukko-osastoon kuuluivat myös varasto-osastot Porvoossa ja Sipoossa sekä muista huoltorykmenteistä poiketen huoltokeskus Santahaminan varuskunnassa.
