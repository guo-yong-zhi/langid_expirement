Calore Lucano on joki Italiassa, Campanian, Salernon maakunnassa. Se on Selen merkittävä vasen sivujoki ja pituudeltaan 63 kilometriä. Antiikin aikana joki tunnettiin nimellä Calor.
Joen alkulähde on Cervativuoren pohjoisrinteillä Apenniineillä ja se virtaa Cilenton ja Vallo di Dianon kansallispuiston läpi. Calore Lucanon uoma kulkee korkeiden kiviseinämien läpi Laurinon kunnassa esimerkiksi Monte Pescorubinon rotkossa.
Calore Lucano laskee Seleen lähellä antiikkista Paestumin kaupunkia.
