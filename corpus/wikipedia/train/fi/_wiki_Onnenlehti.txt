Onnenlehti on pieni pahvikortti tai paperilappu, johon on kirjoitettu ennustus. Painetut onnenlehdet olivat numeroituja ja joissakin versiossa oli kuvakin mukana. Onnenlehdet olivat suosittuja 1800-luvulla ja 1900-luvun alkupuoliskolla. Ennustuksiin suhtauduttiin kuten horoskooppeihin, kuka uskoi kuka ei. Onnenlehtien ennustuksia pidettiin kuitenkin povareiden ennustuksia selkeämpinä.
Onnenlehtiä myivät posetiivarit, jotka kiersivät yleisötapahtumissa, kuten markkinoilla ja soittivat veivattavalla posetiivilla musiikkia. Toimeentulonsa posetiivarit saivat onnenlehtiä, pikkuesineitä kuten harjoja ja esimerkiksi pumpernikkeleitä kaupittelemalla. 1  2   3 
Onnenlehtiä jaettiin Suomen ensimmäisen Liikennenturvallisuusviikon 23.-30.4.1934 aikana. 4   Liikennekulttuurikomitean tuottaman onnenlehden sisältö oli kuvitettua liikennevalistusta. Painotuotteen värikkyys huvitti etenkin nuoria naisia, vanhempi väki suhtautui lappusiin kylmäkiskoisemmin. Onnenlehdessä kehotettiin äitejä kasvattamaan lapsensa liikenteen tuntemukseen. 5  
Onnenlehti-pöytäliina. Pieni onnenlehtikuviolla koristeltu pöytäliina. 6 
Onnenlehdeksi kutsuttiin lentolehtistä, joita kapteeni  Bremer pudotti lentokoneestaan 39 paikkakunnalle Philipsin mainoskiertueella 1938. Onnenlehdestä oikean onnenkuvion löytänyt sai ostaa Matador-radiovastaanottimen erikoishinnalla. 7  8 
Onnenlehti, lasimaljakko, design Helena Tynell, Riihimäen Lasi 1971-76.  9 
