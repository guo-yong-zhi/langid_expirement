Nilosaharalaisten kielten kielikunnan muodostaa noin 160 Afrikassa, pääosassa Niilin ja Charin yläjuoksujen tuntumassa puhuttavaa kieltä. Vuonna 1987 näiden kielten puhujia oli arvion mukaan yhteensä noin 11 miljoonaa, joista käytetään myös yhteisnimitystä nilootit. Kielikunnan sisäinen kirjo on laaja ja onkin kiistanalaista, pitäisikö se jakaa useampaan pienempään kielikuntaan. Nilosaharalaisia kieliä on tutkittu huomattavasti vähemmän kuin suurempia kielikuntia.
