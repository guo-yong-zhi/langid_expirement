Shriya Saran , 1  tunnetaan myös pelkästään nimellä Shriya, on intialainen näyttelijä ja malli. Hän on näytellyt telugun-, tamilin- ja hindinkielisissä elokuvissa sekä muutamassa englannin-, malajalamin- ja kannadankielisessä elokuvassa.
Saran teki elokuvadebyyttinsä telugunkielisessä elokuvassa Ishtam . Hänen ensimmäinen kaupallinen menestyksensä oli Santosham , minkä jälkeen hän näytteli monissa muissa telugunkielisissä elokuvissa yrittäessään saada jalansijaa hindin- ja tamilinkielisissä elokuvateollisuuksissa.
Vuonna 2007 Saran näytteli elokuvassa Sivaji, joka oli siihen aikaan eniten tuottanut tamilinkielinen elokuva. Hän näytteli toista pääosaa Jesse Metcalfen kanssa ensimmäisessä englanninkielisessä elokuvassaan The Other End of the Line . Hänen seuraaviin elokuviinsa kuuluivat menestyneet tamilinkielinen Kanthaswamy  ja malajalaminkielinen Pokkiri Raja , jotka tekivät hänestä yhden eteläintialaisten elokuvateollisuuksien johtavista näyttelijättäristä. 1  2 
Saran tunnetaan myös hyväntekeväisyystyöstään. Vuonna 2011 hän avasi näkövammaisia työllistävän kylpylän Mumbaihin. 3 
Saran avioitui hindumenoin venäläisen Andrei Koscheevin kanssa Udaipurissa 19. maaliskuuta 2018. 4  Saran on koulutettu kathak-tanssija. 5 
