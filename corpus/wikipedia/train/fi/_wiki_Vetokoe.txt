Vetokoe on materiaalien lujuuden määrittämisessä käytettävä koe. Vetokokeessa määrätyn muotoinen koesauva vedetään poikki. Vedettäessä mitataan koesauvan venymää ja normaalivoimaa. Vetokokeita käytetään materiaalien tutkimuksessa ja laadunvalvonnassa. Vetokokeen mittaustuloksena saadaan jännitys-venymäkuvaaja, jonka avulla voidaan määrittää mm. materiaalin kimmokerroin , myötö- ja murtolujuus sekä murtovenymä.
