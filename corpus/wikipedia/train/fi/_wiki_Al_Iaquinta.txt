Alexander Jay Iaquinta  on yhdysvaltalainen vapaaottelija. Hän on otellut UFC:ssä vuodesta 2012 lähtien. Iaquinta on voittanut vapaaottelussa muun muassa Ring of Combatin kevytsarjan mestaruuden. Hän työskentelee vapaaottelun lisäksi kiinteistövälittäjänä.
Iaquinta aloitti kamppailulajien harrastamisen painilla Wantagh High Schoolissa ja oli muun muassa Collegessa Nassau piirikunnan turnauksessa toinen. Koulun jälkeen 2006 hän siirtyi harjoittelemaan vapaaottelua ystäviensä kanssa. Iaquinta voitti useita mestaruuksia amatööritasolla, kuten Combat in the Cagen ja Extreme Challenge Trials kevytsarjojen mestaruudet. Lisäksi hän voitti USKBA-liiton thainyrkkeilyn amatöörien mestaruuden. 2 
Iaquinta siirtyi ammattilaiseksi 2009 Ring of Combat organisaatioon, jossa hän otteli ensi kerran 20. helmikuuta 2009. Iaquinta voitti avausottelunsa Mervin Rodriguezia vastaan anakondakuristuksella ensimmäisessä erässä. Iaquintan toinen kamppailu päättyi tasapeliin Will Martinezia vastaan, kun Iaquintalta vähennettiin yksi piste pidettyään toisessa erässä kiinni häkistä. 3  Hän otteli vielä 2009 vuoden puolella kaksi ottelua. Kesäkuussa Iaquinta voitti Tim Sylvesterin tyrmäyksellä 15 sekunnissa ja marraskuussa Joshua Keyn teknisellä tyrmäyksellä lyönnein myös ensimmäisessä erässä.
Iaquinta palasi kehään noin vuoden tauon jälkeen kohdattuaan Gabriel Migliolin kesäkuussa 2011. Kamppailu päättyi Iaquintan voittoon hajaäänin. 9. syyskuuta Iaquinta kohtasi heti perään Migliolin, mutta tällä kertaa Ring of Combatin kevytsarjan mestaruudesta. Vapaana ollut mestaruus meni Iaquintalle teknisellä tyrmäyksellä lyönnein 26 sekunnin jälkeen. Hän puolusti mestaruuttaan ensimmäisen kerran marraskuussa Pat Audinwoodia vastaan, jolle hän menetti mestaruutensa ensimmäisessä erässä käsilukolla.
Iaquinta valittiin 31 muun kevytsarjan ottelijan kanssa UFC:n ensimmäisen Ultimate Fighterin suoraan tuotantokauteen. Hän pääsi taloon voitettuaan Jon Tuckin yhden erän kestäneen kamppailun tuomariäänin. Iaquinta valittiin ottelun jälkeen Urijah Faberin joukkueeseen.
Iaquinta voitti ensimmäisellä kierroksella Myles Juryn hajaäänin, joka kuului Dominick Cruzin valmennettavaan vastustajien joukkueeseen. Toisella kierroksella hän kohtasi joukkuekaverinsa Andy Oglen, jonka Iaquinta voitti teknisellä tyrmäyksellä kyynärpää lyönnein. Oglen jälkeen Iaquinta eteni välieriin, jossa hän sai vastaansa Cruzin joukkueen Vinc Pichelin. Iaquinta voitti kamppailun tuomariäänein ja eteni Ultimate Fighterin loppuotteluun.
Loppuottelussa Iaquinta kohtasi joukkuekaverinsa Michael Chiesan. Kamppailu oli samalla molemmilla ensimmäinen virallinen ottelu UFC:ssä. Iaquinta hävisi kamppailun takakuristuksella ensimmäisessä erässä.
Ultimate Fighterin jälkeen Iaquinta sai moniotteluisen sopimuksen UFC:hen ja oli määrä otella huhtikuussa 2013 UFC 159 -tapahtumassa, mutta joutui jättämään kamppailun väliin loukkaantumisten vuoksi. Elokuussa 2013 Iaquinta lopulta pääsi ottelemaan ja kohtasi Ryan Couturen, jonka hän voitti tuomariäänin. Iaquinta otteli vielä lokakuussa kuukauden toisen kamppailunsa Piotr Hallmannia vastaan, jonka hän myös voitti tuomariäänin.
2014 Iaquinta otteli neljä kertaa. Hän voitti aluksi helmikuussa Kevin Leen tuomariäänin, kunnes toukokuussa Iaquinta hävisi Mitch Clarkelle D'Arce kuristuksella toisen erän alussa. Syyskuussa Iaquinta palasi takaisin voittoon Rodrigo Dammia vastaan, jonka hän voitti teknisellä tyrmäyksellä lyönnein ja kyynärpää osumin kolmannessa erässä. Marraskuussa Iaquinta voitti vielä Ross Pearsonin teknisellä tyrmäyksellä lyönnein toisessa erässä.
USKBA
USKBA
Extreme Challenge Trials
Combat in the Cage
Ring of Combat
UFC
