Virtua Racing  oli Segan julkaisema Formula 1 -aiheinen ajopeli. Pelin kehitti Yu Suzukin alaisuudessa ollut AM2-pelinkehitysstudio. Se oli ensimmäisiä autopelejä, jotka käyttivät kokonaan polygoneista koostuvia kilpa-autoja ja ympäristöjä. Kolikkopelin tekniikka pohjautui Sega Model 1 -alustalle. Peli käännettiin vuonna 1994 myös Sega Mega Drivelle, käyttäen hyväksi Segan erikoisvalmisteista piiriä Sega Virtua Processoria. 1 
Pelissä oli kolme kenttää, jotka jaoteltiin vaikeusasteen mukaan. Aloitustason kenttänä oli Big Forest, keskivaikea oli Bay Bridge ja ammattilaistasoa edusti Acropolis. Jokaisella kentällä oli oma erityispiirteensä, kuten Big Forestin huvipuisto, Bay Bridgen silta ja Acropoliksen tiukka neulansilmämutka.
