Viiri on kylä Rovaniemen Yläkemijoella. Viirinkylä sijaitsee 45 kilometriä kaupungin keskustasta kaakkoon Rovaniemeltä Kuusamoon johtavan tien varrella Kemijoen pohjoisrannalla. Kylä on Yläkemijoen alueen vanhin kylä. 1 
Viirinkylässä on ollut päiväkoti, jonka toiminta on siirtynyt Vanttauskoskelle Yläkemijoen koulun tiloihin. Päiväkodin entisissä tiloissa toimi aikaisemmin peruskoulu, mutta se lakkautettiin 1994. 2  3  Kylällä asuu nykyisin n. 150 asukasta molemmin puolin Kemijokea. 1  Kylässä on aikaisemmin toiminut myös posti sekä kaksi kauppaa. 
Viirinkylä on kertaalleen valittu Lapin kauneimmaksi kyläksi. 1  Valinta tapahtui vuonna 1987. 1 
Viirinkylän Lehtomäestä on löydetty kaksi kivitalttaa, joista toinen on Kansallismuseossa ja toinen Maakuntamuseossa. 1  Talttojen arvioidaan olevan esikeraamiselta-ajalta n. 5500 eaa. 1 
