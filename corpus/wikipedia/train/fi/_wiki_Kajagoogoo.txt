Kajagoogoo on brittiläinen popyhtye, joka tunnetaan kappaleestaan ”Too Shy”, joka tuli ensimmäiseksi Britannian singlelistalla ja Billboard Hot 100 listalla viidenneksi.
Nick Beggs, Steve Askew, Stuart Neale ja Jez Strode perustivat yhtyeen nimellä Art Nouveau. Christopher Hamill löydettiin laulajaksi vastattuaan yhtyeen ilmoitukseen Melody Maker -lehdessä. Hän oli aiemmin tehnyt pieniä televisio- ja musikaalirooleja ja oli ollut lyhytaikaisissa yhtyeissä, joiden aikana hän otti taiteilijanimensä. Art Nouveau muutettiin mitään tarkoittamattomaksi Kajagoogooksi ajatuksen tullessa lapsen jokelluksesta "gagagoogoo" 1 . Kajagoogoossa Limahlista tuli sanoittaja yhdessä Beggsin kanssa yhtyeen jäsenten säveltäessä musiikin.
Yhtyeessä kehittyi pian kansainvälisen läpimurron jälkeen erimielisyyksiä musiikin suunnasta ja käytettävistä ideoista ja Limahl erotettiin Beggsin alkaessa myös laulaa. 1  Yhtye esiintyi Suomessa Limahlin ollessa vielä mukana.
Kajagoogoo muutti tyyliään osittain jazz-vaikutteiseksi albumilla Islands. Stroden erottua nimeksi lyhennettiin Kaja. Yhtye hajosi varsin pian Crazy People’s Right to Speak -albumin jälkeen.
Yhtye kokoontui 1980-luvun nostalgia-aallon myötä uudelleen. Uusin albumi Gone to the Moon nauhoitettiin ilman Limahlia ja Jez Strodea ennen päätöstä koota suosituin kokoonpano uudelleen.
