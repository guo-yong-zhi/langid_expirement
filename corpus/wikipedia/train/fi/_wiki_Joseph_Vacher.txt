Joseph Vacher  oli ranskalainen sarjamurhaaja. 
Vacher sai 19-vuotiaana tuomion raiskauksen yrityksestä. Hän yritti myöhemmin itsemurhaa, mutta sai ainoastaan osittaisen halvauksen ja joutui mielisairaalaan ammuttuaan itseään kasvoihin.
Vacher pääsi mielisairaalasta 24-vuotiaana ja aloitti tämän jälkeen murhasarjansa. Vuonna 1894 alkaneiden neljän vuoden aikana Vacher surmasi yhteensä yksitoista ihmistä – seitsemän naista ja neljä miestä. Vacher oli puukottanut uhrejaan toistuvasti ja monesti poistanut heidän sisuksensa. 
Vacher jäi kiinni vuonna 1898 hyökättyään pellolla naisen kimppuun. Poliisilla oli vähän varsinaista todistusaineistoa Vacheria vastaan, mutta yllättäen hän päätti tunnustaa kaikki murhat. Vacher kuitenkin ilmoitti tulleensa "hulluksi" vesikauhuisen koiran puremasta. 
Vacher katsottiin oikeudessa syyntakeiseksi ja teloitettiin giljotiinilla vuonna 1898. 
