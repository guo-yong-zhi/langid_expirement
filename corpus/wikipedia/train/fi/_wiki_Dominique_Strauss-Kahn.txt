Dominique Strauss-Kahn, usein lyhennetty DSK:ksi,   on ranskalainen sosialistipoliitikko. Hän oli teollisuuden- ja ulkomaankaupan varaministerinä Cressonin  ja Bérégovoyn hallituksissa ja talous-, rahoitus- ja teollisuusministerinä 1997–1999 Jospinin hallituksessa. 
Strauss-Kahn otti Kansainvälisen valuuttarahaston  pääjohtajan tehtävän vastaan lokakuussa 2007 1  ja ilmoitti 18.5.2011 eroavansa tehtävästä skandaalin vuoksi "suojellakseen valuuttarahastoa". 2  Hän sai 175 000 euron erorahan, eläkkeen ja muita korvauksia. 3 
Strauss-Kahn on saanut taloustieteilijän ja juristin koulutuksen lähde?.
Hän toimi valintahetkellään professorina Institut d'études politiques de Parisissa . Aikaisemmin hän on opettanut myös oppilaitoksissa École nationale d'administration , École des Hautes Études Commerciales de Paris , Université Paris-Nanterre Nanterressa ja Nancy-Université.lähde? 
Ministerikaudellaan 1997–1999 Strauss-Kahn aloitti laajan yksityistämisohjelman, johon kuului muun muassa France Télécomin pörssiin vienti. Puolueensa Socialisme et Démocratie -laitaa edustanut Strauss-Kahn vastusti Martine Aubryn ajamaa 35-tunnin työviikkoa.lähde? Ministerikautensa jälkeen Strauss-Kahnin sijoitusrahastoyhtiö auttoi useita asiakkaita avaamaan yrityksiä veroparatiiseihin, mikä paljastui ns.  Panama-paperien tultua julki. 4 
Strauss-Kahn on ollut 16,3 km:n päässä Pariisin keskustasta sijaitsevan Sarcellesin kunnanvaltuutettuna useita kertoja ja sen pormestarina 1995–1997.lähde?
Strauss-Kahn haastoi Ségolène Royalin Ranskan Sosialistisen puolueen presidenttiehdokkaan vaalissa loppuvuodesta 2006, mutta hävisi tälle. Strauss-Kahnia pidettiin ennen toukokuun 2011 seksiskandaalia potentiaalisena ehdokkaana myös 2012 Ranskan presidentinvaaleihin.lähde?
Strauss-Kahn oli Ranskan ja Euroopan unionin ehdokas Kansainvälisen valuuttarahaston johtoon eroavan Rodrigo Raton seuraajaksi, ja Yhdysvaltojen lisätuella hänet valittiin yksimielisesti. 1 
Strauss-Kahn pidätettiin 14. toukokuuta 2011 New Yorkissa syytettynä seksuaalirikoksesta hotellin työntekijää kohtaan. Hänet on liitetty vastaavaan skandaaliin myös vuonna 2008 Unkarissa. 5  Hänen oli odotettu asettuvan Ranskassa presidenttiehdokkaaksi 2012 vaaleihin. 6  Strauss-Kahn vapautui kotiarestista 1. heinäkuuta 2011, ja syytteiden ennakoitiin kaatuvan. 7  Tällä välin Strauss-Kahnia syyttänyt guinealainen Nafissatou Diallo kertoi kokemuksistaan useissa haastatteluissa ja televisio-ohjelmissa. 8 
Syyttäjäviranomaiset luopuivat syytteistä 22. elokuuta. 9 
Ranskalainen kirjailija-toimittaja Tristane Banon teki vuonna 2011 Strauss-Kahnista rikosilmoituksen, joka koskee seksuaalista väkivaltaa. Hänen mukaansa tapaus sattui, kun hän vuonna 2002 haastatteli silloista finanssiministeriä Strauss-Kahnia yksityisasunnossa. Strauss-Kahnin puoluetoverina ollut Banonin äiti pyysi tytärtään luopumaan ilmoituksen teosta. Hän on kuitenkin maininnut tapauksesta haastattelussa jo 2007. 10  Syytettä ei kuitenkaan nostettu tapauksen vanhenemisen takia. Edelleen Strauss-Kahnia vastaan nostettiin vuonna 2015 syyte prostituutiorinkiin kuulumisesta Lillen Charlton-hotellissa vuonna 2011. Hän ei saanut asiassa tuomiota. 11  12 
13. toukokuuta 2013 Strauss-Kahn ilmoitti aikeestaan perustaa pankki Etelä-Sudaniin. Hän aikoo tutkia myös maan muita sijoitusmahdollisuuksia. 13 
Taustaltaan Strauss-Kahn on Ranskan juutalainen. Hän erosi puolisostaan journalisti Anne Sinclairista 2013 avioliiton kestettyä yli 20 vuotta. 14 .
