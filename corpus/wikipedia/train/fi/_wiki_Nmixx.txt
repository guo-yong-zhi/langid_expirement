Lily 
Haewon 
Sullyoon 
Bae 
Jiwoo 
Kyujin Jinni SQU4D Nmixx  on eteläkorealainen yhtye, jonka JYP Entertainmentin alayhtiö SQU4D perusti vuonna 2021. Yhtyeeseen kuuluvat jäsenet Lily, Haewon, Sullyoon, Bae, Jiwoo ja Kyujin. Yhtye julkaisi ensimmäisen singlealbuminsa Ad Mare helmikuussa 2022. Jinni jätti yhtyeen joulukuussa 2022.
Heinäkuussa 2021 JYP Entertainment ilmoitti uudesta tyttöyhtyeestään, joka tulisi debytoimaan vuonna 2022 1 . Heinäkuun 16.–25. päivä pystyi ennakkotilaamaan tulevan yhtyeen debyyttialbumin rajoitetun painoksen, johon sisältyi myös muita oheistuotteita 2 . Yhtyeen jäsenet esiteltiin vuorotellen elokuussa esittelyvideoiden kautta seuraavassa järjestyksessä: Jinni, Jiwoo, Kyujin, Sullyoon, Bae, Haewon ja Lily 3  4 .
Tammikuussa 2022 JYP julkisti yhtyeen nimen olevan Nmixx. 5  Ennen nimen julkaisua yhtyeeseen viitattiin mediassa nimellä JYPn. 6  Helmikuun 2. päivä ilmoitettiin, että yhtye julkaisisi tulevan singlealbuminsa saman kuun 22. päivä. Ad Mare julkaistiin suunnitelmien mukaan 22. helmikuuta yhdessä sen nimikkosinglen ”O.O” kanssa. 7  Nmixxin debyyttiesityksen piti alun perin olla samana päivänä, mutta se jouduttiin lykkäämään maaliskuulle Baen COVID-19-tartunnan takia 8 .
Nmixx julkaisi toisen singlealbuminsa Entwurf 19. syyskuuta. 9 
Yhtye julkaisi jouluaiheisen singlen ”Funky Glitter Christmas” 23. marraskuuta. 10 
Joulukuun 9. päivä JYP Entertainment ilmoitti, että Jinni oli jättänyt yhtyeen ja irtisanonut sopimuksen levy-yhtiön kanssa henkilökohtaisista syistä. 11 
Maaliskuussa 2023 Nmixx julkaisi ensimmäisen EP:nsä Expérgo. 12 
