Roberto Cammarelle  on italialainen amatöörinyrkkeilijä ja olympiavoittaja. 190 senttimetriä pitkä vasenkätinen Cammarelle kilpailee superraskaassa sarjassa. 1  Cammarelle edustaa GS Fiamme Oroa. 2 
Cammarelle saavutti ensimmäisistä olympialaisistaan, vuoden 2004 kesäolympialaisista Ateenasta, pronssia superraskaasta sarjasta. 2  Vuoden 2008 kesäolympialaisista Pekingistä hän voitti kultaa samasta sarjasta. 2  Kolmansista kesäolympialaisistaan, vuoden 2012 kesäolympialaisista Lontoosta Cammarelle saavutti hopeaa. 2  MM-kilpailuista Cammarelle on saavuttanut kaksi kultaa ja kaksi pronssia. EM-kilpailuista hänellä on kolme hopeaa. EU-mestaruuskilpailuista Cammarelle on saavuttanut neljä kultaa ja Välimeren kilpailuista kolme kultaa. 
Cammarelle on siviiliammatiltaan poliisi.
