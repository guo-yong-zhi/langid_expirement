Risto Matti Soramies  oli  Suomen evankelisluterilaisen lähetyshiippakunnan ensimmäinen piispa 4. toukokuuta 2013 alkaen. Ennen lähetyshiippakunnan piispaksi kutsumistaan Soramies toimi vuodesta 1972 alkaen Suomen evankelis-luterilaisen kansanlähetyksen  palveluksessa lähetystyössä islaminuskoisten keskuudessa ensin Saksassa islaminuskoisten maahanmuuttajien parissa ja sittemmin Istanbulin luterilaisen seurakunnan johtajana vuoteen 2011 asti.
Piispaksi vihkimisen jälkeen Tampereen hiippakunnan tuomiokapituli teki 9.10.2013 päätöksen, jonka perusteella hän menetti Suomen evankelis-luterilaisen kirkon pappisoikeuden, mutta säilytti rovastin arvonimen, koska sen poistamiselle ei ole käytäntöä 1  2 .
Helmikuussa 2018 yhdysvaltalainen Missouri-synodin pappisseminaari, Fort Waynessa toimiva Concordia Theological Seminary myönsi Soramiehelle kunniatohtorin  arvonimen. 3 
Syksyllä 2020 Soramies esitti Lähetyshiippakunnan konsistorille pyynnön saada vapautus piispan virkaan kuuluvien tehtävien hoidosta vuoden 2021 kuluessa. 4 
