Komodaalisuus  on termi, jonka Euroopan komissio esitteli ja otti käyttöön vuonna 2006 eurooppalaisessa liikennepolitiikassa. Termin avulla määritellään eri kuljetusmuotojen ja niiden yhdistelmien kokonaisvaltaisuus. Euroopan komission mukaan komodaalisuus viittaa "eri kuljetusmuotojen käyttämiseen sekä itsenäisesti että yhdisteltyinä", jotta voitaisiin saavuttaa "resurssien optimaalinen ja kestävän kehityksen mukainen hyödyntäminen". 
Määritelmän on tarkoitus olla uudenlainen lähestymistapa eurooppalaiseen liikennepolitiikkaan. Lähestymisessä ei pyritä, kuten vuoden 2001 valkoisessa kirjassa, asettamaan eri kuljetusmuotoja vastakkain, toisin sanoen asettamaan maantiekuljetuksia vaihtoehtojaan vasten, vaan mieluumminkin pyritään löytämään optimaalinen tapa hyödyntää vaihtoehtoisia kuljetusmuotoja ja niiden yhdistelmiä kokonaisuutena.
