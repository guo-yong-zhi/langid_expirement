Reetta Rönkä  on suomalainen radiojuontaja ja toimittaja. Koulutukseltaan Rönkä on yhteiskuntatieteiden maisteri Tampereen yliopistosta.
Työskentelyn media-alalla Rönkä aloitti vuonna 2007 Uusi Suomi -lehden kolumnistina, jossa hän työskenteli vuoteen 2012 asti. Vuosina 2009–2010 Rönkä työskenteli Yleisradiossa radiojournalistina, kunnes siirtyi vuonna 2011 Nelonen Medialle. Ensimmäiset kaksi vuotta Rönkä toimi Nelonen Median uutistoimittajana ja vuonna 2012 hän aloitti Nelosen uutisten ankkurina. 1  Hän toimi uutisankkurina vuoteen 2014 asti.
Keväällä 2014 Rönkä alkoi juontaa YleX-kanavan YleX Etusivu -ohjelmaa. 2  Vuonna 2016 hän siirtyi Ylen Prisma Studio -tiedeohjelman juontajaksi. 3  4  Myöhemmin Rönkä siirtyi töihin viestintätoimisto Kaskas Mediaan. 5  
Rönkä valmistui yhteiskuntatieteiden kandidaatiksi Tampereen yliopistosta vuonna 2015 ja maisteriksi vuonna 2018. Hän oli mukana työryhmässä, joka kirjoitti Kanava-palkitun ja Finlandia-ehdokkaana 6  olleen Hyvän sään aikana: Mitä Suomi tekee kun ilmasto muuttaa kaiken -kirjan. Osana Hyvän sään aikana -työryhmää Rönkä on palkittu myös tiedonjulkistamisen valtionpalkinnolla. 7 
Röngän isä on Yle TV1:n uutisankkuri Matti Rönkä ja äiti Helsingin Sanomien kulttuuritoimittaja ja kirjallisuuskriitikko Suvi Ahola. Hänen veljensä Otto Rönkä on työskennellyt Ylen Urheiluruudussa. 8 
Rönkä on julkisesti kertonut paniikkikohtauksistaan, jotka olivat lopettaa hänen juontajan työnsä, mutta saaneensa lopulta apua terapiasta. 8 
