Carlos Alomar  on puertoricolaissyntyinen yhdysvaltalainen kitaristi, joka tunnetaan parhaiten brittimuusikko David Bowien taustayhtyeen pitkäaikaisena rytmikitaristina. Hän on soittanut yhteensä 11:llä Bowien studioalbumilla, joista ensimmäinen oli vuoden 1975 Young Americans. Lisäksi hän on soittanut muun muassa Iggy Popin, Paul McCartneyn ja Mick Jaggerin albumeilla. Alomar on julkaissut myös yhden sooloalbumin, Dream Generatorin, vuonna 1988.
