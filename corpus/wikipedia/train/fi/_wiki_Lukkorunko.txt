Lukkorunko on tavallisesti oven sisään asennettava mekaaninen tai elektromekaaninen laite, joka lukkosylinterin kääntyessä vetää teljen sisään, ja vastaavasti lukitsee oven kun se painetaan kiinni. Jos se on takalukkiutuvaa mallia, lukko lukkiutuu automaattisesti takalukitusasentoon, kun ovi suljetaan. Lukkorungossa voi olla sisäänrakennettu lukkopesä, tällaiset lukkorungot ovat yleensä varmuuslukkoja. Jos lukkopesää ei ole, tarvitaan ulkoinen lukkopesä, jotta lukkorunkoa voisi käyttää. Monissa lukkorungoissa on paikka myös ovenpainikkeelle , tällaiset lukkorungot ovat puolestaan yleensä käyttölukkojen lukkorunkoja. Käyttölukko on lukko, joka lukkiutuu automaattisesti eikä ole ns. pakkotoiminen, jolloin lukon avaamiseen ja lukitsemiseen tarvittaisiin avain. Käyttölukkoa käytetään päivisin ja asunnosta poistuttaessa myös lisäksi mahdollista varmuuslukkoa. 
