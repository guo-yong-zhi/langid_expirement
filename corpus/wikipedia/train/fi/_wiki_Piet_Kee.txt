Pieter William "Piet" Kee  oli alankomaalainen urkuri ja säveltäjä. Hän opiskeli konservatoriossa Amsterdamissa ja nousi maineeseen varsinkin improvisaatiotaidoillaan; hän voitti Haarlemin kansainvälisen improvisointikilpailun perättäisinä vuosina 1953–1955.
Kee työskenteli pitkään urkupedagogina sekä kirkkourkurina Alkmaarissa ja Haarlemissa. Hänen sävellystuotantoonsa kuuluu muun muassa Haarlem Concerto  uruille ja orkesterille.
