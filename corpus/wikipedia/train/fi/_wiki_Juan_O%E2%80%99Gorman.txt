Juan O’Gorman  oli meksikolainen taidemaalari ja arkkitehti.
Vaikka Juan O’Gorman sai nuoruudessaan vaikutteita isältään Cecil Crawford O’Gormanilta, joka oli irlantilais-meksikolainen taidemaalari, O’Gorman suuntautui arkkitehtuuriin. Hän valmistui arkkitehdiksi vuonna 1927. O’Gormanin ensimmäiset työt olivat tyyliltään funktionalismia. Hän oli saanut vaikutteita Le Corbusierilta. Tyypillinen esimerkki oli vuonna 1928 suunniteltu Diego Riveran talo. 1  Hän olikin Meksikon ensimmäisiä funktionalistisia arkkitehteja. 2 
O’Gorman jätti arkkitehtuurin hetkeksi 1930-luvun puolenvälin jälkeen, kun hän pettyi funktionalismmiin. O’Gorman jatkoi uraansa taidemaalarina ja erityisesti muralistina. Arkkitehtuuriin hän pelasi 1950-luvulla. O’Gormanin suurin vaikuttaja tässä vaiheessa oli Frank Lloyd Wright, jonka orgaanista arkkitehtuuria O’Gorman seurasi. Hän yhdisteli moderneja rakanteita paikalliseen arkkitehtuuriin. 2 
O’Gormanin yksi merkittävimmistä töistä oli 1950-luvun alussa rakennettu Universidad Nacional Autónoma de Méxicon ikkunaton kirjastorakennus, jonka julkisivulla esitettiin mosaiikkien avulla Meksikon kulttuurihistoriaa. O’Gormanin oma talo on tehty osittain luonnon muovaamaan luolaan ja se oli suunniteltu olemaan sopusoinnussa laavamuodostumien ja ympäröivän luonnon kanssa. Talo rakennettiin 1953–1956 ja tuhottiin vuonna 1969. 1 
O’Gorman ei jättänyt maalaustaidetta kokonaan. Hän teki seinämaalauksia 1960- ja 1970-luvulla Meksikon kansallismuseoon Chapultepecin linnaan. 1 
O’Gorman teki itsemurhan tammikuussa 1982. 3 
