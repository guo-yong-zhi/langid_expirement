Torquato Tasso on Johann Wolfgang von Goethen kirjoittama viisinäytöksinen näytelmä, joka on julkaistu vuonna 1790 ja sai ensi-iltansa Weimarissa 16. helmikuuta 1807.
Teos kertoo 1500-luvun italialaisesta runoilijasta ja hoviherrasta Torquato Tassosta. Se on syntynyt Goethen korkeatasoisella ja tuotteliaalla luomiskaudella.  1 
Vuonna 1786 Goethe lähti Italiaan ja vietti siellä seuraavat kaksi vuotta. Hän tutki väsymättömällä innolla paikallista kulttuuria. Myöhemmin hän kirjoitti matkalla tekemiensä päiväkirjamerkintöjen pohjalta laajan matkakertomuksen. Hän löysi Italiasta mielenrauhaa ja kauneutta, joka heijastui hänen seuraaviin teoksiinsa.  1  
Näytelmä sijoittuu kevätpäivään noin vuonna 1577 Belriguardoon, Ferraran herttuan Alfonso II:n kesäasunnossa. Draaman aiheena on nuoren Tasson rakkaus Esten prinsessaa eli herttuan sisarta kohtaan sekä runoilijan rooli hoviyhteiskunnassa. Prinsessa jättää näytelmän kuluessa Tasson lopullisesti, ja Tasso tuntee musertavaa yksinäisyyttä. Hän ei pääse yli tästä menetyksestä.
Näytelmän suomensi Juhani Siljo ja se ilmestyi vuonna 1913. Vuonna 1965 ilmestyi tarkistettu suomennos, jonka tarkastajana oli Otto Manninen.
