Roskisprinssi on Raimo O. Niemen ohjaama romanttinen komediaelokuva, joka sai ensi-iltansa Suomessa 29. heinäkuuta 2011. Keskeisissä rooleissa elokuvassa näyttelevät muun muassa Jon-Jon Geitel, Pihla Maalismaa ja Heikki Silvennoinen. Elokuvan on käsikirjoittanut Juuli Niemi Tuija Lehtisen vuonna 1991 julkaistun samannimisen nuortenromaanin pohjalta. Elokuvassa kuullaan muun muassa Sara-yhtyeen cover-versio Hectorin kappaleesta ”Yhtenä iltana” sekä Stella-yhtyeen kappale ”Kutsumattomat vieraat jääkää kotiin”. 2  3 
Elokuva kertoo 17-vuotiaasta Jedistä, joka kyllästyttyään yläluokkaisten vanhempiensa puuttumiseen omaan elämäänsä ja ylipäätään liian valmistellulta näyttävään tulevaisuuteen harppaa "ensimmäiseen junaan" ja jättää entisen elämänsä. Jed päätyy itäsuomalaiseen pikkukaupunkiin roskakuskin, Saastamoisen, apupojaksi. Uudessa kotikaupungissa Jed saa seuraansa Jesse James -koiran sekä sanavalmiin Lulun.
Elokuva on kuvattu Pohjois-Karjalassa, Joensuussa ja Outokummussa. Kuvaukset käynnistyivät talvikuvauksilla maaliskuussa 2010 ja kesäosuudet kuvattiin elo-syyskuussa 2010.
