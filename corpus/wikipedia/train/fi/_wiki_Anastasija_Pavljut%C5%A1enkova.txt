Anastasija Sergejevna Pavljutšenkova  on venäläinen tennispelaaja. 1 
Pavljutšenkova voitti juniorisarjassa kolme kaksinpelin ja neljä nelinpelin Grand Slam -turnausta. Hän voitti Australian avoimissa 2006 tyttöjen kaksinpelin loppuottelussa Caroline Wozniackin. Hän voitti samassa turnauksessa myös nelinpelin mestaruuden Sharon Fichmanin kanssa, kuten Ranskan avoimissakin. Saman vuoden Yhdysvaltain avointen kaksinpelin finaalissa Pavljutšenkova kukisti Tamira Paszekin ja voitti lisäksi nelinpelin mestaruuden parinaan Alisa Kleibanova. Australian avoimissa 2007 Pavljutšenkova voitti kaksinpelin loppuottelussa Madison Brenglen. Saman vuoden Yhdysvaltain avoimissa hän voitti tyttöjen nelinpelin yhdessä Urszula Radwańskan kanssa. 1 
Pavljutšenkova pelasi ensimmäiset ITF-tason ammattilaisturnauksensa vuonna 2005. Seuraavana vuonna hän debytoi WTA-kiertueella sekä voitti yhden ITF-tason kaksinpeli- ja kaksi nelinpeliturnausta. Hän selviytyi pääsarjaan Wimbledonissa 2007, mutta putosi jatkosta ensimmäisellä kierroksella. Saman vuoden Australian ja Yhdysvaltain avoimissa hän jäi karsintaan. 1  
Pavljutšenkova nousi 2008 maailmanlistalla 50 parhaan joukkoon. Hän selviytyi Wimbledonissa kolmannelle kierrokselle, Ranskan ja Yhdysvaltain avoimissa toiselle kierrokselle ja putosi karsinnoissa Australian avoimissa. Hän voitti ensimmäisen WTA-kiertueen nelinpeliturnauksensa kukistettuaan parinsa Sorana Cîrstean kanssa Fesin turnauksen loppuottelussa Alisa Kleibanovan ja Jekaterina Makarovan 6–2, 6–2. 1 
Pavljutšenkova eteni 2009 Indian Wells Mastersissa välieräotteluun, jonka hävisi Ana Ivanovićille 2–6, 3–6. Ranskan avoimissa hän karsiutui kolmannella kierroksella ykkössijoitetulle Dinara Safinalle. Wimbledonissa hän putosi toisella kierroksella, Australian ja Yhdysvaltain avoimissa ensimmäisellä kierroksella. 1  
Pavljutšenkova saavutti ensimmäiset WTA-kiertueen kaksinpelimestaruutensa 2010. Hän voitti Monterreyn turnauksen loppuottelussa Daniela Hantuchován 1–6, 6–1, 6–0 ja Istanbulin finaalissa Jelena Vesninan 5–7, 7–5, 6–4. Cincinnatin turnauksessa hän selviytyi välieriin. Australian avoimissa hän karsiutui toisella kierroksella. Ranskan avoimissa hän hävisi kolmannella kierroksella ykkössijoitetulle Serena Williamsille 1–6, 6–1, 2–6 ja Wimbledonissa samalla kierroksella Caroline Wozniackille. Yhdysvaltain avoimissa hän eteni neljännelle kierrokselle. Kauden päätteeksi hän oli maailmanlistalla 21:s. 1 
Pavljutšenkova voitti 2011 uransa toisen WTA-kiertueen nelinpelimestaruuden kukistettuaan Brisbanen turnauksen loppuottelussa parinsa Alisa Kleibanovan kanssa Klaudia Jansin ja Alicja Rosolskan 6–3, 7–5. Saman turnauksen kaksinpelissä Pavljutšenkova eteni välieriin. Australian avoimissa hän hävisi kolmannella kierroksella Iveta Benešoválle. Hän saavutti uransa parhaan rankingsijoituksen oltuaan 31. tammikuuta sijalla 14. Maaliskuussa Pavljutšenkova otti kolmannen turnausvoittonsa, kun hän voitti Monterreyn finaalissa Jelena Jankovićin. Ranskan avoimissa Pavljutšenkova eteni puolivälieriin asti. Turnauksen neljännellä kierroksella hän voitti kolmanneksi sijoitetun Vera Zvonarjovan. Puolivälierissä hän hävisi hallitsevalle mestarille, Francesca Schiavonelle luvuin 6–1, 5–7, 5–7. Ranskan avoimissa 2021 Pavljutšenkova eteni finaaliin, jonka hävisi Barbora Krejcikovalle. Wimbledonissa hän putosi toisella kierroksella. Yhdysvaltain avoimissa Pavljutšenkova voitti kolmannella kierroksella Jelena Jankovićin ja neljännellä Francesca Schiavonen, kunnes hävisi puolivälierissä Serena Williamsille. 1 
