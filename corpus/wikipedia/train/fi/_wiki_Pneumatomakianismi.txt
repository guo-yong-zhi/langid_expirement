Pneumatomakit  olivat 300-luvun lopun ja 400-luvun alun kirkko-oppineita, joiden johtaja oli Eustathios Sebastelainen. Opin alkuunpanija oli Makedonios I Konstantinopolilainen, siitä opin toinen nimitys makedonialaisuus. Pneumatomakit vastustivat muun muassa Athanasioksen ajatusta siitä, että Pyhä Henki on samaa olemusta kuin Isä ja Poika. Näkemystään pneumatomakit perustelivat sillä, että siitä ei ollut todistusta Raamatussa, joka päinvastoin kuvasi Hengen ylimmäksi luoduista.
Pneumatomakianismia vastustaessaan ja puolustaessaan oikeaa oppia Athanasios ja Basileios vetosivat perinteiseen kastekaavaan , joka osoittaa Hengen olevan osallisena samasta jumalallisuudesta kuin Isä ja Poika.
Oppi määriteltiin kerettiläiseksi.
