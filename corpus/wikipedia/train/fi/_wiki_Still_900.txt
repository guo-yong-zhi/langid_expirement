Still 900 on Helsingissä vuonna 1986 pidettyjen puolitonnarien MM-kisoja varten suunniteltu purjevene. Veneen piirsi suomalainen Eivind Still. Niitä valmistettiin Stillin veneveistämöllä Pietarsaaressa vuosina 1985–86 tiettävästi neljä kappaletta. Veneen pituus on 9 m, leveys 3,12 m ja syväys 1,7 m. Purjepinta-ala on 42 neliömetriä. Uppouma on 2 400 kilogrammaa, joskin joihinkin veneisiin on myöhemmin rakennettu painavampi köli. Yksi veneistä on myyty Ruotsiin, muiden kotisatamat ovat Turussa, Helsingissä ja Päijänteellä.
