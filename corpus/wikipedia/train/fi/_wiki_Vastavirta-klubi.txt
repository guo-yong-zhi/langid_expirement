Vastavirta-Klubi on Tampereen Ylä-Pispalassa sijaitseva vaihtoehtoinen rock-klubi, jonka ovat perustaneet yhteistyössä Vastavirta ry ja Tahdonvoima Osuuskunta.
Vastavirta-klubilla esiintyy underground-henkisiä yhtyeitä ja siellä järjestetään säännöllisesti myös taide-, valokuva- yms. näyttelyitä.
Vuoden 2005 alussa toimintansa aloittanut Vastavirta-klubi on osoitus punkin parissa vallitsevasta "tee se itse" -hengestä. Klubi rakennettiin talkoohengellä kodinkoneliikkeen vanhoihin tiloihin ja sitä pyörittämään perustettiin osuuskunta, joka muodostuu vaihtoehtoiseen musiikkiin keskittyneen Vastavirta ry:n aktiiveista.
Vastavirta-klubista on musiikkipiireissä tullut arvostettu keikkapaikka ja Suomen punk-kulttuurille se on merkittävä, sillä vastaavia klubeja on Suomessa vähän.lähde?
Vuonna 2010 Vastavirran yläkertaan avattiin Terassi-Pub Yläkerta, josta on muodostunut paikallisten asukkaiden "olohuone".
