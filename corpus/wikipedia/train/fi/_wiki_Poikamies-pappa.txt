Poikamies-pappa  on Orvo Saarikivien ohjaama mustavalkoinen elokuva vuodelta 1941. Elokuva perustuu ulkomaiseen aiheeseen, jonka pohjalta Nisse Hirn teki käsikirjoituksen. 
Vauhdikkaassa romanttisessa komediassa köyhä taidemaalari Lasse Kimalainen  on saamassa miljoonaperinnön Australiassa kuolleelta sukulaistädiltä. Ehtona on vain että hänen on hankittava heti itselleen virka, vaimo ja lapsi. Tavoitteena elokuvassa on amerikkalainen hullutteluhuumori, mutta pyrkimys ei sen paremmin aikalais- kuin myöhempienkään kriitikkojen mukaan täysin onnistu. 1  2  3 
Elokuva oli ensimmäinen jatkosodan sytyttyä ensi-iltaan päässyt kotimainen elokuva. Se on myös ensimmäinen elokuva, johon Toivo Kärki sävelsi musiikin; aiemmin hän oli sovittanut yhden elokuvan musiikin. 4 
