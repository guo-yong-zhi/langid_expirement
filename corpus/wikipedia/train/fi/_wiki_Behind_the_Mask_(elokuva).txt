Behind the Mask on vuonna 1958 ensi-iltansa saanut Brian Desmond Hurstin ohjaama brittiläinen draamaelokuva, jonka pääosissa ovat Michael Redgrave, Tony Britton, Carl Möhner ja Niall MacGinnis. Behind the Mask on sivuroolia näyttelevän Vanessa Redgraven ensimmäinen elokuva. 1  2  Behind the Mask kertoo kiireisen sairaalan kahdesta kirurgista, jotka vaarantavat kilpailullaan potilaidensa henkiä. 1 
Behind the Mask perustuu John Rowan Wilsonin romaaniin The Pack, jonka pohjalta John Hunter laati elokuvan käsikirjoituksen. 1  3  Sergei Nolbandov ja Josef Somlo olivat elokuvan tuottajina. 3  1  Tuotantoyhtiöinä olivat GW Films ja British Lion Film Corporation, joka myös vastasi elokuvan teatterilevityksestä Isossa-Britanniassa vuonna 1958. 1  Behind the Mask sai ensi-iltansa Lontoossa 24. lokakuuta 1958.
