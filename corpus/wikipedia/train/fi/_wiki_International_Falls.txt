Koordinaatit: 48°35′30″N, 093°24′19″W
International Falls on kaupunki Minnesotan osavaltiossa Yhdysvalloissa Rainy Riverin lähettyvillä. Kaupungin asukasluku oli vuonna 2010 6 424. Sen lempinimiä ovat Icebox of the Nation ja Frostbite Falls, sillä kaupungin ilmasto on hyvin kylmä verrattuna Yhdysvaltojen muihin alueisiin.
Kaupungin seutu on tunnettu jo 1600-luvulla, mutta varsinaisen kaupungin perusti vasta toukokuussa 1895 opettaja L. A. Ogaard Koochiching-yhtiölle, ja hän nimesi myös maakunnan Koochichingiksi. Sana "Koochiching" tulee joko sanoista Gojijiing tai Cree Kocicīhk. Molemmat tarkoittavat "sisääntulopaikkaa", joka viittaa läheisiin Rainy Lakeen ja Rainy Riveriin. Eurooppalaiset asukkaat antoivat nimet Rainy Lake ja Rainy River  läheisille vesistöille, jossa järven vesi virtaa jokeen.
Kylä rekisteröitiin virallisesti 10. elokuuta 1909, ja kaksi vuotta myöhemmin sen nimi muutettiin International Fallsiksi. International Falls virallistettiin kaupungiksi vuonna 1909. Älytessään mahdollisuuden hyödyntää seudun vesivoimaa Minnesota and Ontario Paper Companyn puheenjohtajana 1900-luvun alussa ollut E. W. Backus rakensi Rainy Riverille padon saadakseen paperitehtaan käyttöön energiaa. Boise Cascade Corporation osti vesivoimalan vuonna 1965 ja myi sen eräälle sijoitusryhmälle vuonna 2003. Yhtiö on seudun suurin työllistäjä nykyäänkin.
International Fallsia pidetään Yhdysvaltojen kylmimpänä kaupunkina . Sen tammikuun keskilämpötila on −16 °C, helmikuun −11 °C, maaliskuun −6,5 °C, joulukuun −13 °C, ja vuosittainen keskilämpötila +2 °C . Huolimatta kylmistä talvista, kaupungin kesä on pitkä ja lämmin, lämpimin kuukausi on heinäkuu . Toinen ehdokas kylmimmäksi kaupungiksi on Coloradon osavaltiossa sijaitseva Fraser, jonka talven yölämpötilat ovat noin yhtä kylmiä kuin International Fallsin, ja jossa yöpakkaset ovat aivan normaaleja vielä kesäkuussakin. Joka tapauksessa talvisinkaan päivälämpötilat eivät juuri laske nollan alapuolelle. Fraser sijaitsee 2 613 metrin korkeudella merenpinnasta Kalliovuorilla, joka onkin ainoa syy kyseisen kaupungin kylmyyteen. Fraserin keskilämpötila on ehkä hieman matalampi kuin International Fallsin, mutta ainoastaan öisin ja koska se sijaitsee hyvin korkealla merenpinnan tasoon tai International Fallsiin verrattuna, mutta huomattavasti sitä etelämpänä.
Yhdysvalloissa on kuitenkin monia International Fallsia kylmempiäkin pikkukyliä.
Kaupungilla on oma lentoasema, Falls International airport . Vuonna 1948 avattu lentoasema palvelee Pohjois-Minnesotan ja Luoteis-Ontarion asukkaita.
Kaupungilla on peruspalveluja, kuten poliisi, ambulanssi, urheilupuisto, kirjasto ja palokunta. Kaupungilla on kaksi omaa radioasemaa: KGHS  ja KSDM , jotka omistaa Red Rock Radio. Kaupungilla on yksi televisioasema. Paikallinen sanomalehti on The Daily Journal.
Vuoden 2000 väestölaskennassa kaupungissa asui 6 703 ihmistä. Asukastiheys oli 412,8 asukasta neliökilometrillä. Väestöstä 95,3 % oli valkoisia ja 2,6 % alkuperäisasukkaita. Vuoden 2010 väestönlaskennassa väkiluku oli 6 424.
