Koordinaatit: 35°00′05″N, 137°03′03″E
Chiryū  on Japanin kaupunki Honshūn saarella Chūbun tai Tōkain alueella Aichin prefektuurissa. Se sijaitsee sisämaassa prefektuurin keskiosassa Okazakin tasangolla Nagoyan kaakkoispuolella. 1  4  3  Chiryūssa on 72 392 asukasta  2  ja sen pinta-ala on 16,31 neliökilometriä. 1 
Chiryū kehittyi Edo-kaudella yhtenä Tōkaidō-tiereitin postiasemista . Silloin sen nimi kirjoitettiin vielä Chirifu . Siellä oli myös vilkas puuvillan markkinapaikka. Sittemmin Chiryū on kasvanut voimakkaasti Nagoyan esikaupunkina ja teollisuuskaupunkina, jossa toimii esimerkiksi kone- ja metalliteollisuutta. Läheinen Anjō on noussut sitä merkittävämmäksi aluekeskukseksi, koska Tōkaidō-päälinja rakennettiin kulkemaan sen kautta. Kaupunkioikeudet Chiryū sai vuonna 1970. 1  4  
Chiryūn kulttuuriperintöön kuuluvat Muryōju-jin buddhalainen temppeli, joka tunnetaan samettikurjenmiekoistaan, ja Chiryū-jinjan šintolainen pyhäkkö, yksi entisen Mikawan provinssin tärkeimmistä pyhäköistä. Sen Chiryū-festivaali on hyväksytty Unescon aineettoman kulttuuriperinnön luetteloon. Chiryūta palvelevat Nagoya-rautateiden Nagoya-päälinja ja Mikawa-linja. 1  4 
M’s City Chiryū The Tower
Chiryū-jinja
Muryōju-jin temppelin puutarhaa
Patio Chiryū -kulttuurikeskus
Chiryūn postiasema, Hiroshige 1833
