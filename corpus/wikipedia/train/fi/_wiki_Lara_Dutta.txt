Lara Dutta  on intialainen näyttelijä, malli ja Miss Universum vuodelta 2000. 
Dutta muutti perheensä kanssa Ghaziabadista Bangaloreen vuonna 1981. Hän opiskeli taloustieteitä. Hän voitti Gladrags Megamodel -kilpailun vuonna 1995 ja Miss Intercontinental -kilpailun vuonna 1997. Dutta kruunattiin Miss Intiaksi vuonna 2000, minkä jälkeen hän voitti Miss Universum -kilpailun toisena intialaisena. Voitettuaan Miss Universum -tittelin hänestä tuli UNFPA:n hyvän tahdon lähettiläs. 1  Hänen ensimmäinen elokuvansa oli romanttinen musikaali Andaaz vuonna 2003 ja hän voitti parhaan naistulokkaan Filmfare Awards -palkinnon. Tulevina vuosina hänen menestyselokuviinsa kuuluivat Masti , No Entry , Bhagam Bhag , Partner , Housefull  ja Don 2 .
Lara Dutta kihlautui intialaisen tennispelaajan Mahesh Bhupathin kanssa syyskuussa 2010. Heidät vihittiin siviiliseremoniassa 16. helmikuuta 2011, mitä seurasi kristillinen seremonia Goassa 19. helmikuuta 2011. 2  Dutta vahvisti huhut raskaudestaan 1. elokuuta 2011. 3  Hän synnytti tammikuussa 2012 tyttären. 4 
