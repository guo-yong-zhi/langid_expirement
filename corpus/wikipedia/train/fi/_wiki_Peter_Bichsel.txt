Peter Bichsel  on sveitsiläinen kirjailija 1 . Hän kirjoittaa pieniä tarinoita pienistä asioista helposti tunnistettavalla lakonisella tyylillään. Lyhyiden kertomustensa ohella hän on julkaissut myös runsaasti kolumneja.lähde?
Bichsel syntyi Luzernissa Sveitsissä mutta varttui Oltenissa. 1970- ja 1980-luvuilla hän ei ollut erityisen tuottelias toimittajan ammattinsa vuoksi. Bichsel on toiminut myös opettajana ja luennoinut yhdysvaltalaisissa yliopistoissa. Nykyään hän asuu Solothurnissa synnyinmaassaan.lähde?
Bichselin tuotannosta erityisen suosittuja ovat hänen lapsille kirjoittamansa tarinat. Niistä ensimmäisiä on Eigentlich möchte Frau Blum den Milchmann kennenlernen , jota seurasi Kindergeschichten  vuonna 1969. Näissä lyhyissä kertomuksissa yksinkertaista juonta korostaa Bichselin tavaramerkki, äärimmilleen pelkistetty kieli. Bichsel onnistuu kirjoittamaan usein sisällöllisesti rikkaita, syvällisiä ja monitulkintaisia kertomuksia hyvin niukalla sanavarastolla ja yksinkertaisin lausein. Usein hän lähtee liikkeelle jostakin itsestään selvästä tosiasiasta: Maa on pyöreä tai pöytä on pöytä . Lasten tapaan hän myös vääntelee sanoja ja leikkii niillä.lähde?
Bichselin ensimmäinen merkittävä teos on 21 tarinaa sisältävä kokoelma Eigentlich möchte Frau Blum den Milchmann kennenlernen. Laajassa proosateoksessaan Die Jahrezeiten hän kertoo kirjoittamisesta ja siitä kuinka keksitty todellisuus häviää. Lastentarinoita kuvaa kapinaa yhteiskunnan vakiintuneita käytäntöjä vastaan. Lisäksi hänen tuotantoonsa kuuluu esseitä ja kuunnelmia. 1 
Antologiassa Matka jonnekin, toim. Hans Magnus Enzensberger, Helsinki: Tammi 1965. Sarja: Horisontti 5 
