Varjossa auringon alla on Agatha Christien kirjoittama salapoliisiromaani, joka ilmestyi Britanniassa kesäkuussa 1941. 1  Suomeksi se ilmestyi 1962  Eero Ahmavaaran suomennoksena ja WSOY:n kustantamana.
Hercule Poirot ratkaisee romaanissa englantilaisella lomasaarella tapahtuneen murhan.
Hercule Poirot on lomailemassa Devonin rannikolla sijaitsevalla saarella. Lomakausi on ohitse ja saaren ainoassa hotellissa on vain kourallinen vieraita. Heistä näkyvin on näyttelijä Arlena Marshall, joka näyttää iskeneen silmänsä Patrick Redferniin. Redfernin hiljainen vaimo Christine seuraa sivusta. Tapahtumat saavat dramaattisen käänteen, kun Arlena Marshall löydetään murhattuna syrjäisestä lahdenpoukamasta. Kaikilla saarella olevilla näyttää olevan alibi. Pääepäilty on Patrick Redfern, mutta hän oli soutanut lahdenpoukamaan neiti Brewsterin kanssa ja löytänyt ruumiin.
Patrick on murhaaja, sillä hänen löytämä ruumis ei ollut Arlena Marshall vaan hänen vaimonsa Christine, joka vain näytteli kuollutta. Patrick murhasi Arlenan sillä aikaa, kun neiti Brewster haki apua. Patrick oli huijannut Arlenalta huomattavia summia ja halusi peittää jälkensä. Patrickia ja Christineä epäillään varmuudella myös ainakin yhdestä toisesta murhasta.
Guy Hamilton ohjasi romaaniin perustuvan elokuva Rikos auringon alla 1982. Peter Ustinov näytteli siinä Hercule Poirotia.
Romaaniin perustuva Varjossa auringon alla  oli Hercule Poirot -televisiosarjan 8. kauden ensimmäinen jakso. Elokuvan ohjasi Brian Farnham ja käsikirjoituksen teki Anthony Horowitz.
Sovitus poikkeaa romaanista muutamissa seikoissa. Mukana ovat Hastings, Japp ja neiti Lemon, jotka eivät lainkaan esiintyneet romaanissa. Japp korvaa eversti Westonin, joka romaanissa johti tutkimuksia. Kenneth Marshallin 16-vuotiaasta tyttärestä on tehty poika ja Gardenerin pariskunta on poistettu kokonaan.
Pääosissa olivat:
Romaani ilmestyi ensimmäisen kerran 11-osaisena jatkoromaanina Yhdysvalloissa Collier's Weekly -lehdessä joulukuusta 1940 helmikuuhun 1941.
Ensipainokset olivat:
Brittiläisestä ensipainoksesta julkaistiin 2008 näköispainos .
WSOY julkaisi Eero Ahmavaaran suomennoksen 1962.
Suomennosten painokset  2 :
