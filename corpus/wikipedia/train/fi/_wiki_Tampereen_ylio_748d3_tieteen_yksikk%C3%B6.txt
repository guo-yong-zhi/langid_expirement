Tampereen yliopiston lääketieteen yksikkö oli yksi Tampereen yliopiston tieteenalayksiköistä. Se perustettiin vuonna 1972 lääketieteellisenä tiedekuntana, ja nykyisen nimensä se sai vuoden 2011 organisaatiouudistuksessa. Yksikkö sijaitsi Kaupin kampuksella. Yksiköt muuttuivat takaisin tiedekunniksi vuonna 2017, ja tiedekuntajako uudistui kokonaan Tampereen yliopiston ja Tampereen teknillisen yliopiston yhdistyessä uudeksi Tampereen yliopistoksi vuonna 2019. Tiedekunnan toimiala sisältyy uuteen lääketieteen ja terveysteknologian tiedekuntaan.
Vuoden 2011 tutkintouudistuksessa siirryttiin oppiainepohjaisesta koulutuksen järjestämistavasta tutkinto-ohjelmiin. Yksikkö huolehti lääketieteen lisensiaatin tutkinto-ohjelmasta sekä erikoislääkäri- ja jatkotutkinnoista.
Lääketieteen lisensiaatin tutkinto-ohjelman opiskelijoita oli 710 ja erikoislääkärin tutkinnon opiskelijoita 703.
