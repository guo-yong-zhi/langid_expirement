Veronica Guerin  on Joel Schumacherin ohjaama elokuva vuodelta 2003. Elokuva kertoo irlantilaisesta toimittajasta Veronica Guerinistä.
Veronica Guerin oli Sunday Independent -lehden toimittaja, joka kirjoitti Dublinin huumekaupasta. Elokuva alkaa Guerinin 26. kesäkuuta 1996 tapahtuneella murhalla. Sitten siirrytään seuraamaan edeltäneiden 18 kuukauden tapahtumia, jotka johtivat hänen murhaamiseen. Guerin ryhtyy tutkimaan Dublinin huumekauppaa ja aloittaa lapsinarkkareita, jotka pistävät itseään kaduilla. Tutkimukset johtavat diilereiden jäljille. Hänellä  on joitain lähteitä alamaailmassa ja näistä tärkeimpänä on John Traynor. Tutkimusten edetessä huumekauppiaat pyrkivät vaimentamaan Guerinin. Hänet hakataan ja hänen lapsensa henkeä uhataan. Traynor johtaa Guerinin "The Monk" Hutchin jäljille. Tämä ei kuitenkaan ole syyllinen. Traynorin harhautuksesta, väkivallan uhasta, ja perheensä peloista huolimatta Guerin jatkaa työtään. Lopulta John Gilligan, joka toimii huumekaupan taustalla, murhauttaa Guerinin. Marttyyrimainen kuolema johtaa elokuvassa Irlannin hallinnon toimiin huumekauppaa vastaan.
Turun Sanomien Päivi Valotien mielestä Veronica Guerin on paisuteltu ja pateettinen melodraama, joka lipsahtaa kiusallisen lähelle henkilöpalvontaa ylentäessään nimihenkilönsä täydelliseksi marttyyriksi. Samalla tarinan sankaritar jää tylsistyttävän yksiulotteiseksi ja kaavamaiseksi hahmoksi, jota ei pelasta edes osaava ja karismaattinen Cate Blanchett. 1 
