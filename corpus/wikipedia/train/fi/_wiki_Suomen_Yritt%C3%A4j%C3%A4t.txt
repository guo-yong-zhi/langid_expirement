Suomen Yrittäjät on jäsenmäärältään Suomen suurin ja jäsenyritysten työllistävällä vaikutuksella mitattuna toiseksi suurin elinkeinoelämän järjestö 1 . Sen jäsenenä on 115 000 yritystä, joista työnantajana toimii 50 000. Suomen alle 90 000 työnantajayrityksestä lähes 60 prosenttia kuuluu Suomen Yrittäjiin. Järjestö rakentuu lähes 400 paikallisyhdistyksestä, 20 aluejärjestöstä ja 59 toimialajärjestöstä. 2 
Suomen Yrittäjät ry perustettiin 1995 Helsingissä ja aloitti toimintansa vuoden 1996 alussa. Se syntyi Suomen Yrittäjäin Keskusliiton ja Pienteollisuuden Keskusliiton yhdistyttyä. 3 
Suomen Yrittäjät haluaa parantaa yrittäjien asemaa ja yrittämisen edellytyksiä. Tavoitteena on, että menestyviä yrityksiä ja yrittäjiä on enemmän ja yrittäjien taloudellinen ja sosiaalinen asema paranee.
Suomen Yrittäjien puheenjohtajana toimii Petri Salminen  4  ja toimitusjohtajana Mikael Pentikäinen . Ennen Pentikäistä toimitusjohtajana toimi pitkään Jussi Järventaus. Järjestön keskuspaikka sijaitsee Helsingissä.
Lähde 5 
Suomen Yrittäjien Sypoint Oy julkaisee Yrittäjä-jäsenlehteä, tilattavaa Yrittäjä+-lehteä ja Yrittäjät.fi-sivustoa.
Marraskuussa 2014 nousi kohu kun Suomen Yrittäjien julkaisussa työskennelleen toimittajan työsuhde purettiin koeajalla. Toimittaja haastatteli keskustan puheenjohtaja Juha Sipilää Yrittäjäpäivillä. Yrittäjät.fi-sivustolla lauantaina 25. lokakuuta 2014 julkaistussa haastattelussa Sipilä sanoi, että kuntien ja valtion virkamiesten määrää voi vähentää kymmenillätuhansilla eläköitymisen kautta. Lausunto levisi mediassa. 6  7  Sipilän esikunnan pyynnöstä juttuun lisättiin sana suhteellinen kohtaan, jossa Sipilä puhui julkisen sektorin koosta. Suomen Yrittäjien kustannusyhtiö Sypoint Oy purki toimittajan työsuhteen kuukausi ennen koejan päättymistä. 7  Yhtiön mukaan irtisanomisen taustalla olivat muut syyt, mutta Journalistiliiton lakimies epäili väitettä, sillä toimittaja oli saanut töistään aiemmin kiitosta. 8  
Suomen Yrittäjät jakaa vuosittain Valtakunnallisen yrittäjäpalkinnon. Valtakunnallisen vuoden yksinyrittäjä -palkinnon, Vuoden nuori yrittäjä -palkinnon ja Vuoden maahan muuttanut yrittäjä -palkinnon. Valtakunnalliset yrittäjäpalkinnot jataan yhdessä vakuutusyhtiö Fennian kanssa. 
