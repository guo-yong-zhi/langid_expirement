Koordinaatit: 56°26′39″N, 21°35′42″E
Priekule  on kaupunki Kuurinmaalla Latviassa. Se sai kaupunginoikeudet vuonna 1928. Vuonna 2016 siellä oli 2 167 asukasta. 1 
Priekule mainitaan ensimmäisen kerran vuonna 1483, kun paroni Korff osti maata alueelta. Pieni kivikirkko rakennettiin noin vuonna 1680 pienelle mäelle Liettuaan johtavan maantien varteen. Vuonna 1834 Preekulnin kartano siirtyi Korff-suvulta Bruckenin ja Schönbergin suvuille. Vuonna 1865 alueella oli talonpoikaislevottomuuksia. 2 
Priekule alkoi nopeasti kasvaa, kun sen läpi rakennettiin rautatie vuonna 1871. Kaupunginoikeudet se sai vuonna 1928. Kaupunki tuhoutui täysin vuonna 1945 toisen maailmansodan Kuurinmaan taisteluissa, ja noin 23 000 Neuvostoliiton sotilasta on haudattu sen sotilashautausmaalle. Hautausmaan suunnittelivat arkkitehti Artūrs Zoldners ja dendrologi Aivars Lašis. 2 
Tunnettu kaupungin asukas on latvialainen säveltäjä Ēriks Ešenvalds. Legenda kertoo kaupungissa eläneestä "Priekulen Ikaroksesta", ruotsalaisesta seppä Johanssonista, joka yritti lentää kirkontornista itse valmistamillaan siivillä. Tuolloin lentoyritystä pidettiin jumalanpilkkana ja rohkea "Ikaros" poltettiin kerettiläisenä roviolla Grobiņassa vuonna 1670. 2 
