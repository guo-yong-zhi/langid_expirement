Michael Joseph Jackson  oli yhdysvaltalainen artisti, esiintyjä ja hyväntekijä. Guinness World Records on nimennyt "Popin kuninkaana" tunnetun Jacksonin kaikkien aikojen menestyneimmäksi esiintyjäksi. Hänen panostuksensa musiikkiin, tanssiin ja muotiin sekä julkinen henkilökohtainen elämänsä tekivät hänestä maailmanlaajuisen hahmon populaarikulttuurissa yli neljän vuosikymmenen ajaksi. Jacksonin perheen kahdeksas lapsi esiintyi yhdessä veljiensä kanssa The Jackson 5 -yhtyeessä jo 1960-luvun puolivälissä ja aloitti soolouransa vuonna 1971.
1980-luvun alussa Jacksonista tuli dominoiva hahmo populaarimusiikissa. Esimerkiksi kappaleiden "Beat It", "Billie Jean" ja "Thriller" musiikkivideot toivat musiikkivideot osaksi taidetta ja myynninedistämisvälineiksi sekä auttoivat suosionsa avulla lisäämään suhteellisen nuoren televisiokanavan MTV:n suosiota. Muun muassa kappaleiden "Black or White" ja "Scream" videoiden myötä hänestä tuli MTV:n pääsisältö 1990-luvulla. Lavaesiintymisien ja musiikkivideoiden avulla Jackson popularisoi useita tanssitekniikoita, kuten "robotin" ja moonwalkin. Hänen erottuva lauluäänensä ja laulutyylinsä on vaikuttanut lukuisiin hip hop-, pop-, R&B- ja rock-artisteihin.
Jacksonin vuoden 1982 albumi Thriller on kaikkien aikojen myydyin albumi. Hänen muut albuminsa kuten Off the Wall , Bad , Dangerous  ja HIStory  ovat myös maailman myydyimpien albumien joukossa. Jackson on yksi harvoista artisteista, jotka ovat päässeet kahdesti Rock and Roll Hall of Fameen. Muita hänen saavutuksiaan ovat muun muassa useat Guinnessin maailmanennätykset; 13 Grammy-palkintoa ; 26 American Music Awards -palkintoa ; 13 listaykköstä Yhdysvalloissa hänen soolourallaan  ja arviolta 750 miljoonaa maailmanlaajuisesti myytyä äänitettä, mikä tekee hänestä yhden eniten levyjä myyneistä artisteista. 1  2  3  4  5  6  7  8  9  10 
Tässä artikkelissa on lueteltu Michael Jacksonin merkittävimpiä soolojulkaisuja. Artikkelista The Jackson 5:n diskografia löytyy albumit ja singlet, jotka Michael julkaisi yhdessä veljiensä kanssa vuosina 1969-1984. Artikkelista Michael Jacksonin videografia löytyvät kaikki Michael Jacksonin julkaisemat musiikkivideot ja elokuvat. 
 32 
  20 
  20 
 39 
  20 
 39 
lähde?
