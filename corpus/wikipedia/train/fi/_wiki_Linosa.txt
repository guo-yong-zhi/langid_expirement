Linosan sijainti Pelagisilla saarilla.muokkaa - muokkaa wikitekstiä - muokkaa WikidataaLinosa on Italialle kuuluvista Pelagisista saarista pohjoisin ja toiseksi suurin. Saari on tuliperäinen 3  ja sijaitsee Välimeressä 30 kilometriä Lampedusan saaresta koilliseen. 1  Linosa on osa Lampedusa e Linosan kuntaa. Saaren pinta-ala on 5,4 neliökilometriä ja siellä on noin 420 asukasta. Linosan tärkeimmät elinkeinot ovat kalastus, maanviljely ja matkailu.
Linosan saari on vuosisatojen saatossa tunnettu monilla nimillä. Plinius nuorempi kutsui sitä nimellä Aethusa. Myöhemmin niminä ovat olleet Lenusa, Larniusa ja Algusa. 4 
Saari sijaitsee Sisiliansalmessa ja meri saaren ympärillä on 500 metriä syvää. Saarelta on matkaa Lampedusalle 30 kilometriä, Afrikan rannikolle, Mahadiaan 165 km, Sisilian Licataan 167 km, Pantellerian saarelle 121 km ja Maltalle 118 km. Saarelle on kolme tulivuorta: Monte Vulcano , Monte Rosso  ja Monte Nero . 1 
Saari on 195 metriä korkea. 3 
Aikoinaan saaren pääelinkeinot olivat kalastus, maanviljely ja metsästys. Saaren ensimmäiset asukkaat olivat pääasiassa maanviljelijöitä. Kalastus ei saarella kehittynyt, sillä Linosalta puuttuvat riittävän suuret veneet ja hyvä satama. Nykyisin saarelle on rakennettu turistikyliä, leirintäalueita, ravintoloita, supermarketteja, pubeja ja kahviloita. Jotkin kalastajat vuokraavat omia talojaan kesäaikaan. 5 
