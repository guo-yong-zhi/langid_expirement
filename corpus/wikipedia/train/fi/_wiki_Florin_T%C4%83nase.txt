Florin Tănase  on romanialainen jalkapalloilija, pelipaikaltaan hyökkäävä keskikenttäpelaaja. Hän on edustanut kotimaansa pääsarjassa ensin Viitorul Constanțaa ja kausina 2016–2022 FCSB:tä . Tănase oli Romanian liigan paras maalintekijä kaudella 2020–2021  ja kaudella 2021–2022 . Hän voitti Romanian liigamestaruuden vuonna 2017 ja Romanian cupin vuonna 2020. Hän siirtyi elokuussa 2022 Arabiemiraatteihin Al Jaziran joukkueeseen. 1 
Tănase pelasi Romanian alle 21-vuotiaiden maajoukkueessa yhdeksän ottelua ja teki niissä kolme maalia. Hän on pelannut Romanian A-maajoukkueessa 15 ottelua toukokuusta 2014 alkaen. Hän teki maalin maaliskuussa 2021 MM-karsintaottelussa Pohjois-Makedoniaa vastaan ja syyskuussa 2022 Kansojen liigan ottelussa Suomea vastaan. 1 
