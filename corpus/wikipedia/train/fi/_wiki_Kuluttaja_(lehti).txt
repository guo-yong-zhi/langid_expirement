Kuluttaja on suomalainen aikakauslehti. Kuluttaja julkaisee puolueettomia, vertailevia testejä kuluttajamarkkinoilla tarjoilla olevista tuotteista ja palveluista, esimerkiksi kodinkoneista, elektroniikasta ja vakuutuksista 1 .
Suurin osa testeistä tuotetaan kansainvälisenä yhteistyönä International Consumer Research and Testing -järjestön  osakkaiden kanssa. Kaikki ICRT-yhteistyössä mukana olevat ovat kuluttajien etuja ajavia, puolueettomia järjestöjä tai muita organisaatioita. Jäsenet eivät saa olla riippuvaisia tuotteita valmistavista ja myyvistä yrityksistä tai poliittisista puolueista 2 .
Kuluttaja myöntää testeissään menestyneille tuotteille ja palveluille Testivoittaja- ja Hyvä ostos -kunniamainintoja. Testivoittajalla on testin korkein kokonaispistemäärä, ja Hyvä ostos on hinta-laatusuhteeltaan testin paras tuote tai palvelu 3 .
Testien lisäksi lehti julkaisee tietoa tavaroista, palveluista, ruuasta, hinnoista, kuluttajan oikeuksista, vastuullisesta kuluttamisesta ja markkinoiden ajankohtaisista ilmiöistä. Vakiopalstoja ovat Ratkaisuja riitoihin 4 , Lukijoilta ja Musta lista 5 . Ratkaisuja riitoihin -palstalla julkaistaan kuluttajariitalautakunnan ratkaisuja kuluttajien ja yritysten välisiin riitoihin. Musta lista -palstalla mainitut yritykset eivät ole noudattaneet kuluttajariitalautakunnan ratkaisusuositusta siitä, miten niiden pitää hyvittää virheensä kuluttajalle.
Lehteä on julkaissut vuoden 2014 alusta alkaen Kuluttajaliiton perustama yhdistys, joka on vuodesta 2021 toiminut nimellä Kuluttajamedia ry 6 . Yhdistyksen hallituksen puheenjohtajana toimii Kuluttajaliiton pääsihteeri Juha Beurling-Pomoell ja varapuheenjohtajana Kuluttajaliiton kunniapuheenjohtaja Leena Simonen. Toimitusjohtajana toimii Mika Kesseli. 7 
Vuonna 1967 Kuluttajaneuvosto perusti lehden, joka ilmestyi nimellä Kuluttajatietoa. Lehden ensimmäinen pääkirjoitus alkoi sanoilla: ”Tiedon tarve on herännyt voimakkaana kuluttajien keskuudessa.” Lehden nimi lyhennettiin Kuluttajaksi 1990-luvulla. Samaan aikaan lehti muuttui tilattavaksi.
Vuonna 2021 Kuluttaja-lehden tilaajamäärä on noin 22 000.lähde?
