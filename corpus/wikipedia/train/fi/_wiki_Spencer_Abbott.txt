Spencer Abbott  on kanadalainen jääkiekkoilija. Hän on pelipaikaltaan oikea laitahyökkääjä ja laukoo oikealta. 1 
Abbott pelasi kolme kautta OPJHL-junioriliigaa Hamilton Red Wingsissa. Toisella kaudellaan 2006–2007 hän jakoi tehoilla 32+43=75 liigan pistepörssin viidennen sijan Markham Waxersin David Kostuchin ja Burlington Cougarsin Kerry Barchanin kanssa. Kaudella 2007–2008 Abbott voitti OPJHL:n maalipörssin ja sijoittui pistepörssissä viidenneksi tehoilla 42+41=83. 2  
Vuodet 2008–2012 Abbott kävi Mainen yliopistoa. Hänet valittiin kauden 2009–2010 päätteeksi Hockey Eastin akateemiseen tähdistökentälliseen. Kaudella 2010–2011 Abbott oli tehoilla 17+23=40 Mainen toiseksi paras pistemies Gustav Nyquistin jälkeen ja hän sijoittui sarjan pistepörssissä yhdeksänneksi. Abbott myös jakoi joukkueen sisäisen tehotilaston voiton Josh Van Dykin ja Jeff Dimmenin kanssa. Kaudella 2011–2012 hän nousi Mainen kapteenistoon ja voitti koko Hockey Eastin ja koko NCAA:n piste- ja syöttöpörssin tehoilla 21+41=62. 2  Abbott valittiin kauden päätteeksi Hockey Eastin ensimmäiseen tähdistökentälliseen ja vuoden pelaajaksi. 3  Hän oli myös ehdolla koko NCAA:n parhaalle pelaajalle myönnettävän Hobey Baker Awardin voittajaksi, 1  mutta palkinto meni lopulta kuitenkin UMD:n Jack Connollylle.
Yliopistokautensa 2011–2012 päätyttyä, maaliskuussa 2012 NHL-varaamaton Abbott teki vuoden mittaisen tulokassopimuksen Toronto Maple Leafsin kanssa. Hän liittyi samalla loppukevääksi AHL-joukkue Toronto Marliesin vahvuuteen. 4  Kauden 2012–2013 Abbott pelasi siellä kokonaan tehden 55 runkosarjaottelussa tehot 13+20=33 ja viidessä playoff-ottelussa tehot 2+3=5. Heinäkuussa 2013 hän teki vuoden mittaisen jatkosopimuksen Maple Leafsin kanssa. 1 
Kaudella 2013–2014 Abbott oli tehoilla 17+52=69 Marliesin paras syöttäjä ja toiseksi paras pistemies T. J. Brennanin jälkeen. Hän jakoi AHL:n pistepörssin kuudennen sijan Charlotte Checkersin Chris Terryn kanssa. 2  Abbott valittiin kauden aikana myös AHL:n tähdistöotteluun, jonka hän joutui kuitenkin jättämään väliin loukkaantumisen vuoksi. Abbott pelasi kauden aikana myös ensimmäisen ja toistaiseksi ainoan NHL-ottelunsa 5. lokakuuta 2013 Ottawa Senatorsia vastaan. Hän sai ottelussa jääaikaa 5.16 minuuttia. 5  Syyskuussa 2014 Abbott teki taas vuoden mittaisen jatkosopimuksen Maple Leafsin kanssa. 6 
Kesken kauden 2014–2015, NHL:n siirtotakarajalla helmikuussa 2015 Maple Leafs kauppasi Abbottin Chicago Blackhawksiin vaihdossa entiseen joukkuetoveriinsa T. J. Brennaniin. 7  8  Abbott pelasi koko kauden AHL:ssä ensin Toronto Marliesin ja siirtonsa jälkeen Rockford IceHogsin paidassa.
Kaudeksi 2015–2016 Abbott siirtyi vuoden mittaisella sopimuksella Ruotsiin ja SHL-joukkue Frölunda HC:n riveihin. 9  Hän voitti kauden päätteeksi Ruotsin-mestaruuden. Abbott voitti koko Mestarien liigan maalipörssin ja jakoi pistepörssin toisen sijan Lukon Toni Koiviston ja Janne Lahden kanssa tehoilla 8+5=13. Heidän edellään CHL:n pistepörssissä oli vain Abbottin joukkuetoveri Ryan Lasch. Abbott ratkaisi Frölundalle lopulta CHL:n mestaruuden, 1  kun 9. helmikuuta 2016 pelatussa finaaliottelussa vieraissa Oulun Kärppiä vastaan hän teki joukkueen 1–2-voittoon päättyneen ottelun ratkaisumaalin. 10 
