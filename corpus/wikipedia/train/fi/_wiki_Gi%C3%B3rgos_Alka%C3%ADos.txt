Giórgos Alkaíos , syntymänimeltään Giórgos Vasileíou , on kreikkalainen popmuusikko. Hänen uransa alkoi, kun hän esiintyi kreikkalaisessa tosi-tv-ohjelmassa. Alkaíoksen ensimmäinen single ”Ti ti” nosti hänet tunnetuksi kotimaassaan. Hänen omaleimainen musiikkityylinsä yhdistelee kreikkalaisia ja itämaalaisia elementtejä yhdessä modernin pop-musiikin kanssa. Tähän mennessä hänellä on viisi platinaa ja yhdeksän kultaa myynyttä albumia. Alkaíos myös edusti Kreikkaa Eurovision laulukilpailussa vuonna 2010 laulullaan ”OPA”. Kappaleella Alkaíos oli kahdeksas. 1 
Alkaíos syntyi Ateenassa kreikkalais-portugalilaisille vanhemmilleen. Heti hänen syntymänsä jälkeen perhe muutti Bostoniin, Yhdysvaltoihin, missä he asuivat kolme vuotta. Hieman vanhempiensa eron jälkeen, Alkaíoksen ollessa kolmevuotias, hän muutti isänsä kanssa takaisin Kreikkaan. Etupäässä isoäitinsä kasvattamana Alkaíos asui Chalándrissa ja vietti kesät Salamiksella ystäviensä ja sukulaistensa kanssa. Ensimmäisen työnsä hän sai 12-vuotiaana. Nuoresta iästä alkaen, Alkaíos näytti rakkautensa musiikkiin ja urheiluun. Kuusitoistavuotiaana hän keskeytti lukion tullakseen sähköasentajaksi.
Syyskuussa 1989 Alkaíos esiintyi 17-vuotiaana kreikkalaisessa tosi-tv-ohjelmassa Éla sto fos , jossa esiintyi 1 500 uutta näyttelijää, laulajaa ja tanssijaa. Samana vuonna, kesällä, hän osallistui Mínos Volonákiksen näytelmän Antigóni  koe-esiintymiseen, ja hänet valittiin näytelmään. Samalla hänestä tuli nuorin historiallisessa näytelmässä näytellyt näyttelijä ja nuorin historiallisessa teatterissa esiintynyt näyttelijä. Samana kesänä Alkaíos päätti keskittyä teatterin sijasta musiikkiin. Kesällä 1991 Alkaíos kiersi Kreikkaa yhdessä Chrístos Dántiksen kanssa ja saman vuoden syyskuussa hän osallistui Thessaloniki-laulukilpailuun kappaleella ”Den me théleis tolmiró”, ja alkoi virallisesti käyttää nimeä Alkaíos syntymänimensä sijasta. Voitettuaan kilpailun Alkaíos solmi levytyssopimuksen BMG Greece -levy-yhtiön kanssa. Ennen esikoisalbuminsa julkaisua Alkaíos alkoi kirjoittaa lauluja muille artisteille, kuten Alexialle ja Nótis Sfakianákikselle.
Vuonna 1992 Alkaíos julkaisi esikoisalbuminsa Me lígo... trak. Ensimmäiseltä albumilta julkaistusta singlestä ”Ti ti” tuli menestys Kreikassa ja se oli yksi ensimmäisestä kreikkalaisista kappaleista, mitkä yhdistelivät itämaista musiikkia yhdessä länsimaisen pop-musiikin kanssa. Seuraavien yhdeksän vuoden ajan Alkaíos teki yhteistyötä Gavrílis Pantzíksen kanssa ja monet sinä aikana julkaistuista albumeista myivät kultaa tai platinaa, kuten Ánef lógou, Entós eaftoú ja En psychró. Noina vuosina hänen tavaramerkikseen tuli musta, oikeaan käteen sidottu huivi.
Vuonna 1998 Alkaíos solmi levytyssopimuksen Sony Music Greece -levy-yhtiön kanssa. Pian sen jälkeen hän julkaisi uuden albumin, Íchoi siopís, joka oli täysin erilainen kuin aiemmat Alkaíoksen levyt. Sitä myytiin kultaa alle vuorokaudessa ja myöhemmin platinaa. Seuraavana vuonna Alkaíokselta ilmestyi uusi albumi, Syrmatóplegma, joka menestyi yhtä hyvin. Turkkilainen jalkapallojoukkue Galatasaray valitsi albumin samannimisen singlen hymnikseen. Vuonna 2000 Alkaíos julkaisi albumin nimeltä Pro ton pylón ja seuraavana vuonna Oxygóno, jotka myivät molemmat kultaa.
Vuonna 2003 Alkaíos solmi levytyssopimuksen Alpha Recordsin kanssa, ja hieman sen jälkeen hänen yhdestoista studioalbuminsa, Kommátia psychís, julkaistiin. Kaksi vuotta myöhemmin Alkaíos julkaisi livealbumin Live Tour, joka sisälsi kolme cd:tä. Vuonna 2006 Alkaíos solmi levytyssopimuksen Virus Music -nimisen levy-yhtiö kanssa.
Marraskuussa 2008 hän perusti oman levy-yhtiön, Friends Music Factoryn, ystävänsä Dionýsis Schoináksen kanssa. Vuonna 2010 Alkaíos valittiin edustamaan Kreikkaa Eurovision laulukilpailuun kappaleella ”OPA”. 1 
Friends Music Factory on Alkaíoksen ja hänen ystävänsä, muusikko Dionýsis Schoináksen marraskuussa 2008 perustama itsenäinen levy-yhtiö. Muut artistit ja levy-yhtiön työntekijät auttoivat vuoden 2010 Eurovision laulukilpailun edustuskappaleen ”OPA” kirjoittamisessa.
