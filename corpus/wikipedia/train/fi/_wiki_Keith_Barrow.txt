 Keith Errol Barrow  oli yhdysvaltalainen laulaja ja lauluntekijä. 1  
Barrow'n isä oli hitsaaja Clyde Barrow ja äiti pastori, kansalaisoikeustaistelija Willie Barrow. Ensikosketus musiikkiin tuli gospelin kautta. Barrow aloitti säveltämisen 8-vuotiaana. Barrow suoritti psykologian kandidaatin tutkinnon Wartburg Collegessa Iowassa ja kasvatuspsykologian maisterin tutkinnon New Yorkin yliopistossa. 1 
Barrow julkaisi gospel-levyn Keith Barrow vuonna 1973. Vuonna 1976 hän kirjoitti kappaleen ”Teach Me ” soul-yhtye Blue Magicille. Albumi Keith Barrow ilmestyi vuonna 1977. The Physical Attraction -albumin  kappale ”You Know You Wanna Be Loved” nousi sijalle 26 Billboardin R&B-listalla kesällä 1978. Albumin muut suositut kappaleet olivat ”Physical Attraction”, ”Joyful Music”, ”If It’s Love that You’re Looking For” ja ”Turn Me Up”. Viimeinen albumi Just As I Am ilmestyi vuonna 1980. 2  1  
Barrow kuoli aidsiin lokakuussa 1983. 2 
