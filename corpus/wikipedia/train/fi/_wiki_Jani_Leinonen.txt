Jani Leinonen  on suomalainen kuvataiteilija. 1  Hänen tavaramerkkinsä taiteilijana on ollut muokata valmiita kuvia ja luoda niihin uusia merkityksiä sitä kautta – hän leikittelee kulutushyödykkeillä, markkinointistrategioilla ja kuuluisuudella. Hän sanoo haluavansa tehdä teoksen, joka varastetaan museosta, sekä teoksen, joka päätyy piraattituotantoon Shanghaihin. 2 
Leinonen on ollut julkisuudessa taiteilijana, Mäntän kuvataideviikkojen vuoden 2007 kuraattorina 3  sekä Taidetuunaamo-projektin vetäjänä. Hänen töihinsä kuuluvat muun muassa teossarja Undress Me, jossa hän on maalannut vaatteita pornolehdistä otettujen naistenkuvien päälle 4  sekä kohuakin herättänyt Hyllytetyt Elovena-mainokset, jossa hän käytti teosten materiaalina Elovena-tyttöä. Elovenaa valmistava Raisio Oyj katsoi tavaramerkkiään käytetyn luvatta. 5 
Vuonna 2012 Leinonen ja kaksi muuta henkilöä tuomittiin 60 päiväsakkoon petoksesta ja väärennöksestä heidän varastettuaan McDonald’s-ravintolasta Ronald McDonaldia esittävän muovipatsaan, jonka he sittemmin tuhosivat. Ryhmän tarkoituksena oli kyseenalaistaa McDonald’s-yhtiön etiikkaa ja tuotteiden alkuperää. 6 
Kesällä 2014 Leinonen toteutti Budapestissa Hunger King -nimisen teoksen. Teoksellaan hän kritisoi Unkarin linjaa asunnottomia kohtaan - maa on kieltänyt nukkumisen julkisilla paikoilla ja siellä sakotetaan henkilöitä, jotka rikkovat kieltoa. Hunger King näytti hampurilaisravintolalta, jossa oli kaksi sisäänkäyntiä: toinen köyhille ja toinen rikkaille. Tilassa sisällä sai tietoa Unkarin tilanteesta ja pystyi lähettämään viestejä Unkarin hallitukselle. 7 
Vuonna 2015 Leinonen oli eduskuntavaaleissa ehdokkaana, joka lupasi äänestäjilleen käytännössä delegatiivista demokratiaa. Hän lupasi, että jos hänet valitaan eduskuntaan, rekisteröityneet kannattajat voisivat äänestää internetin välityksellä, mitä hän äänestää missäkin asiassa. Leinonen ei tullut valituksi eduskuntaan. 8  9  10 
Elokuussa 2015 kaksi Leinosen työtä  oli esillä katutaiteilija Banksyn perustamassa Dismaland-”antihuvipuistossa”  Britanniassa Weston-super-Maren kaupungissa. 11 
Tammikuussa 2019 Leinosen työ McJesus poistettiin Haifan taidemuseon näyttelystä, kun sadat arabikristityt mielenosoittajat mellakoivat museon ulkopuolella heitellen rakennusta ja poliiseja muun muassa molotovin coctaililla ja kivillä. 12 
Nimetön muraali, 2017, osa, Hyvinkää.
