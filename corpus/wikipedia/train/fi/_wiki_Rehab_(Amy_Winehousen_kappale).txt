Rehab on brittiläisen laulaja-lauluntekijä Amy Winehousen single. Kappale julkaistiin Winehousen studioalbumin Back to Black ensimmäisenä singlenä 23. lokakuuta 2006. Kappaleen sanat ovat omaelämäkerralliset. Ne kertovat vieroitushoidosta, jota Winehouse kappaleessaan vastustaa. Kappale sijoittui Britannian singlelistalla seitsemänneksi ja Yhdysvaltain Billboard Hot 100- listan yhdeksänneksi. 4  5  Rehab on Amy Winehousen ainoa kappale, joka on sijoittunut Yhdysvalloissa kymmenen parhaan joukkoon.
Kappaleesta tuli kansainvälinen menestys sekä kriitikoiden joukossa että kaupallisesti. Sitä on pidetty Amy Winehousen "nimikkokappaleena". 6  Kappale voitti kolme Grammy-palkintoa vuonna 2008 kategorioissa "Vuoden levytys", "Vuoden kappale" sekä "Paras naispoplaulajan esitys". Lisäksi kappale oli ehdokkaana kahdessa muussa kategoriassa. 7  Se voitti myös Ivor Novello Awardin kategoriassa "Paras nykyaikainen kappale". 8  
Winehousen julkinen taistelu huume- ja alkoholiriippuvuuden kanssa ovat vaikuttaneet kappaleen jatkuvaan suosioon myös Winehousen kuoleman jälkeen. Kappaletta ovat versioineet muun muassa jamaikalaiseen mentoyhtye Seether, The Jolly Boys, Hot Chip ja Lea Salonga.
