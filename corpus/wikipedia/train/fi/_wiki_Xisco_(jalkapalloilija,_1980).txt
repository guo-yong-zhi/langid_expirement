Seurajoukkueuran tilastot kattavat vain kansalliset sarjat, päivitetty 19. marraskuuta 2010.
Francisco Javier Muñoz Llompart eli Xisco  on espanjalainen jalkapalloilija. Hän edustaa tällä hetkellä Espanjan pääsarjassa pelaavaa Levantea. Hän voi pelata vasempana laitalinkkinä sekä hyökkääjänä.
Xisco on lähtöisin Valencian junioriakatemiasta, josta hän siirtyi Recreativo Huelvaan. Kauden aikana hän pelasi yhteensä 38 ottelua ja teki 10 maalia. Vuonna 2001 hän siirtyi Tenerifen riveihin ja palasi kauden jälkeen takaisin Recreativoon. Valencian riveissä hän debytoi kaudella 2003–2004, ja voitti kauden päätteeksi pääsarjamestaruuden. Valenciassa hän pelasi kahden kauden aikana yhteensä 44 ottelua. 
Vuonna 2005 Xisco teki sopimuksen sevillalaisen Betisin kanssa. Hän pelasi joukkueessa neljän kauden ajan. Kesällä 2009 hän siirtyi Levanteen.
