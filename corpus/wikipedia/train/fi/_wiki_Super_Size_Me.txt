Super Size Me on vuonna 2004 tehty dokumenttielokuva, joka on kuvattu kokonaisuudessaan helmikuussa 2003. Dokumentti kertoo elokuvaohjaaja Morgan Spurlockista, joka aikoo elää 30 päivää syöden vain McDonald'sin ruokaa.
Aluksi kolme asiantuntijaa mittaa, punnitsee ja tutkii hänet tarkasti. Myöhemmin he osoittavat hänen ruokailutottumustensa fyysiset ja psyykkiset seuraukset odotettua järkyttävämmiksi. Testin aikana Spurlock matkustaa ympäri Yhdysvaltoja haastatellen tavallisia ihmisiä ja laitosten edustajia heidän ruokailutottumuksistaan. Elokuvan väitetään saaneen McDonald'sin luopumaan Super Size -kampanjastaan, vaikka McDonald's ei myönnäkään elokuvan olleen syynä tähän. Morgan haastattelee ihmisiä ympäri Yhdysvaltoja syömisen lomassa.
Elokuvan Suomen ensi-ilta oli 10. syyskuuta 2004, ja sen levittäjänä toimi Sandrew Metronome.
