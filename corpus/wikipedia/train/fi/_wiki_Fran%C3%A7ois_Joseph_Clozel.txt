Marie François Joseph Clozel  oli ranskalainen upseeri ja siirtomaavirkailija 1 .
François Joseph Clozel opiskeli arabiaa Pariisin Itämaisten kielten koulussa ja suoritti asepalveluksensa Algeriassa. Vuonna 1892 hän osallistui tutkimusmatkaan Tšadiin ja Kongoon, ja vuosina 1894–1895 hän johti tutkimusretkikuntaa Kongon pohjoisosaan. 1 
Vuonna 1896 Clozel lähetettiin siirtomaaupseeriksi Norsunluurannikolle, jossa hän johti afrikkalaisten vastarinnan kukistamista Anyin ja Ndenyen alueella. Hänet nimitettiin vuonna 1899 kuvernööri Henri Roberdeaun sihteeriksi, joka käytännössä johti aluetta seuraavan kolmen vuoden ajan. Clozelista tuli Norsunluurannikon väliaikainen kuvernööri vuonna 1902, ja seuraavana vuonna hänet nimitettiin kuvernööriksi. Clozel kehitti alueensa liikenneyhteyksiä, taloutta ja kaupankäyntiä ja pyrki lisäämään sen kansojen tuntemusta ranskalaisten keskuudessa. 1 
Vuonna 1908 Clozel nimitettiin William Pontyn jälkeen Ranskan Sudanin kuvernööriksi. Hän toimi myös Pontyn sijaisena Ranskan Länsi-Afrikan kenraalikuvernöörinä alkuvuodesta 1912. Clozel oli Ranskan Länsi-Afrikan kenraalikuvernöörinä vuosina 1915–1917. Hän kehitti alueen historiallista ja tieteellistä tutkimusta ja kirjoitti myös itse kansatieteellisistä aiheista. 1 
