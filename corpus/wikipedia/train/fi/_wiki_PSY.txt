Park Jae-sang , taiteilijanimeltään PSY , on eteläkorealainen rap-artisti. Kansainväliseen julkisuuteen PSY nousi kesällä 2012 julkaistulla kappaleellaan ”Gangnam Style”, jonka musiikkivideo oli syyskuussa 2022 YouTuben 11:nneksi katsotuin video yli 4,5 miljardilla katsomiskerralla 1  2  3 .
Etelä-Koreassa syntynyt ja kasvanut muusikko on opiskellut Yhdysvalloissa Bostonin yliopistossa ja Berklee College of Musicissa.
Parkin piti alun perin valmistua Bostonin yliopistosta, mutta hän kuitenkin menetti pian kiinnostuksensa opiskeluihin. Park alkoi käyttää rahojaan musiikkisoittimiin ja tietokoneisiin. Kun Park oli opiskellut yhden lukukauden, hän lopetti opiskelunsa Bostonissa ja siirtyi opiskelemaan Massachusettsiin Berkleen musiikkiopistoon. Sielläkään Parkia ei onnistanut, ja hän palasi Etelä-Koreaan, jossa hän aloitti pian uransa laulajana. Psy esiintyi ensimmäisen kerran televisiossa vuonna 2000.lähde?
 
