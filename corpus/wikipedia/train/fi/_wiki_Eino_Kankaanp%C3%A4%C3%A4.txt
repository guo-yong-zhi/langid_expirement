Eino Mikael Kankaanpää  oli suomalainen pankinjohtaja ja Keskustapuolueen kansanedustaja. Koulutukseltaan hän oli agrologi. Kankaanpää nousi eduskuntaan varapaikalta 27. tammikuuta 1970 Vaasan vaalipiiristä Toivo Antilan tilalle.
Kansakoulun jälkeen Kankaanpää valmistui Hyvinkään pienviljelyneuvojaopistosta 1939. Sen jälkeen hän toimi Pienviljelijäin keskusliiton piirikonsulenttina 1939 1955, Etelä-Pohjanmaan osuuspankkien liiton toiminnanjohtajana 1955 1961, Jalasjärven osuuspankin johtajana 1961–1974. Presidentin valitsijamiehenä hän oli vuosina 1962 ja 1968. 
Kankaanpää viljeli myös maatilaa Jalasjärvellä ja istui paikallisessa kunnanvaltuustossa. Lisäksi hän toimi Etelä-Pohjanmaan maatalousteknikkojen yhdistyksen puheenjohtajana sekä oli Maatalousteknikkojen liiton johtokunnan, Osuuskassojen keskusliiton hallintoneuvoston ja Etelä-Pohjanmaan maatalouskeskuksen johtokunnan jäsen.
Sotilasarvoltaan Kankaanpää oli yliluutnantti.
