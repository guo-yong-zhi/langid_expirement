”Lord of the Flies” on brittiläisen heavy metal -yhtye Iron Maidenin kappale. Se on toinen kappale yhtyeen vuoden 1995 albumilla The X Factor. Kappaleen ovat kirjoittaneet yhtyeen basisti Steve Harris ja kitaristi Janick Gers, ja se perustuu nimensä mukaisesti kirjailija William Goldingin vuoden 1954 romaaniin Kärpästen herra.
”Lord of the Flies” julkaistiin The X Factor -albumin toisena ja viimeisenä singlenä 2. helmikuuta 1996. Single sisälsi myös kaksi Iron Maidenin levyttämää coveria, The Whon kappaleesta ”My Generation” ja UFO:n kappaleesta ”Doctor Doctor”.
 1 
