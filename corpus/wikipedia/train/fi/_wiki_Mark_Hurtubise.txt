Mark Hurtubise  on kanadalainen jääkiekkohyökkääjä, joka pelaa Ranskan korkeimmalla sarjatasolla Ligue Magnus -joukkue Boxers de Bordeauxissa. Hän on pelipaikaltaan keskushyökkääjä, mutta osaa pelata myös laidassa. Hurtubise laukoo oikealta.
QMJHL-joukkue Québec Remparts varasi Hurtubisen 54. pelaajana vuonna 2000. 1  Hän pelasi kauden 2000–2001 vielä Québecin paikallista juniorisarjaa Gatineau L'Intrépiden joukkueessa. Hurtubise siirtyi Rempartsiin kaudeksi 2001–2002, josta hän vaihtoi kesken kauden 2002–2003 Val-d'Or Foreursin riveihin. Hurtubise oli kevään 2003 pudotuspeleissä joukkueen paras pistemies ja maalintekijä tehoilla 5+4=9. Vuotta myöhemmin, kevään 2004 pudotuspeleissä hän oli Foreursin paras maalintekijä neljällä osumallaan. Viimeisellä QMJHL-kaudellaan 2004–2005 Hurtubise oli joukkueen toiseksi paras pistemies Olivier Latendressen jälkeen tehoilla 18+37=55. 2 
Kaudella 2005–2006 Hurtubise aloitti miesten pelinsä UHL-joukkue Adirondack Frostbitessa. Kaksi seuraavaa kautta hän pelasi ECHL:ssä; kauden 2006–2007 Long Beach Ice Dogsissa sekä kauden 2007–2008 Mississippi Sea Wolvesissa, jonka kolmanneksi paras pistemies Hurtubise oli tehoilla 14+30=44. Kaudeksi 2008–2009 hän siirtyi Eurooppaan ja Iso-Britannian EIHL:n Edinburgh Capitalsiin. Hurtubise voitti tehoilla 30+59=89 koko liigan piste- ja syöttöpörssin 2  ja valittiin kauden päätteeksi EIHL:n ensimmäiseen tähdistökentälliseen. 1 
Hurtubise jatkoi kaudella 2009–2010 uraansa Ruotsin kolmanneksi korkeimmalla sarjatasolla I-divisioonan Olofströms IK:ssa. Hän voitti tehoilla 35+40=75 koko sarjan piste- ja maalipörssin. Olofström eteni Allsvenskanin nousukarsintoihin saakka, mutta jäi lopulta ilman sarjanousua. Hurtubise itse siirtyi kuitenkin sarjatasoa ylemmäs HockeyAllsvenskan-joukkue Almtuna IS:ään kaudeksi 2010–2011. 3  Hän voitti joukkueen sisäisen piste- ja syöttöpörssin tehoilla 11+26=37. Syyskuussa 2011 Hurtubise siirtyi try-outille samassa sarjassa pelanneeseen Leksands IF:ään. 4  Hän sai lokakuussa joukkueeseen vuoden mittaisen jatkosopimuksen. Hurtubise oli tehoilla 14+18=32 Leksandin kolmanneksi paras pistemies. Joukkue sijoittui Allsvenskanin runkosarjassa toiseksi ja eteni Kvalserieniin, mutta Leksand jäi kuitenkin ilman sarjanousua. Kaudella 2012–2013 Hurtubise oli tehoilla 18+27=45 joukkueen toiseksi paras pistemies Michael Rafflin jälkeen. Leksand voitti Allsvenskanin runkosarjan ja tällä kertaa nousi Kvalserienin päätteeksi seuraavaksi kaudeksi SHL:ään. 1 
Kaudeksi 2013–2014 Hurtubise siirtyi vuoden mittaisella sopimuksella SHL-joukkue AIK IF:ään. 5  Hän oli 13 osumallaan joukkueen toiseksi paras maalintekijä Mattias Janmarkin jälkeen ja kuului heikon kauden pelanneen AIK:n harvoihin valopilkkuihin. Joukkue putosi lopulta kauden päätteeksi Allsvenskaniin. 6  Kaudeksi 2014–2015 Hurtubise siirtyi vuoden mittaisella sopimuksella SM-liigajoukkue Tampereen Ilvekseen. 7  Hän teki yhdeksässä runkosarjaottelussa kaksi maalia, kunnes joukkue purki Hurtubisen sopimuksen lokakuussa 2014. 8  Noin viikkoa myöhemmin hän palasi Allsvenskaniin ja siirtyi loppukauden kattaneella sopimuksella IF Björklövenin riveihin. 9  10  Hurtubise oli joukkueen toiseksi paras pistemies Stefan Öhmanin jälkeen tehoilla 14+19=33. 1 
Hurtubise siirtyi kaudeksi 2015–2016 Sveitsin toiseksi korkeimmalle sarjatasolle National League B -joukkue HC Red Iceen. 11 
