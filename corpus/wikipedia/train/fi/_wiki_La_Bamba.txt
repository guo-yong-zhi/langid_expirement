La Bamba on meksikolainen kansanlaulu, jonka teki yleismaailmallisesti tunnetuksi laulaja Ritchie Valens vuonna 1958. Hän oli kappaleen teon aikana 17-vuotias.
Vuonna 2018 Ritchie Valensin singlejulkaisu kappaleesta valittiin mukaan Yhdysvaltain kongressin kirjaston National Recording Registry -kokoelmaan, johon kootaan esteettisesti, historiallisesti tai kulttuurisesti merkittäviä yhdysvaltalaisia äänitteitä. 1 
Kappaleesta on tehty lukuisia coverversioita. Tunnetuin lienee Los Lobos -yhtyeen vuonna 1986 tekemä versio, joka tehtiin myös Valensista kertovaan samannimiseen elokuvaan. 2  Elokuvassa päähenkilöitä näyttelevät Lou Diamond Phillips  ja Esai Morales . 
