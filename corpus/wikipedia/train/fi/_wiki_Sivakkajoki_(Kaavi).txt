Sivakkajoki on Vuoksen vesistön Juojärven reitin latvaosaan kuuluva vesitie Kaavin kunnassa Koillis-Savossa. Joki on vajaat 6 kilometriä pitkä. Se yhdistää Sivakkajärven ja Suuren-Kortteisen. Sivakkajoen virtapaikkoja ovat Pienikkikoski, Myllykoski ja Peltokankaankoski.
Lintuharrastajille Sivakkajoki on tullut tunnetuksi talvisista koskikaroistaan. Sen varrella on kilometrin matkalla tavattu parhaimmillaan kerralla peräti 31 koskikaraa. 