Cuitláhuac  oli kymmenes asteekkihallitsija. Hän hallitsi ainoastaan 80 päivän ajan vuonna 1520. Cuitláhuac oli edeltäjänsä Montezuma II:n nuorempi veli. Montezuman kuoltua asteekit valitsivat Cuitláhuacin uudeksi kuninkaaksi. 
Cuitláhuac yritti lyhyen valtakautensa aikana muodostaa intiaanien liittoutuman espanjalaisia vastaan, mutta hänen pyrkimyksensä epäonnistuivat, sillä asteekkien alistamat intiaanikansat vihasivat herrojaan. Cuitláhuac kuoli isorokkoon espanjalaisten piirityksen aikana joulukuussa 1520. Cuitláhuacia seurasi valtaistuimella hänen veljenpoikansa Cuauhtémoc, asteekkien viimeinen hallitsija. 1 
