Grillifilms on helsinkiläinen mainoselokuviin erikoistunut tuotantoyhtiö. Sen perustivat vuonna 2006 Kaivopuiston Grilli -nimisenä Marko Antila, Mirsa Kaartinen, Pete Riski, Olli Rönkä, Hanna Tuovio ja Mikko Tuovio. Yhtiön toimitusjohtajana on vuodesta 2007 toiminut Hanna Tuovio. Yhtiön nimi muutettiin Grillifilms Oy:ksi 1. huhtikuuta 2008.
Yhtiön vakituisina ohjaajina ovat toimineet Marko Antila, Viljami Eronen, Misko Iho, Vesa Manninen, Pete Riski, Olli Rönkä ja Juuso Syrjä.
Grillifilms on voittanut useita kotimaisia ja kansainvälisiä palkintoja. Merkittävimpiä näistä ovat A-klinikkasäätiön Lasinen Lapsuus -toiminnan Hirviöt-filmi  ja McDonald's Sankarit  ohjaajana Mikko Lehtinen ja tuottajana Petteri Lehtinen, sekä Radio Novan Rockin' Sparrow  ja Oululaisen Reilu leipä -filmisarja  ohjaajana Pete Riski ja tuottajana Hanna Tuovio.
Yhtiö aloitti toimintansa vuonna 2006 Elohopea-filmin ja Filmitallin fuusioituessa keskenään. Elohopea-filmillä ja Filmitallilla on pitkät perinteet suomalaisessa mainoselokuvien tuotannossa. Elohopea-filmi on perustettu jo vuonna 1973 ja Filmitalli vuonna 1974.
Grillifilms oli osa Moskito Televisionin ympärille syntynyttä Nice Entertainment Groupia, jonka osakkeista 87 prosenttia myytiin syyskuussa 2013 ruotsalaiselle Modern Times Groupille 1 , myöhemmin Nordic Entertainment Group, jonka Fremantle osti syyskuussa 2021. 2   
