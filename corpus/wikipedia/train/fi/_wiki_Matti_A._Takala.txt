Matti Antero Takala  1  oli suomalainen muusikko. Hän soitti rumpuja Juice Leskinen Slam -yhtyeessä vuosina 1977–1980.
Vaikutettuaan 1970-luvun alkupuolella kuortanelaisen Lapuanliike-yhtyeen rumpalina Takala muutti vuonna 1977 Töysästä Tampereelle saatuaan kiinnityksen Juice Leskinen Slam -yhtyeeseen. Hän toimi yhtyeessä vuoteen 1980, jolloin hän erosi vedoten siihen, että yhtyeen esittämä musiikki oli liian helppoa ja yksinkertaista. 2  Tuon jälkeen Takala soitti tamperelaisissa yhtyeissä kuten Frendz , Salmela Komitea ja Catwalk .
1990-luvulla Takala soitti muun muassa Mauri ”Moog” Konttisen Moogetmoogs-yhtyeessä. 1990-luvulla Takalalla oli Takala Project -niminen ultraprogressiivista jazzia soittanut yhtye, jossa kappaleiden tekijänä ja kitaristina toimi Jartse Tuominen. Vuonna 2003 Takala oli mukana Dave Lindholmin projektissa Redclouds. Levy julkaistiin promootiotarkoituksessa, ja se oli saatavilla ainoastaan Blues News -lehden numeron 200 mukana. Takala soitti vuosina 2002–2004 seinäjokelaisessa Hole In One -yhtyeessä ja myöhemminkin vieraili orkesterin esiintymisissä perkussionistina. Takala soitti vuosina 1987–1996 Aapeli Kissala -yhtyeessä, joka julkaisi singlen "Lasten hautausmaa"/"Köyhän virsi" vuonna 1987 3 . Singlen B-puolesta tehtiin Heikki Harman Yleisradiolle ohjaama video. 4 
