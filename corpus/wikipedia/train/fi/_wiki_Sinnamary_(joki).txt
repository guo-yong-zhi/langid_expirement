Sinnamary on Atlantin valtamereen laskeva joki Ranskan Guayanassa. Sen pituus on 290 kilometriä, 1  valuma-alue 6 565 neliökilometriä ja keskimääräinen virtaus 300 kuutiometriä sekunnissa 2 .
Joki saa alkunsa Saülin kylän läheltä ja virtaa koskien ja suvantojen läpi keskellä sademetsää. Lähes koskematon yläjuoksu kuuluu Guayanan Amazonian kansallispuistoon. Alajuoksulla sijaitsee Petit-Sautin vesivoimalaitos, jonka pato muodostaa 365 neliökilometrin laajuisen tekojärven. Tärkeimmät sivujoet ovat Courcibo ja Tigre, joiden varrella huuhdotaan kultaa. Lähellä joen suuta sijaitsee Sinnamaryn kaupunki. 2  Joen estuaari on 284 neliökilometrin laajuinen Ramsar-alue 3 .
