Pasi Olavi Tuominen  on suomalainen diplomaatti ja juristi. Hän on työskennellyt vuodesta 1997 ulkoministeriön palveluksessa. 1  Syyskuusta 2022 alkaen Tuominen on toiminut Suomen Tšekin-suurlähettiläänä Prahassa. 2 
Tuominen valmistui ylioppilaaksi Messukylän lukiosta vuonna 1984 ja oikeustieteen maisteriksi Helsingin yliopistosta 1991 sekä yhteiskuntatieteiden maisteriksi Tampereen yliopistosta 1991. Hän sai varatuomarin arvon vuonna 1992. Tuominen työskenteli muun muassa UNIFILin sotilaslakimiehenä 1995–1996. 3  Hän toimi ulkoasiainsihteerinä 1998–2007, lähetystöneuvoksena 2007–2012 ja ulkoasiainneuvoksena vuodesta 2012. Tuominen oli Suomen Unkarin-suurlähettiläs vuodesta 2012, 1  ja vuonna 2015 hän palasi Suomeen ulkoministeriön konsulipäälliköksi. 4 
Helmikuussa 2020 ulkoministeri Pekka Haaviston toimista käynnistettiin esitutkinta, kun ilmeni, että hän oli koettanut siirtää Tuomisen pois virastaan, koska Al-Holin pakolaisleirillä olevien suomalaisten kotiuttamisesta oli syntynyt erimielisyyttä syksyllä 2019. 5 
