Heikki Kalervo Hykkäälä  oli suomalainen toimistopäällikkö, kunnallisneuvos ja sosialidemokraattien kansanedustaja. 1  2 
Hykkäälän vanhemmat olivat asemamies Juho Fredrik Hykkäälä ja Eelin Maria Vainio, entinen Priha. Hän pääsi ylioppilaaksi 1936. Hykkäälä oli OTK:n palveluksessa Helsingissä vuoteen 1939 saakka. Sotavuosien jälkeen hän toimi Kuusankosken taksoitussihteerinä 1945–1959, Kuusankosken verotoimiston päällikkönä 1960–1975 ja Kuusankosken kunnanasiamiehenä 1960–1966. Hän sai kunnallisneuvoksen arvon 1973.  1 
Hykkäälä oli kansanedustajana 1948–1951 edustaen Uudenmaan läänin vaalipiiriä sekä 1951–1958 ja 1966–1975 edustaen Kymen läänin vaalipiiriä. Hykkäälä kuului eduskunnan pankkivaltuusmiehiin ja Suomen Pankin tilintarkastajiin. Hän oli presidentin valitsijamiehenä vuosien 1950, 1956, 1962 ja 1968 presidentinvaaleissa. Hykkäälä oli Kuusankosken kunnanvaltuuston jäsenenä ja kauppalanvaltuuston puheenjohtajana. Hykkäälä oli lisäksi sosialidemokraattisen puolueen puolueneuvoston varapuheenjohtajana ja Kymenlaakson maakuntaliiton puheenjohtajana. 1 
Heikki Hykkäälä oli naimisissa vuodesta 1949 Kaisa Annikki Koskensuon kanssa. 1 
