  Rafflesiat Wikispeciesissä  Rafflesiat Commonsissa
Rafflesiat  on Kaakkois-Aasiassa Indonesian, Malesian ja Filippiinien sademetsien kenttäkerroksessa elävien loiskasvien suku. Lajilla Rafflesia arnoldii on maailman suurin kukka. Se haisee mädältä lihalta ja houkuttelee hajullaan pölyttäjikseen kärpäsiä.
Rafflesioilla ei ole lehtiä, joilla yhteyttää, sillä ne saavat ravinteensa isäntäkasvistaan. Niiden juuret ovat sienirihmaston kaltaisia ja niillä ne kiinnittyvät isäntäkasvin juureen tai varteen ja saavat tarvitsemansa ravinteet tältä. 1 
Rafflesia arnoldiin kukassa on viisi suurta, yleensä punertavaa terälehteä ja melko syvä kurkku. Kukan suuri koko ja voimakas tuoksu takaavat sen, että kärpäset havaitsevat sen pitkänkin matkan päästä, jolloin pölytys on turvattu.
Kukat kuihtuvat yhdessä viikossa, missä ajassa ne ehtivät juuri ja juuri pölyttyä. 2 lähde tarkemmin?
Sukuun kuuluu 15 lajia, jotka elävät Kaakkois-Aasiassa. Niillä on erilainen väritys, koko ja terälehtien ja muiden osien lukumäärä. 1  Kaikki tunnetut Rafflesia-lajit ovat uhanalaisia. 3 
