Seurajoukkueuran tilastot kattavat vain kansalliset sarjat, päivitetty 21. marraskuuta 2022  1  2 .
Maajoukkueuran tilastot päivitetty 20. joulukuuta 2022  2 .
Leandro Daniel Paredes  on argentiinalainen jalkapalloilija, pelipaikaltaan keskikenttäpelaaja. Hän edustaa kaudella 2022–2023 italialaisseura Juventusta lainalla ranskalaisesta Paris Saint-Germainista. Hän on maailmanmestari vuodelta 2022. 1  2 
Paredes teki ensiesiintymisensä Argentiinan Primera Divisiónissa 16-vuotiaana 7. marraskuuta 2010, kun hänen edustamansa Club Atlético Boca Juniors hävisi kotonaan 0–2 Argentinos Juniorsille. 1  Hän tuli kentälle 83. minuutilla Lucas Viatrin tilalle. 3  Ottelu oli Paredesin ainoa liigaottelu kaudella 2010–2011. Kaudella 2011–2012 hän pääsi kertaalleen avauskokoonpanoon pelaten yhteensä kolme ottelua. Läpimurtonsa Paredes teki kaudella 2012–2013, jonka aikana hän pelasi 20 liigaottelua ja teki neljä maalia. 1 
Kaudella 2013–2014 hän ehti pelata neljä liigaottelua, kunnes Boca Juniors lainasi hänet tammikuussa 2014 Italian Serie A -seura AC Chievo Veronaan. Paredes pelasi ainoan sarjaottelunsa Chievossa 4. toukokuuta joukkueen hävitessä kotonaan Torino FC:lle 0–1. 1  Hän korvasi Cyril Théréaun ottelun 75. minuutilla. 4  Heinäkuussa 2014 Boca Juniors lainasi hänet kaudeksi 2014–2015 niin ikään Serie A:ssa pelaavaan Romaan. Romassa Paredes pelasi ensimmäisen sarjaottelunsa 27. syyskuuta, kun joukkue voitti kotonaan Hellas Veronan maalein 2–0. 1  Hän tuli ottelunsa kentälle 83. minuutilla Radja Nainggolanin tilalle. 5  Hän teki kauden kymmenessä Serie A -ottelussaan yhden maalin, ja siirtyi Romaan kuudella miljoonalla eurolla heinäkuussa 2015. 2  
Roma lainasi Paredesin kaudeksi 2015–2016 Serie A:n Empoliin, jossa hän pelasi 33 liigaottelua ja viimeisteli kaksi maalia. Seuraavalla kaudella hän pelasi Romassa 27 Italian pääsarjaottelua, ja teki kolme maalia. Hän siirtyi FC Zenit Saint Petersburgin 23 miljoonalla eurolla kesällä 2017. Avauskaudellaan Venäjän Valioliigassa hän viimeisteli 28 ottelussa neljä ja syötti kahdeksan maalia. Seuraavalla kaudella hän ehti pelata 15 ottelua ja tehdä kolme maalia lopulta mestaruuden voittaneessa Zenitin joukkueessa ennen kuin siirtyi Ligue 1:n Paris Saint-Germainiin 40 miljoonalla eurolla tammikuussa 2019. 2 
Paredes pelasi kevätkauden 2019 aikana 16 Ligue 1:n ottelua PSG:n voittaessa mestaruuden. Koronaviruspandemian vuoksi kesken jääneellä ja Paris Saint-Germainin mestaruuteen päättyneellä kaudella 2019–2020 hän pelasi 17 liigaottelua. Hän voitti myös Ranskan cupin, liigacupin ja Trophée des Championsin. Mestarien liigassa hän pelasi kuusi ottelua ja oli avauskokoonpanossa myös tappiollisessa loppuottelussa. Kaudella 2020–2021 hän pelasi Ranskan liigassa 21 ottelua ja teki niissä yhden maalin. Kauden voittoja olivat Ranskan cup ja Trophée des Champions. Mestarien liigassa, jossa PSG ylsi välieriin, Paredes pelasi kahdeksan ottelua. Kaudella 2021–2022 hän pelasi loukkaantumisten vuoksi vain 15 Ranskan liigan ottelua ja teki niissä yhden maalin. Hän voitti liigamestaruuden ja pelasi Mestarien liigassa viisi ottelua. Seuraavan kauden alussa Paredes voitti Trophée des Championsin ja pelasi kolme liigaottelua mutta siirtyi elokuun lopussa lainalle italialaisseura Juventukseen. 2 
Paredes pelasi Argentiinan A-maajoukkueessa ensimmäisen kerran kesäkuussa 2017 ystävyysottelussa Singaporea vastaan ja teki siinä ensimmäisen maaottelumaalinsakin. Hän teki maalin myös syyskuussa 2019 Meksikoa, lokakuussa 2019 Ecuadoria ja kesäkuussa 2021 MM-karsintaottelussa Kolumbiaa vastaan. Hän saavutti pronssia vuoden 2019 Copa Américassa ja pelasi turnauksessa Argentiinan kaikki kuusi ottelua alusta loppuun. Vuoden 2021 Copa Américassa hän voitti mestaruuden ja pelasi Argentiinan seitsemästä ottelusta kuusi ja niistä neljässä ottelussa avauskokoonpanossa. MM-kilpailuissa 2022 hän oli avauskokoonpanossa kahdessa ja pelasi kaikkiaan viidessä ottelussa. Voittoisassa loppuottelussa Ranskaa vastaan hän tuli jatkoajalla vaihdosta kentälle, ja laukoi rangaistuspotkukilpailussa Argentiinan kolmannen maalin. Hän on pelannut 15 MM-karsintaottelua ja kaikkiaan 51 maaottelua. 2 
1 Szczęsny  
2 De Sciglio  
3 Bremer  
5 Locatelli  
6 Danilo  
7 Chiesa  
8 McKennie  
9 Vlahović  
10 Pogba  
11 Cuadrado  
12 Alex Sandro  
13 Rovella  
14 Milik  
15 Gatti  
17 Kostić  
18 Kean  
19 Bonucci  
20 Miretti  
21 Kaio  
22 Di María  
23 Pinsoglio  
24 Rugani  
25 Rabiot  
28 Zakaria  
29 Arthur  
30 Soulé  
33 Aké  
36 Perin  
44 Fagioli  
Valmentaja: Allegri
1 Armani  
2 Foyth  
3 Tagliafico  
4 Montiel  
5 Paredes  
6 Pezzella  
7 De Paul  
8 Acuña  
9 Álvarez  
10 Messi  
11 Di María  
12 Rulli  
13 Romero  
14 Palacios  
15 Correa  
16 Almada  
17 Gómez  
18 Rodríguez  
19 Otamendi  
20 Mac Allister  
21 Dybala  
22 La. Martínez  
23 E. Martínez  
24 Fernández  
25 Li. Martínez  
26 Molina  
Valmentaja Scaloni
