Cheng Shao-Chieh  on taiwanilainen sulkapalloilija. 1  Hän oli heinäkuussa 2011 BWF:n rankingissa kaksinpelin kahdeksannella sijalla, mikä on myös hänen paras sijoituksensa listalla. 2 
Cheng voitti vuonna 2004 kaksinpelin nuorten maailmanmestaruuden peitottuaan finaalissa Kiinan Lu Lanin. 3  Hän pääsi samana vuonna Ateenan olympialaisissa kaksinpelissä puolivälieriin saakka ja oli turnauksessa jaetulla viidennellä sijalla. 1  Cheng sai vuonna 2005 MM-kilpailuissa pronssia 4  ja voitti välierässä yhden erän turnauksen kultamitalisti Xie Xingfangia vastaan 5 . 
Cheng osallistui olympialaisiin toista kertaa Pekingin olympialaisissa 2008, joissa hän pääsi ensimmäiseltä kierrokselta läpi pelaamatta ottelua, mutta kohtasi toisella kierroksella Xien, joka voitti Chengin erin 2 0. 1  Cheng eteni MM-kilpailuissa 2010 puolivälieriin asti kunnes hävisi Tanskan Tine Baunille. 6 
