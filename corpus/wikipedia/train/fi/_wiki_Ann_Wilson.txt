Ann Dustin Wilson  on Heart-rockyhtyeen päälaulaja, huilun ja ajoittain myös kitaran soittaja. 1  Häntä pidetään yhtenä parhaista naislaulajista rockmusiikin historiassakenen mukaan?. Wilson on äänialaltaan sopraano.
Kun Ann oli lapsi, Wilsonien perhe muutti useasti, koska hänen isänsä oli merijalkaväen eversti. Perhe muutti lopulta vakituisesti Bellevueen lähelle Seattleä Washingtonissa. 1970-luvun alussa Ann liittyi bändiin, joka vaihteli nimeään ensin White Heartista Hocus Pocukseen, kunnes lopulta 1974 yhtye vaihtoi nimensä pysyvästi Heartiin. Samana vuonna yhtyeeseen liittyi Annin pikkusisar Nancy.
1970-luvulla Wilson oli parisuhteessa Michael Fisherin kanssa, joka toimi Heartin managerina. Pian Annin sisar Nancy alkoi seurustella Michaelin pikkuveljen Roger Fisherin kanssa, joka toimi Heartin pääkitaristina. Molemmat pariskunnat johtivat yhtyettä ja vuonna 1979 kummatkin parisuhteet päättyivät. Ann sai tietää Michaelin rakastuneen toiseen naiseen, jolloin he päättivät suhteensa. 2 
Wilsonilla ei ole biologisia lapsia, mutta hän adoptoi tyttärensä Marien vuonna 1991 ja poikansa Dustinin 1998.
Wilson joutui lapsena ylipainonsa takia kiusatuksi. Hän kärsi ulkonäköpaineista 1970-luvulla ja näännytti itseään laihtuakseen. 3  Wilsonille on tehty laihdutusleikkaus, jossa hänen vatsalaukkunsa suulle on asennettu ruokahalua hillitsevä kuristusside.
