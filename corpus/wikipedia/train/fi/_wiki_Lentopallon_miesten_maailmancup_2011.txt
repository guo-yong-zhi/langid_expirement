Lentopallon miesten maailmancup 2011 pelattiin Japanissa 20. marraskuuta−4. joulukuuta. Kilpailu toimi samalla karsintana Lontoon olympiakisoihin. Kolmelle parhaalle lohkesi paikka olympialaisiin. Muille joukkueille jäi vielä mahdollisuus lunastaa kisapaikka omien maanosiensa karsintojen kautta.
Maailmancupiin saivat paikan Japani isäntäjoukkueena, maanosiensa mestarit: Brasilia, Kuuba, Serbia, Egypti ja Iran, neljä parsta maanosiensa mestaruusturnauksen kakkosta rankingin perusteella: Yhdysvallat, Italia, Argentiina ja Kiina. Lisäksi ns. villillä kortilla Puola ja Venäjä.
Joukkueet pelasivat yksinkertaisen sarjan, jokainen kerran jokaista vastaan. Aluksi joukkueet jaettiin kahteen ryhmään, joissa joukkueet pelasivat toinen toistaan vastaan. Jatkossa ryhmien koostumusta vaihdettiin siten, että jokainen tuli kohdanneeksi toisensa. 
Alkukierrosten yllättäjä oli Iran, joka voitti viidestä ottelustaan neljä ja hävisi ainoastaan Kuuballe. Iranin voitot tulivat Japanista, Serbiasta, Puolasta ja Argentiinasta. Kolme näistä oli 3-2 -voittoja jonka johdosta pistemäärä ei noussut yhdeksää suuremmaksi. Puola, Venäjä, Brasilia ja Italia ylsivät niin ikään neljään voittoon viidestä ottelusta.
Joukkueet kohtasivat ryhmissään vain ne joukkueet, joita eivät olleet aiemmin kohdanneet. Puola ja Venäjä selvittivät tämän vaiheen puhtaalla pelillä. Italia ja Brasilia kokivat tappion Kuuballe pudoten terävimmästä kärjestä. Myös Serbia onnistui nappaamaan pisteet Brasilialta. Iranin peli alkoi pikkuhiljaa myöskin hiipua. Voitto Egyptistä jäi sille kierroksen ainoaksi.
Kolmas olympiaturnaus paikka ratkesi viimeisissä otteluissa, kun Brasilia onnistui voittamaan Puolan, jolle Italia vastaavasti hävisi, molemmat tuloksin 3-2. Näin Brasilia nousi Italian rinnalle pisteissä ja paremmalla eräsuhteella kolmannelle sijalle.
