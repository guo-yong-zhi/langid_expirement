Command & Conquer on Westwood Studiosin kehittämä ja julkaisema reaaliaikaisten kevytstrategiapelien sarja. Peli merkitsi edustamansa lajityypin lopullista läpimurtoa. Lajityypin ensimmäinen edustaja oli samojen tekijöiden tekemä Dune 2 vuodelta 1992. Ennen Command & Conquerin ilmestymistä oli ilmestynyt jo Dune 2 -pelistä idean lainannut Warcraft, joka oli lajityypin toinen edustaja.
Vuonna 1998 Electronic Arts osti Westwoodin ja sulki sen myöhemmin vuonna 2003. Siitä lähtien pelejä on kehittänyt ja julkaissut Electronic Artsin omistama pelitalo EA Los Angeles. Command & Conquer -pelisarja on maailman menestyksekkäin ja myydyin strategiapelisarja.lähde? Vuoteen 2009 mennessä pelejä oli myyty maailmanlaajuisesti yli 30 miljoonaa kappaletta. 1 
EA julkaisi pelisarjan ensimmäisen osan ilmaislevitykseen syksyllä 2007.
Alkuperäisessä Command & Conquer -sarjassa kaksi osapuolta, Global Defense Initiative  ja Nodin veljeskunta , taistelevat Maapallosta ja salaperäisestä tiberium-mineraalista. GDI eli Global Defence Initiative on Yhdistyneiden kansakuntien alaisuudessa toimiva fiktiivinen sotilasjaosto, joka perustettiin 12. syyskuuta 1995. Nod on muinainen terroristijärjestö ja veljeskunta, jonka johtajana toimii mystinen ja karismaattinen Kane. GDI haluaa hyödyntää tiberiumia ihmiskunnan hyväksi, mutta Nod suunnittelee Maapallon muuttamista tiberiumiin pohjautuvaksi ekosysteemiksi. Sarjaan ilmestyi myös kolmas osapuoli, Scrinit, jotka ovat ulkoavaruudesta kotoisin oleva muukalaislaji.  
Jokainen Command & Conquer -peli sisältää mahdollisuuden pelata moninpelejä muita pelaajia vastaan. Jokainen Command & Conquer -laatikko sisälsi kaksi CD-levyä pelistä, mikä teki moninpelin mahdolliseksi yhdellä pelin ostolla. Westwood Studios mainosti tätä pakkauksessa iskulauseella "Toinen kopio, jotta sinä ja ystäväsi voitte tuhota toisensa." Tämä johti siihen, että Command & Conquerista tuli ensimmäinen RTS-peli, joka sisältää kilpailukykyisen online-pelin, ja tätä pidetään Command & Conquerin menestyksen kannalta olennaisimpana ulkoisena tekijänä. Kaikissa sarjan peleissä Command & Conquer: Red Alert 2:een asti sisälsi kaksi CD-levyä, joita voitiin käyttää tästä syystä. Myöhemmät pelit eivät.  
Red Alert -jatkumo sijoittuu vaihtoehtoiseen menneisyyteen, jossa Neuvostoliitto yrittää valloittaa maailman. Tapahtumat saavat alkunsa, kun toisen maailmansodan jälkeen Albert Einstein matkustaa ajassa taaksepäin ja poistaa nuoren Adolf Hitlerin aika-avaruusjatkumosta. Holokaustia ja toista maailmansotaa ei ikinä tapahdu, mutta Josif Stalinin Neuvostoliitto aloittaa totaalisen sodan Eurooppaa vastaan. Jatko-osassa  Neuvostoliitto hyökkää Yhdysvaltoihin. Red Alert -sarja luotiin selittämään sen vaihtoehtoisen historian syntyä, joka lopulta johtaa alkuperäiseen Command & Conquer -sarjaan. Jopa Kane esiintyi peleissä ja Neuvostoliiton viimeisessä videossa Kane ottaa Stalinin paikan, vaikuttaa siltä että hän oli mies Stalinin sotaisuuden takana, tosin Red Alert 2:ssa meedio Yuri väittää olleensa Stalinin  narujen vetäjä. Kolmas osa Red Alert 3 tuo sarjaan mukaan myös kaukoidästä kotoisin olevan puolen nimeltä Nousevan Auringon Imperiumi .
Command & Conquer: Generals on Command & Conquerin uusin pelisarja. Toisin kuin aikaisempia pelejä, Command & Conquer: Generalsin kehitti EA Los Angeles, jonka jäseniin kuului Electronic Artsin ostaman ja sulkeman Westwood Studios -pelitalon jäseniä. Generals -jatkumossa on kolme osapuolta: länsimainen Yhdysvallat, kommunistinen Kiina ja fiktiivinen terroristijärjestö Global Liberation Army . Jokaisella osapuolella on omat vahvuutensa: Yhdysvallat luottaa kehittyneeseen teknologiaan ja ilmavoimiinsa, Kiina maavoimiin ja ylivoimaansa ja Global Liberation Army yllätyshyökkäyksiin ja pommi-iskuihin.
Joidenkin C&C-fanien mielestä Generals ei kuulu varsinaiseen Command & Conquer -sarjaan muun muassa siksi, ettei tarinalla ole mitään tekemistä C&C-sarjan kanssa, ja sen pelattavuus eroaa muista sarjan peleistä. 12. joulukuuta 2011 EA ilmoitti että Generals 2 on kehityksessä. Sen piti ilmestyä vuonna 2013. Peliä kehitti BioWaren uusi Victory-studio. Electronic Arts peruutti Generals 2:n vuoden 2013 lokakuussa, johtuen pelin alpha-versiota testaamaan päässeiden pelaajien antamasta palautteesta.
EA Games julkaisi peleistä kokoelma-DVD:n Command & Conquer: The First Decade sarjan täytettyä kymmenen vuotta vuonna 2005. Paketti ilmestyi vuoden 2006 ensimmäisellä neljänneksellä. Vuonna 2008 julkaistiin myös kokoelma nimeltä Command & Conquer Saga, joka on sama kokoelma kuin First Decade, mutta sisältää myös Command & Conquer 3 -pelin . EA Games julkaisee Command & Conquer 3 Limited Collection joka sisältää Command & Conquer 3: Tiberium Warsin ja sen lisäosan Command & Conquer 3: Kane's Wrath.
Paketti sisältää:
