Mike Weber  on yhdysvaltalainen jääkiekkoilija, joka pelasi NHL:ää Buffalo Sabresissa ja viimeisellä kaudellaan Washington Capitalsissa.
Weber varattiin Buffalo Sabresiin sijalla 57 vuonna 2006. Hän pelasi ennen sitä OHL-joukkueissa Windsor Spitfires ja Barrie Colts. Hän aloitti ammattilaisuransa kaudella 2007–2008 Buffalon farmiseura Rochester Americansissa. Hänet kutsuttiin kaksi kertaa kauden aikana Buffaloon. Kolmannen kerran hänet kutsuttiin maaliskuussa 2008, jolloin hän teki ensimmäisen pisteensä NHL:ssä syöttäessään maalin kotikaupunkinsa joukkuetta Pittsburgh Penguinsia vastaan. Hän teki ensimmäisen maalinsa 28. joulukuuta 2010 Edmonton Oilersia vastaan. Hän ei ole sukua Nashville Predatorsin puolustaja Shea Weberille tai Vancouver Canucksin puolustaja Yannick Weberille, vaikka kaikki käyttävät pelinumeroa kuusi ja ovat puolustajia.
5. heinäkuuta 2011 Weber teki Buffalon kanssa monivuotisen sopimuksen.
Weber sai kauden 2011–2012 plus/miinus -saldokseen -19. Buffalo ei onnistunut pääsemään kaudella pudotuspeleihin.
Kaudella 2012–2013 Weber paransi pisteitään pitkäaikaisen parhaan ystävänsä Steve Ottin hankinnan jälkeen. Weber vakiinnutti itsensä Buffalon nuoren puolustuksen johtajana ja hänestä tuli fanien suosikki Buffalossa, vaikka joukkue jäikin toisen kerran putkeen pudotuspelien ulkopuolelle. Weber sai Buffaloon kolmen vuoden ja viiden miljoonan dollarin jatkosopimuksen.
