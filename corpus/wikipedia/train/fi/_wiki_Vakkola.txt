Vakkola on kylä Askolan kunnassa itäisellä Uudellamaalla. Se sijaitsee viisi kilometriä Monninkylästä koilliseen ja pari kilometriä Askolan keskustasta lounaaseen Porvoonjoen varrella. 
Museovirasto on vuonna 2009 luokitellut Vakkolan kylän Suomen valtakunnallisesti merkittäviin rakennettuihin kulttuuriympäristöihin. 1 
Vakkolan kylä  on ollut pysyvästi asuttuna 1300-luvulta lähtien joen länsipuolelta, ja asutus on levinnyt itäpuolelle maantien varteen viimeistään 1700-luvun lopulla. Kylä on rakentunut näyttävälle paikalle Porvoonjoen Vakkolankosken kohdalle. Kolmiaukkoinen kiviholvisilta vuodelta 1908 on perinteisesti yksi tärkeimmistä Porvoonjoen ylityspaikoista. Koski on tuonut kylään vesivoimalla toimivaa mylly- ja sahatoimintaa. Sähkölaitos saatiin vuonna 1909. Yhtenäisenä ja tiiviinä säilynyt kylä koostuu maatilojen pihapiireistä vanhoine aittoineen. 1 
Kylän keskusta viljavarastoineen ja apteekkeineen on muodostunut joen itärannalle. Funkistyylinen Askolan osuuskaupan rakennus on valmistunut vuonna 1938, apteekki 1950, tiilirakenteinen osuuspankki 1961 ja maisemaa hallitseva korkea viljavarasto 1966. 1 
Vakkola on kirjailija Johannes Linnankosken synnyinpaikka. 1  Johannes Linnankosken nuoruudenkoti toimii kotimuseona. 2  3 
Kylän pohjoisosassa lähellä Askolan keskustaa toimii Askolan ja Pukkilan kuntien yhteinen yläkoulu Askolan koulu. 4  Askolan kansakoulu valmistui 1960, minkä jälkeen sitä on laajennettu 1965, 1983 ja 1991.  Jan Södersved, toimittanut: Askola ja Pukkila, s. 37. Jari Jurvanen sekä Jussi Kemppainen, kuvankäsitteky ja taitto, Hanna TIkkanen, sihteeri.  Lohja: Aero-Kuva Oy, 2005.  ISBN 952-5467-30-9.    
