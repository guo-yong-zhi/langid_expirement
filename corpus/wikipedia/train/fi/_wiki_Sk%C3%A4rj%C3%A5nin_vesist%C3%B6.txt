Skärjånin vesistö  muodostuu Pohjanlahden Selkämereen laskevan Skärjånin ja sen sivujokien yhteisestä valuma-alueesta, jonka kokonaispinta-ala on 330 neliökilometriä. Se on yksi Ruotsin päävesistöalueista ja sen valuma-alue sijaitsee kokonaan Ruotsissa. 1  2  3 
Vesistön pääuomana on sen nimikkojoki Skärjån, jonka yläjuoksua kutsutaan Brattbergsbäckeniksi. Se alkaa Nannsjönin järvestä ja joen pituus on 50 kilometriä. Joki laskee Itämereen alle 0,1 kuutiokilometriä vettä vuodessa. 4  a 
Vesistö sijaitsee kahden suuren vesistön Ljusnanin vesistön  ja Daljoen vesistön  välisessä taskussa, jossa on neljä pientä päävesistöä. Skärjånin vesistö on niistä pienin ja siksi se jää Ljusnanin- ja Hamrångeånin vesistön  väliin. Pisin yhteinen vedenjakaja on eteläpuolisella Hamrångeånin vesistöllä ja pohjoispuoliselle Ljusnanin vesistölle jää puolet lyhyempi osuus. Muut osuudet jäävät mereen laskeville purojen ja ojien pienille valuma-alueille, joiden yhteispinta-ala on lähes Skärjånin vesistön suuruinen. 1 
Valuma-alueen maaperän yleisimmät maalajit ovat moreeni , turve , kalliomaa , hiekka ja sora , multamaa , savimaa  ja jäätikköjokijäänteet . Alueen maankäyttöä esittävät maiden käyttöluokitukset, joiden mukaan alueella on metsämaita , soita ja kosteikkoja , viljelymaita , taajamia ja pinnoitettuja alueita  sekä joutomaita . Näiden lisäksi on 10,5 % vesistöjä. 5 
SMHI on julkaissut tilastossaan Skärjånin virtaamien päivittäiset keskivirtaamat vuosilta 1981–2012. Niiden mukaan joen suiston lähellä sijaitsevassa mittauspisteessä joen keskivirtaama  on 3,4 kuutiometriä sekunnissa , keskiylivirtaama  on 10,5 m³/s ja keskialivirtaama  on 0,9 m³/s  5 . Toisen lähteen mukaan joen keskivirtaama on 3 m³/s ja keskiylivirtaama  on 13 m³/s  4 . Suurin kuukausittainen keskivirtaama 18,8 m³/s on mitattu toukokuussa 1986 ja pienin 0,3 m³/s viimeksi vuonna 2007. Viereinen kaavio esittää SMHI:n julkaiseman tilaston kuukausittaisten keskivirtaamien arvoista lasketut keskiarvot. Sen mukaan kevättulva kestäisi huhtikuusta toukokuuhun ja sen huippu ajoittuisi toukokuulle. 3 
