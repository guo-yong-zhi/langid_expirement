Rockefeller-säätiö on New Yorkissa 1913 perustettu säätiö, jonka tarkoituksena on edistää "ihmiskunnan hyvinvointia koko maailmassa".  Säätiö tukee lääketieteen kehitystä, ympäristöystävällisen energian tuotantoa sekä pyrkii tarjoamaan kaikille ihmisille mahdollisuuden terveelliseen ruokaan. 1  Säätiö sai alkunsa John D. Rockefellerin lahjoituksesta. Rockefeller-säätiön lahjarahaston arvo oli 4,9 miljardia dollaria loppuvuodesta 2019. 2  Säätiön presidenttinä toimii Rajiv J. Shah. 3 
Vuonna 2020 säätiö päätti käyttävänsä miljardi dollaria koronaviruspandemian taloudellisen ja lääketieteellisen kriisin hoitamiseen Yhdysvalloissa ja muualla maailmassa. 4 
Rockefeller-säätiö rahoitti 1920- ja 1930-luvuilla saksalaisia rotuhygieniaohjelmia. Säätiö rahoitti myös Saksassa vuosina 1911-1948 Kaiser Wilhelm -instituutti nimellä toiminutta tutkimuslaitosta. 5 
