Koordinaatit: 52°05′N, 5°14′E
Zeist on kunta ja kaupunki keskellä Alankomaita, Utrechtin provinssissa. Asukkaita kunnassa on 60 339  ja väestötiheys on 1 243 as./km². Kunnan pinta-ala on 48,64 neliökilometriä, josta vettä on 0,11 km². Zeistin pormestarina toimii Koos Janssen.
Zeistin naapurikunnat- ja kaupungit ovat Baarn pohjoisessa, Soest koillisessa, Amersfoort ja Leusden idässä, Woudenberg kaakossa, Utrechtse Heuvelrug etelässä, Bunnik lounaassa, Utrecht lännessä ja De Bilt luoteessa.
Zeistissä sijaitsee muun muassa alueellinen sairaala, suuri elokuvateatteri, uimahalli sekä 1600-luvulta peräisin oleva linna. 2 
Lähellä Zeistiä sijaitseva entinen Yhdysvaltain ilmavoimien tukikohta Camp Zeist  julistettiin vuonna 2000 Yhdistyneen kuningaskunnan  suvereeniksi territorioksi. Camp Zeist on Skotlannin lakien alainen ja siellä käytiin Lockerbien pommi-iskun oikeudenkäynti. 3  4 
Nimi Seist mainitaan jo vuonna 838. Vuonna 1180 nykyisen Zeistin alueelle rakennettiin roomalais-katolinen kirkko. Kirkko oli pystyssä vuoteen 1841 saakka, kunnes sen tilalle rakennettiin uusgoottilainen rakennus. Ainoastaan torni on jäänyt jäljelle 1100-luvun kirkosta. 1600-luvulla Zeistiin rakennettiin linna, joka on Ranskassa sijaitsevan Versailles'n linnan pieni replika. Linnan ympärillä on myös puutarha. Linna on ollut Zeistin kunnan omistuksessa vuodesta 1924 lähtien. 5 
Ranskan vallan alla vuonna 1804 kenraali Marmont perusti sotilasleirin lähelle Zeistiä. Vuonna 1805 Napoleon Bonaparte voitti lähellä Austerlitzia  käydyn taistelun, jonka kunniaksi kenraali Marmontin leiri nimettiin Austerlitziksi. 5 
Zeistin kunnan asutuskeskukset  ja niiden väkiluvut 1. tammikuuta 2006: 
Lähde: Zeistin kunta
