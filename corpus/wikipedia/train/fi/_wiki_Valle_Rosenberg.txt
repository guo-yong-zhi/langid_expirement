Gustaf Waldemar  Rosenberg  oli suomalainen ekspressionistinen taidemaalari. 1  Hän toimi myös kuvittajana ja pilapiirtäjänä.
Rosenbergin vanhemmat olivat puuseppä Knut Gustaf Rosenberg  ja Olga Maria o.s. Lindström. Hän opiskeli Taideteollisessa keskuskoulussa 1906–1909 ja Suomen Taideyhdistyksen piirustuskoulussa 1910–1911. Hän  asui vuodesta 1913 Pariisissa ja Italiassa. Hänen maalauksiaan on Ateneumissa ja Porvoon museossa. 2  Rosenberg osallistui Suomen Taiteilijan näyttelyihin vuosina 1909–1913.
Rosenbergin värienkäyttö ja ilmaisutapa oli samantyylistä kuin Marraskuun ryhmän taiteilijoilla, mutta hän ei osallistunut ryhmän toimintaan, koska hän muutti Suomesta ulkomaille jo vuonna 1912, neljä vuotta ennen ryhmän perustamista, ja palasi Suomeen vasta hiukan ennen kuolemaansa.
