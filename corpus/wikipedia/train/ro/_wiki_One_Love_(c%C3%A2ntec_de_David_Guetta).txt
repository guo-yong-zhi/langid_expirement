
"One Love" este cel de-al treilea single official al DJ-ului David Guetta de pe albumul One Love. Conține vocea câștigătoarei engleze a premiilor Grammy, Estelle.
Videoclipul a fost regizat de Julien Christian Lutz și lansat pe 12 noiembrie, 2009 pe channel-ul official de YouTube al lui David Guetta. Videoclipul îi arată pe David Guetta și Estelle mergând prin oraș într-o mașină Chevrolet Camaro, Guetta ascultând cântecul pe telefonul său Nokia. În timp ce merg cu mașina, ei găsesc oameni triști, pe care îi fac fericiți, făcându-i să danseze și să-și transmită iubirea printr-o formă a inimii făcută de mâini.
