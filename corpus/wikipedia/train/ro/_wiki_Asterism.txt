În astronomie, un asterism este o formă imaginară pe cer realizată cu ajutorul trasării liniilor imaginare între unele stele pe cerul nopții.  Exemple de asterisme sunt Hexagonul de Iarnă și Triunghiul de Vară.
În general, aceste stele nu sunt legate nici de o interacțiune gravitațională semnificativă 1 , nici printr-o gestație comună, ceeea ce face dintr-un asterism un obiect ceresc mai degrabă arbitrar și subiectiv 2 . Adesea pe baza asterismelor civilizațiile și-au imaginat constelațiile 3 , deși un asterism poate reprezenta doar o parte a unei constelații oficiale, sau poate conține stele de la mai multe constelații. 4  5  6 
Un asterism poate ocupa o regiune suficient de vastă de pe bolta cerească pentru a fi bine identificabilă cu ochiul liber: Triunghiul de Vară, de exemplu, se întinde pe mai mult de 30 de grade . În această categorie, se găsesc figurile caracteristice care ne permit, de-a lungul anotimpurilor, localizarea celor mai cunoscute constelații: Carul Mare și Carul Mic, pentru Ursa Mare și respectiv Ursa Mică, Micul Paralelogram pentru Lira, W din Cassiopeia etc.
Iată o listă cu asterismele cele mai cunoscute. 2  7  8 
