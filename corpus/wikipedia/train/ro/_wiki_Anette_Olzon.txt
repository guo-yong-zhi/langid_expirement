Anette Olzon  este o soprană suedeză, fostă vocalistă a trupei Nightwish din februarie 2007. Înainte cânta alături de formația suedeză Alyson Avenue.
Anette a început să cânte încă din copilărie. A început să studieze oboiul la vârsta de 8 ani. Mergea în turnee alături de mama ei și uneori cânta împreună cu formația acesteia. Mai târziu, a început să participe la concursuri de talente. Prima formație a cărei vocalistă a fost, Take Cover, era o formație de coveruri. La vârsta de 21 de ani, a avut rolul principal în  rock/opera musicală "Gränsland" în Helsingborg. De asemenea, a cântat în coruri, a participat în numeroase proiecte și a cântat, ocazional, la nunți. A participat și la proiectul lui Michael Bormann, fostul vocalist Jaded Heart, pe albumul "Conspiracy".
Anette Olzon a luat lecții particulare de canto la Conservatorul din Helsingør, Danemarca. În prezent, lucrează cu un profesor de la Universitatea de Muzică din Malmö.
Alyson Avenue 
Activitatea lui Olzon în această formație a fost, mai întâi, de vocalistă de studio, mai târziu luând locul vocalului masculin. Alături de aceștia, Anette a cântat pe 2 albume, "Presence of Mind"  și "Omega" . Anette a părăsit formația în 2006.
Nightwish 
Olzon a fost anunțată oficial ca noua vocalistă a formației finlandeze Nightwish la începutul anului 2007, aleasă din aproximativ 2000 de persoane care aplicaseră pentru acest post, să o înlocuiască pe Tarja Turunen. Piesa trimisă în demo-ul ei a fost "Ever Dream". Mai târziu, ea a trimis și un DVD live al formației ei, Alyson Avenue. Identitatea ei a fost păstrată secretă până în data de 24 mai 2007, iar prima piesă pe care vocea ei a putut fi auzită a fost "Eva", lansată a doua zi după anunțarea numelui ei. Alături de Nightwish, ea a cântat pe albumul "Dark Passion Play" , care a vândut aproximativ 2 milioane de copii global și a primit de cinci ori discul de platină în Finlanda, de două ori în Elveția și numeroase discuri de aur. Formația a mai lansat single-urile "Eva", "Amaranth", "Erämaan Viimeinen", "Bye Bye Beautiful" și "The Islander".
Olzon a mai înregistrat două piese pentru albumul "Cynic Paradise" al formației suedeze Pain, iar formația The Rasmus a confirmat că aceasta va avea o apariție pe piesa "October and April" de pe viitorul lor album. De asemenea, Anette Olzon apare alături de finladezii de la Swallow the Sun pe single-ul acestora intitulat "Cathedral Walls", lansat în ianuarie 2012.
Alyson Avenue: "Presence of Mind" , "Omega" .
Nightwish: "Dark Passion Play", "Made in Hong Kong " DVD 
Single-uri:
Nightwish: Eva, Amaranth , Bye Bye Beautiful, The Islander .
Contribuții:
Anette Olzon     Tarja Turunen     Sami Vänskä
