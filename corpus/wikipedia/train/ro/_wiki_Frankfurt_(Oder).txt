Frankfurt , numit uneori Frankfurt pe Oder,  este un oraș în landul Brandenburg, Germania, pe malul de vest al râului Oder, la granița cu Polonia. Frankfurt  are, administrativ, statut de oraș-district , deci este un district urban.  Are o populație de circa 70.000 de locuitori. Pînă în 1945 orașul era situat pe ambele maluri ale Oderului, după trasarea noii frontiere polono-germane fiind divizat în două părți .
Clădiri importante: Universitatea Viadrina , biserica Marienkirche , Muzeul memorial Heinrich von Kleist.
A nu se confunda cu orașul Frankfurt pe Main din landul german Hessa, care este de aproape 10 ori mai mare.
A fost un important centru industrial și nod feroviar în Germania interbelică, fiind distrus aproape integral în aprilie 1945. După război a revenit RDG-ului, fiind acum situat la granița cu Polonia. Era divizat în două și lipsit de vechiul hinterland pentru care servise drept centru de atracție, astfel că orașul nu a reușit să-și redobândească rolul de altă dată. În prezent, chiar și după reunificarea Germaniei,  multe întreprinderi sunt închise, iar rata șomajului, în pofida eforturilor autorităților, rămâne destul de înaltă.
