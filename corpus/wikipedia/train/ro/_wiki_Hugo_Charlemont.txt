Hugo Charlemont  a fost un pictor austriac.
Hugo Charlemont a făcut parte dintr-o familie de artiști. El era fiul pictorului miniaturist Matthias Adolf Charlemont și fratele pictorilor Eduard Charlemont  și Theodor Charlemont . De asemenea, și fiica lui Hugo, Lilly Charlemont, a fost artistă.
El a studiat începând din 1873 la Academia de Arte Frumoase din Viena și a fost elevul lui Eduard von Lichtenfels. De la Arthur William Unger a învățat tehnica imprimării și arta gravării. Mai târziu, el s-a format ca artist lucrând cu fratele său Eduard și cu Hans Makart. Charlemont a făcut mai multe călătorii de studii în Țările de Jos și a locuit mai mulți ani la Veneția. Hugo Charlemont este cel care a servit ca model pentru pictorul van Helmond din romanul Omul fără însușiri de Robert Musil. Alice Charlemont, fiica mai mare a lui Hugo Charlemont, apare și ea în roman cu numele de Clarisse.
Printre contemporanii săi, Hugo Charlemont a fost un talent multivalent. El a pictat diferite teme, cum ar fi peisaje, natură moartă, animale, scene de viață sau portrete. Pe lângă picturi în ulei, el a realizat și numeroase picturi în acuarelă și în guașe. Cele mai multe dintre peisaje sunt realizate în stil impresionist. Inovațiile artei moderne nu l-au influențat pe Charlemont; el a rămas fidel stilului său și în secolul al XX-lea.
El a fost înmormântat într-un mormânt din Cimitirul Döbling  din Viena.
Calea ferată forestieră de la Putna 
Piatra funerară a lui Bogumil din Bosnia 
Ilustraţie a localităţii Karnburg din Austria
  Materiale media legate de Hugo Charlemont la Wikimedia Commons
