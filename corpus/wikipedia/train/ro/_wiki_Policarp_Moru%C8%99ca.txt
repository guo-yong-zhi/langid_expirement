Policarp Morușca, născut Pompei Morușca,  a fost un cleric ortodox român, care a îndeplinit demnitatea de episcop ortodox al românilor din SUA și Canada .
A urmat cursurile Gimnaziului de Stat din Alba Iulia și cele ale Liceului „Sf. Vasile cel Mare” din Blaj, apoi cursurile Institutului Teologic Ortodox din Sibiu .
A fost învățător la școlile primare confesionale ortodoxe din Sebeșul Săsesc, Ludoș-Sibiu și Pâclișa-Alba , apoi preot paroh în Șeica Mare , preot militar în armata austro-ungară , consilier referent economic la noul Consistoriu eparhial din Cluj , secretar general al  Asociației clerului „Andrei Șaguna” din Transilvania , duhovnic la Institutul Teologic din Sibiu , director al Oficiului de Statistică al Mitropliei Ardealului , redactor al Revistei Teologice" din Sibiu , director al Internatului fiilor de preoți din Sibiu .
În 1925 a fost tuns în monahism, sub numele Policarp, încredințându-se stăreția mănăstirei Hodoș-Bodrog , hirotesit protosinghel  și arhimandrit .
La  24 ianuarie 1935 a fost ales episcop misionar pentru românii ortodocși din America. A fost hirotonit episcop în data de 24 martie 1935, apoi înscăunat în Detroit la 4 iulie 1935, unde a păstorit efectiv până în august 1939.
In  această calitate a organizat eparhia ;
A  inițiat apariția foii `Solia" și a `CalendaruIui eparhial Solia` care  apar până azi; A pus bazele reședinței eparhiale „Vatra Românească”, cu o fermă, cămin pentru bătrâni și un început de mănăstire.
Locțiitor de episcop al Cetății Albe-Ismail , director al Internatului teologic din București 
Locțiitor de episcop al Maramureșului cu reședința în Sighet , pensionat forțat în 1948 și închinoviat la Catedrala din Alba lulia. Din 1955 până în 1958 a fost stareț al mănăstirii „Sf. Ioan Botezătorul” din Alba lulia. A publicat o serie de lucrări cu conținut moralizator sau istoric.
A murit în 1958 și este îngropat la Schitul Sf. Ioan Botezătorul din Alba Iulia.
