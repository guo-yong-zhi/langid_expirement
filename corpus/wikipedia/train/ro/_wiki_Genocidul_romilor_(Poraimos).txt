Poraimos 1  2  3  sau porajmos  este un termen în limba romani care se referă la genocidul fascist împotriva romilor în cel de-al Doilea Război Mondial. 4 
Acțiunile nazismului german și al fascismului român în cadrul poraimos au fost mai puțin studiate decât cele din holocaustul evreiesc, și numai în ultimii ani  Când?  comunitatea romă a început să ceară recunoașterea ca victime ale acestor regimuri .
Este dificilă estimarea numărului de victime al poraimos-ului dar se estimează că numărul de romi care au murit exterminați este între 200.000 și 2.000.000 5 .
Cuvântul „poraimos”  înseamnă „devorare”, iar „samudaripen” înseamnă "ucidere în masă” în limba romani. necesită citare 
Data de 2 august este desemnată Ziua Memorială a Holocaustului Romilor  1  pentru că în noaptea de 2 august 1944, în lagărul de concentrare de la Auschwitz II-Birkenau, cei 2,897 de membri de etnie romă rămași în viață - femei, bătrâni și copii din așa-numitul "lagăr al țiganilor" au fost exterminați în camerele de gazare. N-au existat supraviețuitori romi sau sinti în lagărele de concentrare de la Auschwitz. Josef Mengele a manifestat interes în mod deosebit pentru romi și i-a supus unor experimente îngrozitoare. 4 
Conform cu „Ghidul Universității Columbia despre Holocaust  7  distribuția masacrării romilor estimată după țări în timpul celui de Al Doilea Război Mondial ar fi fost:
Dr. Ian Hancock  a publicat în 2010 un studiu care susține că numărul de romi uciși a fost subestimat deoarece mulți au fost incluși în cadrul altor grupări/populații 8 .
