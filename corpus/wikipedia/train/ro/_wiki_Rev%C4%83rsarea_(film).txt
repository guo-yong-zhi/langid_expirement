Revărsarea  este un film mongol din 1966, realizat în limba mongolă de Dejidiin Jigjid. 1  2  3  Rolurile principale au fost interpretate de Cimidiin Dolgorsüren , Nikolai Kriucikov , Sanghijavîn Ghenden  și Banzarîn Damceaa . 1  4 
Filmul prezintă povestea barcagiului rus Mihail și a prietenului său mongol, Bold, care au luptat pentru victoria Revoluției Mongole din 1921. 4 
Bătrânul păstor mongol Bold, care trăiește pe malul unui râu de la frontiera mongolo-rusă, se împrietenește cu barcagiul rus Mihail în zilele de început ale Revoluției Mongole din 1921. Cei doi bărbați iau parte la evenimentele revoluționare și sunt uciși, iar urmașii lor continuă să păstreze prietenia între familiile lor.
Filmul a fost produs de studioul cinematografic Mongolkino   și a fost regizat de Dejidiin Jigjid  1  după un scenariu scris de Sonomîn Udval  și Dolgorîn Dojoodorj. 1  6  Directorul de imagine al filmului a fost Magsarîn Düinher. 1  6  Decorurile au fost proiectate de O. Meagmar, iar muzica a fost compusă de compozitorul mongol Luvsanjambîn Mördorj . 1  Scenele filmului au fost editate de J. Norolhoo, G. Otgon-Aiuüș și R. Oiuüșncimet. Durata filmului este de 69 de minute.
Revărsarea a fost lansat în anul 1966 în Mongolia 1  și a fost vizionat apoi în perioada 5-20 iulie 1967, în cadrul competiției, la ediția a V-a a Festivalului Internațional de Film de la Moscova, dar nu a câștigat niciun premiu. 7  În scopul promovării culturii mongole, autoritățile Republicii Populare Mongole au organizat lansări ale filmului în unele țări socialiste precum România  8  și Ungaria . 9 
Premiera filmului în România a avut loc în aprilie 1976; filmul a rulat în perioada următoare în unele cinematografe bucureștene precum Timpuri Noi , 8  10  11  Cosmos , 12  13  Crîngași  14  15  ș.a., dar și în unele cinematografe din alte orașe , inclusiv până în noiembrie 1977. 20  O vizionare a filmului Revărsarea a mai avut loc în seara de miercuri 15 iulie 1981 la cinematograful „Studio” din București, în cadrul Galei filmului din Republica Populară Mongolă, organizată cu prilejul celei de-a 60-a aniversări a revoluției populare mongole în prezența lui Țagaanlamyn Dughersuren, ambasadorul R. P. Mongole la București, a unor membri ai ambasadei și a unor oameni politici și de cultură din România. 5  21 
