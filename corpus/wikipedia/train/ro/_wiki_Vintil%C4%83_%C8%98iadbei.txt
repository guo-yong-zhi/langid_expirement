Vintilă Gh. Șiadbei  a fost un astronom român. Prin studiile și cercetările sale a contribuit la cunoașterea orbitelor cometelor, eclipselor de Soare și de Lună, mișcările stelelor, nebuloaselor, meteorilor, strălucirea stelelor novae. De remarcat este și faptul că a precizat că orbita cometei Ensor  este hiperbolică, a determinat elementele acesteia. A introdus o nouă metodă de calcul a traiectoriilor meteorilor.
Studiile universitare le-a efectuat la Iași, în 1919 fiind licențiat în matematici, iar în 1939 a devenit doctor în matematici  având specialitatea în astronomie, titlu conferit de Universitatea din București. În lucrarea de doctorat, Cercetări asupra mișcării meteorilor, a studiat variația frecvenței diurne și anuale a meteorilor, stabilind în acest sens și o metodă grafică pentru determinarea acestor mișcări.
Între 1919-1940 a fost asistent, iar între 1940-1944 conferențiar ambele funcții la catedra de astronomie a Unversității din Iași.
Între 1927-1929 a fost bursier la Paris, lucrând ca stagiar la Observatorul Astronomic din Paris, condus la acea vreme de Jules Baillaud. necesită citare 
