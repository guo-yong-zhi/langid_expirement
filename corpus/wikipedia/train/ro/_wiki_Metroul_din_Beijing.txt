Metroul din Beijing  este sistemul de metrou care deservește orașul Beijing și suburbiile acestuia. Rețeaua este compusă din 5 linii, având o lungime totală de 142 km și 93 de stații. Este considerat un sistem minimal având în vedere densitatea populației în Beijing, dar se dorește extinderea lui la peste 560 km până în 2015.
Sistemul de metrou din Beijing este primul sistem de acest fel la nivel național. Lucrările au început la 1 iulie 1965 făcând parte din planurile de defensivă care au urmat rupturii sino-sovietice. La acea vreme s-a dorit construirea de sisteme similare și în orașele Shanghai și Shenyang, dar aceste planuri nu s-au concretizat.
Prima linie, care unea Gara din Beijing cu Pingguoyuan , a fost dată în folosință la 1 octombrie 1969. Aceasta corespunde secțiunii vestice a Liniei 1 și sectiunii sudice a Liniei 2 de astăzi. La acea vreme ea era destinată doar transporturilor oficiale. S-a deschis publicului în 1977, iar accesul străinilor este permis începând cu 1980.
La 20 septembrie 1984 s-a deschis restul Liniei 2 astfel că sistemul a început să opereze pe două linii. Linia 1 a fost extinsă spre est de la Fuxingmen  la Xidan   și apoi la Sihuidong  . Circulația trenurilor pe întregul tronson al Liniei 1  a fost deschisă în 24 iunie 2000. Există și în ziua de azi două stații la vest de Pingguoyuan, lângă Xishan , care nu sunt deschise publicului și sunt păstrate ca stații de rezervă militare.
Linia 13 a fost deschisă în două secțiuni, cea vestică, pană la Huoying , în 28 septembrie 2002 și cea estică în 28 ianuarie 2003.
Imagine:Beijing_Harta_Metroului.png
Linia Batong, o prelungire a Liniei 1, s-a deschis ca linie separată la 27 decembrie 2003.
Linia 5, prima pe direcția nord-sud, a fost deschisă la 7 octombrie 2007.
Linia 1 duce de la Pingguoyuan  în vest până la Sihuidong  în est. Are o lungime de 31,04 km și trece pe sub Bulevardul Changan , prin zonele comerciale Xidan , Wangfujing  și Dongdan  și are două stații în Piața Tienanmen - în vest  și în est .
Linia 2 este o linie circulară cu o lungime de 23,61 km, care se află aproape în totalitate sub Inelul 2, pe locul fostului zid al orașului.
Linia 5 duce de la Tiantongyuanbei  în nord până la Songjiazhuang  în sud. Are 27,6 km și atinge niște obiective importante din centrul orașului, cum ar fi Templul Cerului.
Linia 13 unește Xizhimen  și Dongzhimen  deservind suburbiile din nordul orașului. Are o lungime totală de 40.85 km și se află în mare parte la suprafață.
Linia Batong  este o extensie a Liniei 1, care funcționează ca o linie separată și unește zonele Bawangfen  și Tongzhou . Se întinde între Sihui  în vest și Tuqiao  în est, are 18,9 km și se află în totalitate la suprafață, în mare parte separând benzile autostrazii Jingtong.
