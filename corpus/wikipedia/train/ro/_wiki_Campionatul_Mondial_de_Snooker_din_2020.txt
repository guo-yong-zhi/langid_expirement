Campionatul Mondial de Snooker din 2020  a fost un turneu profesionist de snooker, care a avut loc în perioada 31 iulie - 16 august 2020 la Teatrul Crucible din Sheffield, Anglia. A fost cel de-al 44-lea an consecutiv în care Campionatul Mondial de Snooker s-a desfășurat la Crucible, respectiv al 17-lea și ultimul turneul de clasament din sezonul 2019/2020. Calificarea pentru turneu a avut loc între 21 și 28 aprilie 2020 la Institutul Englez de Sport, aflat tot în Sheffield.
Englezul Judd Trump era campionul en-titre, după ce a câștigat ediția anterioară, învingându-l în finală pe scoțianul John Higgins cu 18–9. Aceasta a fost prima dată când Trump a devenit campion mondial, anterior ajungând în finală doar o singură dată; ca atare, a reușit să evite „Blestemul Crucible” în acest an.
Englezul Ronnie O'Sullivan a devenit pentru a șasea oară campion mondial după ce l-a învins în finală pe Kyren Wilson cu scorul de 18-8. 
Campionatul Mondial de Snooker din 2020 urma să aibă loc între 18 aprilie și 4 mai 2020 în Sheffield, Anglia, dar a fost amânat din cauza pandemiei de Covid-19. 1  2  Acesta include un tablou principal cu 32 de jucători care se desfășoară la Teatrul Crucible, precum și o rundă de calificare de 128 de jucători, jucată la Institutul englezesc de sport, în perioada 8-15 aprilie 2020, terminată cu trei zile înainte de începerea tabloului principal. 3  Acesta este cel de-al 43-lea an consecutiv în care turneul are loc la Crucible, și cel de-al 52-lea an consecutiv când campionatul se desfășoară în sistem eliminatoriu. 4  5 
Primii 16 jucători din clasamentul mondial s-au calificat automat pe tabloul principal ca jucători cap de serie. Campionul mondial en-titre Judd Trump a fost plasat automat pe prima poziție, restul de cincisprezece locuri fiind alocate pe baza ultimului clasament mondial, care a fost dat publicității după 2020 Tour Championship, penultimul eveniment al sezonului. Meciurile din prima rundă se joacă după sistemul cel mai bun din 19 frame-uri. Numărul de frame-uri necesare pentru a câștiga un meci va crește cu fiecare rundă, finala urmând a se juca după sistemul cel mai bun din 35 de frame-uri. 6 
Premiile pentru ediția din 2020 sunt următoarele. 5 
