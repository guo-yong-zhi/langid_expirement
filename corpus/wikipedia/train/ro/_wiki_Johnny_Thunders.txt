John Anthony Genzale, Jr , Louisiana, SUA) cunoscut sub numele de scenă Johnny Thunders, a fost un cântăreț și chitarist american de rock and roll și punk rock. S-a remarcat din 1970 până în 1975 făcând parte din trupa New York Dolls, ca chitarist.  Mai târziu a cântat alaturi de The Heartbreakers, după care, în 1978, s-a decis să-și înceapă o carieră solo. 
John Anthony Genzale s-a născut în Queens, New York. Primul spectacol muzical a avut loc în iarna anului 1967 alături de trupa The Reign. La scurt timp după aceasta, a cântat cu Johnny and the Jeaswalkers sub numele de scenă Johnny Volume. 
În 1968, a început să meargă la fântâna Fillmore Eastand Bethesda în Central Park în weekend-uri. Sora lui mai mare, Mariann, îi aranja părul în stilul lui Keith Richards. Spre sfârșitul anului 1969 s-a angajat ca vânzător la magazinul de haine din piele D'Naz de pe strada Bleecker în West Village și a încercat să înființeze o trupă. El și prietenă lui, Janis Cafasso, au mers la un concert Rolling Stones din Madison Square Garden în noiembrie 1969,  unde au apărut în filmul lui Maysles, Gimme Shelter, numit astfel după o melodie a trupei.
