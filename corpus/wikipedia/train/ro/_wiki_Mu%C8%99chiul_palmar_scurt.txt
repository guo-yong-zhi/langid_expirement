Mușchiul palmar scurt  sau mușchiul palmar cutanat,  palmarul scurt este un mușchi cutanat  dreptunghiular subțire, așezat imediat sub pielea eminenței hipotenare a mâinii. Este un mușchi format din fascicule musculare paralele. 
Are originea de pe retinaculul flexorilor și pe marginea ulnară  a părții centrale a aponevrozei palmare.
Se termină pe fața profundă a pielii, de-a lungul marginii mediale a eminenței hipotenare a palmei.
Este situat superficial în țesutul celuloadipos subcutanat al hipotenarului, acoperind artera ulnară și ramura terminală superficială a nervului ulnar .
Este un mușchi rudimentar; el încrețește pielea regiunii hipotenare a palmei, formând cute transversale pe ea și protejează artera ulnară subiacentă când pumnul este strâns puternic. Este un mușchi involuntar.
Inervația este dată de ramura superficială a nervului ulnar  .
Vascularizația este asigurată de artera ulnară  și ramuri ale arcului palmar superficial .
