Teohar Mihadaș  a fost un educator, eseist, poet și prozator din România, de origine aromână.
Născut într-o familie aromână, Teohar Mihadaș a urmat cursurile școlii române din comuna natală, după care s-a înscris la liceul român din Grevena , unde a stat timp de trei ani. S-a transferat apoi la Liceul Timotei Cipariu din Dumbrăveni. După ce și-a luat bacalaureatul la Blaj, a urmat cursurile Facultății de Litere și Filosofie a Universității București, pe care a absolvit-o în 1943.
A participat la luptele din zona Gurahonțului în toamna anului 1944. A lucrat ca profesor de limba română, limba franceză, limba latină și filosofie la școli din Bistrița și Năsăud până în 1948, după care a fost arestat, fiind suspectat de activitate împotriva noului regim. Pentru a se întreține a efectuat până prin 1961 diferite munci sezoniere  în zona Bistrița, iar ulterior a lucrat la Cluj ca muncitor, om de serviciu, ș.a.m.d.
În 1964 a fost numit secretar literar girant la Teatrul Național din Cluj, iar între 1970 și 1973 a fost redactor-șef la revista Tribuna.
Din cauza opiniilor sale, a fost persecutat de către autoritățile comuniste, fiind încarcerat timp de 7 ani. 2  3  4  A fost unul dintre cei care au semnat a treia scrisoare deschisă a Doinei Cornea către Nicolae Ceaușescu împotriva sistematizării satelor. 5 
