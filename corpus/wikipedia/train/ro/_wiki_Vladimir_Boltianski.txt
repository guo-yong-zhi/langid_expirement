Vladimir Botianski  a fost un matematician sovietic și rus de origine evreiască, profesor la Facultatea de Mecanică și Matematică a  Universității de stat Lomonosov din Moscova, membru corespondent al Academiei de Științe Pedagogice din URSS și a Academiei Învățământului din Rusia, cu preocupări multiple în domeniul matematicii și a fizicii, cunoscut pentru cursurile și cărțile de didactica matematicii.
A participat la războiul antihitlerist în URSS în anii 1943 - 1945, abia după ce absolvise școala, unde s-a manifestat cu aptitudini excepționale pentru matematică și doar după război, în anul 1948, a absolvit Universitatea din Moscova sub conducerea academicianului Lev Pontriaghin, care i-a devenit și conducător de doctorat, pe care l-a susținut în anul 1951. Subiectul tezei: "Câmpuri vectoriale pe o varietate".
Din anul 1951 lucrează la Institutul de matematică în numele lui Steklov al Academiei de științe din URSS, în 1955 a susținut teza de doctor habilitat în matematici, iar din anul 1956 lucrează la Academia de Științe Pedagogice din URSS. Din anul 1951 predă la Facultatea de Matematică și Mecanică a Universității Lomonosov, iar din 1958 este profesor. 
Preocupările științifice ale lui Boltianski au fost foarte variate, trecând din sfera matematicii în cea a fizicii, și în speță, în sfera fizicii relativiste, gravitaționale și a astrofizicii. 
În domeniul matematicii, Boltianski a fost preocupat de teoria informației și a controlului 3 . În colaborare cu academicianul Pontriaghin și profesorii R. Gamkrelidze și Evgeny Mishchenko, a avut preocupări pentru teoria matematică a proceselor optime 4 
Lucrările lui Vladimir Boltianski au suscitat un interes viu în România, unde au fost citate de către fizicienii ieșeni 5  în legătură cu sugestia de către Boltianski în anii 1970 a ideii de gravitație anizotropică, de asemenea în legătură cu ideea quasarilor, care pare să fi fost de origine matematica și nu fizică.
