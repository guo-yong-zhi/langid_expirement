Crime împotriva păcii reprezintă acțiunile de planificare, pregătire și punere în practică a războiului de agresiune. 1  Un război de agresiune constă în plănuirea, pregătirea, dezlănțuirea sau purtarea unui război, cu violarea tratatelor, a garanțiilor sau a acordurilor internaționale. 2 
Crimele împotriva păcii au fost definite în cursul Proceselor de la Nürnberg, alături de crimele de război  și de crimele împotriva umanității .
După al Doilea Război Mondial, Organizația Națiunilor Unite a consacrat „principiul neagresiunii” și a stabilit că războiul de agresiune este cea mai gravă crimă internațională, fiind calificat drept „crimă împotriva păcii”. 3 
O crimă împotriva păcii este și propaganda pentru război, deoarece este un act preparatoriu al dezlănțuirii războiului. 4 . De aceea, Art. 30 alin. 7 din Constituția României interzice, printre altele, „îndemnul la război de agresiune”. 5 
