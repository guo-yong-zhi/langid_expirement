Misiunea secretă a maiorului Cook  este un film TV dramatic de război, american, realizat în 1971 de regizorul Philip Leacock. Este o relatare fictivă bazată pe un plan gândit ca doi prizonieri de război să evadeze din Castelul Colditz, cu un planor botezat „planorul Colditz” , construit în secret în podul acestui castel. 
Protagoniștii filmului sunt actorii Doug McClure, René Auberjonois, Richard Basehart, Max Baer Jr.. 
În timpul celui de-al doilea război mondial, agentul secret al Biroului american de servicii strategice, maiorul Harry Cook, este trimis peste liniile inamice din Europa ocupată de naziști, cu scopul de a aduce un om de știință norvegian în zona aliaților, ca să ajute la lucrările de cercetare pentru realizarea bombei atomice. În timpul încercării de evadare, cei doi bărbați sunt prinși de naziști și trimiși ca prizonieri de război la Castelul Colditz din Germania. Naziștii au crezut că erau doar ofițeri ai Forței Aeriene Aliate, doborâți în luptă. Maiorul Cook, conștient de faptul că este doar o chestiune de timp până când Gestapoul să descopere adevărata lor identitate, încearcă să pună în aplicare un plan îndrăzneț de evadare: construcția unui planor cu care cei doi să treacă granița din apropiere, spre Elveția.
