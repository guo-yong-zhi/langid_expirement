Survivor: The Australian Outback  este al doilea sezon al emisiunii Survivor. Filmarea a avut loc în nordul Queenslandului între 23 octombrie și 3 decembrie 2000, având premiera pe 28 ianuarie  2001. 1  Găzduit de Jeff Probst, a durat 42 de zile și au participat 16 concurenți.
Aceștia au fost separați inițial în două triburi, numite Kucha și Ogakor. Când au rămas 10 jucători, s-a format un singur trib, numit Barramundi. Tina Wesson a fost câștigătoarea, învingându-l pe Colby Donaldson după un vot de 4–3.
Elisabeth Filarski, apoi Hasselbeck, a devenit gazda talk-show-ului ABC  The View. Tina Wesson, Colby Donaldson, Jerri Manthey, Alicia Calaway, și Amber Brkich au concurat în Survivor: All-Stars. Wesson, Donaldson, Manthey, și Calaway s-au clasat pe locurile 18, 12, 10, și 7, respectiv, și Brkich a câștigat sezonul. Brkich a concurat apoi în The Amazing Race 7 împreună cu logodnicul, și el concurent în Survivor,  Rob Mariano, terminând pe locul 2; cuplul, acum căsătorit, au participat și la  The Amazing Race 11, unde au terminat pe locul 8.
Donaldson și Manthey s-au întors și pentru Survivor: Heroes vs. Villains, terminând pe 5 și 4, respectiv. Michael Skupin s-a întors pentru Survivor: Philippines unde a terminat la egalitate pe locul 2. Wesson s-a întors din nou pentru Survivor: Blood vs. Water împreună cu fiica ei, Katie Collins , unde Wesson s-a clasat pe 4. Jeff Varner și Kimmi Kappenberg s-au întors pentru Survivor: Cambodia, clasându-se pe 17 și 6, respectiv.
Cei 16 naufragiați au fost separați în două triburi de 8: Ogakor și Kucha, numite după cuvintele aborigene pentru "crocodil" și "cangur" respectiv. Deși Ogakor a fost în general tribul mai puțin competitiv în probe, triburile au fuzionat cu 5 membri fiecare după ce Michael, membrul tribului Kucha,a căzut în focul de tabără și a suferit arsuri de gradul III, necesintând evacuarea medicală. Prin urmare, votul de la primul consiliu tribal după fuziune s-a încheiat la egalitate. Conform regulilor, egalitățile erau rezolvate numărându-se voturile totale primite în consiliile tribale anterioare; fostul membru Kucha Jeff a fost eliminat, și astfel puterea a trecut în mâinile foștilor Ogakor. 
Alianța majoritară în Ogakor, formată din Colby, Keith și Tina a alternat eliminarea foștilor Kucha cu eliminarea fostelor Ogakor Jerri și Amber când acestea au încercat să răstoarne ierarhia. Cei 3 au rămas împreună până la sfârșit, iar Colby a luat-o cu el pe Tina consiliul tribal final. Gândirea strategică a Tinei a fost prețuită mai mult decât performanța extraordinară în probe a lui Colby și a câștigat titlul de Unic Supraviețuitor cu un vot de 4–3.
Survivor
