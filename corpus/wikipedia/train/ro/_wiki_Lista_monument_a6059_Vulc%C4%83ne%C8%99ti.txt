Lista monumentelor din raionul Vulcănești cuprinde monumentele patrimoniului cultural de pe teritoriul fostului raion Vulcănești  înscrise în Registrul monumentelor Republicii Moldova ocrotite de stat. 1 
Registrul monumentelor Republicii Moldova ocrotite de stat a fost aprobat prin Hotărârea Parlamentului nr. 1531-XII 2  împreună cu Legea nr. 1530-XII privind ocrotirea monumentelor RM din 22 iunie 1993. 3  În Monitorul Oficial nr. 1 din 1994 a fost publicată doar Legea, fără a include însă și Registrul, care a fost publicat mult mai târziu, la 2 februarie 2010. A nu se confunda cu Registrul arheologic național sau cel al monumentelor de for public, care sunt liste diferite ce vizează doar anumite compartimente ale patrimoniului cultural, întocmite în baza unor legi separate.
Lista completă este menținută și actualizată periodic de către Ministerul Culturii din Republica Moldova, dar înainte ca modificările să intre în vigoare acestea trebuie să fie aprobate de către Parlament. Această listă este menită să cuprindă și actualizările ulterioare.
