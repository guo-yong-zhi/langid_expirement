
Lacrymaria lacrymabunda (Pierre Bulliard, 1785 ex Narcisse Théophile Patouillard, 1887), sin. Psathyrella velutina Christian Hendrik Persoon, 1801 ex Rolf Singer, 1949), Psathyrella lacrimabunda (Pierre Bulliard, 1785 ex Meinhard Michael Moser, 1953), este o specie saprofită de ciuperci comestibile din încrengătura Basidiomycota, în familia Psathyrellaceae și de genul Lacrymaria, 1  numită în popor văduvă plângăcioasă. 2  Buretele se poate găsi în România, Basarabia și Bucovina de Nord, nu rar și atunci adesea în mase, dea lungul drumurilor, în parcuri, grădini, prin pășuni bogate în substanțe nutritive și chiar la marginea pădurilor. Timpul apariției este din mai până în noiembrie. 3  4 
Specia a fost determinată pentru prima dată de micologul francez Pierre Bulliard ca Agaricus lacrymabundus în volumul 5 al marii sale opere Herbier de la France ou, Collection complette des plantes indigenes de ce royaume din 1785. 5  
În 1887, compatriotul lui, Narcisse Théophile Patouillard, a creat genul nou Lacrymaria și a transferat soiul sub denumirea actuală , de verificat în volumul 1 al lucrării sale Les Hyménomycètes d’Europe - Anatomie et Classification des Champignons Supérieurs - Matériaux pour l’Histoire des Champignons din 1887. 6 
În a doua jumătate al secolului al xx-lea, un alt nume generic a fost preferat de mulți micologi, anume Psathyrella, după ce mai întâi micologul german Rolf Singer a schimbat numele în Psathyrella velutina într-o publicație în jurnalul științific argentinian Lilloa sub titlul Agaricales»  in Modern Taxonomy , 7  apoi renumitul micolog austriac Meinhard Michael Moser în Psathyrella lacrimabunda, de citit în volumul 2 al cărții sale Blätter- und Bauchpilze  - Kleine Kryptogamenflora Mitteleuropas din 1953. 8  Astfel micologul francez Marcel Bon s-a ținut de termenul lui Moser, 9  iar italianul  Bruno Cetto la cel al lui Singer. 3  Aceste două denumiri mai sunt folosite câteodată până în prezent.
Ciuperca a mai fost descrisă de multe ori sub diverse alte denumiri care sunt văzute sinonim, dar nu sunt folosite, astfel pot fi neglijate. O selecție, bazând pe Index Fungorum , se poate citi în înfocasetă.
L. lacrymabunda, spori
L. lacrymabunda, lamele cu văl, picior
L. lacrymabunda, lamele cu lăcrimioare
L. lacrymabunda, secțiune longitudinală
L. lacrymabunda tineri
L. lacrymabunda bătrâni
În mod normal, buretele poate doar fi confundat cu specii ale aceleiași familii, unele comestibile, dar nu prea gustoase, altele din cauza gustului amar sau al conținutului fibros al cărnii necomestibile, cum sunt de exemplu: Agrocybe praecox , 12  Lacrymaria glareosa , 13  Psathyrella candolleana , 14  Psathyrella pyrotricha , 15  sau Psathyrella spadiceogrisea . 16 
Dar dacă nu se dă seama de culoarea lamelelor, specia ar putea fi confundată cu letalele soiuri Clitocybe dealbata 17  sau Clitocybe rivulosa. 18 
Agrocybe praecox
!!!Clitocybe dealbata!!!
!!!Clitocybe rivulosa!!!
Lacrymaria glareosa
Psathyrella candolleana
Psathyrella pyrotricha
Psathyrella spadiceogrisea
Exemplare tinere ale văduvei plângăcioase sunt comestibile, dar nu prea savuroase. Cu timpul, ciupercile devin din ce în ce mai amare. Piciorul nu se folosește. Se recomandă prepararea împreună cu alte ciuperci, de asemenea, bureții pot fi conservați în oțet și ulei. 19  Nu se potrivesc pentru uscare.
