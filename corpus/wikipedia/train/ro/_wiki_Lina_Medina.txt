Lina Medina  este o femeie din Peru cunoscută pentru faptul că a fost cea mai precoce mamă din lume.
A născut la vârsta de 5 ani, 7 luni și 17 zile. 2 
S-a născut într-un sat sărac din Munții Anzi, având ca părinți pe Tiburelo Medina, confecționer în argint și Victoria Losea.
La 5 ani a început să îi crească abdomenul, iar părinții ei au crezut că este acțiunea unor forțe malefice și a fost supusă la diverse ritualuri.
În cele din urmă, a fost dusă la Pisco, cel mai apropiat oraș, aflat la peste 70 km distanță, unde medicul Gerardo Lozada a crezut inițial că este vorba de o tumoare.
După o examinare atentă, ajunge la concluzia șocantă că fata avea o sarcină de 7 luni.
La 14 mai 1939, acesta naște prin cezariană un băiat de 2,7 kilograme, care este numit, ca și doctorul, Gerardo.
Gerardo Medina a trăit până în 1979  și a murit din cauza unei boli la măduva spinării.
Acesta a crezut mult timp că este fratele Linei Melinda și abia la 10 ani a descoperit adevărul.
Lina Medina nu a dezvăluit niciodată care este tatăl copilului.
Mai mult, tatăl ei, Tiburelo Medina, este acuzat de abuz sexual și este arestat, dar ulterior este eliberat din lipsă de dovezi.
Lina Medina intră mai târziu ca secretară în slujba doctorului Lozada și apoi se căsătorește cu Raúl Jurado, împreună cu care, în 1972, are un al doilea copil.
Autoritățile au promis ajutoare pentru tânăra mamă, dar în realitate ea a fost complet ignorată.
Mai mult, în anii 1980 casa acesteia este demolată pentru a se construi o autostradă fără a se acorda despăgubiri sau plăți compensatorii.
