M.2  este o specificație pentru conectarea cardurilor interne de extensie SSD. M.2 a fost conceput ca un succesor al interfeței mSATA și introdus pentru prima dată de către Intel în 2012, sub denumirea NGFF . Cu dimensiuni mai mici și mai flexibile combinate cu funcții avansate, modulele M.2 ies în evidență datorită designului compact în special în dispozitive mobile, cum ar fi laptop, notebook, ultrabook, tablete dar și într-un desktop PC.
Interfața M.2 este mai flexibilă, deoarece poate transmite semnalele SATA prin intermediul interfeței M.2, dar, de asemenea, USB și PCIe. Prin această funcție extinsă sunt posibile aplicații Wi-Fi, Bluetooth, GPS sau carduri NFC. Noua generație de laptop-uri poate să găzduiască până la 4 sloturi M.2. . Unitățile M.2 pot fi conectate direct la conectorul corespunzător de pe placa de bază, fie instalate într-un slot PCI Express printr-un adaptor.
Un modul de memorie în format M.2 a fost produs de Intel cu noua tehnologie 3D XPoint sub nume de marcă Optane cu capacități de 16 GB și 32 GB. 1 
Unele dintre cele mai rapide SSD folosesc interfața NVM Express. Un SSD M.2 poate fi bazat pe SATA, pe PCIe cu suport NVMe, sau pe PCIe fără suport NVMe. Un SSD M.2 cu suport NVMe oferă o lățime de bandă de până la cinci ori mai mare decât modelele SATA, aducând o performanță mai bună în sarcini cheie precum transferuri de fișiere, editare video sau foto, transcodare, compresie și decompresie 2  
Samsung produce o varietate de SSD M.2 disponibile în diferite capacități. Alți furnizori  includ Toshiba, Kingston, Plextor, Team Group, ADATA și Crucial. Intel este cel mai mare furnizor de adaptoare wireless M.2. 3 
Definește lățimea și lungimea în milimetri a modulului M.2. De exemplu, M.2-2260 înseamnă că modulul are o lățime de 22 mm și o lungime de 60 mm. Cele mai lungi module au o lungime de 110 milimetri. În prezent, cele mai comune SSD M.2 au o lățime de 22 mm și o lungime de 42, 60 sau 80 mm. Specificația factorului de formă M.2 a fost definită de consorțiul PCI-SIG. 
Sunt 3 tipuri de conectori care depind de numărul de pini  folosiți în prezent și fiecare deține o literă pentru identificare. Forma conectorilor M.2 diferă în funcție de interfața portului M.2. Conform aplicațiilor posibile, modulul M.2 are caneluri la anumite puncte ale benzii conectoare și reprezintă tipul conectorului. Cele mai utilizate tipuri de conectori M.2 sunt B, M și B + M'. 
