
Dance este al treilea single de pe albumul Unlocked. Melodia este compusă de Alexandra Stan împreună cu Alex Cotoi și Mika Moupondo la Fonogram Studio. 
Filmările videoclipului regizat de Khaled Mokhtar au avut loc în trei locații din București pe parcursul a trei zile. Mișcările și dansul prezente în clip aparțin coregrafiei realizată de Emil Rengle.  1 
Premiera videoclipului a avut loc pe 18 iulie 2014 când a fost încărcat pe YouTube, strângând până în prezent peste 2.000.000 de vizualizări.  2 
Piesa prinde foarte bine în Japonia, ajungând pe primul loc în "Japan Itunes Dance Chart" și pe locul 32 în "Japan iTunes Top". Single-ul intră în "Japan Hot 100" unde ajunge să ocupe poziția 25.  3 
În Nicaragua, Dance ajunge pe locul 74 în "iTunes". 
