Asigurarea calității  este un concept care include ansamblul activităților planificate și sistematice implementate în cadrul sistemului calității și demonstrate  ca fiind necesare pentru generarea încrederii corespunzătoare în faptul că o entitate va satisface cerințele referitoare la calitate. 1   2 
Conceptul de asigurarea calității apare în anul 1950 în SUA și a fost aplicat în primul rând în industria spațială și în cea nucleară, apoi s-a extins în alte domenii prin apariția familiei de standarde ISO 9000.
Asigurarea calității poate fi furnizată propriei conduceri a organizației care execută produse sau servicii , ori poate fi furnizată în situații contractuale clienților sau beneficiarilor care nu sunt implicați activ în realizarea produselor/serviciilor .
Asigurarea calității nu se referă numai la fabricație, ci poate fi aplicată la orice activități comerciale/de afaceri și la activități care nu sunt de afaceri, incluzând proiectarea, consultanța, activități bancare , servicii publice, asigurări, software de calculator, dezvoltare, comerț cu amănuntul, investiții, transport, educație și traduceri.
Funcția de asigurare a calității se referă la ansamblul activităților preventive prin care se urmărește în mod sistematic să se asigure corectitudinea și eficacitatea activităților de planificare, organizare, coordonare și ținere sub control a calității, în scopul de a garanta obținerea rezultatelor proceselor sau produselor la nivelul calitativ dorit. Aceste activități se desfășoară în paralel cu activitățile celorlalte funcții ale managementului calității. 3 
In conformitate cu Vocabularul de asigurare a calității, elaborat sub egida UNESCO-CEPES 4 , asigurarea calității este un „termen atot-cuprinzător care se referă la procesul în desfășurare, continuu, de evaluare  a calității” . Ca mecanism regulator, asigurarea calității se concentrează  atât asupra responsabilității generale și specifice în domeniul calității cât și asupra îmbunătățirii acesteia, oferind informații și judecăți critice, printr-un proces convenit și consistent și criterii bine-definite.
O serie dintre activitățile din domeniul asigurării calității au ca scop prevenirea deficiențelor de calitate, prin avertizarea din timp asupra neconformităților, abaterilor, defectelor posibile. Asigurarea care oferă încrederea asupra obținerii calității dorite implică producerea de dovezi probatorii, se bazează pe fapte obținute prin observare, măsurare, încercare sau prin alte mijloace.
Pentru produsele simple, dovezile constituie de obicei metode de inspecție sau de testare a produsului. Pentru produsele complexe,dovezile nu se rezumă numai la datele provenite din inspecții și teste, ci și la analiza planurilor de asigurare a calității și la audituri ale calității, efectuate în scopul de a determina dacă activitățile referitoare la calitate satisfac dispozițiile prestabilite.
Trebuie remarcat că în concepția actuală, asigurarea calității se bazează în special pe măsuri preventive sub forma unor proceduri de control în toate etapele procesului de fabricație, începând de la concepția produsului și terminând cu livrarea acestuia către clienți.
Asigurarea calității este realizată prin astfel de mijloace cum sunt: managementul calității, controlul calității și evaluarea calității.
Controlul calității reprezintă tehnicile și activitățile operaționale utilizate pentru a îndeplini cerințele calității. Deseori, „asigurarea calității” și „controlul calității” sunt concepte utilizate interschimbabil, referindu-se la acțiunile efectuate pentru a asigura calitatea produsului, serviciului sau procesului. În timp ce asigurarea calității se referă la modul în care este efectuat un proces sau cum este realizat un produs, controlul calității înseamnă în mai mare măsură aspectul de inspecție al managementului calității. Se consideră că controlul calității trebuie înțeles ca o componentă a asigurării calității.
În măsura în care asigurarea calității este axată pe procese de producție, acest concept include următoarele activități:
O sinteză a principalelor activități de asigurare a calității, într-o organizație producătoare de bunuri/produse, activități care sunt desfășurate în principalele etape ale realizării produsului se poate prezenta astfel:
ISO 9000 reprezintă un set de standarde internaționale privind calitatea. Seria ISO 9000 constă din următoarele documente: ISO 9000:2015 Sisteme de management al calității. Principii fundamentale și vocabular; ISO 9001:2015 Sisteme de management al calității. Cerințe; ISO 9004:2000 Sisteme de management al calității. Linii directoare pentru îmbunătățirea performanțelor.
Secțiunile principale ale ISO 9001:2015 sunt: 
Sunt considerate ca intrări/inputuri ale Asigurării Calității 5 :
În terminologia standardelor din seria ISO 9000, acest plan trebuie  să descrie sistemul calității. Acest sistem  este definit ca reprezentând „structura organizatorică, responsabilitățile, procedurile, procesele, activitățile și resursele necesare pentru a asigura capabilitatea organizației de a satisface cerințele de calitate.”
- rapoarte de control și încercări ale materialelor;
- rapoarte de control și încercări efectuate în diferite etape ale procesului de producție;
- înregistrări ale materialelor neconforme etc.
Pașii care trebuie să fie parcurși pentru îmbunătățirea calității sunt următorii:
În multe cazuri, introducerea îmbunătățirilor  calității va necesita pregătirea unor cerințe de schimbare sau adoptarea unor acțiuni corective și preventive care vor elimina sau reduce cauzele deficiențelor sau neconformităților produselor/serviciilor.
Necesitatea unor acțiuni corective pentru eliminarea cauzelor neconformităților sau deficiențelor poate decurge din surse de date cum sunt:
1. Instrumentele și tehnicile pentru planificarea calității pot fi utilizate, de asemenea, pentru asigurarea calității. Acestea sunt:
2. Auditul calității. Termenul de „audit” este preluat din limba engleză și înseamnă „examinare, revizie, evaluare”. Auditul este un proces de evaluare a calității prin care organisme neutre de auditare sau  persoane în numele clientului  asigură că: 1) au fost instituite procedurile programului de asigurare a calității sau că 2) procedurile de asigurare generală a calității (asigurare internă și asigurare externă) ale sistemului sunt adecvate și sunt implementate în realitate. Auditul ia în considerare sistemul pentru realizarea unei bune calități și nu însăși calitatea. Persoana calificată pentru efectuarea auditurilor calității (așa-numitul auditor) nu trebuie să aibă o responsabilitate directă în sectorul auditat sau asupra activităților care formează obiectul auditului. Auditurile sunt întreprinse pentru a satisface scopuri interne ale organizației, caz în care constituie un audit intern (denumit și audit de primă parte) sau scopuri externe, în acest caz termenul folosit este audit extern, numit în general de secundă parte și de terță parte. Auditurile de secundă parte sunt conduse de părți care au interes în organizație : clienți sau persoane în numele acestora. Auditurile de terță parte sunt conduse de organizații de auditare externe și independente, cum sunt cele care furnizează certificarea/înregistrarea conformității cu standardele din seria ISO 9000.
Controlul calității este o parte componentă a asigurării calității și managementului calității. Controlul calității proceselor are o semnificație largă, în sensul că organizația trebuie să identifice și să proiecteze procesele de producție, de montaj  și de service care influențează direct calitatea produsului final și trebuie să asigure că aceste procese se desfășoară în condiții controlate. Astfel de condiții controlate includ, după caz, controale adecvate pentru materiale, echipamente de producție, instalare și service aprobate, conformitatea cu standarde/coduri de referință, cu planuri ale calității, proceduri scrise și instrucțiuni de lucru, software pentru calculatoare, aprobări/autorizări adecvate ale proceselor etc.
Ținerea sub control a proceselor implică ținerea sub control a materialelor, trasabilitate și identificare, mentenanța echipamentelor, ținerea sub control a modificărilor procesului, stadiul verificărilor , produse neconforme.
Proiectarea de către organizație a proceselor de producție și a proceselor de instalare/montaj trebuie să ia în considerare condiții controlate dintre care fac parte:
Un control tipic al proceselor de fabricație trebuie să fie constituit din:
Pentru a implementa asigurarea calității proceselor și produselor într-o organizație se poate utiliza pe larg Integrarea modelelor de capabilitate și maturitate . Nivelurile de maturitate ale CMMI pot fi împărțite în cinci faze de evoluție sau niveluri de capabilitate și maturitate, pe care o organizație le poate parcurge prin efectuarea de activități specifice în organizație, în procesul de dezvoltare de noi produse.
Controlul calității constă din inspecții și încercări în timpul fabricației și după aceasta, și au ca scop asigurarea conformității produsului cu cerințele calității. Principalele activități desfășurate în cadrul procesului managerial de control al calității produselor și proceselor sunt următoarele:
Controlul proceselor de fabricație a fost ridicat la rangul de componentă majoră a asigurării calității în anii '50 ai secolului trecut. Există  o serie de tehnici uzuale pentru controlul proceselor de fabricație, după cum urmează:
Producătorul trebuie să efectueze toate inspecțiile, încercările finale și verificări ale funcționării , în conformitate cu planul calității și/sau cu procedurile documentate pentru a finaliza dovezile de conformitatea produsului finit cu condițiile specificate. Planul calității și/sau procedurile documentate pentru inspecțiile și încercările finale trebuie să impună ca toate inspecțiile și încercările specificate, inclusiv cele specificate fie la recepția/primirea produsului, fie în cursul fabricației acestuia să fie efectuate și ca rezultatele controalelor și încercărilor să satisfacă condițiile specificate.
Standardul SR EN ISO 9002: 1995 8   precizează că producătorul trebuie:
Metoda Demerite sau metoda penalizării defectelor permite stabilirea nivelului global de calitate a produselor, executate într-o anumită perioadă de timp sau în cazul unei serii de produse, cu ajutorul unui indicator, „indicele demeritelor”, determinat pe baza „neconformităților” sau a defectelor descoperite la controlul final.
Denumirea metodei provine de la termenul francez démérite care înseamnă lipsa de merite, greșeală care trebuie sancționată.
Cazurile în care se recomandă aplicarea acestei metode de evaluare sunt următoarele:
Metoda Demeritelor sau metoda penalizării defectelor permite evaluarea calității ținând cont de natura și importanța defectelor. Această metodă se pretează pentru orice metodă de control: integral, prin sondaj, pe fluxul de fabricație sau la recepția produselor. Este o metodă rapidă și ușor de utilizat, însă nu este cea mai precisă pentru evaluarea calității.
Principiul metodei constă din clasificarea defectelor după consecințele/implicațiile acestora asupra produselor și adoptarea unui sistem de ponderi de penalizare , corespunzătoare fiecărui tip de defect.
În general, defectele unui produs pot fi clasificate după natura lor în:
În cadrul fiecărei grupe se regăsesc patru clase de defecte, cu influențe diferite asupra comportării în funcționare a produsului analizat și care se diferențiază după importanță sau gravitate. Ponderile de penalizare  sunt stabilite la valori cu atât mai mari cu cât gravitatea defectului este mai mare . Cifrele de pondere fixate trebuie să fie cât mai simple, de exemplu: 1, 2, 5, 10, 20, 50. 9 
Tipurile și definițiile celor patru clase de defecte sunt:
Demeritul poate fi „obiectiv” , atunci când valoarea sa D0 este fixată pe baza unei ipoteze asupra frecvenței admisibile a defectelor sau pe baza valorii medii obținute pe un anumit interval de timp.
Indicele demeritului ID este definit de raportul: 10 
ID = D/D0
Dacă:
ID < 1 atunci calitatea este superioară celei de referință; o valoare scăzută a indicelui înseamnă o calitate a produsului mai ridicată;
ID > 1 atunci calitatea este inferioară celei de referință.
Ca niveluri de referință se iau:
Metoda demeritelor se poate aplica cu succes în activitățile de analiză și evaluare a calității unui produs.
Calitatea unui produs depinde în primul rând de proiectarea/planificarea calității. Planificarea calității constă dintr-un set de acțiuni care stabilesc obiectivele și condițiile referitoare la calitate, în evoluția de la idee la desenele de execuție ale produsului.
Scopul principal al proiectării este de a crea produse care vor satisface toate necesitățile clienților și care pot fi fabricate la costuri competitive. Proiectarea are un rol important în problema asigurării calității produselor sau serviciilor, iar o proiectare defectuoasă poate constitui o cauză majoră a apariției defectelor și neconformităților produsului.
Activitatea de proiectare a produselor necesită parcurgerea unei succesiuni de pași, după cum urmează:
Cerințele funcționale și de calitate ale produselor, dorite de clienți, constituie baza datelor de intrare ale proiectării. De regulă, datele de intrare ale proiectării produselor constă din:
Pentru diferite compartimente, datele de intrare tipice care pot contribui la procesul proiectării sunt următoarele:
Datele de ieșire ale proiectării sunt:
Pe baza acestor date se va face procurarea materialelor, producția, controlul și verificarea produsului.
Verificarea proiectului înseamnă evaluarea oficială, documentată și sistematică a acestuia, efectuată de persoane care nu sunt direct implicate în proiectare. Standardul ISO 9001 descrie patru măsuri prin care proiectele pot fi verificate:
Un proces de îmbunătățire a calității conține o serie de pași sau acțiuni care trebuie luate în considerare și efectuate. Procesele sau modelele de îmbunătățire pot varia de la o organizație la alta. Cel mai simplu proces este reprezentat de ciclul PDCA , în traducere „planifică-execută-verifică-acționează.”
Modelul în 10 pași, descris de Nancy R. Tague 11  este un  proces „generic” și constă în următorii pași:
1. Ce dorim să realizăm? Identificarea planului și eleborarea etapei inițiale.
2. Cui îi pasă și de ce îi pasă? Se identifică clienții și cerințele lor.
3. Cum și cât de bine procedăm? Se evaluează starea curentă.
4. Ce se poate îmbunătăți? Se definesc scopurile, diferențele dintre starea actuală și scopurile și oportunitățile de îmbunătățire.
5. Ce ne împiedică să îmbunătățim? Identificarea barierelor și cauzelor principale.
6. Ce schimbări se pot face pentru îmbunătățire? Se dezvoltă soluții și planuri de îmbunătățire.
7. Se trece la treabă! Se implementează soluția.
8. Cum ne-am descurcat? Mai faceți o încercare, dacă este necesar. Se monitorizează rezultatele. Se reîncepe de la zero, dacă este necesar.
9. Dacă soluția/planul a funcționat, cum putem să obținem aceleași rezultate de fiecare dată? Se standardizează.
10. Ce am învățat? Se finalizează proiectul, se identifică lecțiile învățate și se confirmă rezultatele.
Serviciul reprezintă o acțiune, o prestație prin care se obține o utilitate cu valoare economică sau socială pentru un terț. Elementul caracteristic al serviciului este absența din rezultatul serviciului a bunurilor materiale.
Teoria calității se aplică integral și serviciilor, dar cu următoarele particularități:
Aprecierea serviciilor depinde de caracteristicile tipologice și caracteristicile calitative ale serviciilor.
Caracteristicile tipologice sunt funcție de criteriile „scop” și „mod de obținere”. Scopul este criteriul care clasifică serviciile în : servicii productive, servicii publice, servicii culturale, servicii economice. În conformitate cu standardul SR ISO 9004-2: 1994 12 , serviciile cărora li se poate implementa un sistem al calității pot fi clasificate astfel:
Caracteristicile calitative sunt cele care permit compararea serviciilor. Cumpărătorii fac comparații între servicii similare și prețul nu mai este argumentul decisiv în alegerea serviciului. 10 
