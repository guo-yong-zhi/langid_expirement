Atacul armat de la coaforul Perla a avut loc la data de 5 martie 2012 la ora locală 17:30 în salonul Perla de pe Șoseaua Stefan cel Mare, Sector 2, București. 1  Autorul, Gheorghe Vlădan s-a dus înarmat la locul de muncă al soției și a început să tragă, ca urmare a atacului au murit două persoane iar alte șase au fost rănite. 2 
La ora 14 atacatorul a venit la salon, unde s-a certat cu soția sa, înainte să plece foarte nervos și-a amenințat nevasta că se va răzbuna pe ea. A revenit înarmat cu o armă semiautomată Glock, calibrul 9 mm, pe care o deținea legal, având în vedere și calitatea sa de agent de poliție. La ora 17:30 după o discuție scurtă cu Felicia, soția sa, și Mariana Bendre, casiera salonului, a început să tragă, împuscând 8 persoane. 1  Vlădan a descărcat toată muniția din încărcătorul pistolului, în total 11 gloanțe, din acestea un singur glonț a fost tras înspre exterior, prin geam, fiind recuperat de criminaliști dintr-un loc de joacă. 3  Agentul de poliție a scos Glockul din haină și a împușcat-o pe soția sa în piept, iar apoi a tras în casieră trei goanțe, două în piept și unul în cap. Ulterior a mai tras în trei cliente ale salonului, doi clienți ai frizeriei și o altă angajată a salonului de coafură. 3 
Din cele opt persoane împușcate, casiera, împușcată în cap, a decedat pe loc, iar soția agresorului, rănită în zona toracelui, a decedat la spital. La spitalele Elias și Floreasca au ajuns câte trei răniți. 3  La spitalul Elias  au ajuns: o femeie de 32 de ani ce a fost împușcată în coapsa dreaptă, un bărbat de 56 de ani cu o împușcat în genunchiul stâng  și o altă femeie de 40 de ani care are ambele gambe străpunse de un glonț, ce a părăsit organismul, dar care a fracturat tibia. 4  La spitalul Floreasca au ajuns: o femeie de 54 și un bărbat de 56 amândoi cu plăgi împușcate la nivelul pieptului și un bărbat de 56 de ani împușcat în genunchi. 3 
Autorul atacului este Gheorghe Vlădan un bărbat de 53 de ani, angajat al Ministerului Administrației și Internelor ca ambulanțier al Policlinicii MAI din București. 5  Pe 12 februarie 2013, Gheorghe Vlădan a fost condamnat la închisoare pe viață.
Ministrul Administrației și Internelor, Gabriel Berca, a dispus miercuri destituirea din funcția de director general al Direcției Generale de Poliție a Municipiului București a chestorului de poliție Vasile Viorel și înlocuirea lui cu Lucian Florin, de asemenea fostul director și șapte subalterni sunt cercetați pentru mai multe nereguli. 5 
