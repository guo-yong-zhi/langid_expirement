Vitalie Calașnicov  a fost un regizor de film și operator imagine din Republica Moldova.  
Vitalie Calașnicov s-a născut la data de 26 martie 1936, în orașul Abakan din Hakasia. A urmat studii de operatori de imagine film la Institutul Unional de Cinematografie - VGIK din Moscova .
După absolvirea VGIK, a fost angajat în anul 1961 ca operator de imagine la studioul cinematografic "Moldova-film", apoi în anul 1987 s-a transferat la studioul "Telefilm-Chișinău". A colaborat cu regizorii Valeriu Gagiu, Vlad Ioviță și Emil Loteanu la filmele "Gustul pâinii", "Lăutarii" și "Dimitrie Cantemir" . 
De asemenea, a colaborat la realizarea de filme documentare, fiind și regizor și operator de imagine la unele dintre ele. A fost membru al Uniunii Cineaștilor din Moldova. A primit Premiul Național în anul 1976.
Vitalie Calașnicov a încetat din viață la data de 5 martie 1995, în municipiul Chișinău. 
