  Ordine religioase 
Ordinul Pasionist  prescurtare CP este un ordin religios din Biserica Romano-Catolică, fondat în 1725 de Paul al Crucii. Este o Congregație clericală masculină recunoscută de papa Benedict al XIII-lea în anul 1725 1 .
Pentru că în Valahia exista o populație catolică, sub administrarea Diecezei de Nicopole ad Hystrum, care revenea unui episcop din Ordinul pasionist, au fost trimiși aici primii călugări misionari din acest ordin începând cu 1804. Primii misionari din Ordinul pasionist au fost Francesco Ferreri și Giacomo Sperandio, care au ajuns în Valahia la scurt timp după moartea fondatorului ordinului, Paul al Crucii. 2  
După 1812, odată cu mutarea Diecezei de Nicopole ad Hystrum la Biserica Romano-Catolică din Cioplea, episcopii pasioniști și-au mutat  reședința episcopală în Valahia, până la insituirea canonică a Arhidiecezei Romano-Catolice din București. 
În 1832 cel de al doilea episcop pasionist, Giuseppe Molajoni, episcop de Nicopole și administrator apostolic al Valahiei, a intenționat să mute reședința din satul Cioplea în București, pe un teren nou achiziționat, fapt realizat în anii următori. În 1847 noua reședință din București a fost mistuită de flăcări, de cel mai mare incendiul produs în noaptea aceluiași an, în București, fiind unul dintre cele mai devastatoare incendii care a mistuit o bună parte din București, zi în care se sărbătoreau Paștile. 3 
Congregația Pasioniștilor este prezentă în următoarele țări: în Europa , în  America  , în  Africa  , Asia  și în  Oceania  
