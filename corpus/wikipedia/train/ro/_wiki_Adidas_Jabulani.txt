Adidas Jabulani a fost mingea oficială a Campionatului Mondial de Fotbal 2010. Mingea a fost lansată în Cape Town, Africa de Sud la 04 decembrie 2009. Jabulani înseamnă „a fi fericit” în zulu.
Mingea a fost, de asemenea folosită ca minge de meci la Campionatul Mondial al Cluburilor FIFA 2009 în Emiratele Arabe Unite, iar o versiune specială a mingii, Jabulani Angola, a fost folosită la Cupa Africii pe Națiuni 2010.
Mingea a fost construită folosind un nou design, constând în 8  panouri tridimensionale lipite termic. Acestea sunt sferic-turnate din acetat de etilen-vinil și poliuretani termoplastic. Suprafața mingii este texturată cu caneluri, o tehnologie dezvoltată de Adidas, numită GripnGroove 1  care este menită să îmbunătățească aerodinamica mingii. Mingii i-a fost îmbunătățită considerabil aerodinamica, fiind dezvoltată în parteneriat cu cercetători de la Universitatea din Loughborough, Marea Britanie. 2 
Mingea are patru elemente triunghiulare de design pe un fundal alb. Unsprezece culori diferite sunt folosite, reprezentându-i pe cei 11 jucători și cele 11 limbi oficiale din Africa de Sud. 3  Jabulani Angola, folosită la Cupa Africii pe Națiunii 2010 în Angola, a fost colorată pentru a reprezenta culorile steagului național al Angolei care este format din galben, roșu și negru. 4   Pentru finala care se va disputa în Johannesburg pe 11 iulie va fi folosită o minge specială care va avea panouri aurii. Mingea se va numi „Jo'bulani”, fiind alcătuită din porecla orașului Johannesburg „Orașul de Aur”. 
Mingile sunt făcute în China, folosind latex produs în India, poliuretan-elastomer termoplastic din Taiwan, acetat de vinil de etilenă, izotrop poliester / bumbac, adeziv și cerneală din China. 5 
O versiune aurie a mingii Jabulani, Jo'bulani, a fost anunțată ca mingea Finalei Campionatului Mondial. Numele mingii a fost inspirat de orașul Johannesburg, care este poreclit adesea Jo'burg, fiind și locul finalei din 2010. Aceasta este a doua minge produsă pentru Finala Campionatului Mondial, prima fiind produsă pentru Campionatul Mondial din 2006. Singurele echipe care vor juca cu această minge sunt cele două care ajung în finală. 
Grupa A • Grupa B • Grupa C • Grupa D • Grupa E • Grupa F • Grupa G • Grupa H
