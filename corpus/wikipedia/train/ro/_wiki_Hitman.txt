Hitman este o serie de jocuri video de stealth produsă de Eidos Interactive pentru diferite platforme, printre care și PC. Hitman: Codename 47 este primul joc din seria de succes Hitman. A fost urmat de Hitman 2: Silent Assassin, Hitman: Contracts și Hitman: Blood Money. În anul 2012 a fost scos pe piață „Hitman: Absolution”, creat de IO Interactive împreună cu alți 3 colaboratori, în studiourile din Montreal. Un al șaselea titlu, Hitman 6 , va fi lansat pentru noua generație de console și pentru Windows.
Seria de jocuri s-a extins într-un film cu același nume și într-un roman, „Hitman: Enemy Within” scris de William C. Dietz.
Jocurile dispun de o combinație de muzică electronică, orchestră și cor, compusă de Jesper Kyd.
