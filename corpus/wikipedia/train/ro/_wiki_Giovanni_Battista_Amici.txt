Giovanni Battista Amici  a fost un profesor universitar, astronom, matematician, microscopist, optician și un biolog italian.
După studiile pe care le-a urmat la Universitatea din Bologna, Giovanni Battista Amici a devenit profesor de matematici la Modena. În 1831, a devenit inspector general de studii al ducatului.
Câțiva ani mai târziu, a ales să conducă Observatorul din Arcetri 10 , la periferia orașului Florența, până în 1859, când i-a succedat Giovanni Battista Donati. Paralel cu aceste activități, a susținut conferințe la Muzeul de Istorie naturală din oraș.
Numele său este asociat cu îmbunătățirile pe care le-a adus oglinzilor utilizate la telescoape. În 1825, a realizat combinații de lentile acromatice, pe care le-a folosit la perfecționarea microscopului. 11  Tot în domeniul perfecționării microscopului, Giovanni Amici a inventat, în 1850, un obiectiv cu imersiune. 11  
Este autorul unor diverse observații astronomice îndeosebi privitoare la stelele duble, sateliții lui Jupiter, măsurarea diametrului Soarelui, la poli și la ecuator etc. 
A făcut numeroase observații de biologie asupra circulației sevei la vegetale, fructificarea lor, infuzoare / ciliofore etc.
