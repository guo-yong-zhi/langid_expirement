Salonul Internațional Auto de la București  este o expoziție automobilistică organizată o dată la doi ani în România.
SIAB se desfășoară într-un interval de zece zile 1 .
În anul 2007, SIAB s-a desfășurat pe o suprafață de 50.000 mp, în cadrul Romaero Băneasa 2 ,
și a avut 250.000 de vizitatori, la fel ca în 2005 3 .
În 2007, vânzarile de bilete s-au ridicat la peste 1,25 de milioane de euro, iar din închirierea standurilor expozanților s-au încasat 3,5 milioane de euro 2 .
Costul mediu de închiriere a unui stand în cadrul SIAB 2007 a fost cuprins între 50 și 90 de euro pe metrul pătrat, în timp ce costul necesar construcției standului au fost de 445 de euro pe metru pătrat 4 .
În anul 2003 au participat 125 de expozanți pe o suprafață de 38.000 metri pătrați 5 .
În anul 2001, în cele zece zile de desfășurare a evenimentului au fost mai bine de 20.000 de vizitatori în fiecare zi 5 .
Până în anul 2003, evenimentul s-a numit Salonul Auto București 6 .
Edițiile SIAB din 2009 și 2011 au fost anulate 7 .
După o pauză de 11 ani, la București a fost organizată o nouă ediție, inaugurată la 23 martie 2018, în spațiile expoziționale Romexpo, pavilioanele B1, B2 și B3. 8 
