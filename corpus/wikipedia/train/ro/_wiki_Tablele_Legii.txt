Tablele Legii, cunoscute și ca Tablele de Piatră sau Tablele lui Moise, , în Biblia ebraică, au fost cele două bucăți de piatră inscripționate cu cele Zece Porunci, atunci când Moise a urcat pe Muntele Sinai, după cum este scris în Cartea Exodului. Exodus 31:18 se referă la table ca „table ale legii, table de piatră”.
Potrivit Bibliei, au fost două seturi. Primul set de table, scris cu degetul lui Dumnezeu , a fost sfărâmat de Moise atunci când s-a mâniat văzându-i pe Copii lui Israel închinându-se unui vițel de aur  și cel de-al doilea a fost cioplit mai târziu de Moise și rescris de Dumnezeu. 
În conformitate cu învățăturile tradiționale ale iudaismului din Talmud, tablele au fost confecționate din pietre de safir albastru ca o aluzie simbolică la cer, Rai și în cele din urmă la tronul lui Dumnezeu. Mulți cercetători ai Torei au susținut, cu toate acestea, că „sapirul” era, de fapt, lapis lazuli .  1 
Potrivit Bibliei, atât primul set sfărâmat, cât și al doilea set nesfărâmat au fost depozitate în Chivotul Legământului .
În ultimele secole tablele au fost descrise și reprezentate în tradiția populară ca dreptunghiulare cu marginile superioare rotunjite, dar acest aspect nu are prea mare bază în tradiția religioasă. Potrivit tradiției rabinice, ele erau dreptunghiulare cu colțuri ascuțite 2  și într-adevăr ele sunt reprezentate astfel în picturile din secolul al III-lea din Sinagoga Dura-Europos și în arta creștină din mileniul I, 3  bazându-se pe tradițiile evreiești de iconografie.
Tablele rotunjite apar în Evul Mediu, având forma și mărimea tablelor de scris contemporane cu balamale . Pentru Michelangelo și Andrea Mantegna ele încă mai au colțuri ascuțite  și au aproximativ aceleași dimensiuni ca în tradiția rabinică. Artiștii de mai târziu precum Rembrandt au tendința de a combina forma rotunjită cu o mărime mai mare. În timp ce, după cum s-a menționat mai sus, tradiția rabinică susține că tablele erau pătrate, potrivit unor specialiști, rabinii înșiși au aprobat reprezentarea tablelor rotunjite în replici, astfel încât replicile nu se potrivesc exact cu tablele istorice. 4 
Potrivit Talmudului, lungimea și lățimea fiecărei tablete era de șase tefachim, și fiecare avea grosimea de trei tefachim - respectiv aproximativ 50 și 25 centimetri, 5  , deși există tendința de a fi reprezentate mai mari în artă. De asemenea, conform tradiției, cuvintele nu au fost gravate pe suprafață, ci mai degrabă au fost găurite în piatră.
În tradiția religioasă evreiască, aranjarea poruncilor pe cele două table este interpretată în moduri diferite. Rabinul Hanina ben Gamaliel a spus că fiecare tablă conținea cinci porunci, „dar Înțelepții spun zece pe o tablă și zece pe cealaltă”. 6  Pentru că poruncile stabilesc un legământ, este probabil că acestea au fost copiate pe ambele table. Acest lucru poate fi comparat cu tratatele diplomatice ale Egiptului Antic, în care un exemplar a fost făcut pentru fiecare parte. 7  Dar tablele puteau conține nu doar cele Zece Porunci, ci și precepte suplimentare și cuvinte așa cum se poate deduce din versetele Exodul 31:18, Exod 34:1, Exod 34:27-28.  8 
Replicile tablelor, cunoscut sub numele de tabot sau sellat, sunt o parte esențială a practicii Bisericii Ortodoxe Etiopiene, care susține că originalul Chivot al Legământului este păstrat în Biserica Sfânta Maria a Sionului din Axum. 9 
Coranul afirmă că tablele i-au fost date lui Moise, fără a se face vreo referire explicită la conținutul lor:
Aceste table nu sunt sfărâmate în Coran, ci luate mai târziu de Moise de pe jos:
Colțuri rotunde, sec. al XIII-lea, Franța
Colțuri rotunde, c. 1390
Colțuri ascuțite, Michelangelo
Andrea Mantegna, c. 1461
Moise a primit tablele de piatră, scrise cu degetul lui Dumnezeu
