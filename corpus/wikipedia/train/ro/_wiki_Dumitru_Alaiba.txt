Dumitru Alaiba  este un politician și economist din Republica Moldova, care în prezent îndeplinește funcția de Viceprim-ministru și Ministru al Dezvoltării Economice și Digitalizării în Guvernul Republicii Moldova.
Din anul 2005, Dumitru Alaiba și-a început cariera în domeniul serviciilor de consultanță, fiind angajat în companii internaționale și activând în mai multe țări, precum Finlanda, Letonia, România, Austria. În 2009, s-a întors în Republica Moldova, unde și-a continuat cariera, activând în cadrul Cancelariei de Stat. 
În 2011, a participat la fondarea Consiliului Economic pe lângă Prim-ministrul Republicii Moldova  și a condus reformele de reglementare a activității mediului de afaceri. La sfârșitul anului 2015, a decis să se retragă din poziția de funcționar public, devenind freelancer. Fiind parte a societății civile, a conlucrat cu diferite organizații neguvernamentale și fundații. Tot în această perioadă, a devenit co-fondatorul a două mici afaceri în Moldova.
În perioada anilor 2016 - 2019, Dumitru Alaiba a fondat și condus CPR Moldova - un ONG care promovează transparența drepturilor omului și apără democrația moldovenească, iar începând cu 2019, a revenit la activitatea sa în domeniul economic.
Tot în 2019, alături de echipa Partidului Acțiune și Solidaritate , Dumitru Alaiba a fost încurajat să participe la alegerile parlamentare, ca ulterior să fie ales deputat în Parlamentul Republicii Moldova, fiind numit și în funcția de Președinte al Comisiei Parlamentare pentru economie, buget și finanțe. În 2022, a devenit Viceprim-ministru și Ministru al Economiei în cadrul Guvernului Gavrilița, iar odată cu numirea unui nou Executiv și reformarea instituției, în februarie 2023, a intrat în funcția de Viceprim-ministru și Ministru al Dezvoltării Economice și Digitalizării în Guvernul Recean.
Dumitru Alaiba s-a născut în satul Stoicani, raionul Soroca, RSS Moldovenească , la data de 14 aprilie 1982, dar a copilărit în satul Ocnița. În 2004, a absolvit Academia de Studii Economice din Moldova, licențiat în Finanțe, iar în 2005 a obținut diploma de master în ”International Project Management” de la Universitatea de Științe Aplicate din Rovaniemi, Finlanda.
Februarie 2023 - prezent
Viceprim-ministru, Ministru al Dezvoltării Economice și Digitalizării al Republicii Moldova 
2022 - februarie 2023
Viceprim-ministru, Ministru al Economiei al Republicii Moldova 
2019 - 2022
Deputat în Parlamentul Republicii Moldova
A deținut funcția de deputat în Parlamentul Republicii Moldova din partea blocului ACUM, ales în circumscripția 51, SUA, Canada. După alegerile parlamentare din 2021, ajunge deputat pe lista Partidului Acțiune și Solidaritate. 
2017 - 2019
Director de Programe la CPR Moldova
A fost co-fondatorul CPR Moldova. În doi ani, CPR a acumulat un portofoliu de 6 proiecte cu un buget total de aproximativ 400 mii Euro.
Misiunea CPR Moldova este lupta cu corupția și promovarea democrației și drepturilor omului din Republica Moldova, promovarea reformelor de bună guvernare și a acțiunilor îndreptate împotriva corupției din justiție, economie și administrație publică. 
2017 - 2019
Co-fondator la două mici afaceri în Moldova
A fost co-fondator la spațiul de coworking pe strada Armenească 13A din Chișinău și la restaurantul/ barul C51. Împreună, aceste afaceri au creat șase locuri de muncă și susțin alte 20 locuri de muncă în Moldova.
2016 - 2019
Freelancer
A conlucrat cu Open Society Foundations, Fundația Soros Moldova, sic.md, Oxford Policy Management, Programul Națiunilor Unite pentru Dezvoltare, Fundația Konrad Adenauer și altele.
2013 – 2016
Consiliul Economic pe lângă Prim-ministrul Republicii Moldova, Șeful Secretariatului, angajat de Banca Europeană pentru Reconstrucție și Dezvoltare. 
A fost responsabil de promovarea reformelor-cheie ce reglementează activitatea mediului de afaceri.
https://consecon.gov.md/ro/, în inițiativele sale contribuie la eliminarea barierelor, promovarea unori reguli și proceduri clare și creșterea transparenței în mediul economic al Republicii Moldova.
2009 – 2013
Guvernul Republicii Moldova, Cancelaria de Stat
A avut funcția de Șef adjunct al Direcției Politici, Planificare Strategică și Asistență Externă. 1 
2008 – 2009
Human Dynamics, Austria - Business Development Manager
A coordonat proiecte internaționale de dezvoltare în Balcani și CSI.
2007 - 2008
EU TACIS, Ministerul Dezvoltării Regionale și al Administrației Locale al Letoniei - Manager financiar de proiect
A fost responsabil de gestiune financiară într-un internațional cu zece parteneri din țări ale regiunii Mării Baltice .
2005 - 2007
Helsinki Consulting Group Ltd, Finlanda - Manager de proiect
În afara activității politice, Dumitru Alaiba este căsătorit cu jurnalista estoniană, Marian Manni și are doi copii – Adrian Mihai și Lora Linda. El vorbește fluent limbile română, engleză și rusă și este interesat de dezvoltarea sectorului de tehnologie și inovație din Republica Moldova.
