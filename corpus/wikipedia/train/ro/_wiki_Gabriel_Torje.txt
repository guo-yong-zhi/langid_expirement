Gabriel Torje  este un fotbalist român, care joacă pe post de mijlocaș lateral la Gençlerbirliği în TFF First League⁠. Pe plan internațional, are prezențe la națională pentru România U17, România U21 și România.
A debutat la 16 ani în Liga I, la FCU Politehnica Timișoara. În septembrie 2010, la doar 20 de ani, a debutat în prima reprezentativă a României, fiind titularizat de Răzvan Lucescu într-un meci contra Albaniei. A fost fotbalistul român al anului 2011. 3 
Micuțul mijlocaș a cunoscut consacrarea la echipa de pe Bega, unde a jucat între anii 2005 și 2008. Acesta a debutat în Liga I la meciul Poli Timișoara - FC Argeș, Gheorghe Hagi fiind cel care l-a promovat pe fotbalist. Tot în anul 2006, evoluțiile bune de la echipa de club l-au propulsat la echipa națională de tineret.
În 2008, pe când avea doar 18 ani și era considerat o mare speranță, Gabriel Torje a fost cumpărat de Dinamo pentru suma de 2 milioane de euro. 4  Transferul i-a deschis mai târziu și poarta spre echipa mare a României, unde a debutat în anul 2010. Pentru Dinamo a jucat 108 meciuri și a marcat 17 goluri. La unul din ultimele sale meciuri pentru echipă, în finala Cupei României, a izbucnit în plâns pe gazon după ce echipa sa a pierdut trofeul în fața Stelei.
După 3 ani petrecuți la Dinamo, mijlocașul a fost cumpărat de echipa italiană Udinese Calcio pentru suma de 5 milioane de euro. 5  A impresionat la debutul său în Serie A, italienii spunând la un moment dat că este înlocuitorul perfect pentru Alexis Sanchez, care a fost vândut la FC Barcelona. Românul nu s-a adaptat însă în Italia și a fost împrumutat în Spania. În sezonul petrecut la Udinese a jucat 21 de partide și a marcat două goluri.
În iunie 2012, Gabriel Torje a ajuns în Spania, unde a fost împrumutat pentru un sezon la echipa din Primera Division, Granada CF. 6  Aici a avut mai mult succes, fiind considerat unul dintre transferurile cele mai reușite ale sezonului din Primera Division. A fost de asemenea foarte lăudat după ce echipa sa a câștigat meciul din campionat cu Real Madrid CF, de pe 2 februarie, unde a fost unul dintre cei mai buni oameni ai partidei. 7 
Pe 2 septembrie 2013, Torje și-a început cea de-a doua aventură în Peninsula Iberică, fiind împrumutat pentru un sezon la RCD Espanyol, al doilea cel mai mare club din Barcelona. 8  El a debutat pen 23 septembrie într-o victorie 3-2 cu Athletic Bilbao. A jucat în 12 meciuri, dintre care șase din poziția de titular, dar fără să înscrie vreun gol. Astfel, formația spaniolă nu a activat opțiunea de cumpărare la sfârșitul împrumutului.
Torje revine la Udine, dar deja în iunie 2014 este împrumutat clubului turc Torku Konyaspor. 9 
În septembrie 2021, Torje s-a întors la Dinamo București. 10  A fost printre componenții echipei Dinamo care a suferit prima retrogradare din istoria de 74 de ani a clubului. 11 
La 3 iunie 2022, Torje a semnat un contract cu Farul Constanța, echipă antrenată de Gheorghe Hagi. 12 
Torje a debut la echipa națională, pe 3 septembrie 2010, într-un meci împotriva Albaniei. A marcat primul său gol împotriva Ciprului în 2011.
Interviuri
