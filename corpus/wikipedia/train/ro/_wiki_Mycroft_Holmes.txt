Mycroft Holmes este un personaj literar fictiv creat de Sir Arthur Conan Doyle și care apare în mai multe povestiri cu Sherlock Holmes, prima dintre ele fiind Traducătorul de greacă . El este fratele mai mare  al celebrului detectiv Sherlock Holmes.
Dotat cu puteri deductive care le depășesc chiar și pe cele ale fratelui său mai mic, Mycroft este totuși incapabil de a efectua o muncă de detectiv similară cu cea a Sherlock din cauza faptului că el nu este dispus să depună efortul fizic necesar pentru a-și verifica concluziile.
În timp ce povestirile lui Conan Doyle nu indică în mod clar ce poziție ocupă Mycroft Holmes în guvernul britanic, Sherlock Holmes spune că "Uneori, el este guvernul britanic  omul cel mai indispensabil din țară." El pare că este un fel de computer uman:
Mycroft a apărut sau a fost menționat în patru povestiri ale lui Doyle: "Traducătorul de greacă", "Ultima problemă", "Casa pustie" și "Planurile Bruce-Partington". Deși el își exercită, ocazional, aptitudinile de observare și de deducție în acele povestiri, el rămâne totuși un dezlegător de mistere sedentar, oferind soluții care nu se bazează pe dovezi și îl lasă pe Sherlock să se ocupe de orice alt detaliu practic. De fapt, lipsa de spirit practic a lui Mycroft este un handicap grav, în ciuda talentelor sale deductive: în "Traducătorul de greacă", greșelile în abordare aproape că îl costă viața clientului său.
Mycroft seamănă cu Sherlock, dar este descris în "Traducătorul de greacă" ca fiind "un om mult mai mare și mai robust". În "Planurile Bruce-Partington", este oferită următoarea descriere:
Mycroft își petrece o mare parte a timpului la Clubul Diogene, al cărui cofondator este.
Mycroft Holmes a fost portretizat de mai multe ori în adaptările cinematografice, cele pentru televiziune și cele radiofonice ale povestirilor cu Sherlock Holmes.
Personajul a fost folosit de mai multe ori în opere literare care nu sunt adaptări ale povestirilor cu Holmes:
Mycroft este menționat uneori și în cultura populară:
