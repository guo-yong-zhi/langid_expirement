Biserica de lemn Sf. Maria din Letca, se află în localitatea omonimă din județul Sălaj și datează din anul 1665, an înscris în dreapta portalului de intrare. Această biserică este cunoscută și sub numele de biserica iobagilor, ceea ce indică o împărțire anterioară a comunității după statutul social, distincție întâlnită în mai multe așezări din nordul Transilvaniei. Biserica de lemn a iobagilor din Letca se află pe noua listă a monumentelor istorice sub codul LMI:  SJ-II-m-B-20251.
În Letca a existat și o a doua biserică de lemn, a nobililor , mutată în 1991 la Oradea. Din 1992 există în sat o biserică de zid, care a preluat în mare măsură funcția celor de lemn.
Inscripția în chirilice de deasupra intrării: "Această sfntă besearecă ou făcut Iacob Ionașc și cu popa Văsiiu în ani Domnului 1665 mț  mar 11 dn ", surprinde momentul final, cel al consacrării construcției. 2  Din această afirmație nu se poate stabili cu precizie dacă aceștia au fost ctitorii sau meșterii construcției, dar, în lipsa titlului de meșter, se poate înclina spre prima variantă. 
Biserica a fost pictată pe interior în jurul anilor 1806 - 1807, anii precizați de literatura de specialitate neputând fi verificați datorită faptului că inscripția care data pictura nu se mai păstrează. Astfel, istoricul de artă Marius Porumb amintește 3  inscripția citită de Nicolae Iorga la începutul secolului XX: "Aciasă beserică s-au zugrăvit... și s-au scris de...Pricop Zugravu, leat 1806" 4 . Istoricul de artă Ioana Cristache-Panait a atribuit aceluiaș zugrav și pictarea iconostasului și a ușilor împărătești. 5  Pe acestea din urmă se poate citi inscripția: "Aceste zvere le au plătit robul lui Dumnezeu Fericean Nechită". Întreaga pictura murală este în mare parte distrusă de intemperii, nu doar înscrisul care o data. Restaurările prin care a trecut biserica, ultima operațiune de acest fel încheindu-se în anul 2009 6  iar cea de dinaintea acesteia având loc spre sfârșitul deceniului al șaptelea al secolului trecut 7 , dau posibilitatea păstrării și pentru viitor, măcar parțial, a frumoasei picturi interioare a bisericii. 
Mica biserică de lemn, cu lungimea de aprox. 8,75 m și lățimea de aprox. 4,10 m, aflată în centrul satului se remarcă prin planul său simplu, dreptunghiular cu absida altarului spre răsărit, nedecroșată, poligonală cu trei laturi. Intrarea în biserică se face pe latura de sud. Intrarea duce spre pronaosul bisericii. Picioarele turnului clopotniță coboară până în pronaos, așezându-se pe lângă pereții acestuia. Prin intermediul unui orificiu, practicat în mijlocul tavanului de scânduri al pronaosului, cu ajutorul unei frânghii pot fi acționate clopotele aflate în turn. Tot din pronaos se poate ajunge în podul bisericii prin intermediul unei scări scobite din trunchiul unui copac. Același timp de scară mai poate fi întâlnit și la biserica de lemn din Noțig. Trecerea din pronaos spre naos se face prin intermediul unei uși ce avea atât ancadramentul cât și foaia, cândva frumos decorată cu pictură. Din păcate deteriorarea picturii face ca scenele pictate să fie destul de greu de recunoscut. Cu toate acestea deasupra intrării în naos este prezentată scena Schimbării la față. De remarcat faptul că peretele despărțitor dintre naos și pronaos este compact, nefiind practicate în acesta orificii pentru audierea slujbei de către cei aflați în pronaos. Naosul este acoperit cu o boltă semicilindrică. În această încăpere programul iconografic este dominat de scene din viața domnului nostru Isus Hristos. Patimile Mântuitorului ocupă zona mediană a înălțimii naosului. Pe timpanul de vest, cu care se încheie bolta naosului, sunt prezentate o serie de scene descrise în Vechiul Testament, scene cum ar fi Facerea lui Adam, Ispitirea lui Adam și Eva de către diavol sau Izgonirea lui Adam și Eva din Rai. 
O imagine mai puțin întâlnită, ce face trimitere la textul Apocalipsei, se află reprezentată la ieșirea din naos spre pronaos. Un balaur, roșu, cu șapte capete cu coarne, cu labe cu ghiare și coadă foarte lungă este încălecat de un personaj - probabil feminin ce are în fiecare mână căte un obiect. În mîna stângă poartă probabil o sabie iar în cea stângă un potir. După coada cea lungă a balaurului sunt reprezentate stele albastre și roșii. Învățătura sfinților părinți ai Bisericii, cu privire la acest episod din Sfânta Scriptură ne spune: "În această arătare a balaurului nu se poate vedea altceva decât șarpele cel din vechime, numit diavolul sau satana...Culoarea roșie închipuie cruzimea sa cea însetată de sânge; cele șapte capete închipuie viclenia sa cea mare, ca fiind potrivnică celor șapte duhuri ale lui Dumnezeu - darurile Sfântului Duh; cele zece coarne sunt tăria și puterea lui ce sunt îndreptate împotriva celor zece porunci ale Legii lui Dumnezeu. Prin aceste stele pe care diavolul le trage în căderea sa după sine, tâlcuitorii înțeleg pe îngerii cei căzuți sau pe demoni..." 8 . Imaginea, în care personajul încalecă balaurul, este în fond încă o reprezentare a luptei dintre bine și rău, câștig de cauză având din cele din urmă binele. Diavolul, reprezentat ca balaur este încălecat, deci controlat - sub stăpânirea personajului feminin ce ține în mâini obiecte ce fac trimitere la putere, dreptate  și credință, Isus Hristos .
Trecerea din naos în absida altarului se face prin cele două spații și anume ușile impărătești, respectiv ușile diaconești. Ușile împărătești, aflate spre dreapta, păstrează în partea drapta-jos textul ce amintește numele donatorului. Datorită amplasării unei stinghii de lemn ce ajută la închiderea ușilor, câteva din primele litere din unele cuvinte au fost acoperite dar chiar și așa inscripția poate fi relativ ușor citită. Absida altarului, este acoperită de o boltă de forma unui semitrunchi de con. Pereții absidei, decorați și aceștia cu pictură, au suferit din cauza intemperiilor. Cu toate acestea se pot distinge chipurile unor sfinți ierarhi ai bisericii, printre aceștia amintind pe Sfântul Grigore Teologul.
Edificiul este adăpostit sub un acoperiș unitar. Turnul clopotniță străpunge acoperișul în partea sa vestică, deasupra pronaosului. Având foișor lărgit, cu galerie deschisă, turnul clopotniță este acoperit de o fleșă ascuțită, în vârful căreia se află o cruce metalică. Coama acoperișului, deasupra altarului poartă un mic turnuleț, cu rol decorativ. Și acesta, la rândul său, are o cruce metalică în vârf.
Adalin    
Aleuș   
Baica    
Ban   
Bălan Cricova   
Bălan Josani   
Bălan Mănăstirea   
Bănișor    
Băbiu    
Bârsa     
Bârsău Mare   
Bercea    
Bezded   
Bobota    
Bocșa   
Bocșița    
Bodia    
Boian   
Borza    
Bozna    
Brâglez   
Brebi   
Brusturi   
Bulgari   
Buzaș   
Camăr   
Căpâlna   
Ceaca    
Cehei    
Chechiș    
Chendrea    
Chendremal    
Chichișa   
Chieșd   
Ciula    
Ciumărna   
Ciureni   
Cizer    
Creaca   
Criștelec   
Crișeni   
Cubleșu   
Cuciulat   
Derșida   
Doba Mică   
Dobrin   
Domnin   
Dragu    
Drighiu    
Dumuslău   
Fildu de Jos   
Fildu de Mijloc   
Fildu de Sus   
Fodora    
Gâlgău   
Gălpâia   
Glod   
Gostila   
Hida   
Horoatu Cehului   
Husia    
Ileanda   
Inău   
Jac   
Lazuri    
Letca    
Letca, a nobililor   
Lozna    
Mal    
Marin   
Măgura   
Măleni   
Mănăstirea Strâmba   
Mănăstirea Șimișna   
Mesteacănu    
Mierța   
Moigrad   
Muncel   
Nadiș   
Negreni   
Noțig   
Păușa   
Peceiu    
Petrindu   
Piroșa   
Poarta Sălajului   
Podișu    
Poiana Onții   
Poiana Blenchii   
Poienița    
Porț   
Preluci    
Pria    
Prodănești   
Purcăreț   
Racâș    
Răstoci   
Răstolț   
Răstolțu Deșert   
Rogna   
Românași   
Romita   
Rus   
Sălățig   
Sânmihaiu Almașului   
Sânpetru Almașului   
Sântă Măria    
Sârbi   
Sfăraș   
Sighetu Silvaniei    
Solomon   
Solona   
Stana   
Stâna   
Stoboru    
Sub Cetate   
Șoimușeni   
Tămașa    
Toplița   
Turbuța   
Tusa   
Ulciug    
Valcău de Sus   
Valcău de Jos   
Valea Loznei   
Var   
Vădurele   
Vârteșca   
Voivodeni   
Zalha   
Zalnoc   
Zimbor  
