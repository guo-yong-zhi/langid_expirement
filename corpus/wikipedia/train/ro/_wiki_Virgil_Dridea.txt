Virgil Dridea  2  3 , cunoscut și sub numele de Dridea II sau Puiu Dridea, a fost un fotbalist și antrenor român.
S-a născut la 17 noiembrie 1940, în Ploiești. Era fratele mai mic al lui Mircea Dridea, care a fost, de asemenea, un remarcabil fotbalist și antrenor. 4  A început să joace fotbal la „piticii” clubului Petrolul, apoi la echipa aceluiași club ploieștean. 5 
Virgil Dridea a jucat ca mijlocaș și atacant  în 82 de meciuri pentru Petrolul Ploiești, în perioada 1958-1968.
A debutat în Divizia A pe 24 august 1958 pentru „Lupii galbeni”, într-o victorie cu 3-0 împotriva echipei Jiul Petroșani.  La sfârșitul acelui sezon  a îmbrăcat tricoul de campion al României la fotbal, alături de coechipierii săi. 5 
În returul campionatului 1965-1966, Dridea II a reușit un gol de excepție, direct din corner, în meciul decisiv cu Rapidul, principala adversară a petroliștilor în lupta pentru titlul de campioană din acel sezon. Meciul s-a încheiat cu scorul de 1-0, Petrolul reușind astfel să câștige al treilea campionat în perioada postbelică. 4 
Acest titlu, din 1966, a permis echipei Petrolul să joace din nou în Cupa Campionilor Europeni, adversară fiindu-i campioana Angliei, FC Liverpool . În primul meci, disputat în deplasare, Petrolul a pierdut cu scorul 0-2, dar în meciul retur, disputat pe 12 octombrie 1966 la Ploiești, a adus o strălucită victorie pentru petroliști: 3-1  pentru „cormorani”). A fost singura victorie repurtată până în prezent de vreo formație din România împotriva celor de la FC Liverpool. Antrenorul Constantin Cernăianu a folosit formația standard, cu care câștigase campionatul 1965-1966: Mihai Ionescu – Pahonțu, Boc, Florea, Mocanu – Dincuță, Dragomir – Moldoveanu, Dridea I, Badea, Dridea II. În meciul al treilea, de baraj, disputat pe teren neutru , FC Liverpool a câștigat cu 2-0, calificându-se în optimile de finală ale competiției. 2 
Pe parcursul a opt ediții, a adunat 82 de jocuri în tricoul petrolist, toate în Divizia A, ultimul joc la Petrolul fiind pe 3 septembrie 1968, tot într-o partidă cu Jiul Petroșani . În 1968, Dridea II s-a transferat la Metalul Plopeni, unde, în 1970, și-a început cariera de antrenor de fotbal, ca antrenor secund al lui Gheorghe Bărbulescu. 5 
Petrolul Ploiești
Virgil Dridea a fost și un cunoscut manager de fotbal în România, unde a condus mai multe cluburi, precum Metalul Plopeni, Petrolul Ploiești, Prahova Ploiești, Dacia Unirea Brăila, Midia Năvodari, Cimentul Fieni și Chindia Târgoviște. De asemenea, a antrenat în Angola și Siria, unde a condus Atlético Petróleos do Huambo⁠, Al-Jaish SC ⁠ și Echipa națională de fotbal a Siriei. 6  7  8 
Ca antrenor la Petrolul Ploiești, a promovat echipa în Divizia A în 1989 și i-a dus din nou pe ploieșteni în competițiile europene, sub comanda sa „găzarii” întâlnind-o pe Anderlecht Bruxelles, în ediția 1989-1990 a Cupei UEFA. A revenit pe banca Petrolului, ca antrenor, în sezonul 1999-2000, iar în perioada 1 iulie 2004-31 decembrie 2004 a avut cel de-al treilea mandat de antrenor la cârma „lupilor galbeni”. 8 
Spre finalul vieții, a fost oficial al AJF Prahova, dar și unul dintre fondatorii noului club Petrolul, începând cu 2016, când echipa a luat-o de jos, din Liga a IV-a, reușind, în 2022, revenirea în prima ligă a fotbalului din România. 8  2 
Csillag    
Braun-Bogdan    
Braun-Bogdan    
Sepci    
Oană    
Cernăianu    
Oană    
Cernăianu    
Oană    
M. Dridea    
Dumitrescu    
Mocanu    
Ionescu    
M.Dridea    
Mateianu    
Dragomir    
M. Dridea    
Moldoveanu    
Oprișan    
V. Dridea    
I.Marin    
Andone    
Pall    
Moldoveanu    
I.Marin    
V. Dridea    
Roșca    
Barbu    
Lazăr    
Grigore    
F.Marin    
V. Dridea    
Cosarek    
Răchită    
Lavezzini    
Barbu    
Nanu    
Grigore     
Tudor    
Răchită     
Mulțescu    
Contra    
Lucescu    
Mulțescu    
Rednic    
Sinescu    
Selymes    
Tudor    
Stoichiță    
Schumacher     
Gane     
Grigore     
Ciobanu     
Grozavu    
Cornățeanu    
Mulțescu    
Stoican    
Enache    
Moldovan    
Grigore    
Constantin    
Pârvu 
