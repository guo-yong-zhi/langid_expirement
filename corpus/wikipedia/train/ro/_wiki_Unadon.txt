Unadon  este un fel de mâncare originar din Japonia. Acesta constă într-un bol mare de tip donburi plin cu orez alb și acoperit cu file de țipar  gătit la grătar în stilul kabayaki, asemănător cu teriyaki. Fileurile se ung cu un sos pe bază de soia îndulcit, numit tare, și sunt caramelizate, de preferință peste foc de cărbuni. Fileurile nu sunt jupuite, partea cu pielea gri fiind plasată cu fața în jos 1 . Peste fileuri se toarnă suficient sos tare astfel încât acesta să se scurgă prin orezul de dedesubt. De obicei, deasupra se presară fructe uscate și măcinate de sanshō .
Variantele includ unajū , nagayaki  și hitsumabushi .
Există două stiluri de a găti țiparul la grătar care sunt detaliate în articolul despre kabayaki. Pe scurt, în stilul specific regiunii Kanto, țiparul este gătit la aburi înainte de a fi uns cu sos și pus pe grătar, ceea ce îl face mai fraged 2 . Celălalt stil este specific regiunii Kansai, în care țiparul este gătit direct pe grătar.
Una-don a fost primul tip de fel de mâncare pe bază de orez donburi, inventat spre sfârșitul perioadei Edo, în timpul erei Bunka  3  de către un om pe nume Imasuke Ōkubo din Sakai-machi . Preparatul a devenit imediat popular în zona locală, unde erau la un moment dat teatrele Nakamura-za și Ichimura-za.
Primul local care a vândut acest fel de mâncare pare a fi Ōnoya  4 , în Fukiyachō  , la un moment care nu este cunoscut cu exactitate, dar probabil înainte de incendiul care a distrus teatrele în 1841. După marea foamete din 1844, localul a început să vândă unadon contra unei monede alungite Tenpō-sen, ceea ce a făcut preparatul și mai popular.
Cât despre unajū, în cazul căruia țiparul și orezul sunt puse în cutii jūbako, o teorie îl atribuie unui om numit Gihei , care a înființat un restaurant cu mâncare din pește de apă dulce în Sanya, Asakusa, Tokyo, numit Funagi  . Conform acestei versiuni, unajū exista deja la sfârșitul perioadei Edo, deși acest punct de vedere este criticat de unii 5 . Alți comentatori spun unajū a apărut în perioada Taishō, iar utilizarea de cutii lăcuite viza doar crearea aspectului de lux. Unajū este de obicei mai scump decât unadon 6 .
