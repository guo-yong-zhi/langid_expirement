Pădurea și mlaștinile eutrofe de la Prejmer alcătuiesc o arie protejată de interes național ce corespunde categoriei a IV-a IUCN  situată în județul Brașov, pe teritoriul administrativ al comunei Prejmer.
Aria naturală se află în Depresiunea Brașovului , la limita central-estică a județului Brașov cu județul Covasna în partea sud-estică rezervației naturale a Dealul Ciocașului - Dealul Vițelului și cea  estică a Dealului Lempeș, lângă drumul județean  care leagă localitatea Hărman de orașul Sfântu Gheorghe, la o distanță de 15 km. față de municipiul Brașov și este străbătută de DN11
 2 .
Rezervația naturală a fost declarată arie protejată prin Legea Nr.5 din 6 martie 2000  3  și se întinde pe o suprafață de 258 hectare . Aceasta reprezintă un areal ce adăpăstește ecosisteme terestre  și acvatice cu apă dulce  aflate în lunca stângă râului Olt. Aria protejată se suprapune sit-ului sitului de importanță comunitară omonim 4 .
Rezervația naturală fost înființată în scopul protejării biodiversității și menținerii într-o stare de conservare favorabilă a florei și faunei sălbatice aflate în lunca Oltului. Aria naturală dispune de tipuri de habitate naturale cu păduri subatlantice de stejar, păduri subatlantice și medioeuropene în amestec , păduri aluviale cu frasin, arin alb, arin negru și răchită și mlaștini calcaroase cu vegetație ierboasă de Cladium mariscus 5   
Fauna este una diversificată și bine reprezentată de mai multe specii de mamifere mari și mici, păsări, reptile și broaște și de o mare varietate de insecte; dintre care unele protejate la nivel european 6  sau aflate pe lista roșie a IUCN. .
Mamifere cu specii de: căprioară  7 , vulpe , mistreț  8 , pisică sălbatică , veveriță , castor european  9 ;
Păsări: ciuf-de-pădure , șorecar comun , corb , vânturel roșu , gaia neagră , cucuvea , ciocănitoare-verzuie , pupăză , măcăleandru , mierlă , dumbrăveancă , sturz-de-vâsc , sfrâncoc ;
Reptile și amfibieni: șopârlă cenușie  , năpârcă , viperă , tritonul cu creastă  10 , broasca-roșie-de-pădure  11 , broască-de-mlaștină , ivorașul-cu-burta-galbenă  12 ;
Insecte cu specii de: fluturi , gândaci și gărgărițe 13 .
Flora este constituită din arbori și arbusti cu specii de: stejar , carpen , frasin , arin , salcie albă , mur , măceș , coacăz negru .
La nivelul ierburilor rezervația naturală găzduiește trei rarități floristice protejate prin aceeași Directivă 92/43/CE din 21 mai 1992, a Consiliului European ; astfel: ligularia , ciucurași  și moșișoare . Acestea vegetează alături de: stânjenel mic de munte , firuță , iarba-viperei , ochii-broaștei , coada-iepurelui , laleaua pestriță , armeria , darie  iar în zona de mlaștină plante rare precum: jimla , roua cerului , sau foaie-grasă .
În vecinătatea rezervației naturale se află mai multe obiective turistice  astfel:
