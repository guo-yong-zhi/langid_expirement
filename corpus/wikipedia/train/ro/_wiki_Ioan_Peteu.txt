Ioan Peteu  a fost un deputat în Marea Adunare Națională de la Alba Iulia, organismul legislativ reprezentativ al „tuturor românilor din Transilvania, Banat și Țara Ungurească”, cel care a adoptat hotărârea privind Unirea Transilvaniei cu România, la 1 decembrie 1918. 1 :p. 141 2 
S-a născut în Turcheș-Săcele, la data de 15 aprilie 1878. A făcut studii liceal-comerciale și a profesat ca fabricant de lumânări. A fost, de asemenea, membru al „Casinei Române” din Brașov. A asigurat întreținerea la școală a șapte elevi săraci de origine română. A decedat la 11 februarie 1941, în Brașov. 1 :p. 141
A participat la Marea Adunare Națională de la Alba Iulia din 1 decembrie 1918 ca delegat al „Asociației pentru sprijinirea învățăceilor și sodalilor meseriași români” din Brașov. 1 :p. 141
