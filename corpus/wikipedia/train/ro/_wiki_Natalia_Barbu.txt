Natalia Barbu  este o cântăreață de rock și pop din Republica Moldova. Ea a reprezentat Republica Moldova la concursul muzical Eurovision 2007, cu piesa Fight! și s-a clasat pe locul 10, câștigând astfel pentru Republica Moldova un loc în finala Eurovision - ediția 2008.
Natalia Barbu este fiica interpretei de muzică populară, romanțe și de estradă Ana Barbu.
În cariera sa, Natalia a lucrat cu formația Trigon într-un experiment jazz-folk de muzică alternativă. 
Natalia Barbu este cantautoare, compunându-și singură versurile pentru majoritatea pieselor sale.
În 2006, Natalia a semnat un contract pe 3 ani cu casa de discuri Cat Music Records  din România.
Printre cele mai mari succese ale sale este lansarea single-ului "Îngerul meu" în România. Piesa s-a aflat pe poziția Nr. 1 în Romanian Top 100 pe o durată de 11 săptămâni, fiind mult mediatizată la MTV România. 1 
Pe 14 decembrie 2006, Natalia Barbu a câștigat preselecția națională pentru concursul muzical Eurovision 2007 cu piesa "Fight". 2  La concurs ea s-a calificat din semifinala din 10 mai 2007, în finala care a avut loc pe 12 mai 2007, clasându-se pe poziția a 10-a, cu un total de 109 puncte. 3 
În 2012, ea începe colaborarea cu producătorul muzical Radu Sîrbu și compozitoarea Ana Sîrbu  sub labelul Rassada Music. La sfârșitul verii Natalia a prezentat noua sa piesă, "I Said It’s Sad", care conform spuselor sale e un schimb major de stil pentru ea. Noua piesă a ajuns pe poziția #1 în Top 10 Airplay Moldova. Mai târziu în 2012, ea a lansat "Iubire cu aromă de cafea", și "Confession", cu care a participat la preselecția națională pentru Eurovision 2013. 4 
În decembrie 2015 Natalia Barbu a fost desemnată drept cea mai sexy femeie în viață din Republica Moldova într-un clasament realizat de revista americană „Esquire”. 5  6 
Natalia Barbu a oferit un interviu pentru Wikipedia:  listen  en 
Interviuri
