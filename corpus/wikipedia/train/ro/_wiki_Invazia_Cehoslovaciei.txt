Invazia Cehoslovaciei, oficial Operațiunea Dunărea, a fost ocuparea Republicii Socialiste Cehoslovace de către forțe armate din cinci state membre în Pactul de la Varșovia - Uniunea Sovietică, R.P. Bulgaria, R.P. Ungară, RDG și R.P. Polonă – în noaptea de 20–21 august 1968. 1  Aproximativ 250.000 de soldați au ocupat atunci Cehoslovacia. 2  Două state membre ale Pactului de la Varșovia, anume Albania și România, au refuzat să participe. Forțele est-germane nu au participat nici ele la invazie, cu excepția câtorva specialiști, după ce Moscova le-a ordonat cu doar câteva ore înaintea invaziei să nu treacă granița cu Cehoslovacia. 137 de civili cehoslovaci au fost uciși 3  și 500 au fost grav răniți în timpul ocupației. 4 
Invazia Cehoslovaciei a pus capăt reformelor inițiate de Alexander Dubček în Primăvara de la Praga. Politica externă a Uniunii Sovietice în această perioadă a fost denumită „Doctrina Brejnev”. 5 
A urmat o perioadă numită normalizarea Cehoslovaciei, de consolidare a comunismului.
Gertruda Sekaninová-Čakrtová, František Kriegel, František Vodsloň și Božena Fuková au fost singurii deputați ai Adunării Naționale care au votat împotriva acordului privind șederea temporară a trupelor sovietice în Cehoslovacia și care au sugerat retragerea completă de pe teritoriul cehoslovac. 6  Din cauza acestor atitudini,  mai mulți membri rebeli ai Adunării Naționale au fost lipsiți de mandatul lor și expulzați din rândurile Partidului Comunist Cehoslovac. 7 
Cariera multor intelectuali, oameni de cultură, a fost puternic afectată de evenimentele politice din Cehoslovacia. De exemplu, regizorului de film slovac Juraj Jakubisko nu i s-a mai dat voie să realizeze filme importante, doar documentare. 8 
Fostul stat centralist a fost împărțit în două entități: Republica Socialistă Cehă și Republica Socialistă Slovacă. Legea a fost adoptată la data de 28 octombrie 1968 și a intrat în vigoare începând cu 1 ianuarie 1969. Au fost înființate două noi parlamente naționale — Consiliul Național Ceh și Consiliul Național Slovac, iar parlamentul cehoslovac a fost redenumit din Adunarea Națională în Adunarea Federală și împărțit în două camere: Casa Poporului  și Casa Națiunilor .
1941-1950:
1951-1960:
1961-1970:
1961-1970 :
1971-1980:
1981-1990:
1991:
Alte conflicte:
Lideri politici:
