Petru Poantă  a fost un critic literar și eseist român.
Urmează clasele primare în satul natal, iar cele liceale la Hunedoara, pe care le absolvă în 1965. Este licențiat al Facultății de Filologie a Universității „Babeș-Bolyai” din Cluj-Napoca . A făcut parte din gruparea „Echinox”, fiind membru fondator al revistei. După terminarea facultății, devine redactor la revista „Steaua”, unde va lucra până în 1991. Ulterior, va fi consilier-șef al Inspectoratului pentru Cultură al județului Cluj, apoi director la Centrul Creației Populare, precum și director al Direcției pentru Cultură, Culte și Patrimoniul Cultural Național Cluj. Debutează în revista „Tribuna”  cu o traducere din Georg Trakl, iar cu cronică literară în „Echinox” . Debutează în 1974 cu volumul Modalități lirice contemporane, bine primit de critica literară. 2 
