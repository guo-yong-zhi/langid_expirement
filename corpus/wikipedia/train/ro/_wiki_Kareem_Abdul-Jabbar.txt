Kareem Abdul-Jabbar  este un fost baschetbalist american care a evoluat pentru Milwaukee Bucks și Los Angeles Lakers în National Basketball Association. Cu 38.387 de puncte, Abdul-Jabbar se află pe locul doi în clasamentul tuturor timpurilor din NBA, fiind devansat doar de LeBron James. Abdul-Jabbar deține recordul pentru cele mai multe premii de MVP ale competiției . A fost desemnat și de două ori MVP-ul finalei NBA . A jucat douăzeci de sezoane în liga nord-americană și 1.560 de meciuri . Abdul-Jabbar s-a remarcat și ca un fenomenal apărător, fiind jucătorul cu cele mai multe blocaje din toate timpurile. A câștigat titlurile de campion în 1971, 1980, 1982, 1985, 1987 și 1988. ESPN l-a votat cel mai bun centru din istorie , cel mai bun jucător din istoria baschetului universitar  și al doilea cel mai bun jucător din istoria NBA după Michael Jordan . Iar Sports Illustrated i-a oferit premiul "Sportsman of the Year" în 1985.
După retragere, Kareem Abdul-Jabbar s-a remarcat ca actor, scriitor și antrenor . 
A fost introdus în Naismith Memorial Basketball Hall of Fame în 1995.
Ferdinand Lewis Alcindor Jr. s-a născut în New York, fiind singurul copil al lui Cora Lillian și al lui Ferdinand Lewis Alcindor Sr., un ofițer de poliție și muzician de jazz. 
În 1971, acesta s-a convertit la islam și a devenit Kareem Abdul-Jabbar.  
