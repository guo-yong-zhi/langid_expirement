Sectorul de construcții a reprezentat în ultimii ani motorul economiei românești, înregistrând creșteri anuale de peste 30% 1 .
Piața construcțiilor din România în anul 2007 s-a ridicat la valoarea de 9,2 miliarde Euro. Prin comparație cu alte țări: Polonia - 35,3 miliarde, Cehia 17,8 miliarde, Ungaria - 7,8 miliarde, Bulgaria - 5,3 miliarde, Slovacia - 4,6 miliarde, Croația - 2,7 miliarde euro 2 
În anul 2008, piața construcțiilor din România a fost de 14,3 miliarde de euro 3 ,
iar în anul 2009 a fost de 12,6 miliarde euro 4 
În anul 2011, cifra de afaceri a companiilor din construcții a fost de 9,3 miliarde de euro, cu 4% mai mică decât în 2010 când firmele au avut vânzări de 9,7 ­miliarde de euro. 5 
Prima fabrică de ciment a fost construită în anul 1890, iar până în 1950 erau finalizate 10 fabrici care sunt în funcțiune și astăzi, dupa ce au trecut printr-o serie de investiții în majorarea și modernizarea producției 6 .
În anul 2007, în sectorul construcțiilor lucrau 380.000 de oameni 7 .
Până în anul 2013, România beneficiază din partea Comisiei Europene de un buget de 3,2 miliarde de euro, pentru construcția, extinderea sau modernizarea rețelelor existente de apă potabilă și de canalizare 8 .
Principalii cinci jucători de pe piața construcțiilor sunt Hidroconstrucția, Energomontaj, grupul italian Astaldi, cel francez Bouygues, și Energoconstrucția 12 .
În anul 2016, peste 95% din români locuiesc în casele pe care le dețin, potrivit statisticilor europene. România era însă pe primul loc topul celor mai proaste condiții de trai, cu locuințe mici și de calitate slabă. 13 
