Husasău de Criș este un sat în comuna Ineu din județul Bihor, Crișana, România. Această așezare este atestată documentar din anul 1236 3 , și s-a dezvoltat de-a lungul timpului ajungând, la începutul secolului al XX-lea, după Primul Război Mondial, la nivelul unei comune.
Zona are și potențial de dezvoltare a viticulturii, deși suprafețele agricole destinate viticulturii, și așa foarte mici în raport cu potențialul regional, s-au restrâns considerabil după retrocedarea acestora foștilor proprietari.
O altă resursă importantă este rețeaua hidrografică, apele curgătoare de pe teritoriul comunei făcând parte din Bazinul Hidrografic al Crișului Repede. La nivel local s-a dezvoltat și un lac destinat pescuitului, și anume Lacul Husasău de Criș.
De asemenea, pe teritoriul comunei există două situri comunitare. Natura 2000: ROSCI0050 Crișul Repede amonte de Oradea 4  și ROSCI0267 Valea Roșie  5 . În situl Crișul Repede amonte de Oradea – care se întinde pe numeroase localități din județul Bihor  - se întâlnește habitatul de Zăvoaie cu Salix alba și Populus alba. Și situl Valea Roșie  care este reprezentativ pentru pădurile de fag de tip Asperulo-Fagetum, o parte din zonă fiind cuprinsă și în Rezervația Naturală Fâneața Valea Roșie 5 .
