Clubul Sportiv Sportul 2007 Șimleu Silvaniei, cunoscut sub numele de Sportul Șimleu Silvaniei, este un club de fotbal profesionist din Șimleu Silvaniei, județul Sălaj, România, care evoluează în prezent în Liga a IV-a Sălaj.
FC Silvania s-a înființat în vara anului 2008, după ce Flacăra Halmășd a cesionat locul din Liga a III-a al echipei Someșul Satu Mare, de unde au venit și majoritatea jucătorilor. A terminat sezonul 2008-09 pe locul 2, înaintea unor echipe mai bine cotate: CFR II Cluj și CSM Sebeș. 2  Ocuparea locului secund le-a dat dreptul șimleuanilor de a participa la un turneu de baraj pentru promovarea în Liga a II-a. Silvania a învins cu 2-0 pe FC Caracal iar apoi a trecut cu 3-0 de CS Ineu, reușind astfel să acceadă în liga secundă a fotbalului românesc. 3 
