Cumpătarea este definită ca moderație sau auto-constrângere voluntară. 1 
Cumpătarea este de obicei descrisă în termeni referitori la ce se poate abține cineva a face, 2  incluzând constrângerea de a se răzbuna, dar a acționa sub forma non-violenței și a iertării, abținerea de a arăta aroganță, prin comportament umil și modest, auto-controlul de a nu excesa în nimic prin a fi prudent și constrângerea de a se enerva excesiv prin instaurarea stării de calm și auto-control. 2 
Cumpătarea a fost descrisă de gânditori religioși, filozofi, dar și de psihologi ca fiind o virtute. În iconografia clasică, virtutea cumpătării este adesea descrisă ca o femeie transvazând apă dintr-un vas într-altul. Este considerată, atât în filozofia grecilor antici și creștinism, cât și în budism și hinduism, a fi una din virtuțiile de cea mai mare importanță.
Cumpătarea este una din cele șase virtuți în clasificarea psihologiei pozitive, alături de înțelepciune, curaj, umanism, justiție și transcendență. 3  Este caracterizată ca forma de controlare a excesului, fiind exprimată prin caracteristici așa cum sunt castitatea, modestia, umilința, prudența, autocontrolul, iertare și milă, fiecare din aceste calități implicând auto-abținere de a excesa în a manifesta impulsuri precum vanitate, impuls sexual ori furie.
