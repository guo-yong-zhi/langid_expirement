Mizil  este un oraș în județul Prahova, Muntenia, România, 5  format din localitățile componente Fefelei 6  și Mizil . Are o populație de 14.312 locuitori. 2 
Orașul Mizil este situat în estul județului Prahova, în câmpia piemontană de la baza Dealurilor Istriței, în preajma podgoriilor din regiunea viticolă Dealul Mare, pe malurile râului Ghighiu .
Se învecinează la est, cu comuna Săhăteni , la sud cu comuna Baba Ana, la vest cu comuna Fântânele, iar la nord, cu comuna Gura Vadului. Distanța față de reședința județului, municipiul Ploiești, este de 35 km. Aceeași distanță este între Mizil și municipiul Buzău.
Cea mai importantă arteră rutieră care traversează Mizilul este șoseaua națională DN1B, care leagă Ploieștiul de Buzău, orașul aflându-se la jumătatea distanței între cele două municipii. Din DN1B, la Mizil se ramifică multiple șosele județene. DJ102H duce către sud-est spre comunele buzoiene Amaru, Glodeanu Sărat , Glodeanu-Siliștea și mai departe spre comunele din nordul județului Ialomița. DJ100C și DJ102D duc spre comuna Sălciile, primul terminându-se acolo în DN1D și al doilea trecând prin Baba Ana și Boldești-Grădiștea. DJ102K duce prin Fântânele și Ceptura la Urlați, iar DJ100H duce spre Gura Vadului, Jugureni și mai departe spre Tisău și Vernești , urmând cursul râului Nișcov. 7 
Calea ferată Ploiești Buzău trece prin oraș, acesta fiind deservit de gara Mizil.
Componența etnică a orașului Mizil
     Români      Romi      Necunoscută      Altă etnie 
Componența confesională a orașului Mizil
     Ortodocși      Penticostali      Necunoscută      Altă religie Conform recensământului efectuat în 2011, populația orașului Mizil se ridică la 14.312 locuitori, în scădere față de recensământul anterior din 2002, când se înregistraseră 15.760 de locuitori. 1  Majoritatea locuitorilor sunt români , cu o minoritate de romi . Pentru 6,86% din populație, apartenența etnică nu este cunoscută. 2 
Din punct de vedere confesional, majoritatea locuitorilor sunt ortodocși , cu o minoritate de penticostali . Pentru 6,86% din populație, nu este cunoscută apartenența confesională. 8 
Date: Recensăminte sau birourile de statistică - grafică realizată de Wikipedia
Denumirea localității provine de la vechiul substantiv turcesc menzil, sau serviciu de poștă, olac. Cu vremea, numele olăcăriei a suferit sincopa consoanei mediane „n” și transformarea vocalei „e” în „i”, iar după un timp denumirea s-a extins la întreaga localitate, care până atunci se numea Eșteu, de la numele pârâului ce o traversează și care și el evoluase între timp în Iașteu și, în cele din urmă, în Iștău.
Regiunea a fost locuită încă din neolitic, lucru ilustrat de:
În zona apropiată Mizilului, cele mai multe descoperiri arheologice s-au realizat în situl arheologic de pe valea pârâului Budureasa.
Aici s-au găsit un șir de așezări și necropole din paleolitic, neolitic , epoca bronzului , epoca fierului .
Prima mențiune documentară a localității pare a fi cea din catastifele Brașovului, în anul 1529. Localitatea este atestată documentar sub numele Eșteu într-un pergament slavon, emis la cancelaria lui Mihnea Turcitu la 6 iulie 1585.
Din acest document reiese că așezarea are vechime de câteva secole, fiind recunoscută de comercianții de chilimuri și scoarțe.
Printr-un document emis la 30 septembrie 1591 voievodul Ștefan Surdul o împuternicea pe doamna Neaga și pe călugărița Elisafta să stăpânească satul Eșteu.
În secolele al XVI-lea și al XVII-lea, satul a făcut parte din județul Săcuieni.
Într-un document emis în 1602, satul este menționat ca Iștău.
Mai târziu, o parte din moșiile Mizilului au trecut prin vânzare în patrimoniul domnitorului Antonie din Popești.
Spre sfârșitul secolului al XVII-lea și începutul secolului al XVIII-lea, în timpul domniei lui Constantin Brâncoveanu , Iștăul ajunge în proprietatea domnului, care își construiește case domnești la via Corbeanca  și înființează un târg anual care va deveni vestit, ca și cel al Drăgaicei, pe care, de fapt, îl va continua. 9 
În secolul al XVIII-lea a început sa funcționeze aici o stație a poștei de cai , de la care provine numele actual al localității.
La 1790 mica așezare rurală își avea biserica ei, ca toate așezările statornice. Cam în aceeași vreme, pe drumul poștei de cai, care lega Buzăul de Ploiești, începură să se stabilească în jurul menzilhanelei  o mulțime de negustori, cărora locul le înlesnea nevoile de schimb cu cele două centre comerciale mai apropiate și apoi surugii, bicigașii, rotarii, dârvarii și păzitorii ce deserveau releul poștal. Activitatea febrilă din stația unde se schimbau caii căruțelor de poștă, tranzacțiile care se încheiau în acest loc, au determinat populația ca încetul cu încetul să renunțe la vechiul nume al localității Iștău, în schimbul denumirii locului ce le prilejuise o activitate rodnică. Astfel a apărut denumirea Menzil, din care a derivat actualul Mizil.
În anul 1845, anul desființării județului Săcuieni, localitatea era reședința uneia din cele două plăși ale județului respectiv.
La începutul secolului al XIX-lea, Mizilul a fost vândut de moștenitoarea familiei Brâncoveanu, Safta Gr. Brâncoveanu, generalului Nicolae Mavru, care la rândul său l-a lăsat zestre ginerelui său, Ioan Cantacuzino. În 1866 orașul a ars și aga Ioan Cantacuzino a hotărât împreună cu soția sa un aranjament prin care a vândut orașul locuitorilor săi, până atunci embaticari, Mizilul devenind oraș liber. 9  În 1872, s-a construit și calea ferată Ploiești-Buzău pe care Mizilul are și acum gară.
Epoca de apogeu a Mizilului a fost secolul al XIX-lea, când așezarea a cunoscut o mare dezvoltare comparativ cu Urlați — târgul cel mai apropiat și cu mai toate orașele din aceasta zonă a Țării Românești. Începând cu anul 1847 s-a construit drumului de la Ploiești, pe sub deal, până la Buzău, astăzi cunoscut ca DN1B. necesită citare 
La sfârșitul secolului al XIX-lea, Mizilul era comună urbană, reședința plășii Tohani din județul Buzău . Avea arondate satele Fefelei, Mărăcini și Cireșanu, totalizând o populație de 5200 de locuitori din care 4780 locuiau în orașul propriu-zis. În oraș funcționau două școli — una de băieți, cu 218 elevi, și una de fete, cu 100 de eleve. Se mai aflau acolo 3 biserici , 2 mori de aburi, 4 stâne, 2 cășării și o fabrică de făină. 9  10  Anuarul Socec din 1925 consemnează comuna urbană Mizil cu 6282 de locuitori. 11 
În 1950, Mizil a devenit reședința raionului Mizil din regiunea Buzău, raion căruia i s-a alipit în 1952 și fostul raion Urlați din regiunea Prahova, atunci când cele două regiuni au fost unite și au format regiunea Ploiești. În 1968, odată cu reînființarea județelor, Mizilul a trecut la județul Prahova. Tot atunci, satul Cireșanu a trecut la comuna Baba Ana. 12 
Opt obiective din orașul Mizil sunt incluse în lista monumentelor istorice din județul Prahova ca monumente de interes local. Șase dintre ele sunt situri arheologice: așezarea din perioada Latène descoperită în strada Mihai Bravu nr. 102; necropola de înhumație din secolele al IV-lea al V-lea din strada Țepeș Vodă; așezarea din secolul al IV-lea e.n. descoperită „la Vinalcool”; situl de la „Casa de Cultură” unde s-au găsit așezări din Epoca Bronzului și din secolele al IV-lea al V-lea e.n.; situl de la podul peste Tohăneanca și peste râul Iștău, cu așezări din neolitic și din secolele al IX-lea al X-lea; și situl de la Fefelei, aflat „la crucile de la podul de ciment”, unde s-au găsit urme de așezări din Epoca Bronzului, secolele al IV-lea al V-lea e.n. și secolele al IX-lea al X-lea.
Celelalte două sunt clasificate ca monumente memoriale sau funerare: o cruce de pomenire din piatră  aflată lângă podul peste Budureasca; și Crucea Răboajelor .
La Mizil funcționează fabrici de poliuretan, mobilă, saltele, armament, produse alimentare. Orașul este și un centru viticol și de vinificație.
În prezent, în Mizil predomină comerțul, industria de construcții și industria prelucrătoare. După masivele restructurări economice ale anilor 1990, după depășirea etapei de zonă defavorizată, astăzi în Mizil situația economică și socială păstrează din problemele ultimului deceniu dar demonstrează și semne clare de redresare și creștere. necesită citare 
Prin poziționarea sa extrem de avantajoasă orașul poate dezvolta un turism de tranzit. De altfel, în vecinătatea orașului Mizil se află o zonă considerată rezervație hidrologica cu izvoare minerale — Băile Boboci.
Orașul Mizil este administrat de un primar și un consiliu local compus din 17 consilieri. Primarul, Silviu-Călin Negraru , de la Partidul Social Democrat, este în funcție din 2016. Începând cu alegerile locale din 2020, consiliul local are următoarea componență pe partide politice: 13 
Suprafața totală a zonei administrative a orașului este de 1931 ha, din care 432 ha intravilan, 1499 ha extravilan. Orașul are în componență și localitatea Fefelei.
Școala, în Mizil, a fost construită în 1855, de către boierul Ion Crăciunescu, dar carte a început să se învețe de prin 1838. În urma stăruințelor lui Leonida Condescu, prin 1902, lua ființă în Mizil și o Școală elementară de meserii, iar mai târziu și un liceu.
În Mizil funcționează 3 grădinițe, 3 școli și două licee. Cele mai apropiate centre universitare sunt Ploiești și București.
În 1964 la Mizil activa echipa de fotbal Rapid Mizil la nivelul diviziei C. La sfârșitul anilor 1980 și începutul anilor 90 echipa de fotbal Steaua Mizil ocupa locuri fruntașe în divizia B. După câțiva ani de divizie județeană în 2006 echipa s-a desființat. In turul ligii a-III-a din sezonul competițional 2011/2012 pe Stadionul Tineretului din orașul Mizil a evoluat echipa de fotbal Prahova Tomșani, mutată ulterior la Moreni.
Câmpina 
Azuga    
Băicoi    
Boldești-Scăeni    
Breaza    
Bușteni    
Comarnic    
Mizil    
Plopeni    
Sinaia    
Slănic    
Urlați    
Vălenii de Munte 
Adunați    
Albești-Paleologu    
Aluniș    
Apostolache    
Ariceștii Rahtivani    
Ariceștii Zeletin    
Baba Ana    
Balta Doamnei    
Bălțești    
Bănești    
Bărcănești    
Bătrâni    
Berceni    
Bertea   
Blejoi    
Boldești-Grădiștea    
Brazi    
Brebu    
Bucov    
Călugăreni    
Cărbunești    
Ceptura    
Cerașu    
Chiojdeanca    
Ciorani    
Cocorăștii Colț    
Cocorăștii Mislii    
Colceag    
Cornu    
Cosminele    
Drăgănești    
Drajna    
Dumbrava    
Dumbrăvești    
Fântânele    
Filipeștii de Pădure    
Filipeștii de Târg    
Florești    
Fulga    
Gherghița    
Gorgota    
Gornet    
Gornet-Cricov    
Gura Vadului    
Gura Vitioarei    
Iordăcheanu    
Izvoarele    
Jugureni    
Lapoș    
Lipănești    
Măgurele    
Măgureni    
Măneciu    
Mănești    
Olari    
Păcureți    
Păulești    
Plopu    
Podenii Noi    
Poiana Câmpina    
Poienarii Burchii    
Posești    
Predeal-Sărari    
Provița de Jos    
Provița de Sus    
Puchenii Mari    
Râfov    
Salcia    
Sălciile    
Sângeru    
Scorțeni    
Secăria    
Starchiojd    
Surani    
Șirna    
Șoimari    
Șotrile    
Ștefești    
Talea    
Tătaru    
Târgșoru Vechi    
Teișani    
Telega    
Tinosu    
Tomșani    
Vadu Săpat    
Valea Călugărească    
Valea Doftanei    
Vărbilău    
Vâlcănești
Ploiești •
Blejoi •
Ploieștiori •
Țânțăreni •
Bucov •
Chițorani •
Valea Popii •
Valea Călugărească •
Valea Nicovani •
Valea Ursoii •
Albești-Paleologu •
Loloiasca •
Mizil
Săhăteni •
Istrița de Jos •
Ulmeni •
Buzău
Fefelei
Vadu Săpat  •
Gura Vadului  •
Săhăteni   •
Baba Ana  •
Fântânele 
