Slobozia este un sat în comuna Stoenești din județul Argeș, Muntenia, România. Satul are cam 500 de locuitori și este situată pe valea Dâmboviței în nordul comunei.
Forma veche a numelui este Slobozie . Legenda spune că pe teritoriul acestui sat, Mihai Viteazul a dat liber „slobod” armatei sale pentru refacere, în perioada cât domnitorul împreună cu armata s-au retras pe teritoriul comunei Stoenești pentru a primi întăriri din partea principelui Transilvaniei și a domnitorului Moldovei. Această retragere a avut loc după bătălia de la Călugăreni.
În trecut făcea parte din comuna Bădeni Ungureni. Acest nume se datorează faptului că locuitorii din satele acestei comune erau în majoritatea lor refugiați transilvăneni. 
De fapt satul s-a format prin așezarea unor familii de refugiați pe văile unor torente care coboară din munții de la est spre râul Dâmbovița, care curge în partea de vest a satului. Numele familiilor așezate pe văile acestor torente au dat mai târziu și toponimele pentru aceste văi. Într-o enumerare de la sud spre nord acestea sunt: „Pârâul Contanilor, Pârâul Morcoveștilor, Valea Jocilor, Pârâul Neguleților”. De aici se poate deduce că primele familii care au format satul au fost: „Contanu, Morcov, Jocu și Neguleț”. necesită citare 
