Păpușile Muppets  sunt un grup de personaje păpuși cunoscute pentru stilul absurd, burlesc și auto-referențial de comedie schițată. După ce au fost create în 1955 de către Jim Henson, ele au devenit o franciză Disney de mass-media, care cuprinde filme, seriale de televiziune, înregistrări muzicale, publicații tipărite și alte mass-media asociate cu personajele The Muppet Show. 
Henson a declarat că cuvântul "Muppet" a fost creat ca o combinație a cuvintelor "marionette" și "puppet", dar, de asemenea, a susținut că este un cuvânt pe care l-a inventat. 1  Păpușile Muppets au debutat în televiziune cu programul Sam and Friends, care a fost transmis local de WRC-TV în Washington, D.C. din 1955 până în 1961. După ce au apărut în mai multe scenete  noaptea târziu în cadrul unor talk-show-ri și reclame publicitare în timpul anilor 1960, păpușile lui Henson au început să apară în Sesame Street când emisiunea a debutat în 1969. Păpușile Muppets au devenit vedetele mai multor serii de televiziune și filme, printre care: The Muppet Show , The Muppet Movie , The Great Muppet Caper , The Muppets Take Manhattan  sau The Jim Henson Hour . După moartea lui Henson în 1990, Păpușile Muppets au continuat să apară pe micile ecrane prin emisiunea TV Muppets Tonight , o serie continuatoare a The Muppet Show și pe marile ecrane în trei filme, The Muppet Christmas Carol , Muppet Treasure Island , Muppets from Space ; ultimele două fiind co-produse de Disney, care a încercat să cumpere drepturile de autor ale personajelor la sfârșitul anilor 1980. 
În 2004, The Walt Disney Company a cumpărat drepturile de autor ale Păpușilor Muppets , 2  3  4  care mai târziu a format The Muppets Studio; o divizie creată special pentru a gestiona franciza Păpușile Muppets.
Disney a reînregistrat drepturile de autor ale francizei în 2008, ca o anticipare a celui de-al șaptelea film al francizei, Păpușile Muppets. 5  6  Filmul, scris de Jason Segel și Nicholas Stoller și regizat de James Bobin, a fost lansat de Walt Disney Pictures la 23 noiembrie 2011, fiind considerat un succes atât comercial cât și de către criticii de film. 7  Un al optulea film, Muppets Most Wanted, a fost lansat la 21 martie 2014. 8 
