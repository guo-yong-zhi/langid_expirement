Osaka ) este un municipiu în Japonia, centrul administrativ al prefecturii Osaka. Este situat la gura râului Yodo , pe malul golfului Osaka, în regiunea Kansai a insulei Honshu.
Cu o populație de 2.636.257 locuitori  și o suprafață de 222 km², Osaka este al doilea mare oraș din Japonia, după Tokyo. Este inima zonei metropolitane Osaka-Kobe-Kyoto, care are o populație de 18.644.000 locuitori.
Conform unei analize realizată de Global Demographic, ce a vizat nivelul de creștere a populației și densitatea locuitorilor, în 2016 Osaka a fost pe locul al optulea în lume. 2 
Osaka este situat în regiunea Kansai din principala insula a Japoniei Honshu, un oraș desemnat în temeiul Legii Autonomiei Locale, capitala Prefecturii din Osaka. Face parte din zona Keihanshin, care este reprezentată de trei mari orașe ale Japoniei: Kyoto, Osaka si Kobe. Keihanshin este zona situată pe locul doi în Japonia ca mărime a populației și una dintre cele mai mari zone metropolitane din lume, cu aproape 18 de milioane de oameni. Ca mărime a PIB-ului este a doua zonă din Japonia și a șaptea în lume.
Vechi centru comercial al Japoniei, Osaka este în prezent unul dintre „centrele de comandă” ale economiei japoneze. Raportul dintre populația stabilă și cea totală este de 141%, cea mai mare în Japonia, subliniind statutul său de centru economic. Populația stabilă este de 2,6 milioane, al treia din țară, dar în timpul zilei valurile de navetiști care lucrează în Osaka fac ca populația totală a orașului să ajungă la 3,7 milioane, a doua după Tokyo.
În perioada feudală Edo, Osaka era menționată ca fiind „bucătăria națiunii”  3  4 , deoarece era principalul centru de tranzacționare pentru orez, acolo creându-se prima piață de schimb modernă  din lume.
