Biserica reformată din Torba este un lăcaș de cult aflat pe teritoriul satului Torba, comuna  Măgherani, județul Mureș. Datează din secolul al XIX-lea. Biserica face parte din situl rural Torba, monument istoric cod LMI MS-II-a-B-16051 1 .
Torba  este un sat în comuna Măgherani din județul Mureș, Transilvania, România.. A fost menționat pentru prima oară în anul 1567 2 .
Nu există  date despre biserica veche. În perioada catolică era filie la Berekeresztúr . Credincioșii catolici din perioada medievală au devenit în majoritate reformați în timpul Reformei.
După Reformă a rămas în continuare filie la Bâra, iar apoi la parohia reformată Eremieni.
A devenit parohie în 1793, când avea cu siguranță biserică pentru că în inventarul actualei biserici există obiecte din 1713, 1760, 1770. Biserica actuală este construită între anii 1837-1838.
