Guvernul României reprezintă, conform Constituției, puterea executivă în România împreună cu președintele. Guvernul se organizează și funcționează în conformitate cu prevederile constituționale, având la bază un program de guvernare acceptat anterior de către parlament. 
Guvernul se compune dintr-un lider numit prim-ministru și un număr variabil de miniștri care conduc ministere specializate pe anumite domenii, cu numeroase agenții și instituții cu diferite grade de subordonare în cadrul executivului. Sediul Guvernul României se află în București, mai precis la Palatul Victoria, unde se desfășoară activitățile acestuia.
Guvernul actual este condus de Marcel Ciolacu din data de 15 iunie 2023. Rotativa guvernamentală PNL-PSD a convenit ,încă de anul trecut, ca liderul PSD să preia mandatul de premier de la jumătatea anului 2023 până în 2024,la alegeri.
Predecesorul său,Nicolae Ciucă,a primit,la data de 25 noiembrie 2021,votul de încredere al parlamentului, înlocuind astfel guvernul interimar condus de Florin Cîțu. Guvernul actual constă în 20 de ministere și trei portofolii suplimentare, de prim-ministru și 2 de viceprim-ministru, cabinet crescut cu 2 ministere în raport cu guvernul precedent.
Numirea guvernului se face de Președintele României pe baza votului de încredere acordat de către parlament. Nominalizarea candidatului pentru postul de premier se face de către președinte după consultări cu partidele politice ori coaliția care deține majoritatea în parlament. După nominalizarea acestuia, candidatul trebuie să propună un program de guvernare și o listă completă de propuneri pentru posturile ministeriale într-un termen de 10 zile. Acest termen nu este o dată limită strictă, deși reprezintă perioada optimă pentru înființarea unui guvern legal competent. Expirarea acestui interval îi poate acorda Președintelui dreptul de a-și revoca propunerea, deși acest lucru nu e obligatoriu. 1 
Odată aceste sarcini îndeplinite premierul desemnat solicită Parlamentului, în ședință comună, votul de încredere. După consultarea președinților celor două camere și a liderilor grupurilor parlamentare, președintele poate dizolva Parlamentul, dacă acesta nu a acordat votul de încredere pentru formarea Guvernului în termen de 60 de zile de la prima solicitare și numai după respingerea a cel puțin două solicitări. 2 
Când Parlamentul își acordă votul de încredere, programul de guvernare devine oficial, membrii își încep mandatul conform legii după depunerea jurământului de loialitate față de țară. 3 
Guvernul se organizează și funcționează în conformitate cu prevederile constituționale, având la bază Programul de guvernare acceptat de Parlament. 4  Programul de guvernare este un document politico-administrativ, care stabilește principiile, orientările și pașii necesari pe care Guvernul intenționează să îi pună în aplicare în timpul mandatului său, în toate domeniile de activitate. Pentru a atinge obiectivele prevăzute în programul de guvernare, Guvernul român îndeplinește funcțiile de consolidare, reglare, administrare, reprezentând și exercitând autoritatea statală.
Guvernul aprobă strategii, politici și programe administrative, reprezentând modalități de îndeplinire a Programului de guvernare precum și modalități de realizare a funcțiilor instituției, ca autoritate publică a puterii executive, cu rolul de a asigura funcționarea echilibrată și dezvoltarea sistemului național economic și social, precum și racordarea acestuia la sistemul economic mondial în condițiile promovării intereselor naționale. 4 
Rolul Guvernului este reglementat de Constituție și de legi relevante. Guvernul „exercită conducerea generală a administrației publice” 5 , elaborează strategii pentru a implementa platforma guvernamentală, exercită inițiativa legislativă, negociază tratate internaționale, 6  reprezintă statul român atât intern cât și extern, numește prefecții 7  și prezintă informații și documente Camerelor Parlamentului, la cerere. 8 
Parlamentul României reprezintă singura instituție a statului român care exercită control asupra Guvernului prin intermediul unui mecanism de întrebări, interpelări și comisii de anchetă parlamentare cât și a circuitului obligatoriu de informare și documentare a parlamentului. Camerele Parlamentului  pot depune moțiuni simple față de activitatea guvernului sub forma unor interpelări 9  și inclusiv moțiuni de cenzură, cu rol de retragere a votului de încredere acordat guvernului. 10 
Printr-o lege specială de abilitare, Guvernul poate emite ordonanțe, care au aceeași putere legală ca legile obișnuite. Ordonanțe sunt o formă de delegare legislativă, și pot necesita aprobarea în Parlament dacă legea de abilitare prevede acest lucru. În situații extraordinare, în care reglementarea nu poate fi amânată, Guvernul poate emite ordonanțe de urgență, care nu necesită legi de abilitare, ci trebuie să fie supuse aprobării în Parlament înainte de intrarea în vigoare. 11 
Constituția stabilește pozițiile de Prim-ministru al României și cea de Ministru. Alte funcții din cadrul aparatului executiv sunt stabilite prin legi organice. Aceste legi permit existența unor funcții ca vicepremier, ministru de stat și ministru-delegat cu însărcinări speciale. 12  „Ministrul de stat” este o poziție superioară, care coordonează activitatea ministerelor aflate în subordinarea Prim-ministrului. 13 
Prim-ministrul este liderul Guvernului și îi coordonează activitatea. Biroul prim-ministrului constă în cabinetul Prim-ministrului, format la rândul lui din secretari de stat și consilieri de stat.
Aparatul de lucru al Guvernului este alcătuit din aparatul de lucru al prim-ministrului, Secretariatul General al Guvernului, departamente și alte asemenea structuri organizatorice cu atribuții specifice stabilite prin hotărâre a Guvernului. 14 
Structură fără personalitate juridică, în subordinea directă a prim-ministrului, finanțată prin bugetul Secretariatului General al Guvernului, condusă de șeful Cancelariei, cu rang de ministru, numit și eliberat din funcție prin decizie a prim-ministrului. În cadrul Cancelariei Prim-ministrului își desfășoară activitatea unul sau mai mulți secretari de stat și consilieri de stat, numiți, respectiv eliberați din funcție prin decizie a prim-ministrului. 15 
Instituție publică cu personalitate juridică, în subordinea prim-ministrului, condusă de un secretar general cu rang de ministru, ajutat de un secretar general adjunct cu rang de secretar de stat, precum și, după caz, de unul sau mai mulți secretari de stat, numiți, respectiv eliberați din funcție prin decizie a prim-ministrului. Secretarul general al Guvernului este ordonatorul principal de credite pentru aparatul de lucru al Guvernului, precum și pentru instituțiile publice și organele de specialitate ale administrației publice centrale din subordinea sau coordonarea Guvernului, a prim-ministrului și a Secretariatului General al Guvernului. 15 
Structură cu personalitate juridică, finanțată prin bugetul Secretariatului General al Guvernului, condusă de ministrul delegat pentru relația cu Parlamentul, care are calitatea de ordonator terțiar de credite. În cadrul departamentului funcționează unul sau mai mulți secretari de stat, numiți și eliberați din funcție prin decizie a prim-ministrului. 15 
Structură cu personalitate juridică, finanțată prin bugetul Secretariatului General al Guvernului, condusă de ministrul delegat pentru proiecte de infrastructură de interes național și investiții străine, care are calitatea de ordonator secundar de credite. În cadrul departamentului funcționează unul sau mai mulți secretari de stat, numiți și eliberați din funcție prin decizie a prim-ministrului. 15 
Structură cu personalitate juridică, în cadrul aparatului de lucru al Guvernului, în coordonarea prim-ministrului, finanțată de la bugetul de stat prin bugetul Secretariatului General al Guvernului, condusă de un șef cu rang de secretar de stat, numit prin decizie a prim-ministrului pe o perioadă de 5 ani, ordonator terțiar de credite. Departamentul pentru Lupta Antifraudă - DLAF este instituția de contact cu Oficiul European de Lupta Antifraudă - OLAF și asigură, sprijină sau coordonează, după caz, îndeplinirea obligațiilor ce revin României privind protecția intereselor financiare ale Uniunii Europene, în conformitate cu prevederile art. 325 din Tratatul privind funcționarea Uniunii Europene, având atribuția de control al obținerii, derulării sau utilizării fondurilor comunitare, precum și a fondurilor de cofinanțare aferente. 15 
Structură fără personalitate juridică în subordinea prim-ministrului, condusă de un secretar de stat, numit și eliberat din funcție prin decizie a prim-ministrului, și finanțată prin bugetul Secretariatului General al Guvernului. Corpul de control al prim-ministrului controlează și urmărește activitatea ministerelor și serviciilor publice deconcentrate ale acestora, instituțiilor publice din subordinea Guvernului, organelor de specialitate ale administrației publice centrale din subordinea Guvernului, oficiilor, departamentelor, comisiilor, regiilor autonome, companiilor și societăților naționale, societăților comerciale și instituțiilor financiar-bancare cu capital majoritar său integral de stat. 15 
Corpul de control al prim-ministrului controlează activitatea instituțiilor publice subordonate autorităților administrației publice locale, cu respectarea dispozițiilor legale privind regimul general al autonomiei locale, precum și organizarea și funcționarea autorităților administrației publice locale. 15 
Structură fără personalitate juridică, în subordinea prim-ministrului și în coordonarea secretarului general al Guvernului, condusă de un secretar de stat, ajutat de 2 subsecretari de stat, numiți, respectiv eliberați din funcție prin decizie a prim-ministrului, și finanțată prin bugetul Secretariatului General al Guvernului. 15 
Ministerele sunt organe de specialitate ale administrației publice centrale care realizează politica guvernamentală în domeniile de activitate ale acestora. 16  Guvernul României este format din 20 de ministere, 17  un prim-ministru și doi viceprim-miniștri. 18 
Prefectul este reprezentantul Guvernului pe plan local. În această calitate prefectul răspunde de aplicarea politicii Guvernului în unitățile administrativ-teritoriale, având obligația de a asigura executarea actelor Guvernului, precum și pe cele ale ministerelor și celorlalte organe de specialitate din subordinea Guvernului ori a ministerelor. 19 
Prefectul conduce serviciile publice descentralizate ale ministerelor și ale celorlalte organe centrale din unitățile administrativ-teritoriale și exercită controlul asupra legalității actelor administrative ale consiliului local, ale primarului, ale consiliului județean și ale președintelui consiliului județean. 19 
Guvernul numește câte un prefect în fiecare județ și în municipiul București. 19 
Acestea sunt organizate ca structuri cu sau fără personalitate juridică, în subordinea prim-ministrului, conduse de secretari de stat sau asimilați ai acestora, a căror înființare și/sau funcționare se aprobă prin hotărâre a Guvernului. 15 
Ședințele Guvernului se convoacă și sunt conduse de primul-ministru. Guvernul se întrunește săptămânal sau ori de câte ori este nevoie, pentru a dezbate problemele politicii interne și externe sau aspecte de conducere generală a administrației publice. 20  Agenda de lucru a ședinței Guvernului cuprinde:
Agenda de lucru a Guvernului este structurată în două părți și poate conține și liste suplimentare, cu aprobarea prim-ministrului. 20 
Guvernul adoptă hotărâri și ordonanțe . Hotărârile se emit pentru organizarea executării legilor. Ordonanțele se emit în temeiul unei legi speciale de abilitare, în limitele și în condițiile prevăzute de aceasta. 20 
Circuitul procesului decizional al proiectelor de documente de politici publice și al proiectelor de acte normative este structurat în două etape: 20 
Legea avertizorului public  permite oricărui angajat de la stat să reclame ilegalitățile comise în cadrul instituției respective și îi asigură protecția. 21 
Această cronologie conține toți prim-miniștrii  care au activat în perioada postcomunistă .
Sturdza     
Ghica     
Epureanu  - 1    
 Epureanu  - 2    
Kogălniceanu     
Panu     
Moruzi 
Filipescu     
Constantin Kretzulescu     
Nicolae Kretzulescu     
Ion Ghica      
Nicolae Golescu     
Epureanu     
Barbu Catargiu     
Ștefan Golescu     
Dimitrie Ghica 
Barbu Catargiu    
Kretzulescu     
Kogălniceanu    
Bosianu    
Kretzulescu     
Ion Ghica     
Lascăr Catargiu     
Ion Ghica     
Constantin Kretzulescu    
Ștefan Golescu    
Nicolae Golescu    
Dimitrie Ghica    
Alexandru Golescu    
Epureanu     
Ion Ghica     
Lascăr Catargiu     
Florescu     
Epureanu     
Brătianu, Ion C.     
Brătianu, Ion C.     
Brătianu, Ion C. 
Brătianu    
Brătianu, Ion C.     
Rosetti     
Rosetti     
Lascăr Catargiu     
Manu    
Florescu     
Lascăr Catargiu     
Sturdza     
Aurelian    
Sturdza     
Cantacuzino     
Carp     
Sturdza     
Cantacuzino     
Sturdza     
Brătianu, Ion I.C.     
Brătianu, Ion I.C.     
Carp     
Maiorescu     
Maiorescu     
Brătianu, Ion I.C.     
Brătianu, Ion I.C.     
Averescu     
Marghiloman    
Coandă    
Brătianu     
Văitoianu    
Vaida    
Averescu     
Ionescu    
Brătianu, Ion I.C.     
Averescu     
Știrbey    
Brătianu, Ion I.C.     
Brătianu, Vintilă I.C.    
Maniu     
Mironescu     
Maniu     
Mironescu     
Iorga    
Vaida    
Vaida    
Maniu     
Vaida    
Duca    
Angelescu    
Tătărăscu     
Tătărăscu     
Tătărăscu     
Tătărăscu     
Goga    
Cristea     
Cristea     
Cristea     
Călinescu    
Argeșanu    
Argetoianu    
Tătărăscu     
Tătărăscu     
Gigurtu    
Antonescu, Ion     
Antonescu, Ion     
Antonescu, Ion     
Sănătescu     
Sănătescu     
Rădescu    
Groza     
Groza  
Groza     
Groza     
Gheorghiu-Dej     
Gheorghiu-Dej     
Stoica     
Stoica     
Maurer     
Maurer     
Maurer     
Maurer     
Maurer     
Mănescu     
Mănescu     
Verdeț     
Verdeț     
Dăscălescu     
Dăscălescu 
Roman    
Roman    
Roman     
Stolojan    
Văcăroiu    
Ciorbea    
Vasile    
Isărescu    
Năstase    
Tăriceanu     
Tăriceanu     
Boc    
Boc    
Ungureanu   
Ponta    
Ponta    
Ponta    
Ponta    
Cioloș   
Grindeanu   
Tudose   
Dăncilă   
Orban    
Orban    
Cîțu   
Ciucă   
Ciolacu
Albania   
Andorra   
Armenia1   
Austria   
Azerbaidjan2   
Belarus   
Belgia   
Bosnia și Herțegovina   
Bulgaria   
Croația   
Cipru1   
Cehia   
Danemarca   
Elveția   
Estonia   
Finlanda   
Franța   
Georgia2   
Germania   
Grecia   
Islanda    
Irlanda   
Italia   
Letonia   
Liechtenstein    
Lituania   
Luxemburg   
Macedonia de Nord   
Malta   
Moldova   
Monaco   
Muntenegru   
Norvegia   
Olanda   
Polonia   
Portugalia   
Regatul Unit    
România   
Rusia3   
San Marino   
Serbia   
Slovacia   
Slovenia   
Spania   
Suedia   
Turcia   
Ungaria   
Ucraina   
Vatican
Abhazia2   
Kosovo   
Nagorno-Karabah1   
Osetia de Sud2   
Republica Turcă a Ciprului de Nord1   
Transnistria
Akrotiri și Dhekelia1   
Insulele Åland   
Insulele Feroe   
Gibraltar   
Guernsey   
Insula Jersey   
Insula Man   
Svalbard
Uniunea Europeană   
Ordin Militar Suveran al Maltei
Formate pe subiecte: Africa     America de Nord     America de Sud     Asia     Europa     Oceania
