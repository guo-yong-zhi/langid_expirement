CFR Călători este o companie de transport feroviar de persoane din România, deținută de stat, înființată în anul 1998, prin reorganizarea fostului CFR.
În anul 2015 a pus în circulație zilnic aproximativ 1.300 de trenuri.
CFR Călători primește anual peste un miliard de lei de la bugetul de stat pentru a putea asigura activitatea de transport feroviar de călători 1 .
Fluxul de călători transportați a înregistrat o creștere de 15,7% în anul 2014  față de anul 2013.
În ultimii ani, CFR Călători a pier­dut cotă de piață în fața firmelor private. necesită citare  Compania concurează cu firme precum Regio Călători, Transferoviar Călători, InterRegional Călători , Softrans sau Astra Trans Carpatic. 3 
CFR Călători opera până la data de 9 decembrie 2011 opt tipuri de trenuri atât pe teritoriul țării cât și în trafic internațional. Tipurile de trenuri ale CFR Călători erau:
După data de 11 decembrie 2011, odată cu schimbarea mersului trenurilor și revenirea la organizarea pe 8 regionale de călători, rangurile trenurilor au devenit doar 3, modificare efectuată în urma acordurilor și armonizării cu practica mai multor companii feroviare europene. De la 1 aprilie 2021, compania de stat a introdus un nou rang, mai accesibil pentru călători din punct de vedere al prețului. 4 
Ocazional, la trenurile cu parcurs noaptea, unde se adauga vagoane tip cuseta, trenurile devin InterRegioNight .
Trenurile regionale sunt cele mai folosite trenuri oferite de CFR Călători. Sunt folosite pentru două mari scopuri: pentru a face legătura dintre un oraș și comunele apropiate sau pentru a face legătura dintre două orașe învecinate.
Trenurile Regio au cea mai mică viteză medie , au cele mai slabe condiții ) și au o reputație ca fiind foarte lente, aglomerate și de obicei neîncăpătoare dar și tarife mult mai reduse decât celelalte tipuri și ranguri de tren. necesită citare  
Trenurile Regio circulă pe rute locale și, de obicei, opresc în fiecare stație, cu rare excepții. Există totuși și trenuri Regio care circulă pe distanțe medii și chiar mari.
Exemple de trenuri regionale care circulă pe distanțe de peste 200 km:
Tarifele pentru acest tren sunt cele mai mici deoarece nu se plătește un supliment de viteză, ci doar legitimația de călătorie, bazată pe distanță și clasă. Locurile nu sunt rezervabile.
Majoritatea trenurilor personale sunt formate din vagoane compartimentate sau necompartimentate, cu unul sau două nivele dar și de automotoare sau rame electrice. De obicei, trenurile sunt compuse numai din vagoane clasa a doua sau și vagoane de clasa întâi tarifate și retrogradate ca si vagoane de clasa a doua. Condițiile oferite pentru legătura dintre două orașe învecinate  sunt mai bune decât cele de pe rutele rurale . În 2007 majoritatea trenurilor personale aveau numai vagoane clasa a doua. Vagoanele au mai multe scheme de vopsire și sunt construite în anii '70-'80 și modernizate mai apoi. CFR a modernizat o parte din vagoanele supraetajate și o parte din acestea au fost puse în circulație pe trenurile personale  și accelerate.
Din 2007 situația acestor trenuri s-a mai îmbunătățit, câteva garnituri de pe rutele Sibiu-Brașov, Sibiu-Craiova, Cluj Napoca-Oradea fiind dotate cu automotoare Siemens Desiro („Săgeata Albastră”). Alte garnituri de pe rute precum Teiuș Brașov, Brașov Sfântu Gheorghe, Cluj-Napoca Bistrița, Teiuș Cluj-Napoca, Suceava-Cacica au fost dotate cu automotoare clasa 58, aduse din Franța (rame electrice cu 3 vagoane) și Luxemburg (rame electrice cu 2 vagoane), la începutul lui 2007, după ce fuseseră folosite mai întâi de aceste țări. Este vorba de rame tip Z6100. În plus, vagoane mai vechi ce înainte au circulat pe trenurile accelerate și rapide au început să fie utilizate pe trenurile personale. De asemenea, pe unele trenuri Regio se utilizează vagoane etajate modernizate (Cluj Napoca Bistrița Nord sau Cluj Napoca Vințu de Jos.
Din 4 martie 2009 până în 2014-15 au circulat trenurile „Henri Coandă Expres” care făceau legătura între stația București-Nord și Balotești, cu oprire în stația P.O. Aeroport, prin care va asigura transferul pasagerilor și al persoanelor interesate la și de la Aeroportul Internațional Henri Coandă. Cele 18 perechi de trenuri destinate acestui serviciu circulă în regim cadențat, la interval de o oră, în graficul orar 05.15 23.23. Transferul pasagerilor de la Punctul de Oprire Aeroport până la terminalele Aeroportului Internațional Henri Coandă se realizează cu autocare operate tot de compania feroviară, care circulă în corelație trenurile. Trenurile circulă cu rang de tren Regio pe ruta București-Nord Balotești, dar până la Punct de Oprire Aeroport circulă fără oprire și sunt formate din automotoare Siemens Desiro . In prezent legătură feroviară spre Aeroportul International Henri Coandă se realizează cu ajutorul trenurilor cu tranzit prin acea statie.
Trenurile InterRegio sunt folosite pentru distanțe lungi și medii și opresc  numai în orașe. La trenurile InterRegio sunt folosite garnituri moderne și au o viteză medie mai mare . Prețul biletelor este mai ridicat, deoarece se plătește și un supliment, pe lângă prețul legitimației de călătorie. Trenurile InterRegio necesită rezervare de locuri. Sunt folosite și pentru distanțe foarte mari, cum ar fi Iași Timișoara Nord, București Nord Satu Mare, București Nord Oradea, București Nord Sighetu Marmației, Oradea Constanța, Timișoara Nord Botoșani. Chiar și pe distanțe lungi trenurile InterRegio opresc de obicei în gările din fiecare oraș.
Garnitura trenurilor Inter-Regio constă numai din vagoane de tip salon, clasa I sau a II-a. Din anul 2008 pe multe relații au fost înlocuite vagoanele vechi cu garnituri modernizate, exemple în acest sens sunt : Oradea București Nord Constanța, București Nord  Timișoara, București Nord Satu Mare, București Nord Sighetul Marmației, București Nord Vatra Dornei, București Nord Bacău, București Nord Iași, București Nord Galați, Timișoara Nord Cluj Napoca Iași, Iași Constanța, Galați Brașov. 
În ultimii ani CFR a început modernizarea trenurilor Inter-Regio. Au fost de asemenea introduse și automotoare Desiro  pentru distanțe mici . Trenurile Inter-Regio de distanțe lungi oferă vagoane cușetă și vagoane de dormit. Sunt folosite în general pentru a face legătura între București și celelalte orașe ale țării, dar și pe rute precum Iași-Timișoara Nord.
De asemenea, în premieră, în anul 2007, au fost introduse în circulație trenuri InterRegio cu mers cadențat între București-Nord Pitești și Craiova sau București Nord Târgoviște.
De asemenea IR-urile circulă și în trafic internațional și aici pot fi menționate legăturile Bucureștiului cu Budapesta, Sofia , Istanbul , Viena, dar și Brașov Budapesta, Timișoara Budapesta.
Garnitura trenurilor IR sunt un obiectiv al planului de modernizare al CFR. Mai multe vagoane au fost modernizate cu aparate de aer condiționat și toalete ecologice. Cu toate acestea, unele garnituri  nu s-au modificat. Din 2003 au fost introduse automotoarele Desiro  pentru trenurile rapide care circulă pe distanțe medii. Majoritatea vagoanelor de trenuri InterRegio sunt vopsite în schema Express și sunt de tip salon. Noile vagoane, aduse începând cu anul 2006, sunt necompartimentate, majoritatea fiind dotate cu aer condiționat .
Pentru distanțe lungi sunt disponibile vagoanele cușetă, de dormit și restaurant. În momentul de față , cea mai lungă rută  din România este Satu Mare Mangalia , rută care se face în sezonul de vară în 18 ore cu un tren InterRegio.
În mersul trenurilor în vigoare din decembrie 2019, există perechi de trenuri din București către Viena, Budapesta și Chișinău  precum și către Sofia, Salonic și Istanbul în sezonul estival. Din principalele orașe din Ardeal pleacă trenuri spre Budapesta și Viena. 5 
În secolul al XIX-lea au existat 4 clase la vagoane. La începutul secolului al XX-lea au fost desființate vagoanele de clasa a IV-a, cu confort foarte redus 6 .
Vagoanele de clasa a III-a au fost desființate prin reforma internațională a UIC  din 1956, concretizată în România prin ordinul Ministerului Căilor Ferate nr. 152 din 27.IV.1956 7 .
Din 1956 au existat numai 2 clase  cu excepția perioadei 2006-2011 când unele trenuri Inter-City au oferit și o clasă Business.
EuroCity  și EuroNight  au fost trenuri internaționale operate de obicei de CFR în parteneriat cu companii feroviare din alte țări, în funcție de originea și destinația rutei. Aceste trenuri făceau parte din rețeaua paneuropeană feroviară. Nu toate trenurile internaționale care vin în România erau EC sau EN .
La data de 10 decembrie 2006, CFR Călători a introdus serviciul business. Rutele pe care circulă vagoanele Business sunt:
Aceste vagoane erau destinate persoanelor cu venituri peste medie și se adresează în special oamenilor de afaceri. Vagoanele business sunt de fapt vagoane modernizate în Atelierele CFR Grivița și oferă servicii suplimentare, cum ar fi acces wireless la Internet sau instalație de climatizare. Există două clase diferite în vagoanele Business Class, Business Exclusiv  și Business Standard . Diferența dintre cele două clase sunt:
Datorită numărului extrem de redus de călători, serviciul a fost suspendat în 2011, vagoanele fiind realocate pentru călătorii de clasa I. 9 
Trenurile InterCity sunt cele mai folosite pentru rutele dintre marile orașe și pot fi si de zi și de noapte. Aceste trenuri au cea mai mare viteză medie dintre toate trenurile CFR  și folosesc cele mai moderne vagoane, putând concura cu marile trenuri europene. Din această cauză, tarifele pentru trenurile Inter-City sunt cele mai mari.
Au existat și există două tipuri de garnituri pentru trenurile InterCity: tradiționale și automotoare Desiro. Garnitura pentru trenurile tradiționale este formată din vagoane noi sau modernizate, cu aer condiționat, precum și o serie de servicii la clasa I, cum ar fi mâncare gratuită. Aceste trenuri ating cele mai mari viteze din România.
Trenurile IC au fost scoase din mersul trenurilor în 2015 din cauza imposibilității companiei de a asigura viteza minimă de 60 km/h. 10  Compania a reluat operarea trenurilor InterCity  din 13 decembrie 2020. 11 
La sfârșitul anului 2014, conform raportului de activitate al companiei, parcul inventar de mijloace tracțiune aparținând CFR Călători cuprindea:
Parcul total de locomotive, automotoare și rame electrice este de 1093 vehicule motoare la care se adaugă 3 vagoane WIT .
Limita de viteză pentru toate trenurile din România este de 160 km/h, disponibilă pe unele segmente de pe Coridorul european IV. Pe ruta București Florești Prahova se poate circula cu 140 km/h.
Viteza medie a trenurilor , conform rapoartelor CFR din 2004, era:
