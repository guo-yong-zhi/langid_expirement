Pașcani  este un municipiu în județul Iași, Moldova, România, format din localitățile componente Blăgești, Boșteni, Gâștești, Lunca, Pașcani  și Sodomeni. Este al doilea centru urban ca mărime din județ, cu o populație de 33.745 locuitori . Este un important nod de cale ferată.
Orașul este situat în partea de nord-vest a județului, în sudul Podișului Sucevei, pe malurile râului Siret. Este străbătut de șoseaua națională DN28A, care îl leagă spre est de Târgu Frumos  și spre vest de Moțca . Acest drum se intersectează la Pașcani cu șoseaua județeană DJ208, care îl leagă spre sud de Stolniceni-Prăjescu, Mogoșești-Siret, Hălăucești, Mircești și mai departe în județul Neamț de Săbăoani ; și spre nord de Valea Seacă, Lespezi, și mai departe în județul Suceava la Dolhasca, Dolhești, Preutești și Fălticeni . 4  Tot din DN28A, la Blăgești se ramifică șoseaua județeană DJ281C, care duce spre nord-est la Hărmănești, Todirești, Balș și Cotnari . 5  Orașul este nod feroviar, gara sa de pe calea ferată Suceava-Roman fiind punctul de la care se ramifică o altă cale ferată importantă spre Iași , precum și una secundară spre Târgu Neamț.
Datorită poziție geografice, orașul Pașcani are un climat continental destul de pronunțat, integrându-se în ținutul climatic al dealurilor înalte. În afară de poziție geografică și relief, clima văii Siretului din sectorul Pașcani ține și de alți factori, mai importanți fiind radiația solară și circulația generală a maselor de aer anticiclonale atlantice- și direcția văii Siretului , care canalizează curenții de aer. necesită citare 
Vegetația este caracteristică zonelor de podiș. În locurile în care pădurea a fost distrusă, vegetația are caracter de stepă. Pădurea ocupă suprafețe reduse, în Estul și Vestul municipiului Pașcani, pe dealurile din apropiere, la Moțca, Miroslovești, Valea-Seacă. Domină fagul, carpenul, gorunul, teiul, mesteacănul și cu o frecvență mai redusă, paltinul, arțarul, ulmul, stejarul, teiul argintiu, scorușul și cireșul sălbatic. necesită citare 
Ținând cont de ansamblul aspectelor naturale, se poate vorbi de o faună a pădurilor de fag și o faună acvatică. Printre mamiferele obișnuite, caracteristice pădurilor din jur, avem veverița, căprioara, mistrețul. La acestea se mai adaugă lupul, vulpea, iepurele, pisica sălbatică, dihorul ,popândăul, șoarecii. Dintre păsări avem vrabia, mierla, ciocănitoarea, porumbelul sălbatic, cinteza, pupăza, graurul, bufnița, uliul. Reptilele sunt reprezentate prin șarpele de pădure, gușter. Bălțile din Lunca Siretului găzduiesc rața sălbatică, gâsca sălbatică, lișița, pescărușul albastru, bâtlanul. În apă viețuiesc crapul, șalăul, carasul, roșioara. Această bogăție faunistică permite practicarea vânătului și a pescuitului sportiv. necesită citare 
Componența etnică a municipiului Pașcani
     Români      Romi      Necunoscută      Altă etnie 
Componența confesională a municipiului Pașcani
     Ortodocși      Romano-catolici      Necunoscută      Altă religie Conform recensământului efectuat în 2011, populația municipiului Pașcani se ridică la 33.745 de locuitori, în scădere față de recensământul anterior din 2002, când se înregistraseră 42.057 de locuitori. 1  Majoritatea locuitorilor sunt români , cu o minoritate de romi . Pentru 7,21% din populație, apartenența etnică nu este cunoscută. 2 
Din punct de vedere confesional, majoritatea locuitorilor sunt ortodocși , cu o minoritate de romano-catolici . Pentru 7,26% din populație, nu este cunoscută apartenența confesională. 6 
Date: Recensăminte sau birourile de statistică - grafică realizată de Wikipedia
Prima atestare documentară a numelui orașului datează din 8 aprilie 1419, când apare înscrisă ca denumirea unei moșii într-un hrisov de danie din timpul lui Alexandru cel Bun, pe atunci existând un sat cu acest nume. La începutul secolului al XIX-lea, a apărut lângă sat și un târgușor. Odată cu construirea căii ferate Liov-Cernăuți-Iași care trecea prin zonă, târgușorul, care în 1879 număra doar două hanuri și câteva prăvălii, a înflorit. 7 
La sfârșitul secolului al XIX-lea, Pașcani era o comună rurală, reședință a plășii Siretul de Jos a județului Suceava, comună formată din satele Târgușorul Pașcani, Gara Pașcani, Fântânelele, Brătești, Sodomeni, Boșteni, Gâșteni, Topile, Valea Seacă, Conțești, Blăgești și Lunca, având în total 10498 de locuitori ce trăiau în 2302 case. Funcționau în comună opt biserici ortodoxe și Biserica romano-catolică din Pașcani, șase școli mixte la Câscești, Lunca, Târgu Pașcani, Sodomeni, Topilele, Valea Seacă, o școală primară urbană mixtă CFR la Gara Pașcani și două școli rurale de cătun la Blăgești și Brătești, șase mori și o fabrică de săpun. Principalii proprietari de terenuri erau moștenitorii colonelului Eugen Alcaz, care le achiziționase de la N. Rosetti-Roznovanu. 8  Anuarul Socec din 1925 consemnează comuna ca reședință a plășii Pașcani din același județ, având 10.404 locuitori în satele Blăgești, Boșteni, Brătești, Fântânele, Lunca, Pașcani-Gară, Pașcani-Vatra, Sodomeni și Pașcani-Târg, comuna având un gimnaziu și patru școli primare   una de băieți, una de fete, una mixtă a CFR și o alta mixtă a comunității evreiești   precum și un atelier feroviar cu peste 1000 de angajați. 9  În 1931, Pașcani a primit statut de comună urbană în cadrul județului Baia, având în administrare și comuna suburbană Topile. 10 
În 1950, Pașcani a primit statut de oraș raional, reședință a raionului Pașcani din regiunea Iași. În 1968, a pierdut statutul de centru administrativ, revenind la județul Iași, reînființat. 11  12  În 1995, a primit titlul de municipiu. 13 
Casa de Cultură „Mihail Sadoveanu” din Pașcani a luat ființă în anul 1949, la început funcționând într-o încăpere improvizată din parcul orașului, apoi într-un spațiu de lângă vechea poștă. Activitățile se rezumau la momente de divertisment, la improvizații, condițiile materiale fiind precare. Actuala clădire a Casei de Cultură a fost inaugurată în anul 1960, când Ministerul de resort a aprobat, în cadrul unui proiect de construcție cu caracter național, construcția a patru astfel de edificii. Același tip de Casă de Cultură se găsește în orașele Predeal, Târnăveni și Lugoj. Activitatea Casei de Cultură Municipale „M. Sadoveanu” este susținută prin cercuri culturale, cursuri, precum și prin Ansamblul folcloric „Rapsozii Siretului”, Teatrul pentru Copii și Tineret „Rudi Nesvadba”, Trupa de dans de societate „Dream Dance”. Casa de Cultură are colaborări cu Teatrul Național „Vasile Alecsandri” Iași, Teatrul „Mihai Eminescu” Botoșani, Teatrul „George Bacovia” Bacău, Filarmonica din Botoșani și Filarmonica din Iași și cu Muzeul Literaturii Române din Iași.
În municipiul Pașcani se află palatul familiei Cantacuzino-Pașcanu 14  , precum și Biserica „Sf. Arhangheli Mihail și Gavril” , ambele monumente istorice de arhitectură de interes național.
În rest, alte patru obiective din oraș sunt incluse în lista monumentelor istorice din județul Iași ca monumente de interes local. Unul este situl arheologic de la Blăgești, aflat la 2 km nord-nord-vest de sat, pe malul stâng al Siretului, într-un cot al râului, sit ce cuprinde urmele unei așezări eneolitice  și ale uneia medievale. Un alt obiectiv este clasificat ca monument de arhitectură: atelierele de căi ferate din strada Gării . Celelalte două sunt clasificate ca monumente de for public: crucea eroilor din războiul de independență aflată în cimitirul orașului; și monumentul comemorativ al răscoalei din 1907, aflat la intersecția Aleii Parcului cu strada Republicii.
Mediul economic al municipiului Pașcani are un caracter predominant industrial, cu un declin pronunțat după 1989. Unele întreprinderi de tradiție pentru această zonă s-au închis sau și-au restrâns activitatea, însă au apărut și numeroase firme noi, care au obiecte de activitate în acord cu cerințele pieței. Comerțul a luat amploare, devenind foarte activ în domeniile: materiale de construcții, echipamente industriale, perdele și materiale textile, produse de panificație, produse agroalimentare, produse nealimentare, etc.
Se poate considera că au crescut interrelațiile dintre oraș și localitățile rurale din administrativul municipiului Pașcani. Pe de o parte, satele componente continuă să furnizeze produse agricole către piața orașului, pe de altă parte, prezența slabă a activităților de prelucrare locale determină o deplasare continuă spre oraș, care asigură cea mai mare parte a mărfurilor alimentare și nealimentare necesare consumului populației. 15  necesită citare 
Municipiul Pașcani este administrat de un primar și un consiliu local compus din 19 consilieri. Primarul, Marius-Nicolae Pintilie , de la Partidul Național Liberal, este în funcție din octombrie 2020. Începând cu alegerile locale din 2020, consiliul local are următoarea componență pe partide politice: 16 
Hârlău    
Podu Iloaiei    
Târgu Frumos 
Alexandru I. Cuza   
Andrieșeni    
Aroneanu    
Balș    
Bălțați    
Bârnova    
Belcești    
Bivolari    
Brăești    
Butea    
Ceplenița    
Ciortești    
Ciohorăni    
Ciurea   
Coarnele Caprei    
Comarna    
Costești    
Costuleni    
Cotnari    
Cozmești    
Cristești    
Cucuteni    
Dagâța    
Deleni    
Dobrovăț    
Dolhești    
Drăgușeni    
Dumești    
Erbiceni    
Fântânele    
Focuri    
Golăiești    
Gorban    
Grajduri    
Gropnița    
Grozești    
Hălăucești    
Hărmănești    
Heleșteni    
Holboca    
Horlești    
Ion Neculce    
Ipatele    
Lespezi    
Lețcani    
Lungani    
Mădârjac    
Mircești    
Mironeasa    
Miroslava    
Miroslovești    
Mogoșești    
Mogoșești-Siret    
Moșna    
Moțca    
Movileni    
Oțeleni    
Plugari    
Popești    
Popricani    
Prisăcani    
Probota    
Răchiteni    
Răducăneni    
Rediu    
Românești    
Roșcani    
Ruginoasa    
Scânteia    
Schitu Duca    
Scobinți    
Sinești    
Sirețel    
Stolniceni-Prăjescu    
Strunga    
Șcheia    
Șipote    
Tansa    
Tătăruși    
Todirești    
Tomești    
Trifești    
Țibana    
Țibănești    
Țigănași    
Țuțora    
 Ungheni    
Valea Lupului    
Valea Seacă    
Vânători    
Victoria    
Vlădeni    
Voinești
