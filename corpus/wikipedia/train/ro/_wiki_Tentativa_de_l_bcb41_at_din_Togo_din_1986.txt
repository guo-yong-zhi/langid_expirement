Tentativa de lovitură de stat din Togo din 1986 a fost o tentativă de lovitură de stat care a avut loc în țara vest-africană a Togo la 23 septembrie 1986. 1  2  3  4  Tentativa de lovitură de stat a constat dintr-un grup de aproximativ 70 de disidenți înarmați, ajunși în capitala Lomé din Ghana, într-o încercare nereușită de a răsturna guvernul președintelui Gnassingbé Eyadéma. 1 
Conform relatărilor de la radio, la aproximativ ora 20:00 UTC, rebelii au intrat în Lomé  în aproximativ 30–40 de camioane. S-au îndreptat direct spre o tabără militară în care locuia Eyadéma și au deschis focul cu arme automate și lansatoare de rachete. 4 
Rebelii au atacat și postul de radio și sediul partidului APT  aflat la guvernare. 4 
O relatare radio a anunțat că atacul rebelilor a fost respins de un contraatac condus de Eyadema însuși. 4  Zdrobirea tentativei de lovitură de stat a implicat utilizarea trupele forțelor armate togoleze și a avioanelor de război. 3  Cel puțin 14 4  sau 13 3  oameni au fost uciși în luptele care au avut loc în stradă pe parcursul nopții, iar 19 dintre rebeli au fost prinși. 6 civili au fost, de asemenea, uciși, a informat postul de radio de stat. 3 
Granița dintre Ghana și Togo a fost închisă. Oamenilor li s-a ordonat să nu rămână în stradă, iar în Lomé s-a impus o restricție de circulație pe perioadă nedeterminată. 4 
În urma solicitării lui Eyadéma pentru ajutor militar al Franței, Ministerul Apărării francez a declarat, la 26 septembrie, că trimite avioane de război și trupe în Togo. Ministerul a declarat că trupele au fost trimise în conformitate cu un acord cu Togo din 1963. 2 
Eyadéma a fost reales fără să aibă un candidat la alegerile prezidențiale din 21 decembrie 1986 5  și a continuat să guverneze țara până la moartea sa, la 5 februarie 2005. 6  7  8  9 
