Brion Howard James , California, SUA – d. 7 august 1999, Malibu, California, California, SUA) a fost un actor american. Acesta a jucat rolul lui Leon Kowalski în Vânătorul de recompense și a apărut în filme precum Jocul cu moartea, 48 de ore, Alte 48 de ore., Silverado⁠, Tango și Cash⁠, Febra roșie, Joc de culise⁠ și Al cincilea element. James era cunoscut pentru rolurile în care interpreta antagoniști, fiind prezent în distribuția a numeroase filme horror sau de acțiune cu buget redus și seriale pe parcursul anilor 1980 și 1990. Acesta a apărut în peste 100 de filme înainte să moară la vârsta de 54 de ani în urma unui infarct miocardic.
James s-a născut în Redlands, California⁠. 6  Și-a petrecut primii ani din viață în Beaumont, California⁠, unde părinții săi dețineau un cinematograf. James declara că: „Povestea vieții mele este ca în Cinema Paradiso. În fiecare noapte de când aveam 2 ani. . . am difuzat filme". 7   După ce a absolvit liceul în 1964, James a studiat teatru la Universitatea de Stat din San Diego⁠. Odată ajuns în New York, James a început să obțină mici roluri pe scenă.
În 1975, James a obținut un rol minor în filmul de televiziune The Kansas City Massacre, având rolul lui Homer Van Meter⁠, membru al bandei conduse deJohn Dillinger. Au urmat alte roluri mai importante în Nickelodeon⁠ și Harry și Walter la New York⁠. Acesta a apărut în miniseria Rădăcini⁠ și alte seriale populare pe parcursul anilor 1970: Gunsmoke⁠, Incredibilul Hulk⁠, Mork & Mindy, Chico and the Man⁠ și CHiPs⁠.
Cariera sa a progresat remarcabil la începutul anilor 1980, acesta obținând roluri în Jocul cu moartea și 48 de ore , dar rolul lui Leon Kowalski⁠ din celebrul film Vânătorul de recompense  l-a transformat într-o celebritate. Acesta a mai apărut în Inamicul meu, Rivalii⁠, În casa vulturilor⁠, Silverado, Înarmați și periculoși⁠, Febra roșie, Dimineți de oțel⁠, Scorpionul roșu: Riposta⁠, Tango & Cash și Showdown⁠. De asemenea, acesta a fost invitat în emisiunile Benson⁠, Quincy, M.E.⁠, Echipa de șoc⁠, Casa din prerie⁠, Cursa din Hazzard⁠, Matlock⁠, Miami Vice, Hunter⁠, Sledge Hammer!⁠ și Dinastia. În anii 1990, a apărut în serialul Nemuritorul și a obținut rolul șerifului Bowman în episodul „Luminary” din sezonul 2 al serialului Millennium. A realizat dublajul personajului Parasite⁠ în serialul animat Superman: The Animated Series⁠. În 1982, a apărut în filmul Hear no Evil⁠ în rolul Billy Boy Burns. 8  9  10 
James a apărut în filmul horror din 1989 The Horror Show⁠ , obținând rolul criminalului în serie „Meat Cleaver Max” Jenke. În 1994, a interpretat un sponsor morocănos în filmul Crime pe unde Radio. Spre sfârșitul carierei, acesta a apărut în rolul generalului Munro în Al cincilea element . Cu două luni înainte de moartea sa, James a realizat dublajul lui Parasite în jocul video Superman 64⁠.
Despre talentul său de a interpreta răufăcători în filme, acesta declara într-un interviu pentru revista Fangoria: „Mă consider un actor de personaj clasic precum Lon Chaney, Wallace Beery, Charles Laughton. Întotdeauna îmi place să interpretez răufăcători. Sunt foarte bun când vine vorba de comportament psihopatic”. 11 
James a murit în 1999 în urma unui infarct miocardic în casa sa din Malibu, California. 12  Cinci lungmetraje în care a apărut au fost lansate postum, ultimul dintre acestea a fost Phoenix Point .
Filmul Regele traieste⁠  este dedicat în memoria sa. 13 
Ultimul său rol
