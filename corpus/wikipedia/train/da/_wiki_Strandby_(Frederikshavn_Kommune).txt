Strandby er en lille fiskerby i Vendsyssel med 2.259 indbyggere   1 , beliggende i Elling Sogn ca. 6 kilometer nordnordvest for Frederikshavn. Byen ligger i Frederikshavn Kommune og hører til Region Nordjylland.
Der er to kirker i Strandby, en folkekirke, Strandby Kirke, og en metodistkirke.
Elling Idrætsforening blev stiftet i 1940.
I samarbejde med byerne Elling og Nielstrup, sammenlagde man i 1992 de lokale idrætsforeninger, og Strandby-Elling-Nielstrup Idrætsforening blev grundlagt. Idrætsforeningen udbyder håndbold, svømning, fodbold, gymnastik, floorball og badminton.
Strandby bestod i 1682 af 8 gårde og 7 huse med jord. Det samlede dyrkede areal udgjorde 104,2 tønder land skyldsat til 17,59 tønder hartkorn. 2  Dyrkningsformen var græsmarksbrug med tægter. 3 
I 1875 blev byen beskrevet således: "Strandby med Skole". 4  I 1890 blev den lokale jernbane åbnet og dermed muligheden for en lokal byudvikling. Omkring århundredeskiftet beskrives byen således: "Strandby med Baadehavn , Skole, Forsamlingshus og Mølle". 5  Strandby havde i 1906 332 indbyggere, i 1911 392 og i 1916 364 indbyggere. 6 
Strandby fortsatte sin udvikling i mellemkrigstiden og efter 2. verdenskrig: i 1921 havde byen 482 indbyggere, i 1925 605, i 1930 656, i 1935 705, i 1940 792, i 1945 942, i 1950 979, i 1955 1.035, i 1960 1.303 indbyggere 7  og i 1965 1.752 indbyggere. 8  I 1930, da byen havde 656 indbyggere, var sammensætningen efter erhverv: 345 levede af landbrug og fiskeri, 138 af industri og håndværk, 53 af handel, 27 af transport, 8 af immateriel virksomhed, 41 af husgerning, 42 var ude af erhverv og 2 havde ikke angivet oplysninger. 9 
Strandby skole, opført 1945, med løbende tilføjelser af bygninger gennem årene.
Anno april 2009 havde skolen:
Skiltning ved indkørsel til Strandby fra nordFebruar 2008
Strandby Station
Strandby Kirke
