A/S Julius Nielsen & Søn er et dansk tømrerfirma i København, der er blandt landets største og ældste. Det blev grundlagt 1. december 1874 af Julius Nielsen  og i 1924 blev det overtaget af sønnen, Georg Strigel Nielsen  ; denne optog i 1928 P.D. Tang Barfod  som medindehaver. Virksomheden har udført tømrerarbejde på et utal af kendte bygninger.
Firmaet havde indtil 1943 kontoradresse på Søndermarksvej 1 og fra 1944 i Fortunstræde 4. Senere flyttede kontoret til Valby Langgade 6, hvor det befandt sig i slutningen af 60'erne og i starten af 70'erne, imens ejeren Knud Hansen var oldermand for tømrerlauget kilde mangler . I 1945 flyttede firmaets værksted til Egegårdsvej i Rødovre og senere til Landlystvej 42 i Hvidovre. I sommeren 2018 flyttes Julius Nielsen til nye lokaler på Markstykkevej 16 i Rødovre.
I slutningen 60'erne og starten af 70'erne var A/S Julius Nielsen & Søn så stort et firma, at de havde over 100 lærlinge ansat. Der var tømrere, snedkere, maskinsnedkere og arbejdsfolk ansat i firmaet.
Startlønnen for en lærling var 1,25 DKr i timen, og der blev stadig arbejdet om lørdagen dengang..
