Frost/Nixon er en amerikansk historisk dramafilm fra 2008 instrueret og produceret af Ron Howard og er baseret på teaterstykket af samme navn af Peter Morgan, der også skrev selve manuskriptet. Filmen har Michael Sheen og Frank Langella i titelrollerne som henholdsvis journalist David Frost og tidligere præsident Richard Nixon. Desuden medvirker bl.a. Kevin Bacon, Oliver Platt og Toby Jones.
Frost/Nixon blev nomineret til fem Oscars, bl.a. for bedste film og for bedste mandlige hovedrolle . Filmen handler om det berømte interview af Richard Nixon foretaget af den britiske journalist David Frost, hvor han indrømmede, at han havde begået noget ulovligt i forbindelse med opløbet til Watergateskandalen.
Frost/Nixon fik en god modtagelse af anmelderne, på Rotten Tomatoes er konsensus; "Frost/Nixon is weighty and eloquent; a cross between a boxing match and a ballet with Oscar worthy performances", med en friskhedsprocent på 91%.
