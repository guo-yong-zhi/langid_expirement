Arkādijas Have  er én af de typiske landskabshaver i Riga, hovedstaden i Letland. Haven ligger i bydelen Torņakalns og omfatter et areal på 6,92 hektar.
I 1808 oprettedes på dette sted en privat have. Med henblik på kommerciel drift opførtes i 1885 et teater i haven; en boldspilbane indrettedes også og parken omdannedes til fornøjelsessted, som Rigas Byråd købte i 1896 og navngav Torņakalna Park. I 1905 udvidedes haven, og nye planter og grønne områder tilplantedes, et gartnerhus opførtes og bækken Mārupītes forløb ændredes til at gå gennem haven. I bækkens tidligere forløb anlagdes damme, vandfald, broer samt nye stier. I 1911 afsluttedes havens udbygning og omdøbtes til Arkādija Park. I 1927 opførtes en musikestrade efter et projekt af arkitekt Pauls Kundziņš, som langt senere nedbrændte og nu er nedrevet. 1 . En del af haven udlejedes for at finansiere havens drift, og lejeren opførte en restaurant som i 1958 ombyggedes til biograf.
Nordvestligt for Arkādijas Have befinder sig den i 1950 etablerede, 1,45 hektar store Lille Arkādijas Have .
Koordinater: 56°55′55.80″N 24°5′9.65″Ø  /  56.9321667°N 24.0860139°Ø  / 56.9321667; 24.0860139
