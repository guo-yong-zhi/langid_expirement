Jozef Malovec  var en slovakisk komponist og producer.
Malovec studerede harmonilærer og kontrapunkt privat hos Jan Zimmer. Herefter studerede han komposition på Akademiet for Musik og Drama i Bratislava  hos Alexander Moyzes, hvorefter han studerede videre på Akademiet for Musik og Drama i Prag  hos Jaroslav Řídký og Vladimír Sommer. Malovec har skrevet 3 symfonier, orkesterværker, kammermusik, instrumentalværker, vokalværker, filmmusik etc. Han har skrevet i alle genre indenfor den klassiske musik. Han arbejdede som producerende rådgiver på Slovakisk Radio .
