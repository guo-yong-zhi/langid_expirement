 
Stig Fogh Andersen  er kongelig kammersanger. Han er tenor og operainstruktør. Han er især kendt som Wagner-sanger og har sunget på verdens store operascener. 1 
Efter at have studeret på musikkonservatorierne i Århus og København sang han i Bayreuth og debuterede som operasanger på Den Jyske Opera i 1978. 1  Han har været solist på Det Kongelige Teater siden 1980, hvor han har sunget et bredt repertoire af danske, tyske, engelske, italienske og slaviske operaer. Det Kongelige Teater oplyser, at han er en af verdens mest efterspurgte Wagner-sangere: Han har sunget alle Wagners store tenorpartier i New York, Zürich, Berlin, München, Houston, Budapest, Madrid, Mannheim, London, Tokyo, Köln, Helsingfors, Buenos Aires, Torino, Amsterdam, Rom, Seattle, Chicago og Japan.
Karrieren tog fart i 1994 med Siegfried i Wagners Nibelungens Ring på Den Jyske Opera. Han har sunget Siegfried mere end 150 gange i vidt forskellige opførelser på verdens store operascener. Han har sunget med sopranerne Tina Kiberg, Gitta-Maria Sjöberg og Hildegard Behrens dirigeret af Daniel Barenboim, James Levine, Michael Schønwandt, Christoph Eschenbach, Mariss Jansons, Simon Rattle og Zubin Mehta.
Stig Fogh Andersen synger et bredt repertoire fra barok over romantikkens lieder til moderne klassisk musik, og han har indspillet flere cd'er.
I pausen under Wagners Siegfried i Operaen den 5. maj 2006 blev Stig Fogh Andersen af Hendes Majestæt Dronningen udnævnt til kongelig kammersanger. 1  Siden 3. december 1998 har han været Ridder af 1. grad af Dannebrogordenen.
I 2006 debuterede han som instruktør med Bent Lorentzens kammeropera Kain og Abel. 1  I 2008 sang han Siegfried og instruerede Ragnarok i Esbjerg, 1  og han satte Tristan og Isolde i scene og sang selv partiet som Tristan på Operaen i 2009. I 2010 satte han Sweeney Todd op på Odense Teater.
I 2013 sang Stig Fogh Andersen Tannhäuser på 200-årsdagen for Wagners fødsel på Operaen (DVD, DECCA)) og sang og satte Wagners Sagaen om Ringen op i samarbejde med dirigenten Niels Borksand. Den er opført flere gange i Christians Kirke på Christianshavn. 2 
Stig Fogh Andersen er kunstnerisk leder af Festspillene i Østermarie. 1 
Stig Fogh Andersen er søn af frisør Conrad Vagn Fogh Andersen og forstander Rachel Bitsch Ryelund.
Han har været gift med operasangerinderne Gunver Nielsen og Tina Kiberg 1 . Han har to sønner med Gunver Nielsen og to døtre med Tina Kiberg. Sønnen Ask Fogh Nielsen spiller bas i orkestret Rock Hard Power Spray. Emil Fogh Nielsen debuterede som dramatiker i 2002. Datteren Ida Fogh Kiberg er instruktør. Hans sidste ægtefælle var organisten Ingrid Häggström.
Stig Fogh Andersen har skrevet åbent om sit liv i "Aldrig en kedelig tone! Sangen som leg. Erindringer".. Olufsen Bøger 2018, ISBN 978-87-93331-80-8
Han har sunget hovedpartier på Det Kongelige Teater og i Operaen:
Herudover har han på Det kongelige Teater bl.a. sunget i:
