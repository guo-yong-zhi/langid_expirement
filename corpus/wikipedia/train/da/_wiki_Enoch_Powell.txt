John Enoch Powell, MBE  var en britisk politiker, som var medlem af det britiske underhus, først for det Konservative Parti mellem 1950-74, og derefter for Ulster Unionist Party mellem 1974-87. Før han blev politiker, arbejdede han med at undervise i oldtidskundskab, og skrev i løbet af sin karriere flere bøger, både om oldtidskundskab og om politiske emner. Han tjente også i 2. verdenskrig som del af den britiske efterretningstjeneste.
Powell er mest kendt for en tale, som han holdte i Birmingham ved et møde for lokalafdelingen af det Konservative Parti i West Midlands den 20. april 1968, som er blevet kendt som 'Rivers of Blood'-talen. Talen kritiserede indvandring til Storbritannien fra Commonwealth-landene, og spåede, at hvis indvandring til Storbritannien fortsatte som den gjorde nu, så ville der i fremtiden være store etniske konflikter mellem de lokale og de tilflyttede. 1  Talen gik imod partilinjen på spørgsmålet, og som resultat ledte det til, at den konservative formand Edward Heath fyrede Powell fra skyggekabinet. 2  Trods dette, så viste meningsmålinger og andre støtteerklæringer som breve fra vælgere, at Powells holdninger var populære blandt en stor del af befolkningen. 3 
Powell havde oprindeligt været kandidat i valgkredsen Normanton i 1947, men tabte her i hvad som var en meget sikker Labour-kreds. Forud for valget i 1950, blev der oprettet en ny valgkreds ved Wolverhampton, kaldet Wolverhampton South West, og Powell blev i denne kreds ved valget i 1950 for første gang valgt til Underhuset. 4 
I sine første år i politik var han en såkaldt backbencher, med en begrænset profil. Han blev i årene mest bemærker for sit medlemskab af en gruppe konservative parlamentarikere, som ønskede at Storbritannien skulle beholde militærkontrol over Suez-kanalen. 5 
Powell blev i juli 1960 udnævnt som sundhedsminister, en rolle som han tjente i frem til 1963. Denne periode er best kendt for, at Powell, kendt for sin økonomisk liberalisme, ønskede at finde måder, at beskære NHS' omkostninger. 6 
I 1965 var Powell en kandidat til partiformand for det Konservative Parti, men tabte her rimelig grundigt, da Edward Heath blev valgt. 7  Powell havde nok ikke nogle forventninger om at vinde, men det øgede dog hans nationale profil, og som resultat blev han inkluderet i Heaths skyggekabinet som skyggeforsvarsminister. 8 
Powell holdte den 20. April 1968 en tale i Birmingham, som i eftertiden er blevet kendt som 'Rivers of Blood'-talen. Talen kritiserede indvandring til Storbritannien, blev gjort i modsvar til den forslået Race Relations Act 1968, som ville forbyde racediskrimination. Talen kom på baggrund af en følelse, at etniske konflikter var voksende, især i områder med store invandrerbefolkninger, herunder Powell egen valgkreds i Wolverhampton. 1  9  Han blev herefter fyret fra skyggekabinettet af Edward Heath for at gå imod partilinjen og for at holde en tale, som Heath anså som racistisk i sin natur. Heath var også truet af, at flere af hans andre medlemmer af kabinettet ville sige op, hvis han ikke fyrede Powell. 2 
Powell vendte tilbage til rollen som backbencher frem til 1972, hvor han igen satte sig igennem i den offentlige debat, ved sine modstand til Storbritanniens medlemskab af Det Europæiske Fællesskab. I respons til, at den konservative regering under Heath havde ledt Storbritannien ind i EF, så forlod Powell det Konservative Parti i 1974. I en tale samme år, så støttede Powell, at man skulle stemme på Labour ved valget i 1974, hvile kom som en massiv overraskelse, da Powell ellers var en modstander af socialismen. 10 
Powell accepterede i 1974 en mulighed for at være kandidat for Ulster Unionist Party for valgkredsen South Down i Nordirland. Powell havde, som en britisk nationalist, været involveret i debatten om Nordirlands status. Han fortsatte i denne rolle frem til 1987, hvor han tabte sit forsøg på genvalg, og han stoppede herefter i politik. 11 
Powell blev gift med Pamela Wilson i 1952, og de fik to døtre. Han døde den 9. februar 1998, i en alder af 85. 12 
