Mogens Bjørn-Andersen, egl. Björn-Andersen  var en dansk sølvsmed.
Han var søn af docent Hákon Björn-Andersen  og hustru Martha født Nielsen . Bjørn-Andersen var Georg Jensens sidste personlige elev og modtog i 1934 sit svendebrev. Han fik sin uddannelse henholdsvis på Georg Jensens Sølvsmedie og Kunstakademiets malerskole 1934-35.
Han havde forskellige værksteder, herunder i Birkerød fra 1935, så i Olsker på Bornholm fra 1958 og i Rådvad fra 1987 til 1997 og siden atter på Bornholm. Han skabte kirkesølv til en lang række kirker, sølvkorpus til kongehuset og borgmesterkæder til Rønne og Skive Kommuner.
Bjørn-Andersen modtog den livslange ydelse fra Statens Kunstfond, Designfondens Vitaminpille og H.M. Dronning Ingrids Legat.
Han blev gift 20. februar 1946 med Jeanne Alaine Preisler .
