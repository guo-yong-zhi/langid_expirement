 
Max Frisch  var en schweizisk arkitekt og forfatter. Han er en af de mest betydningsfulde tysksprogede forfattere i efterkrigstiden.
Frisch studerede germanistik fra 1930 til 1932 i Zürich, men måtte afbryde studierne ved farens død. Han genoptog studierne i 1936, denne gang indenfor arkitektur. I 1940 tog han arkitekteksamen ved Eidgenössische Technische Hochschule i hjembyen. To år senere åbnede han sit eget arkitektkontor. Han lukkede dette i 1955 for at blive forfatter på fuldtid.
I 1958 modtog Frisch Georg Büchner-prisen.
