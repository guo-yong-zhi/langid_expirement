Anders Hørsholt  1  er en dansk erhvervsleder, der siden 2003 har haft ledelsesposter i Parken Sport & Entertainment 2  og i dag er CEO for koncernen.
Anders Hørsholt er oprindeligt handelsuddannet 3  og kom fra en stilling som adm. direktør for X-large A/S, da han den 1. maj 2003 blev ansat som underdirektør i Parken Sport & Entertainment. 2  Ansvarsområdet var udvikling og salg af sportstøj og merchandise 3  samt drift af PARKENs Sportscafé & Bowlingcenter. Han fik desuden ansvaret for en række større projekter i PARKEN, herunder Zulu Rocks. 4  5 
I 2008 blev han udnævnt til adm. direktør for PARKEN Venues A/S, 6 som omfattede stadion-delen, dvs det tidligere ”Driftsselskabet Idrætsparken A/S”, og desuden skulle rumme aktiviteterne i Capinordic Arena, som det var planen at opføre ved siden af PARKEN. kilde mangler 
I december 2008 blev Anders Hørsholt udnævnt til vicekoncernchef og medlem af koncernens direktion samtidig med hvervet som administrerende direktør for PARKEN Venues A/S. 3  7 
Den 3. november 2010 blev han – som led i en ændret koncernorganisering - direktør for et nyt forretningsområde bestående af ”F.C. København og PARKEN Venues”. 8  Hørsholt var desuden fungerende direktør for forretningsområdet fitness dk indtil 1. juni 2011. 9  De to øvrige forretningsområder var Lalandia og Kontorejendomme. Samtidig udgjorde han koncerndirektionen sammen med koncernøkonomidirektøren. kilde mangler 
I 2012 blev PARKEN Venues A/S fusioneret med PARKEN Sport & Entertainment A/S med sidstnævnte som det fortsættende selskab og Anders Hørsholt som adm. direktør. kilde mangler 
8. september 2014 blev stillingen som koncernøkonomidirektør nedlagt, og direktionen i PARKEN Sport & Entertainment A/S bestod herefter alene af koncerndirektør Anders Hørsholt. 10  Koncernen omfatter forretningsområderne
