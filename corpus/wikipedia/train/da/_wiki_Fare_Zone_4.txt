Fare Zone 4 er en roman fra 1994 skrevet af Richard Preston .
Bogen skildrer begivenheder fra 1967 til 1993 og er autentisk. Mange personer er virkelige, dog er enkelte personer opdigtet.
Personerne er angivet i den rækkefølge, de optræder i bogen.
Charles Monet boede for sig selv i Kenya, Afrika. Charles og en af hans veninder har været på besøg i en grotte kaldet Kitum Cave, nær et stort bjerg ved grænsen til Uganda. I grotten fandtes mange flagermus, som hang fast på loftet i grotten. Disse flagermus var kendt som "insektædende flagermus". Flagermusene havde lavet en masse guano. Monet kom ved et tilfælde til at røre guanoen, men det tænkte han ikke så meget over, og tørrede det bare af i sit tøj. Men et par uger senere havde dette tilfælde fået konsekvenser. Charles begyndte at få en kraftig hovedpine, som efterhånden bredte sig ud til tindingerne. Så fik han feber og senere opkast. Charles' ansigt begyndte så småt at miste al livsgnist, med øjne der var stive og tomme. De så ud som om de var frosset fast i deres huller, og var lyserøde, og ansigthuden blev gusten med små røde pletter. Han lignede efterhånden en zombie. Hans personlighed forandredes også: Han blev sur og tvær, og havde tilsyneladende mistet sin hukommelse.
Da han kom på hospitalet i Nairobi, blødte han ud af alle kropsåbninger, og kastede sort opkast op. Blodet og opkasten ramte en læge ved navn Shem Musoke. Han blev smittet. Shem dør ikke.
Efterhånden bliver forskellige mennesker rundt omkring i Afrika smittet, men forskerne på USAMRIID kan ikke skue hvilken virus der er tale om. Men ved hjælp af en masse forskning finder de ud af at virussen er den dødelige Ebola-Zaire. Får man den dødelige Ebola-Zaire virus, er der 90 % chance for at man ikke overlever. 
Da en masse aber fra en zoo nær Manila på Filippinerne, bliver sendt til abehuset i Reston, bliver de delt op i forskellige rum. De bliver undersøgt af forskellige forskere. Alt tyder fint, men da de undersøger en af aberne, finder de ud af at den har den dødelige Ebola-Zaire virus, og efterhånden bryder helvede løs. Alle aberne i abehuset bliver smittet, og en stor "abeudryddelse" går i gang i abehuset. Alle aberne bliver aflivet, og alt udstyr der er blevet brugt på aberne bliver smidt ud, og hele instituttet, hvor aberne har været, bliver brændt ned, så der ikke er en eneste form for virus i huset mere.
