Jiangmen  er en kinesisk by på præfekturniveau i provinsen Guangdong ved Kinas kyst til det Sydkinesiske Hav. Befolkningen indenfor bygrænserne anslås  til 457.000, og i hele præfekturet ca. 3,8 millioner mennesker. 
Jiangmen ligger ved Xi Jiang eller "Vestfloden" i den vestlige del af Zhujiangs  fælles floddelta. Byen har siden Qing-dynastiet haft en bred kontakt med udlandet. Havnen blev åbnet for handel med Vesten i 1902. Den nuværende flodhavn blev anlagt i 1904, og bebyggelsen mod havnen er i samme stil som i mange traktathavne. 
Det anslås at så meget som 3,3 millioner kinesere udenfor Folkerepublikken Kina har sine rødder i Jiangmen-området. Dette er ikke bare kinesere i Hongkong, Macao og Taiwan, men også i oversøiske områder. 
Byen har meget letindustri. De vigtigste produkter er tekstiler, elektronikprodukter, møbler, lædervarer, næringsmidler, maskiner, byggematerialer, kemiske produkter, papir og raffineret sukker. Økonomisk ligger Jiangmen over gennemsnittet for provinsen.
Jiangmen har jurisdiktion over:
Koordinater: 22°35′37″N 113°5′32″Ø  /  22.59361°N 113.09222°Ø  / 22.59361; 113.09222
