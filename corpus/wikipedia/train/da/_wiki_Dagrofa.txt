Dagrofa ApS er en dansk dagligvarekoncern, der gennem sit ejerskab af MENY og leverancer til en række øvrige købmænd, herunder SPAR-, Min Købmand- og Let-Køb- butikkerne, har en markedsandel på det danske dagligvaremarked på ca. 20 procent. 1  I 2019 omsatte Dagrofa for 17,165 mia. kr. og beskæftigede 3.260 ansatte. 2 
55% af virksomheden ejedes oprindeligt af Scandinavian Tobacco Group, mens resten ejes af Købmændenes Finansieringsinstitut. Scandinavian Tobacco solgte imidlertid sine aktier i 2013 til NorgesGruppen. Det er planen, at nogle købmænd skal indtræde i ejerskabet, hvorfor den fremtidige fordeling af aktierne er uvis. 3 
Dagrofa blev etableret i sin nuværende form i 1983 ved en fusion mellem grossisterne Dagros A/S og Brdr. Justesen A/S. Frem til slutningen af 1990'erne var forretningsgrundlaget hovedsageligt grossistorienteret, og Dagrofa ejede kun enkelte egne supermarkeder og S-Engros-butikker.
