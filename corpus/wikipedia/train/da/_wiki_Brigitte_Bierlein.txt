Brigitte Bierlein  er en østrigsk jurist og politiker, der i en kort periode var sit lands kansler. Efter Ibiza-affæren trådte den tidligere kansler, Sebastian Kurz, tilbage, hvorpå præsident Alexander Van der Bellen udpegede Bierlein som hans afløser. Hun tiltrådte embedet som den første kvindelige kansler i Østrigs historie 3. juni 2019, og hun forblev kansler, til regeringsforhandlingerne efter valget til Nationalrådet i september 2019 var afsluttet. Den nye regering, som igen blev ledet af Sebastian Kurz, tiltrådte 7. januar 2020, hvorved Bierlein derfor fratrådte. 2  3  
Inden hun blev kansler, var Brigitte Bierlein Østrigs ledende offentlige anklager 1990-2002, og hun var medlem af bestyrelsen for den Internationale Forening for Anklagere 2001-2003. I 2003 blev hun valgt ind i Østrigs forfatningsdomstol, og i perioden 2018-2019 var hun præsident for denne instans. 1  4 
Hun har aldrig tilsluttet sig et politisk parti, men hun anses som liggende centrum-højre på det politiske spektrum, blandt andet på grund af sin kamp for hårdere straffe i sin tid som offentlig anklager. 5 
