Søndersø  er Lollands største sø. Søens areal er 8,52 km²  med et vandvolumen på 14.240.000 m³. Gennemsnitsdybden i søen er 1,7 m med en maksimumsdybde på 5,0 m.
Maribo Søndersø er den største af Maribosøerne. Størstedelen af søen ejes af Engestofte Gods / Søholt. Den består af tre bassiner og er med sine 13 regulære øer, 6 småholme og 3 hængesækøer uden sammenligning Danmarks mest ørige sø.
I søen ligger øen Borgø, hvorpå der i 1100-tallet blev opført borgen Refshaleborg. Borgen blev ødelagt ved et angreb i 1256.
Øer i Søndersø: Fruerø, Hestø, Præstø, Borgø, Lindø, Askø og Worsaaes Ø.
Koordinater: 54°45′20″N 11°30′20″Ø  /  54.75556°N 11.50556°Ø  / 54.75556; 11.50556
