Kristendemokratisk Ungdom  er den politiske ungdomsorganisation tilknyttet Kristendemokraterne. Foreningen blev stiftet i oktober 2010 som Unge Kristendemokrater, efter Kristendemokraterne havde opnået opstilling til Folketinget, og skiftede til det nuværende navn ved generalforsamlingen i 2018. 
Kristendemokraterne havde fra 2007-2010 stået uden ungdomsorganisation, da det tidligere Kristendemokratisk Ungdom løsrev sig og blev til tænketanken Cura Ungdom i forbindelse med valgnederlaget i 2007. Kristian S. Larsen blev konstitueret som formand ved den stiftende generalforsamling og genvalgt ved generalforsamlingen i 2011. Aron Henning blev valgt til formand ved generalforsamlingen i 2012. I 2013 blev Isabella Arendt Laursen valgt til formand.
I 2016 valgte Isabella Arendt Laursen at trække sig som landsformand, ifm. landsmødet, og herefter blev Jacob Hellwing, uden modkandidater, valgt som formand.
Ved folketingsvalget i 2011 var 14 folketingskandidater fra det daværende Unge Kristendemokrater opstillet på Kristendemokraternes liste; partiet og kandidaterne blev ikke valgt ind.
I oktober 2020 blev Hanna-Maria Smed Molte Lyng, uden modkandidater, valgt som formand.
Landsformand og næstformænd for KDU. 
