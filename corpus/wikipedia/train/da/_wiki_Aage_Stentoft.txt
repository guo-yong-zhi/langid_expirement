Aage Stentoft f. Stentoft Christensen  var en dansk komponist og teaterdirektør. Han er primært kendt for sine mange revyviser – i alt skrev han over 700 melodier, hvoraf mange stadig er populære i dag.
Aage Stentoft blev født i Holbæk i 1914. Efter studentereksamen fra Stenhus Kostskole ville han studere jura, men da han manglede penge, begyndte han at komponere musik til reklamer. I 1934 startede han som akkompagnatør og komponist for revyteatret Co-Optimisterne. Mange af hans melodier blev hurtigt populære og han tjente gode penge på at komponere og senere producere revyer.
Han blev direktør for en række forskellige teatre – Frederiksberg Teater, Dagmar Teatret, Det Ny Scala og Apollo Teatret. I 1961 emigrerede Aage Stentoft til Spanien. I 1973 vendte han tilbage til Danmark som leder af Tivoli Teatret – en position han beholdt til han i 1981 gik på pension og vendte tilbage til Spanien. Han døde i sit hjem nær Málaga i 1990.
