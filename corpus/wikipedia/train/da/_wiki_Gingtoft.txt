Gingtoft  eller Gintoft  er en landsby beliggende nord for Stenbjergkirke i det nordøstlige Angel i Sydslesvig. Administrativt hører bebyggelsen under Stenbjergkirke i Slesvig-Flensborg kreds i den nordtyske delstat Slesvig-Holsten. I kirkelig henseende hører stedet under Stenbjerg Sogn. Sognet lå dels i Kappel og dels i Ny Herred , da området tilhørte Danmark 1 .  
Gingtoft er første gang nævnt 1478 . Stednavnet er afledt af mandsnavn Ging  2  3 .  Gingtoft var en selvstændig kommune, inden den blev  indlemmet i Stenbjergkirke  i 1970. Den forhenværende kommune rådede 1970 over et areal på 536 ha og havde 235 indbyggere. Med under Gingtoft regnes Aabro el. Åbro , Gingtoftholm, Gingtoftmose , Norgaard, Norgaardeng , Prædikestol  5 , Ulsdam , Volsroj . Gingtoftholm og Volsrød er udflyttersteder fra Gingtoft. Jorderne omkring byen er gode. Allerede mod slutningen af 1600-tallet nævnes der en kro. I 1837 berettes om 14 bygninger tilhørende Ny Herred og 19 tilhørende Norgaard gods. Eleverne holdt sig til skolen i Stenbjerg, hvor skolesproget var dansk i årene før 1664. I 1886 blev landsbyens frivillige brandværn etableret. I årene 1887 - 1960 rådede landsbyen over et lille mejeri. Vest for landsbyen udspringer Gingtoft Å 6 , som efter 3,5 km  ved Åbro munder ud i Stenbæk.
Koordinater: 54°46′8.85″N 9°46′0.25″Ø  /  54.7691250°N 9.7667361°Ø  / 54.7691250; 9.7667361
