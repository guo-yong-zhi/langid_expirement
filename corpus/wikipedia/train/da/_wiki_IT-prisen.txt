IT Prisen er en pris, der bliver uddelt af brancheorganisationen IT-Branchen. Den tildeles til en person, der på "særlig fremragende vis sætter fokus på den danske IT-branche".
Kriterierne for at få prisen er ifølge IT-Branchen, at vedkommende gennem "idéskabelse, drift af forretning eller offentligt hverv bidrager til en positiv udvikling af IT-branchen eller dens virksomheder."
Priskomitéen består af vinderne fra de to forrige år, IDG Danmark og IT-Branchens formand. Prisen uddeles ved IT-Branchens årsmøde.
