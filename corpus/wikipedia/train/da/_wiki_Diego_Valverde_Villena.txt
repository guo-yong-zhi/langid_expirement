 
Digteren Diego Valverde Villena er født den 6. april 1967 i Lima, Peru af spansk far og boliviansk mor. Han er spansk og peruansk statsborger. 
Valverde Villenas liv har altid været knyttet til litteraturen. Han har mellem 1991 og 1998 været sprog- og litteraturlektor på forskellige universiteter, især Universidad Mayor de San Andrés i La Paz, Bolivia.  Mellem 2002 og 2004 har Valverde Villena arbejdet i  det spanske kulturministerium . Mellem januar 2006 og juni 2009 var han direktør for Valladolids bogmesse.
Valverde Villena har titler i spansk, engelsk og tysk filologi. Han har desuden gennemført efterfølgende studier i sprog og litteratur ved universiteter i Salamanca, Edinburg, Dublin og Wroclaw samt ph.d.-studier i Oxford, Heidelberg, Tübingen, Chicago og Madrid.
Julio Martínez Mesanza  har sagt: “Digteren Valverde Villena er et eksempel på perfekt sameksistens mellem liv og kultur”. Han er påvirket af forskellige traditioner via sin blandede uddannelsesmæssige baggrund, og fine henvisninger til forskellige kulturer flettes sammen i hans digte. Musik, antropologi, historie, film og religion har også plads i Valverde Villenas digte.
Mesanza henviser også til Valverde Villenas middelalderlige påvirkninger med Provence-troubadourer, tyske minnesänger og Ausias March. Andre kritikere har peget på påvirkninger af barokkoncepter, især af John Donne og af   T. S. Elliot, i Valverde Villenas evne til at skabe poetiske digte af antropologiske og religiøse emner.
Diego Valverde Villena har en langt karriere bag sig som oversætter af forskellige  litterære værker fra tysk, fransk, engelsk, italiensk og portugisisk til spansk. Han har arbejdet med værker af Arthur Conan Doyle, Rudyard Kipling,  John Donne, George Herbert, Ezra Pound,  Emily Dickinson, Paul Éluard, Valery Larbaud, Nuno Júdice, Jorge de Sousa Braga og Paul Celan. 
