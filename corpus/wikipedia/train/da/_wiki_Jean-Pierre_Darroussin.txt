Jean-Pierre Darroussin  er en fransk filminstruktør og skuespiller som låner sine skuespillerevner både til  komedier og til dramaer..
Jean-Pierre Darroussin kommer fra en beskeden familie i Courbevoie. Hans mor var hjemmegående, hans far var tinsmed og kommunist, hvilket førte Darroussin til venstreproletarierne  i 1968erne, hvor han grundlagde en militant kooperativ af pressebude.
I løbet af sin skolegang opdagede han sin lidenskab for scenen og skuespil mens han stadigvæk gik på lycée Paul-Lapie. Efter at have fulgt kurser på cours Florent og fra 1975 af på l'école de la rue Blanche, kan han følge uddannelsen, i tredje forsøg, på Conservatoire national supérieur d'art dramatique , i en klasse hvor han møder Catherine Frot og Ariane Ascaride. Via den sidste møder han Robert Guédiguian, som han senere samarbejder meget med. I begyndelsen af hans karriere spillede han mestendels biroller i film af etablerede instruktører som Georges Lautner, Philippe de Broca og Jacques Deray.
Fra 1978 til 1986 arbejder Darroussin på teatret, bland andet i gruppen Compagnie du Chapeau Rouge af Pierre Pradinas med sin samspiller Catherine Frot.
Filmen Psy gjorde ham kendt til den brede offentlighed i 1980.
I 1985 spillede han for første gang i en film af Robert Guédiguian: Ki lo sa som blev startskuddet af et frugtbart samarbejde imellem de to der varer til i dag.
I 1997 bliver han belønnet med en César for bedste mandlige birolle i filmen Un air de famille af Cédric Klapisch. I 1998 spiller han hans første hovedrolle i Le Poulpe af Guillaume Nicloux, senere i 15 août og Le Cœur des hommes.
I 2011 resulterede hans møde med Daniel Auteuil i et nyt samarbejde, med Auteuil for første gang bag kameraet, i den dramatiske komedie Brøndgraverens datter, en genindspilning af den eponyme bog af Marcel Pagnol. Dette førte i 2013 til den prestigefyldte rolle Honoré Panisse, maître voilier du Vieux-Port, i Marius , og Fanny, de to første dele af en ny film-version  af den velkendte skuespil-trilogie trilogie marseillaise af Marcel Pagnol.
Ud over Robert Guédiguian og Daniel Auteuil har Darroussin flere gange arbejdet sammen med instruktører som Bertrand Blier, Cédric Klapisch, François Dupeyron, Jeanne Labrune, Marc Esposito og Michel Munz-Gérard Bitton.
Som instruktør debuterede Darroussin i 1992 med C ' est trop con, en kort film, der blev produceret af Robert Guédiguian. Først i 2006, fandt han direktørens stol tilbage med drama Le Pressentiment, hans første fuldgyldige spillefilm, under vingerne af Agat Film & Cie, Robert Guédiguian ' s produktionsselskab.
