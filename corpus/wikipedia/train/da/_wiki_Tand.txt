En tand er en emaljedækket knogle i munden på visse pattedyr, krybdyr, padder og fisk.
Tænderne har mange forskellige brugerfunktioner, de bruges blandt andet til at tygge og bide med, har stor betydning for udseendet, tale og sang.
Menneskers og dyrs tænder har flere funktioner som bygger på mekanisk gearing. Fortænders og hjørnetænders formål er, at kile sig ind i primært fødeemner. Under kæbernes pres kiles fødeemner over – dette kaldes populært at bide noget over. Et eksempel er når man bider et stykke af et æble.
Kindtænders funktion er at mase fødeemnestykker så de under gentagen tygning omdanner fødeemnerstykkerne til en grød blandet med spyt. Kindtænders takninger og kæbernes pres gør, at fødeemnestykkerne udsættes for stort tryk, som kvaser cellestrukturer og andre mademner i stykker i lille målestok.
Udover at blive anvendt til fødeemner, bliver tænderne også anvendt som generelt redskab. F.eks. anvendes tænder også til at holde mindre emner , når man har brug for flere hænder.
Mennesker har anvendt eller anvender tænderne til utroligt mange ting. F.eks. anvender eller anvendte inuitterne tygning til at garve skind med.
 1 
I Danmark navngives menneskers tænder med Haderups nomenklatur 2 .
Tanden er en modificeret papil, som stammer fra mundens slimhinde og som dækkes af kalcificerede substanser.
Mennesket har 20 mælketænder og 32 blivende tænder.
Læren om tænder kaldes odontologi. Læren om tandregulering kaldes ortodonti.
Rovdyr har skarpe bid og tyggetænder, på billedet Rævens tænder.
Hornfisk har over 300 skarpe tænder
