Nykirke  er en landsby og kommune beliggende omtrent 4 km syd for grænsen i Nordfrisland i det nordvestlige Sydslesvig. Administrativt hører kommunen under Nordfrislands kreds i den tyske delstat Slesvig-Holsten. Kommunen samarbejder på administrativt plan med andre kommuner i omegnen i Sydtønder kommunefællesskab . Nykirke er sogneby i Nykirke Sogn. Sognet lå i Viding Herred , da området tilhørte Danmark.
Stednavnet skrives på sønderjysk Nykirk og på nordfrisisk  Naischöspel eller Naisjösbel.
Kommunen består af mange adspredte steder og små samlinger af beboelser såsom Bondesgård eller Bondesgaarde , Bævertoft , Dambøl ,  Feddersbøl , Fegetask , Hattersbøl / Hattersbølhallig , Hesbøl , Hornborg , Hyltoft eller Hultoft, Jacobsværre , Nordøstdige  med Nordøstdigehusene, Otshusum , Rønneshjørne, Segelsbøl , Sil, Sønderdige , Østerdige  1  2  samt mindre bebyggelser og enkelte gårde. Til dem hører også Søbøl , hvor maleren Emil Nolde boede, og som i dag huser Nolde-Museet. Ved skellet til Aventoft kommune ligger Hyltoft Dyb.
Geografisk set består kommunen af lavtliggende marskjorder med mange små vandløb. Mange af indbyggerne bor på tidligere halliger . Husene ligger ofte enten på varfter  eller langs digene, hvorpå veje går. Østerdiget adskiller Gudskogen fra Herredskogen 2 .
Byen dukker for første gang op i skriftlige kilder i 1314, hvor kong Erik Menved træffer beslutning om byggeri af en dæmning samt placering af et tingsted og afholdelse af et marked. 3  I 1436 blev store dele af Vidingherred inddiget ved hjælp af en ringdige . Den på et værft liggende by Nykirke kom ikke med i den nye kog. Først med etableringen af Gudskogen i årene 1562-1566 4  blev Nykirke beskyttet effektiv mod stormfloder.
Byens kirke skal være opført i 1566 efter inddæmmelsen af Gudskogen. 3  Efter forbillede fra Ribe katedral blev lidt senere indført en tidlig gotisk hvælving. Foruden rester af forskellige middelalderlige kalkmalerier har kirken en dåbssten, som måske er ældre end kirken, der viser Kristus på tronen mellem sine apostle fra det 14. århundrede, et sengotisk udskåret træalter fra det 16. århundrede og en prædikestol fra det 17. århundrede. Træklokketårnet stammer fra 1731.
I byen findes Vidingherreds Danske Skole.
Byens kirke har et fritstående klokketårn fra 1922. 5 
