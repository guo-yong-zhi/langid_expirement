
"Ruby Tuesday" er en sang fra The Rolling Stones som blev skrevet i 1966, af Keith Richards og muligvis Brian Jones, men krediteret som Jagger/Richards  1 .
Guitarist Jones spillede blokfløjte, og kontrabas bliver spillet af både Bill Wyman og Keith Richards. Klaveret blev spillet af Jack Nitzsche, mens trommerne blev spillet af Charlie Watts. Mick Jagger synger, og spiller tamburin, mens Keith Richards spiller akustisk guitar  2 .
Ifølge et interview med Keith Richards i 1971 til Rolling Stone, skrev han sangen i et hotel værelse i Los Angeles tidligt i 1966, og den handler om, ifølge Richards, en groupie han kendte. Sangens tekst omhandler en tilsyneladende frisindet kvinde. 
When you change with ev'ry new day
“Det er en vidunderlig sang,” fortalte Mick Jagger Jann Wenner i 1995. "Det er en virkelig dejlig melodi, virkelig. Og en ensom tekst. Ingen af delene som jeg har skrevet, men jeg nyder altid at synge den  2 ."
Bill Wyman hævder i sin bog Rolling with the Stones, at sangen blev skrevet fuldstændig af Keith Richards. Imidlertid hævder Marianne Faithfull i hendes biografi, at sangen blev skrevet af Brian Jones, og at Keith Richards kun tilføjede mindre ændringer. Til dags dato er det kun Wyman og Faithfull, der er de eneste kilder til de påstande.
Rolling Stone kårede sangen, på deres liste over de 500 bedste sange overhovedet, til en 303. plads  3 . Det har også fået en restaurant opkaldt efter sig  4 . 
“Ruby Tuesday” er en populær sang, og kan finde på mange af The Stones albummer. Den blev udgivet på albummene Flowers i England, og Between The Buttons. Som live version findes den på Flashpoint. På opsamlingsalbum findes den på Through the Past, Darkly , Hot Rocks 1964-1971 og Forty Licks
