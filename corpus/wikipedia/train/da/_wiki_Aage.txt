Aage er et drengenavn, der stammer fra olddansk Aki og oldhøjtysk Anihho, som muligvis betyder "forfader" eller "oldefar". Aage har sin største udbredelse i Danmark, men er også anvendt i Norge og på Island.
Navnet staves også Åge, og variationer over navnet er Aake og Åke, der dog mest anvendes i Sverige. De nævnte former forekommer endvidere i sammensætninger med og uden bindestreg, for eksempel Svendåge.
Aage/Åge og Aake/Åke bæres af cirka 4.900 danskere i 2012 ifølge Danmarks Statistik. 1 
