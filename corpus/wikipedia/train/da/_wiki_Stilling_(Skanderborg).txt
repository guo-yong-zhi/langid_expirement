Stilling er fra 1. januar 2011 en bydel til Skanderborg i Østjylland. Stilling er beliggende ved Stilling Sø 5 km NØ for Skanderborg centrum. Byen havde 3.752 indbyggere , fra 2011 opgøres indbyggertallet som en del af Skanderborgs. 2 
Stilling var i middelalderen blot en landsby ved en kirke, senere i Skanderborg Rytterdistrikt. Landsbyen blev udskiftet 1781.
Efter 1880 flyttede byvæksten cirka 500 meter mod sydvest til stationsbyen Stilling. Navnet Stilling betød oprindeligt "Stedet med Stalden" . Jernbanen blev bygget i 1868, mens forretningsliv, håndværk og industri kom til fra omkring 1885. I dag har byen folkeskole, daginstitutioner, 2 dagligvarebutikker og 2 pizzeriaer.
Stillings sydligste bydel hedder Gram. Gram betyder "De grå huse".  Mod vest ligger den nyeste bydel Anebjerg, der rummer boliger og et nyt skov- og naturområde. Byen har et stort industriområde i den nordlige og østlige del. Midttrafiks busruter 200 og 309, der kører mellem Skanderborg og Århus, kører gennem Stilling. Derimod kører Skanderborg Bybus ikke længere gennem byen. Der er planlagt genåbning af Stilling station i 2025.
