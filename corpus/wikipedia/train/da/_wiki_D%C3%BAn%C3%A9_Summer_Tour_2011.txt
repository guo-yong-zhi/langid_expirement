Dúné Summer Tour 2011 var den ottende koncertturné af det danske elektro-rock-band Dúné. Den startede 12. marts 2011 og sluttede 10. september samme år. Turnéen startede i Rusland, ligesom bandet var med rundt på samtlige shows ved Grøn Koncert.
Få dage før at den første koncert i maj måned i Tyskland skulle afvikles, meddelte bandet at trommeslager Malte Aarup-Sørensen havde valgt at forlade gruppen. Derfor var Morten Hellborn blevet hyret ind med kort varsel for at passe trommerne. 1 
Efter at have spillet to turnéer i Tyskland i vinteren og foråret, vendte Dúné tilbage til de store danske musikfestivaler. Dog startede koncertrækken med én enkelt koncert i russiske Sankt Petersborg og den tyske havneby Wilhelmshaven, da bandet var hovednavn på festivalen Honich ums Maul. Ved showet i Tyskland brækkede forsanger Matt Kolstrup foden, men det afholdte ikke Dúné fra at fortsætte turnéen, da han fik en "moonboot" monteret og gik på scenen med en stok. 2  Derefter fulgte første etape af koncerter med shows på blandt andet Jelling Musikfestival, og hjembyens Skive Festival. Efter koncerten i Skive blev keyboardspiller Ole Bjórn involveret i et håndgemæng med nogle vagter i backstageområdet, med det resultat at hele bandet og dets gæster blev pålagt at forlade området. 3 
Da bandet havde spillet de første ni koncerter, med afslutning på Nibe Festival i slutningen af juni, tog medlemmerne 14 dages pause, inden de igen skulle på scenen.
Dúné skulle for første gang i karrieren spille på Grøn Koncert. Muskelsvindfonden meddelte i april 2011, at Dúné og tv·2 var de sidste navne af rækken af kunstnere på årets program. 4  På Grøn Koncert blev guitarist Danny Jungslund blandt andet kendt for sin meget bemærkelsesværdige hanekam. 5 
Efter Grøn Koncert spillede Dúné endnu fire koncerter på touren, hvor de blandt andet spillede på Bøgescenen på Smukfest i Skanderborg, og dagen efter spillede de på den store Rüt'n'Rock Open Air Festival i den tyske by Haren i Niedersachsen.
På turnéen blev blandt andet det endnu ikke udgivne nummer "All That I Have" fremført. 6  Det var først i 2013 på albummet Wild Hearts at nummeret blev indspillet. 7 
Selvom forsanger Matt Kolstrup spillede fem koncerter med det ene ben pakket ind i en skinne, på grund af en brækket fod, kunne Dúné stadigvæk begejstre publikum og anmelderne. På Hede Rytmer i Silkeborg skulle bandet spille efter lokale Alphabeat, og Midtjyllands Avis skrev blandt andet: "Selv om forsanger Mattias Kolstrup har brækket benet, tæskede han rundt på scenen som en glad gal hund.", og nævnte også: 
Dúné havde flere setlister med på tour. På grund af at spilletiden på Grøn Koncert ikke er så lang, bestod denne kun af otte numre. 8 
