Medicon Valley Alliance  er en dansk-svensk life science klyngeorganisation etableret i 1997 af Københavns Universitet og Lunds Universitet under navnet Medicon Valley Academy. Navnet Medicon Valley, der er inspireret af Silicon Valley, dækker geografisk det østlige Danmark  og det sydlige Sverige . Organisationen Medicon Valley Alliance er en non-profit virksomhed registreret i Danmark og med kontor i Ørestad, og har mere end 300 medlemmer, hvoraf langt størstedelen er private danske, svenske, nordiske og europæiske life science relaterede virksomheder med interesse for forskning, udvikling, salg og service målrettet regionens life science øko-system. 1  2 
MVA arrangerer minikonferencer, netværksmøder, godmorgen-møder m.v. og søger at skabe mødes- og markedspladser for life science stakeholders i regionen, ligesom MVA driver netværk inden for områderne onkologi, R&D, Medtech og microbiome. MVA fungerer derudover som projekthus for life science relaterede forsknings- og udviklingsprojekter og projektansøgninger med deltagelse af partnere i  Øresundsregionen. 2  
Bestyrelsesformand siden 2015 er Søren Bregenholt, CEO Alligator Bioscience. 3  CEO siden 2021 er Anette Stenberg.
