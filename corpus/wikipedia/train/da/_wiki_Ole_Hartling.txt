Ole Johannes Hartling  er en dansk overlæge, der var formand for Etisk Råd 2003-2007. Han er søn af tidligere statsminister Poul Hartling.
Hartling er student fra Østersøgades Gymnasium og cand.med. fra Københavns Universitet i 1972. Dr.med. 1986 . Siden 1987 har Hartling været overlæge i nuklearmedicin ved Vejle Sygehus, og var indtil 1. august 2015 ledende overlæge.
Han har siden 1990'erne været en aktiv debattør i etiske spørgsmål og er bl.a. modstander af aktiv dødshjælp. I 2000 blev han medlem af Etisk Råd og var formand i fem år fra 2003. Han har desuden været medlem af Lægeforeningens etiske udvalg og dansk delegat ved FN's menneskerettighedskommission i Genève.
I de senere år har han været klummeskribent i Kristeligt Dagblad.
