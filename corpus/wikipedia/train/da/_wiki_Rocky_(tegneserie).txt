Rocky er en selvbiografisk tegneserie, som er skrevet og tegnet af den svenske tegneserieskaber Martin Kellerman.
Serien beskriver hovedpersonen Rockys hverdagsliv i Stockholm og hans problemer med venner, job og kærester.
I Danmark har serien været vist i Politiken siden 1. januar 2004. Nogle af forskellene i den danske udgave er, at handlingen er flyttet til Vesterbro i København og navnene på de svenske berømtheder, der optræder i serien, er skiftet ud med danske.
En række Rocky-album er udkommet i dansk oversættelse ved Nikolaj Scherfig på forlaget Politisk Revy.
