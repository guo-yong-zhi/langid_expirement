Welsh Cup 1894–95 var den 18. udgave af Welsh Cup, og turneringen havde deltagelse af 31 hold. Finalen blev afviklet den 15. april 1895 i Welshpool, hvor Newtown AFC vandt 3-2 over Wrexham AFC og dermed sikrede sig sin anden triumf i Welsh Cup. Klubbens første titel blev vundet under navnet Newtown White Stars i 1878-79.
Den forrige sæsons semifinalister, Chirk AAA FC, Oswestry United FC, Westminster Rovers FC og Wrexham AFC, trådte først ind i turneringen i kvartfinalerne, mens de øvrige 27 klubber i første til tredje runde spillede om de sidste fire pladser i kvartfinalerne.
Kvartfinalerne havde deltagelse af de fire hold, der gik videre fra tredje runde, samt forrige sæsons fire semifinalister, Chirk AAA FC, Oswestry United FC, Westminster Rovers FC og Wrexham AFC, der først trådte ind i turneringen i kvartfinalerne.
