Leif Dræby  er en dansk billedkunstner, tegner, grafiker, keramiker, skulptør og forfatter, der er opvokset i et arbejderhjem i det sydlige Silkeborg 1  2  3  4 . I anledning af hans 75 års fødselsdag skrev pressen, at han især er kendt som billedkunstner 5  6 . Leif Dræbys kunst er især kendt for at skildre store skrigende og forvrængede hoveder 7 . 8  9 
Leif Dræby debuterede som tegner i Silkeborg Avis i 1960 og som billedkunstner på Charlottenborgs Forårsudstilling i 1989, hvor han siden hen har været repræsenteret flere gange 4 . Han har desuden været repræsenteret på ARoS -Aarhus Kunstmuseum og Frederikshavn Kunstmuseum samt på censurerede udstillinger på museer og gallerier i Tyskland, England, Sverige, Belgien, Polen, Spanien, Armenien, Japan og USA, samt blandt andet på EU centret i Bruxelles og på den danske ambassade i London 1  10  4 .
Dræby havde et tæt samarbejde med den nu afdøde digter Simon Grotrian 8  4 , hvis digtsamlinger han i adskillige tilfælde illustrerede, herunder Svane tåre tåre le , Tyve sorte kinder , Hørekrans  og Fuglestjernegynge .
Leif Dræby er medstifter af kunstnergruppen Silkaden 11 , der blandt andet udstillede på Museum Jorn i 2015 i forbindelse med gruppens 25 års jubilæum 12 . 
Dræby har udført plakater til fordel for Dansk Røde Kors arbejde 1986, og Verdens Sundhedsorganisation WHO,s arbejde. 1988. 1987 udført litografier hos Clot Bramsen & Georges i Paris.
1999 arrangerede Dræby “ALMENNI International Sculpture Manifest” i Silkeborg Vesterskov med deltagende kunstnere fra seks europæiske lande og Bali. 13  Projektet blev støttet af Silkeborg kommune og Aarhus Amt i farver. 
Ved hans 75 års fødselsdag samme år blev bogen Leif Dræby - 75 år: billedets gale latter udgivet med digte af Simon Grotrian, og Kulturkanalen lavede en portrætrække med tre tv-udsendelser om ham 14 .
Som ung malede og tegnede han naturalistisk, mens hans senere billedkunst har en mere ekspressionistisk stil. 5  Værkerne er ifølge museumsbeskrivelse præget af en form for enfoldighed, hvilket også gælder hans skulpturer og keramik. 15  10 .
Dialog med de indre møgdyr. 190x200 cm. Akryl på lærred, 2001
Nattevagt. Modsætninger bryder frem i landskaber omkring Guantanamo. Cuba, 2006. 210x280 cm. Acryl på lærred
Billede med indbygget massakre, 2009
