Asger Gjessing  var en dansk erhvervsleder.
Han var søn af grosserer H.J. Gjessing  og hustru Karen Margrete f. Stadfeldt , gik på de Brockske handelsskolers højskole 1906 og var i lære i Hamborg 1908-09, i Alexandria  1909-14, atter i Hamborg 1914-16, i København 1916-18, i Østen 1919-20 og slutteligt i New York 1920-23. Gjessing var adm. direktør for A/S Jacob Holm & Sønner fra 1924 til 1958. Han var medlem af bestyrelsen for A/S Jacob Holm & Sønner til 1971, formand 1959-64. Medlem af Industrirådet 1952-63, af sammes bestyrelse 1956-58. Han var Ridder af 1. grad af Dannebrogordenen.
Han blev gift 15. februar 1917 med Geneviéve Ellis de Novallo , datter af Joseph de Novallo og hustru Verena f. Baebler. Efter sin pensionering boede han i New Jersey i USA.
