Christine Jane Baranski , er en amerikansk skuespiller, der har arbejdet indenfor teater på Broadway, film og tv. 
Hun er blevet nomineret hele 15 gange ved Emmy Awards, hvor hun har vundet én enkelt gang i 1995 for rollen som Maryanne Thorpe i situationskomedien Cybill . Baranski har ellers fået god kritik og er flere gange blevet nominerede for sin rolle som forsvarsadvokaten Diane Lockhart i retsdramaserien The Good Wife  og The Good Fight . Hun har også spillet Leonards mor, Dr. Beverly Hofstadter, i flere episoder af komedieserien The Big Bang Theory .
Baranski har vundet to Tony Awards, som bedste kvindelig birolle i Broadway-teateret The Real Thing  og Rumors . Hun har også deltaget i andre stykker som Hide and Seek , Hurlyburly , The House of Blue Leaves  og Boeing Boeing . Baranski har også spillet med i en række film: 9 1/2 Weeks , Leg med ild , Frikendt..? , Det bli'r i familien Addams , Jeffrey , The Birdcage , Bulworth , Sex Games , Bowfinger , Grinchen , Chicago , Mamma Mia! , Into the Woods , Trolls  og Mamma Mia! Here We Go Again .
Baranski var gift med skuespilleren Matthew Cowles, fra 1983 til hans død i maj 2014. 1 
Udvalg af roller i forskellige film, gennem årene.
