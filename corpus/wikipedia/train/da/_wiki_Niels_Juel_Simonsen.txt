Niels Juel Simonsen  var en dansk operasanger , der i en menneskealder var en af de førende på Det Kongelige Teater i København.
Han var søn af operasangerinde Catharine Simonsen og kgl. kapelmusikus Sophus Simonsen.
Han fik sin debut i 1868 i titelpartiet i Marschners opera Hans Heiling og siden i store partier som Hans Sachs i Wagners Mestersangerne i Nürnberg, Figaro i Mozarts Figaros Bryllup og Marsk Stig i Heises Drot og Marsk. Han sang partiet som Saul i Carl Nielsens Saul og David ved uropførelsen i 1902.
Konsul Gottfried Ruben indspillede en valse med Niels Juel Simonsen og Anna Christine Thorning-Lembcke i 1894. Optagelsen er en del af Ruben-samlingen, som er Danmarks første lydoptagelser. Niels Juel Simonsen indspillede plader for The Gramophone Co. i 1899 og 1903 . I 1903 indspillede han også valse for Dansk Fonografmagasin. Trods datidens teknik kan hans malmfulde røst fornemmes.
Han blev kongelig kammersanger i 1874 og fastansat ved hoffet 1885. Han blev Ridder af Dannebrog 1879, modtog Fortjenstmedaljen i guld 1893 og blev Dannebrogsmand 1899.
Han er begravet på Solbjerg Parkkirkegård.
Steen Kaargaard Nielsen & Claus Byrith, Danmarks første lydoptagelser : Edisons fonograf i 1890'ernes København, ISBN 978 87 7124 965 1, s. 102-104, s. 188-192.
