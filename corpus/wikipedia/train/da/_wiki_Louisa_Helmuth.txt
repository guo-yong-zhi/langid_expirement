Louisa Nene Helmuth  er en dansk tidligere børneskuespiller og sekretær som er bedst kendt under navnet Pusle Helmuth som hun blev kaldt fra barn af. Hun debuterede i en alder af kun tre år i filmen Min søsters børn, og var med i de tre efterfølgende film i denne serie.
Før den sidste "Min søsters børn" film i 1971 medvirkede hun i filmen "Ta' lidt solskin" med undertitlen "Gårdsangerens unger" fra 1969.
Hun stoppede med skuespillet i de tidlige teenageår og har i sit voksne liv arbejdet som sekretær i Folketinget, stewardesse, receptionist, køkkenmedhjælper, rengøringskone, tjener, bartender og garderobedame.
Pusle skrev i 2004 sin selvbiografi "Pusle" – En personlig historie, som var en målrettet advarsel til nutidens forældre til spirende børnestjerner. Hun skrev i bogen: "Pas godt på dem. De er meget sårbare. For det at være barnestjerne er en voksenrolle."
Pusle åbnede i 2019 restauranten Helmuth i Hellerup. Restauranten lukkede senere på grund af coronakrisen.
Hun var frem til 2018 gift med Søren, med hvem hun har børnene Victoria og Albert. Sønnen Simon har hun fra et tidligere forhold.
Pusle Helmuth er barnebarn af Osvald Helmuth og datter af skuespillerne Frits Helmuth og Jeanne Darville. Hun er halvsøster til skuespilleren Mikael Helmuth og tante til Kristoffer Helmuth. Hun boede, som barn, hos sin mor i Lyngby nord for København.
Fra 'Min søsters børn'-filmene har Pusle indsunget bl.a:
Desuden har hun bl.a indsunget disse børnesange:
