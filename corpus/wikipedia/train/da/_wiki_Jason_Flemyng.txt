Jason Flemyng  er en engelsk skuespiller, bedst kendt fra Guy Ritchie-filmene Lock, Stock and Two Smoking Barrels og Snatch.
Flemyng begyndte hans skuespillerkarriere med at spille gæsteroller i en række TV-serier, som for eksempel The Young Indiana Jones Chronicles . Hans første store filmrolle var som Lt. John Wilkins i The Jungle Book , en version af Disney-filmen med samme navn, bare i levende bilder. I 1998 fik han sit gennembrud som skuespiller, med rollen som Tom i kultfilmen Lock, Stock and Two Smoking Barrels. Guy Ritchie var tydeligvis så fornøjet med hans indsats at han to år senere brugte Flemyng igen, denne gang som Darren i storfilmen Snatch , som også havde folk som Brad Pitt, Benicio Del Toro og Jason Statham på rollelisten.
Året efter var han med i krimifilmen From Hell med Johnny Depp. I 2003 spillede han en af hovedrollerne i fantasyfilmen The League of Extraordinary Gentlemen, som samlede en række af fiktionshistoriens mest kendte karakterer. Her spillede han Henry Jekyll/Edward Hyde.
