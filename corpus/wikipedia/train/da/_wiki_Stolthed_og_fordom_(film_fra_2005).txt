Stolthed og fordom er en film fra 2005 om kærlighed og familierelationer i det 19. århundrede. Filmen bygger på romanen af samme navn af Jane Austen, som udkom i 1813.
Historien handler om Elizabeth Bennet, der har fire søstre, og hendes families anstrengelser for at få døtrene bortgiftede, hvilket var overlevelsesgrundlag dengang. Det store emne er herudover kærlighed, og hvad den beror eller ikke beror på – heriblandt stolthed og fordomme.
Den velhavende ungkarl mr. Bingley køber godset Netherfield, som ligger i forbindelse med byen Meryton, hvor familien Bennet har deres ejendom. Mrs. Bennet er fast besluttet på at få en af sine døtre gift med mr. Bingley og gør sit til det. Hun er først noget tilfreds med sine bedrifter, da det tegner til at mr. Bingley og den ældste datter Jane bliver forelskede. Mr. Bingleys ven mr. Darcy får dog sat en stopper for et, set fra hans side set som et overilet og ufornuftigt ægteskab med en så uværdig familie. 
Mr. Darcy og Elizabeth støder tilfældigt ind i hinanden adskillige gange og trods deres erklærede had til hinanden bliver de forelsket. Da de finder ud af, hvem der har været stolt og haft fordomme , frier Mr. Darcy til Elizabeth, som indtil kort forinden har hadet ham mere end elsket ham, men hun siger ja, for hun indser, at hun elsker ham, og de bliver gift. Ligeså gør Jane og Mr. Bingley, som også har fået redt trådene ud.
Filmen brugte blandt andet Burghley House som kulisse.
