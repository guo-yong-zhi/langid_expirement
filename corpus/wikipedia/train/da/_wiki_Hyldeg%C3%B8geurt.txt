Hyldegøgeurt , ofte skrevet hylde-gøgeurt, er en 9-25 cm høj orkidé. Den har sin største udbredelse i Central- og Sydeuropa, mod øst findes den til Kaukasus og mod nord til Mellemsverige. Den kan i bjergene sydpå vokse i store antal på græsgange mellem 500 og 2000 moh. 3 
Hyldegøgeurt har bleggule eller rødlilla blomster, men læbens basis er altid gul, ofte med rødlilla prikker. 4  Planter med røde og gule blomster vokser ofte sammen, hvilket på svensk har givet den navnet Adam och Eva. 5  Hyldegøgeurt har en svag hyldeduft. 6  I Danmark er arten meget sjælden. Den vokser på overdrev på Bornholm og enkelte andre steder i landet. 4 
