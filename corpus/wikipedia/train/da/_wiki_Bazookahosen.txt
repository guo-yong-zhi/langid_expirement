Bazookahosen er et dansk indie-bluesband dannet i november 1998 af medlemmerne  Julie Asmussen , Jenz Koudahl , Mikael Larsen , Rasmus Meisler , Troels Nielsen  og Sylvester Roepstorff . Julie Asmussen forlod bandet efter udgivelsen af den første CD-udgivelse fra 2003. Denne blev indspillet i Gula Studion i Malmø, udgivet på Cookie Tin Records og hed Bazookahosen. Bandets anden CD med titlen Asfalt udkom på samme selskab i 2005, indspillet i Ninth World Musics studier med Per Oliver Jørgens som tekniker. Albummet fik tre ud af seks stjerner i musikmagasinet GAFFA 1  og fire ud af seks stjerner hos soundvenue. 2 
I 2000 og 2001 lavede Bazookahosen musik til Tim Feldmanns to koreografier, Ene – Ikke alene og Den Eksploderede Mand, hvor det også indgik i selve koreografien. Med denne forestilling var bandet bl.a. i Durban, Sydafrika. Bazookahosen er mest kendt for nummeret "Per Arnoldi", som det bl.a. har optrådt med i TV-udsendelsen Den 11. time på DR2, hvor kunstneren Per Arnoldi var aftenens gæst. Bazookahosen har deltaget i de første cigarbox-guitar-festivaler' i Kentucky i 2004 og 2005. Samme år fremførte bandet deres suite "Hvad blev der af de gamle danske færger?" i Den Anden Opera. Bazookahosen var sidst på turné på vestkysten i USA i 2007. Bazookahosen spiller fortsat og optræder med jævne mellemrum. hvornår? 
