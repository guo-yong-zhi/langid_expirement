Nationalparken Foreste Casentinesi, Monte Falterona og Campigna eller Parco nazionale delle Foreste Casentinesi, Monte Falterona e Campigna blev oprettet i 1993 i den nordlige del af Appenninerne på et område, som krydser grænserne mellem tre italienske provinser: Forlì-Cesena, Arezzo og Firenze. Vandskellet mellem regionerne Emilia-Romagna og Toscana løber tværs gennem nationalparken.
Landskabet er kendetegnet ved lave bjerge, som består af sedimentbjergarter først og fremmest sandsten, som danner karakteristiske, lagdelte brud på Romagna-siden. På Toscana-siden består bjergene mest af hård kalksten, dækket af en karakteristisk, brun muld med kantede brudstykker af kalken i. Den sydøstlige del af parken er kendetegnet ved et landskab med udstrakte, bølgende skråninger, som afbrydes af nøgne erosionskløfter. Den højeste bjergtop i parken er Monte Falco , hvis nordvendte side danner et sammenhængende natureservat.
Det beskyttede område rummer et af de mest oprindelige skovområder i Europa. Den midterste del består af Foreste Demaniali Casentinesi, hvor man finder Riserva Naturale Integrale di Sasso Fratino, som var det første naturreservat i Italien .
Naturen er præget af menneskelig udnyttelse, og f.eks. består en betydelig del af skoven på Monte Falterone af gammel, uplejet stævningsskov med bøg som det dominerende træ. Øverst finder man gamle sæterområder, som nu mest bruges til vintersport. I det beskyttede område findes mere end 600 km vandreruter. En god adgang til parken kan man få ved at køre fra byen Stia op mod Passo della Calla. Herfra udgår flere afmærkede vandreruter ind i parkens centrale område.
Parken er opdelt i tre zoner:
Parkens flora rummer forskellige arter af 
Koordinater: 43°50′36″N 11°47′28″Ø  /  43.84333°N 11.79111°Ø  / 43.84333; 11.79111
