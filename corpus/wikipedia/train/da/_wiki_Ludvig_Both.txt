 
Ludvig Frederik Both  var en dansk topografisk forfatter og tegner.
Both var søn af en politibetjent, Carl Ferdinand Both. I samtiden nød han stor popularitet som formidler af bl.a. Københavns historie, som han beskrev i en række topografiske værker, og i avisartikler. Desuden var han amatørtegner, og hans lidt naive og ubehjælpsomme tegninger er en værdifuld kilde til de steder, der forsvandt i løbet af det byggeboom, som Both selv oplevede i sin samtids hovedstad.
Han fik dog ingen respekt fra samtidens professionelle historikere, der betragtede Both som uvidenskabelig.
