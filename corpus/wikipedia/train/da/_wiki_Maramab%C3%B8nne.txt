Maramabønne  kaldes også "Afrikas grønne guld". Planten vokser i tørre ørkenområder i det sydlige Afrika og er i stand til at opsamle det sparsomme vand og næringsstoffer fra jorden. Bønnerne indeholder 29-38% protein med 5 % lysin, 32-42% fedt, 19-27% kostfibre samt vitamin E, zink og jern og er derfor en vigtig næringskilde for befolkningen. Ved udbredelse og dyrkning regner man med at maramabønnen vil kunne erstatte andre bønner, der giver allergiske problemer.
