Ansager Stemmeværk var et stemmeværk der lå i Varde Å ca. 300 m nedstrøms fra sammenløbet af Grindsted og Ansager åer. 
Vandet var opstemmet så det kunne ledes til Karlsgårde Sø og vandkraftværket Karlsgårdeværket, via Ansager Kanal. Det af opstemningen påvirkede område kaldtes Ansager Sø.
Flodemålet ved stemmeværket var fastsat til kote 14,90 m DVR90.
I forbindelse med et naturgenopretningsprojekt blev Ansager Stemmeværk nedlagt, Ansager Kanal lukket og genopfyldt , og vandet ført tilbage til Varde Å. Arbejdet blev afsluttet, og genslyngningen af Varde Å indviet af daværende miljøminister Karen Ellemann den 29 juni 2010 1 .
Koordinater: 55°42′33.72″N 8°42′46.46″Ø  /  55.7093667°N 8.7129056°Ø  / 55.7093667; 8.7129056
