Ove Johan Vind  var en dansk godsejer og officer, far til Christian Andreas Vind.
Han var søn af oberstløjtnant Holger Christian Vind  og Cecilie Cathrine von Bülow af Plüskow , blev 1748 fænrik i Fynske nationale Infanteriregiment, 1752 karakteriseret premierløjtnant, 1754 virkelig premierløjtnant, 1755 karakteriseret kaptajn, 1756 virkelig kaptajn og kompagnichef, 1763 karakteriseret major. I 1764 blev Vind forsat til Langelandske gevorbne Infanteriregiment, men regimentet blev opløst 1767. 1769 tog han sin afsked fra Hæren.
I 1778 købte han for 38.000 rigsdaler herregården Hindemae af kancelliråd Frederik Pedersen, men allerede 1769 var han blevet hofjægermester. Han opførte den nuværende hovedbygning på Hindemae i årene fra 1787 til 1790, men solgte i 1801 godset for 84.500 rigsdaler til Charles Adolph Denys Mourier og flyttede til Odense, hvor han købte sig en gård på byens store torv.
Han havde 20. september 1776 i Gudme Kirke ægtet Regitze Sophie Sehested , datter af stamhusbesidder, oberstløjtnant Anders Sehested  og Wibeke Marie von Pultz . 
