Fredric March, egentlig Ernest Frederick McIntyre Bickel,  var en amerikansk skuespiller.
Han var en af 1930- og 1940'ernes mest populære Hollywood-skuespillere. Han debuterede på scene og film i 1920. Efter at lydfilmen var indført gjorde han sig bemærket i en serie romanfilmatiseringer, som titelrollen i Rouben Mamoulians version af Dr. Jekyll and Mr. Hyde , Jean Valjean i Les Misérables , Vronskij i Anna Karenina  og titelrollen i Anthony Adverse . Han var også et populært midtpunkt i film som Design for Living , A Star is Born  og Nothing Sacred . For rollen i The Best Years of Our Lives  vandt han en ny Oscar. Han spillede Willy Loman i filmversionen af Death of a Salesman , og lavede fine præstationer i The Desperate Hours  og Inherit the Wind . Parallelt med filmen havde han en betydelig Broadway-karriere og triumferede bl.a. i Eugene O'Neills Lang dags rejse mod nat i 1957.
Han har fået en stjerne på Hollywood Walk of Fame.
