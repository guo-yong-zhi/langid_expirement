Guggelsby  eller Guckelsby  er en bebyggelse beliggende midtvejs mellem Stubbe og Siseby i Svans i Sydslesvig. Administrativt hører Guggelsby under Tumby Kommune i Rendsborg-Egernførde kreds i den nordtyske delstat Slesvig-Holsten. I kirkelig henseende hører landsbyen til Siseby Sogn. Sognet lå i Risby Herred , da området tilhørte Danmark 1 .
Guggelsby er første gang nævnt 1352 . Stednavnets første led henviser til mandsnavnet Guthger, som står etymologisk i forbindelse med olddansk guth, oldnordisk guð 2 . Den forhenværende avlsgård Guggelsby hørte med flere kådnersteder i omegnen under Stubbe gods 3 . Stedet ligger tæt ved fjorden Sli med dens halvø Karnør  og det lille Buknor  4 . Halvøen Karnør afsluttes ved den lille Sønderhage  som modsvarer Nørrehage  på Sliens modsatte bred ved Lindånæs.
Koordinater: 54°35′17.34″N 9°51′20.94″Ø  /  54.5881500°N 9.8558167°Ø  / 54.5881500; 9.8558167
