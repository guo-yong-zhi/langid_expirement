Atle Antonsen , er en norsk komiker, skuespiller og partistifter.
Han har vundet NRKs Komiprisen 3 gange. Første gang var i 2004 som bedste stand-up-komiker. I 2007 og 2008 vandt han prisen for den bedste mandlige hovedrolle i kategorien "Revy og komedie". 1 
Den 17. september 2000 stiftede han partiet Det Politiske Parti. Det var et projekt han startede sammen med komikeren og kollegaen Johan Golden. Efter at de fik de nødvendige 1000 underskrifter var de klar til Stortingsvalget i 2001. På opstillingslisten var en række kendte komikere. Ved valget fik de 1% af stemmerne på landsplan, hvilket ikke var nok for at blive valgt. Antonsen og Golden erklærede sig efterfølgende lettet over resultatet.
Antonsen har optrådt i en række Tv-programmer, i radioen og norske film. Bl.a. har han lagt stemme til Homer Simpson i den norske udgave af The Simpsons Movie.
I 2010 medvirkede han i Tv-julekalenderen, Den unge Fleksnes.
