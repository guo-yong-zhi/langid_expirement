Fjellerup Østergaard eller blot Østergaard ved landsbyen Fjellerup, Fjellerup Sogn, Djurs Nørre Herred, Norddjurs Kommune på Norddjursland er en avlsgård under Meilgaard, men var tidligere en selvstændig herregård. I de ældste tider gik gården i arv, men navnlig i 1700-tallet solgtes den mange gange. Blandt de mere prominente ejere var greverne Scheel på Gammel Estrup. I 1889 blev Østergaard erhvervet som enkesæde til nabogodset Meilgaard. Senere blev det forpagtergård under dette gods. 
Bygningerne på gården var meget velbevarede, hvorfor Nationalmuseet i flere omgange erhvervede dem for at flytte dem til Frilandsmuseet. En agerrumslade blev overført 1952. Stalde og portrum 1984. Senest blev hovedbygningen overført i 1995 og stod færdig i 2003 ).
Østergaards jorder hører under Meilgaard.
Koordinater: 56°30′16″N 10°35′58″Ø  /  56.50444°N 10.59944°Ø  / 56.50444; 10.59944  
