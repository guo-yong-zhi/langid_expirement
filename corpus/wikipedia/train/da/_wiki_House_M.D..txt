House M.D. eller blot House er en amerikansk tv-serie omhandlende det medicinske geni Gregory Houses og hans kollegaers arbejde på et universitetshospital. Serien der kører på 8. – og sidste sæson bliver i USA vist på FOX, mens den i Danmark kan ses på Kanal 4 og Kanal 5 samt Kanal 5 HD. Serien er skabt af David Shore og Paul Attanasio, hvor det dog er David Shore der er krediteret, som seriens skaber i introen.
Gregory House  er hovedpersonen, der sammen med sit team af læger, forsøger at diagnosticere patienter ud fra deres oftest kryptiske kombinationer af symptomer. Dette sker igennem den såkaldte differentialdiagnosticering, hvor det bliver forsøgt at finde en diagnose ved, at undersøge om der er grundlag for sygdomme der passer på disse symptomer, og endvidere bruge udelukkelsesmetoden til at påvise denne diagnose. Gregory House holdes i snor af sin chef Dr. Lisa Cuddy , og han har kun én sand ven,  Dr. James Wilson . Han er leder af den onkologiske afdeling på hospitalet, men er dog ikke på noget tidspunkt en del af Dr. Houses team, der i de første tre sæsoner består af Dr. Robert Chase , Dr. Allison Cameron  og Dr. Eric Foreman . I slutningen af 3. sæson opløses dette team dog, og efterhånden skabes et nyt med Dr. Remy Hadley "Thirteen" , Dr. Chris Taub  og Dr. Lawrence Kutner  samt Foreman, der som den eneste bliver.
Serien har i USA haft høje seertal, og er distribueret til 66 lande. Desuden har den vundet flere priser, heriblandt 2 Golden Globes og en Emmy.
I 2004 præsenterede David Shore og Paul Attanasio, sammen med Attanasios partner Katie Jacobs serien for Fox som et medicinsk detektiv program, hvor lægerne undersøgte symptomerne og fandt deres årsager. Attanasio var inspireret til at lave et medicinsk drama fra en kolonne i The New York Times Magazine kaldet "Diagnosis" skrevet af Lisa Sanders. 
Gregory House og den berømte detektiv Sherlock Holmes har mange ligheder, som det bliver vist igennem serien. Shore har fortalt, at han altid har været en Holmes-fan. 
Måden, hvorpå House fravælger diagnoser gennem logisk tankegang, er den samme metode Holmes bruger. 
Begge karakterer spiller instrumenter , tager stoffer , House forhold til Dr. James Wilson minder meget om Holmes og Dr. John Watson. Robert Sean Leonard der spiller Wilson, har sagt at House og hans karakter – hvis navn minder meget Watsons  – oprindeligt var bestemt på at arbejde lige så meget sammen som Holmes og Watson. 
Derudover bor House i de første 5 sæsoner i nr. 221B — en direkte reference til Holmes's adresse. 
Enkeltstående episoder drager paralleller til Sherlock Holmes. I det første afsnit behandler House en patient ved navn Rebecca Adler, efter Irene Adler, som er en figur i den første bog med Holmes. I afslutningen på 2 sæson bliver House skudt af en mand, der kaldes Moriarty; dette er navnet på Holmes's nemesis. I afsnittet "It's a Wonderful Lie" i fjerde sæson modtager House en julegave, der er en "anden udgave Conan Doyle" . I femte sæson afsnittet "The Itch" ses House samle sine nøgler og Vicodin op fra Conan Doyle's "The Memoirs of Sherlock Holmes".
Gregory House er et geni hvad angår diagnosticering af patienter og er derfor chef for et team af læger, der i hvert afsnit forsøger at klarlægge en diagnose og helbrede sygdomme. De fleste afsnit begynder med et overblik over de første alvorlige symptomer. Forsøgene på at udrede patienten fører dog i mange tilfælde kun til, at det bliver værre, indtil det bliver allermest kritisk. House afviser ofte sager/patienter, som han ikke finder interessante. Storylinen går ofte på Houses ukonventionelle måder at diagnosticere, helbrede og interaktion med menneskerne omkring ham.
