De fleste af Chopins værker er soloværker for klaver, skønt han også komponerede to klaverkoncerter  samt andre værker for ensembler.
Hans større soloværker, f.eks. hans sonater, de fire scherzoer, de fire ballader, Fantaisie i f-mol  og Barcarolle i Fis-dur  har vundet en fast plads i det klassiske repertoire ligesom hans kortere værker, f.eks. hans polonæser, mazurkaer, valse, impromptuer og nocturner.
To væsentlige samlinger er hans Etuder  og de 24 Præludier  . Derudover komponerede Chopin talrige sange med afsæt i polske digte, samt kammermusik, bl.a. en klavertrio og en cellosonate.
Denne liste benytter de traditionelle opusnumre; værker uden opusnummer er angivet med numre fra katalogerne af Maurice J. E. Brown , Krystyna Kobylańska  og Józef Michał Chomiński .
De fleste af Chopins etuder har fået farverige til- og øgenavne; ingen af dem er dog opfundet af Chopin selv, da han aldrig gav sine værker tilnavne. For etudernes vedkommende bruges kun tre tilnavne i større omfang: Black Keys , opus 10, nr. 5; Revolutionsetuden, opus 10, nr. 12; og Winter Wind , opus 25, nr. 11. Herunder er desuden vist en række andre tilnavne, der bruges fra tid til anden.
