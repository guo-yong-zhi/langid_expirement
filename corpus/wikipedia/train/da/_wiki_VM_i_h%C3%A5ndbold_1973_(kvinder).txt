Verdensmesterskabet i håndbold for damer i 1973 var den femte indendørs VM-slutrunde for kvinder, og den blev afholdt i Jugoslavien i perioden 7. – 15. december 1973. For første gang deltog 12 lande.
De 12 deltagende lande spillede først en indledende runde med 4 grupper á 3 hold. De to bedste hold fra hver gruppe gik videre til hovedrunden om placeringerne 1-8, mens de sidste fire hold spillede i placeringsrunden om placeringerne 9-12.
1. Jugoslavien,
2. Rumænien,
3. Sovjetunionen,
4. Ungarn,
5. Polen,
6. Tjekkoslovakiet,
7. Danmark,
8. Norge,
9. DDR,
10. Japan,
11. Vesttyskland,
12. Holland.
