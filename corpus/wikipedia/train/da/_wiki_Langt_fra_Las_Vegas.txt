Langt fra Las Vegas er en dansk sitcom, som er skabt af komikerne Casper Christensen og Frank Hvam. Serien blev oprindeligt sendt på TV 2 Zulu i perioden 27. februar 2001 til 25. november 2003, men er siden blevet genudsendt flere gange. Serien består af 5 sæsoner med 53 afsnit, som blev instrueret af henholdsvis Jarl Friis-Mikkelsen, Jonas Elmer, Pia Bovin, Mikkel Nørgaard, Casper Christensen og Frank Hvam.
Hovedpersonerne i serien er; komikeren Casper Christensen, den kiksede sportskommentatorer Kenny Nickelman , den perverse chef Niels Buckingham , arkitekten og senere tv-stationens pressechef Liva Knibbe Eberhardt , sekretæren Lisa , journalisten Kim Dorowsky  og den brystfikserede kameramand Robert Dølhus .
Handlingen foregår på tv-stationen Jump Start og omhandler de ansattes hverdag, hvilket i løbet af serien medfører mange sjove scener. I serien følger man komikeren Casper Christensens liv. I starten er han dybt forelsket i sygeplejersken Anne , som bor ovenpå. Den endelige kærlighed går til Liva , som er arkitekt og senere bliver ansat på Jump Start som pressechef. Casper gennemgår en masse hverdagsproblemer gennem hele serien. Alt lige fra en hippiefar til en svigerfar, som er læge, og som kontrollerer alle Caspers handlinger.
Serien havde et gennemsnitlig seertal på  224.000. 1  Langt fra Las Vegas vandt TV Prisens "Årets Comedy" i både 2002 og 2003.
Casper Christensen og Frank Hvam står bag idéen og konceptet til serien. Serien blev optaget i Metronomes studier på Amager. 2  Det var aldrig meningen, at Lars Hjortshøj skulle spille rollen som Robert Dølhus, men på grund af et afbud til casting fik han rollen. 3  Efter hver uges optagelser i studiet skulle billederne vises til et publikum på stand up-baren Comedy Zoo. Optagelserne blev brugt som "dåselatter" i de færdigklippede tv-afsnit. Ofte gik skuespillere, forfattere og instruktører fra serien med på Comedy Zoo for at få en fornemmelse af, hvad der virkede, og hvornår komikken ramte ved siden. 4  5  
Casper Christensen som Casper Christensen
Frank Hvam som Kenny Nickelmann
Klaus Bondam som Niels Buckingham
Katja K som Lisa Bremer Harris
Langt fra Las Vegas sælges i fem forskellige DVD'er med én sæson  hver. Desuden er der udgivet den komplette samling med alle afsnit og af specielle dvd'er om Langt fra Las Vegas kan nævnes bl.a Langt Fra Las Vegas – De Bedste Med Gæster og Langt fra Las Vegas – Robert's Bedste med 10 afsnit med Robert Dølhus i hovedrollen.
