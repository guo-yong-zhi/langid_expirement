Tarawa-klassen er amfibieskibe brugt af den amerikanske flåde. Skibene er bygget på væftet Ingalls Shipbuilding i Pascagoula, Mississippi. Det første skib i klassen, USS Tarawa , indgik i flåden den 29. maj 1976. LHA står for Landing Ship, Helicopter, Assault og dækker over at den har hangarer til 35 helikoptere og kan garnisonere 1.900 marineinfanterister. Samtidig har LHA'ere et welldæk til landgangsbåde, luftpudebåde og amfibiekøretøjer. LHA efterfølges af LHD , der er en LHA med et større welldæk 1 .
Den nyere Wasp-klasse er bygget ud fra Tarawa-klassen. Tarawa-klassen kan kendes fra Wasp-klassen ved at Tarawa-klassen har et kanondæk forrest på skibet, hvor der oprindeligt var placeret 2× 127 mm automatkanoner. Disse kanondæk er ikke til stede på Wasp-klassen.
Alle skibene i Tarawa-klassen er navngivet efter et slag i den amerikanske uafhængighedskrig, et i 1. verdenskrig samt tre i Stillehavskrigen , som Continental Marines/US Marines deltog i. Der var oprindeligt planlagt 9 skibe i klassen, men de sidste 4 blev aldrig bygget.
