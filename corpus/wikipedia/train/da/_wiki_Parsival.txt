Parsival  var en ridder ved Kong Arthurs hof.
Han er mest kendt for at møde den sårede konge, fiskekongen Pelles. Ved dette besøg viser den hellige gral sig for ham. I senere versioner overtager Galahad dette eventyr.
Parsival opfostredes af sin mor ude i skoven og ligner således Lancelot, der blev opfostret af modergudinden, Damen i søen.
Beretningerne om Parsifal er nedskrevet af Wolfram von Eschenbach i eposset Parzival. Richard Wagner skrev operaen Parsifal i tre akter, baseret på Eschenbachs epos, der blev opført første gang i Bayreuth i 1882.
