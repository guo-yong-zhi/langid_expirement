Claus Norreen  er en dansk sangskriver, musiker og producer, der er mest kendt fra dance-pop-bandet Aqua, der har solgt mere end 33 mio. plader på verdensplan.
Sammen med Søren Rasted er Norreen sangskriver og producer i Aqua. Umiddelbart før gruppens debutsingle "Roses Are Red" fra 1996, skrev de to soundtracket til filmen Frække Frida og de frygtløse spioner i 1994. Efter opløsningen af Aqua i 2001 har han bl.a. medvirket på debutalbummet Vi burde ses noget mere, fra Søren Rasted og hans nevø Nicolaj Rasteds duo Hej Matematik, i 2008. Norreen har også remixet både under aliasset Danny Red på singlen "Facts of Life" fra Søren Rasteds spoken word-projekt Lazyboy fra 2004, og i gruppen Aeroflot.
I 2008 komponerede han musikken til teateropsætningen Landet, der blev opført på Kulturkajen Docken i København. kilde mangler 
Claus Norreen blev gift med journalist Siggy Norreen  i 2000, som han fik sønnen Elliott med. 2  De blev skilt i slutningen af 2007. 3  4 
