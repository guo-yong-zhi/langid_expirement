Anders Koustrup Kærgaard  er en dansk kaptajn ved Gardehusarregimentet og whistleblower.
Han er efterretningsofficeren, der i 2012 trådte frem med beviser for overgreb mod civile under en operation i 2004 i det sydlige Irak. 1 
Han blev i 2013 idømt dagbøder i seks måneder, for ikke at ville afsløre navnet på den officer, der havde sikret at båndet med videooptagelserne - der beviste overgreb under en dansk ledet militær-støtteoperation, ikke blev destrueret.
I perioden 2004 - 2005 udsendt som efterretningsofficer i den danske Irak-styrke, efter udsendelsen til Irak forlod han forsvaret og forestod projektering og etablering af Koldkrigsmuseum Stevnsfort  under Østsjællands Museum på Stevns.
Den 22. novembet 2014 var han gæst i DR1 programmet Ugens gæst. Ved udsendelsens start blev der sagt at: 
Han mistede næsten alt: Sine venner, sit job, forholdet til sin far og alt, hvad han var opdraget til at tro på. Til gengæld holdt han fast i sine værdier.
Anders Koustrup Kærgaard har efterfølgende været medstifter til Veron.dk en NGO for whistleblowers. 2 
