Like Toy Soldiers er en sang af rapperen Eminem fra hans femte album Encore. Sangen blev indspillet og produceret udelukkende af Eminem selv. Sangen indeholder samples fra Martikas Toy Soldiers  som udgør koret og Paul Simons 50 Ways to Leave Your Lover . 
Denne sang fortæller historien om Eminems forsøg på at berolige rapper-communitiet. Han taler åbent om problemerne med The Source Magazine og dets redaktør, Raymond Benzino Scott, samt Murder Inc. Records, og forklarer fejden mellem Ja Rule og 50 Cent, som Eminem følte gik langt ud over Jay-Z mod Nas fejden. Eminem fortæller om et opgør med Beans, Chamillionaire og Paul Wall. Skuespiller/rapper Nathan Kress optræder i en cameo, hvor han rapper foran mikrofonen i Quad Studios i New York City. Sangen afsluttes med at Eminem tilbyder en våbenhvile til sine fjender. Hertil bringer sangen også nogle problemer op med hans fortsatte fejde med Ja Rule, der har fremsat bemærkninger omkring Eminems datter Hailie Scott, i en sang kaldet "Loose Change". Ja Rule kalder Eminems kone "a known slut", og hans mor et potvrag i sangen, og spekulerer over, hvad Eminems, daværende 8-årige, datter Hailie skulle blive til "når hun vokser op". "Like Toy Soldiers" blev senere indlemmet på Eminems opsamlingsalbum Curtain Call: The Hits i 2005.
Udgivet i 2004 – sangens video viser Eminems kollega fra D12, Proof, der bliver skudt ned i et drive-by shooting. Senere, i de tidlige timer den 11. april 2006 blev Proof skudt og dræbt i CCC Nightclub i Detroits 8 Mile Road. Gæsteoptrædener i videoen omfatter 50 Cent, Luis Resto, Dr. Dre, Obie Trice, og D12. Afdøde rappere 2Pac, Biggie Smalls, Big L, og tidligere D12 medlem Bugz vises også i slutningen af musikvideoen for at vise de fatale konsekvenser af rapkrigene.
