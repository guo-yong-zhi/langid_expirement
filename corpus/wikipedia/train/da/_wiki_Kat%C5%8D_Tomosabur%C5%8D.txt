Kato, Tomosaburo  var japansk baron og statsmand. 
Kato uddannedes som søofficer, blev ved udbruddet af den russisk-japanske krig stabschef på admiral Kamimuras krydsereskadre og deltog i det afgørende søslag ved Tsushima 27. maj 1905 som stabschef hos admiral Togo. Ved Japans indtræden i 1. verdenskrig blev han chef for 1. Eskadre og 1915—21 marineminister i begge grev Okuma’s og de to følgende kabinetter . På afrustningskonferencen i Washington fra november 1921 til februar 1922 var han Japans repræsentant og fik som førsteminister  det hverv at gennemføre konferencens forskellige traktater og bestemmelser. Han blev syg i begyndelsen af året og overdrog ledelsen af forretningerne til grev Utsjida som førsteminister ad interim. 
