Frit Forum er en socialdemokratisk studenterforening, der primært organiserer studerende på videregående uddannelser. Frit Forum har lokalforeninger i Århus, Aalborg, Odense, Roskilde og København. De lokale Frit Forum foreninger har en national ledelse bestående af en landsformand, foreningssekretær, næstformand og international sekretær.
Frit Forum er stiftet den 25. juli 1943.
Foreningens første formand var stud.polit. Erhard Jacobsen. Oprindeligt var det en lille kreds af yngre socialdemokrater, der var utilfredse med kulturen i de etablerede ungdomspartier og studenterbevægelser i København. Frit Forum ønskede et frit forum for meningsudvekslinger og betragtninger – også uden den tyske besættelsesmagts overvågning. Derfor fandt møderne i den første tid sted i fortrolighed på loftslokalerne i LO-bygningen på Rosenørns Allé. 
Efter Danmarks befrielse i 1945 indgik Frit Forum i det regulære studenterarbejde og søgte at være et uafhængigt socialdemokratisk sindet alternativ til det radikalt sindede Studentersamfundet og det konservativt orienterede Studenterforeningen. Efterhånden som universiteterne blev udbygget i Danmark, etablerede Frit Forum sig også i de øvrige universitetsbyer: i 1957 i Aarhus. Organisationen voksede gennem halvtredserne og tresserne, hvad der til tider førte til stridigheder med DSU, fordi Frit Forum organiserede sig på landets gymnasier, men ramtes hårdt af ungdomsoprøret. I 1973 blev Frit Forums afdelinger optaget i DSU.
Frit Forum beskrev ved sit 15-års jubilæum i 1959 sig selv som arbejderbevægelsens åndsarbejdere1 og har traditionelt haft en bredere forståelse af den socialdemokratiske arbejderbevægelse end den rent partinære.
Fremtrædende socialdemokratiske politikere som Svend Auken, Mogens Lykketoft og Poul Nyrup Rasmussen har stået i spidsen for Frit Forum, og en lang række andre politikere – bl.a. Mogens Camre – har også haft deres gang i foreningen i studietiden. 
Politisk er Frit Forum åbent for ikke-socialdemokrater. Svend Auken understregede det i bogen Dét, Svend mener, er... :
”Men det er ikke en betingelse, at man er socialdemokrat, for at være med.” 
Denne position har givet Frit Forum større mobilitet på universiteterne og i DSF, men har til tider ført til konflikt om, hvor socialdemokratisk Frit Forum skal være. 
Afdelingen er fra 1965, hvor Frit Forum afdelingerne, der hidtil var knyttet til de enkelte gymnasier i Aalborg , stiftede en fælles afdeling, der var åben for andre uddannelser.
Frit Forum Aalborg holder til i lokalerne i Det ungdomspolitiske Hus på Kastetvej 24 i Aalborg. 
Formænd:
Af tidligere formænd er også Aalborgs tidligere borgmester Henning G. Jensen.
Formænd:
Formænd:
Tidligere medlem af Socialdemokratiet og stifter af CD Erhard Jacobsen var foreningens første formand.
Formænd:
Af tidligere formænd er også Svend Auken fra 1964 til 65.
Frit Forum CBS blev efter længere tids forberedelse d. 16. august 2018 oprettet.
Formænd:
Afdelingen blev startet af Poul Nyrup Rasmussen i 1960erne.
Frit Forum blev i 2006 etableret på Danmarks Tekniske Universitet som et forsøg på at integrere de naturvidenskabelige uddannelser i den socialdemokratiske arbejderbevægelse. Foreningen ophørte i 2010.
Afdelingen blev oprettet sent i 2004 som et forsøg fra Frit Forums side på at etablere på læreseminarerne. Efter en længere periode blev samarbejdet integreret i det øvrige Frit Forum samarbejde.
Efter strukturændringen i 2016 gik foreningen over til at have en national landsledelse bestående af en landsformand, næstformand, foreningssekretær og international sekretær. I 2019 overgik man til en landsledelse bestående af landsformand, foreningssekretær og næstformand med den internationale sekretær som nationalt tillidsvalgt udenfor landsledelsen. I 2020 udvidede man det nationale med en chefredaktør på medlemsbladet. 
Frit Forums nationale tillidsvalgte bliver valgt hvert år på kongressen i september eller oktober.
Landsformænd:
Landssekretær:
Næstformænd:
International sekretær:
Chefredaktør:
