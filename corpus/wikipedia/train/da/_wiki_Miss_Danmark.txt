Miss Danmark er den ældste skønhedskonkurrence i Danmark af dem alle, som har en historie der fører tilbage til 1926. Miss Danmark organisationen holder den licens, der giver vinderen af Miss Danmark vinderen adgang til Miss World-konkurrencen. Siden 1951 har Miss Danmark/Frøken Danmark konkurrencen sendt repræsentanter afsted til internationale skønhedskonkurrencer såsom Miss World, Miss Earth, Miss Universe Miss Europe og Miss Scandinavia. Udvælgelsen foregik primært gennem castings og folkelige afstemninger. 
Danmark fik sin første skønhedsdronning den 1. august 1926. Konkurrencen hed Frøken Danmark og Edith Jørgensen fra Aarhus, blev kåret til Danmarks smukkeste. Det foregik på Marienlyst Strandpromenade ved Helsingør, hvor unge piger fra hele landet promenerede med sky blikke foran hundredvis af hatteklædte herrer og damer. Bladet Vore Damer stod bag konkurrencen og opfordrede i augustnummeret 1926 landets unge kvinder til at stille op til “Frøken Danmark” med blandt andet disse ord:
“Ingen blomst må mangle i denne buket af landets smukkeste kvinder, hverken den jyske hedes mørke melankolske skønhed, Vendsyssels kække ungmø, den trofaste sønderjyske pige, Fyens muntre datter eller Sjællands blide, unge kvinde.”
Frøken Danmark finalisterne bar ens dragter med VD logo på og et skærf med navnet på byen, som de repræsenterede. Dommerpanelet bestod af bl.a. revydronningen Liva Weel, Johannes Meyer og A.W. Sandberg. Danmarks første skønhedsdronning – Edith Jørgensen, der til dagligt var danserinde ved Pantomineteatret i Tivoli græd af lykke, og udtalte at den dejligste oplevelse for hende dog var, da hun kunne fortælle nyheden til sin moder hjemme i Århus. Med titlen fulgte 1000 kroner, og prisen blev overrakt af skuespilleren Johannes Meyer.
Udover at skifte navn til ”Miss Danmark”, har konkurrencen udviklet sig meget siden, hvor der udover fokus på udseendet, i dag bliver lagt stor vægt på personlighed, fremtidsambitioner, intelligens, karisma og lysten til at gøre en forskel. kilde mangler 
2015 overtog Lisa Lents, tidligere skønhedsdronning og Miss World Danmark 2008 rettighederne til Miss Danmark. Lisa Lents overtog licensen for Miss World-konkurrencen i Danmark i 2009, hvor hun har været den ansvarlige for udvælgelsen af den danske kandidat. Miss Danmark konkurrencen ændrede i 2015 koncept, og der blev for første gang i mange år afholdt et officielt Miss Danmark 2015 show, hvor vinderen repræsenterede Danmark til Miss World 2015. Det varierer, hvilke konkurrencer organisationen har licens til og derved hvilke de sender piger eller drenge afsted til. I 2018 sendte Lisa Lents for første gang 6 repræsentanter til samtlige Grand Slam skønhedskonkurrencer; Miss Universe, Miss World, Miss Earth, Miss International, Miss Supranational og Miss Grand International.
I maj 2019 afdækkede P1 Dokumentar og fik følgeskab Ekstra Bladet og BT, at Lisa Lents angiveligt bruger hårdhændede metoder over for flere af de unge piger, der er under hendes vinger i Miss Danmark-konkurrencen. 1  Bl.a. har Lisa Lents frataget Tara Jensen titlen som Miss Danmark 2018 pga. Tara Jensen fremsatte krititk af Lisa Lents og forholdene i hendes organisation. Desuden har Lisa Lents delt fortrolige sygdomsoplysninger om Miss Danmark-deltager fra 2018-holdet, Rika Edelgren, på Instagram, hvilket juraprofessor og ekspert i medieret ved Aalborg Universitet Søren Sandfeldt Jacobsen anser som en meget klar og alvorlig overtrædelse af persondataloven.  2  Igen i november 2019 afdækker Danmarks Radio, hvordan Lisa Lents benytter sig af hårde metoder over de unge piger bl.a. i form af bøder på 30.000 kroner  3 
Fra 2004 blev Miss Danmark delt op i to konkurrencer, Miss World Denmark og Miss Universe Denmark.
