Bibelen i kulturhistorisk lys er værk i ni bind redigeret af Svend Holm-Nielsen, Bent Noack, Sven Tito Achen og billedredaktør Kai Schou. Det udkom 1968-1971 på Politikens Forlag.
Værket er en komplet udgave af Bibelen med forklarende arkæologiske, historiske, kulturhistoriske og idéhistoriske indledninger til hvert kapitel. Sven Tito Achen fik ideen til at udgive en udgave af Bibelen, som var nem at gå til for den interesserede læser, uden de autoriserede udgavers mange teologiske henvisninger og svært tilgængelig opsætning.  1  Desuden fandt Sven Tito Achen, at manglen på et register i de gængse bibeludgaver besværliggjorde brugen af Bibelen. Efter at have konfereret med Bo Bramsen, der var redaktør på Politikens Forlag, blev projektet sat i værk 1966 fortrinsvis med medarbejdere, der havde arbejdet på Gads Danske Bibelleksikon.  2  
Mod den oprindelige idé svulmede de indledende forklarende historiske afsnit hurtigt op, så det i den endelige udgave  fyldte omkring halvdelen. Til gengæld blev tanken om også at følge Bibelens påvirkning på historien betydeligt forkortet, først og fremmest af pladsmangel, men også på grund af manglende forskning i emnet.  3  En lang række teologer, religionshistorikere og andre eksperter skrev de indledende forklarende afsnit.
Indhold, medarbejdere ved de forklarende afsnit og udgivelsesår.
