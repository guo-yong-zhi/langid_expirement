Morgan Porterfield Freeman Jr  er en amerikansk teater- og filmskuespiller. Han fik sit store gennembrud i en relativ sen alder, som chaufføren Hoke i Driving Miss Daisy, en rolle som han også blev Oscar-nomineret for. Han har været nomineret til en Oscar fem gange, og vandt i 2005 for sin rolle som Eddie Dupris i Million Dollar Baby. Han har indspillet film indenfor mange genrer, og blandt de mest kendte er De nådesløse, En verden udenfor, Se7en, Deep Impact, Bruce Den Almægtige, samt rollen som Lucius Fox i Christopher Nolans Batman-trilogi; Batman Begins, The Dark Knight og The Dark Knight Rises. Desuden har hans autoritative stemme ofte været brugt som fortællerstemme i film og på tv. Freeman har været gift to gange, og har fire børn.
