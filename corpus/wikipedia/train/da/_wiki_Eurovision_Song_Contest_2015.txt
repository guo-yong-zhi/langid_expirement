Tv-producer: Stefan Zechner 2 
Eurovision Song Contest 2015 var den 60. udgave af Eurovision Song Contest, der blev vundet af Sverige med sangen "Heroes" fremført af Måns Zelmerlöw. 4  Sangen opnåede 365 point og dermed 62 point flere end det russiske bidrag på andenpladsen. 5 
Konkurrencen fandt sted i Wien i Østrig, efter at den østrigske dragkunstner Conchita Wurst vandt i 2014 med sangen "Rise Like a Phoenix". Arrangementet foregik mellem den 19. og den 23. maj 2015. 6  Sloganet for konkurrencen var "Building Bridges".
Under et delegationsmøde i marts 2014 blev det annonceret, at datoerne for de to semifinaler foreløbig var fastlagt til den 12. og den 14. maj 2015, mens finalen var planlagt til at finde sted den 16. maj. 7  8  9  EBU og tv-stationen ORF offentliggjorde imidlertid den 23. juli, at arrangementet er flyttet en uge frem, således at de to semifinaler vil finde sted den 19. og 21. maj, mens finalen vil blive afholdt den 23. maj. 6 
Efter sejren i Eurovision Song Contest 2014 meddelte den østrigske delegation, at arrangementet sandsynligvis ville finde sted i enten Wien eller Salzburg, hvor infrastrukturen er velegnet til formålet. 10  Byerne Wien, Klagenfurt, Innsbruck, Graz og provinserne Niederösterreich, Oberösterreich, Burgenland og Vorarlberg var alle angiveligt interesserede i værtsskabet, mens Salzburg hurtigt trak sig ud af kampen, da byen ikke har de fornødne økonomiske midler til at afholde arrangemenet. 11 
Wien havde i første omgang to arenaer med i kampen om værtsskab, Wiener Stadthalle, hvor den årlige Erste Bank Open tennisturnering afholdes, og Messe Wien. Disse har en publikumskapacitet på op mod henholdsvis 16.000 og 30.000 tilskuere. I den næststørste by Graz var Stadthalle Graz og Schwarzl Freizeit Zentrum begge interesserede i værtsskabet, mens Klagenfurt tilbød Wörthersee Stadion med en kapacitet på 30.000. Hvis arrangementet skulle afholdes på sidstnævnte sted, ville det imidlertid kræve, at der blev bygget et tag over stadionet. 11 
Innsbruck tilbød Olympiahalle med plads til 10.000 tilskuere. Hallen har tidligere været anvendt i forbindelse med bl.a. Vinter-OL 1976. Fra Linz meldte man sig på banen med Brucknerhaus, som dog ikke er stor nok til arrangementet. 11  Oberwart i Burgenland foreslog en udstillingshal med plads til 7000 tilskuere, mens man i Vorarlberg tilbød Vorarlberger Landestheater, også med plads til 7000. Det var dog ifølge nyhedssitet Eurovoix.com usandsynligt, at de to sidstnævnte muligheder ville være realistiske. 11 
Den 29. maj offentliggjorde ORF og EBU en række krav til arenaen for Eurovision 2015. Bl.a. skal den være overdækket, ligesom den skal kunne så til rådighed mindst seks-syv uger før finalen. Der skal være mindst 15 meter til loftet, mens kunstnerfoyeren The Green Room skal kunne placeres i salen, eller i nærheden af denne. Endelig skal der være plads til mindst 10.000 tilskuere. 12  13  Interesserede parter kunne fremlægge deres oplæg inden den 13. juni 2014. 14 
Efter endt deadline den 13. juni meddelte ORF, at byerne Innsbruck, Klagenfurt, Oberwart, Wels og Wien var interesserede i at afholde arrangementet. 15  Den 21. juni annoncerede ORF imidlertid, at arrangementet vil finde sted i enten Wien, Graz eller Innsbruck. En endelig beslutning om værtsby og arena forventes truffet inden august 2014. 16  17 
Pr. 21. juni 2014 var følgende byer og arenaer i spil:
Den 6. august 2014 meddelte EBU og ORF, at Eurovision Song Contest 2015 vil finde sted i Wiener Stadthalle i Wien. 3 
Som det har været tilfældet siden 2008, vil Eurovision Song Contest 2015 bestå af to semifinaler og en finale, idet ti sange fra hver semifinale kvalificerer sig til finalen, mens værtsnationen Østrig, det debuterende land Australien, 19  samt de såkaldte Big 5-lande Tyskland, Frankrig, Italien, Spanien og Storbritannien er direkte kvalificeret. 20  De enkelte landes point i finalen og semifinalerne vil blive baseret på telefonafstemning samt en jury, der hver især tæller 50%. 20 
Sloganet for årets konkurrence er "Building Bridges", hvilket blev offentliggjort af EBU og ORF den 11. september 2014. 21  ORF's generaldirektør Dr. Alexander Wrabetz forklarede, at sloganet knytter an til musiks evne til at forene folk på tværs af landegrænser og kulturer, samt til Østrigs funktion som bro mellem øst og vest. 21 
I slutningen af 2011 annoncerede EBU, at der ville blive etableret et arkiv over alle Eurovision Song Contests siden 1956, som skulle være færdigt op til konkurrencens 60 års jubilæum. 22  I juni 2013 blev det bekræftet, at arkivet vil blive etableret i samarbejde med arrangøren af Eurovision Song Contest 2014, DR, og at indholdet vil være tilgængeligt for offentligheden via den officielle Eurovision-hjemmeside op til afholdelsen af Eurovision Song Contest 2015. 23 
Conchita Wurst udtalte i et interview efter at have vundet konkurrencen i 2014, at hun gerne vil være vært for konkurrencen i 2015, hvis hun blev spurgt. 24 
Den 19. december 2014 blev det afsløret, at værterne for konkurrencen bliver Mirjam Weichselbraun, Alice Tumler og Arabella Kiesbauer, mens Conchita Wurst får tildelt rollen som Green Room-reporter. 1 
40 lande deltager i Eurovision Song Contest 2015, idet Australien debuterer, 19  Cypern og Serbien vender tilbage efter et års pause, mens Tjekkiet deltager igen for for første gang siden 2009, og Ukraine har valgt ikke at deltage i 2015. Dermed er der tre deltagerlande mere end i 2014. 25 
Australiens deltagelse skal ses som en engangsaffære i anledning af Eurovision Song Contests 60 års jubilæum, samt i lyset af konkurrencens store popularitet i landet. Såfremt landet skulle vinde, vil næste års konkurrence blive afholdt i et europæisk land i samarbejde med australsk tv. 19  Australien vil dermed kun deltage igen næste år, hvis de vinder i 2015. EBU undersøger i øjeblikket de tekniske muligheder for australsk telefonafstemning på trods af tidsforskellen mellem Australien og Europa. 19  Landet vil være direkte kvalificeret til finalen, som dermed kommer til at indeholde 27 sange. 19 
Nedenfor findes en oversigt over udvælgelserne i de enkelte deltagerlande, ordnet efter udvælgelsesmetode og dato for udvælgelse:
De 33 semifinalelande blev den 26. januar 2015 fordelt i de to semifinaler ved hjælp af en lodtrækning. 25  Denne afgjorde desuden, i hvilken halvdel af semifinale, kunstnerne skal optræde, samt i hvilke semifinaler de seks direkte kvalificerede finalelande skal stemme. Den endelige startrækkefølge for semifinalerne blev fastlagt af EBU og ORF og blev offentliggjort den 23. februar 2015. 91 
Australien, Frankrig, Spanien og Østrig stemte i denne semifinale. 92  Lande, der gik videre til finalen, er markeret med orange.
Australien, Italien, Storbritannien og Tyskland stemte i denne semifinale. 92  Lande, der gik videre til finalen, er markeret med orange.
Østrig og Tyskland sluttede med nul point hver, men Tyskland fik sidstepladsen fordi det var rækkefølgen i optrædenen.
Nedenfor er der en oversigt over de maksimale 12 point, hvert land tildelte et andet land i den første semifinale:
Nedenfor er der en oversigt over de maksimale 12 point, hvert land tildelte et andet land i den anden semifinale:
Nedenfor er der en oversigt over de maksimale 12 point, hvert land tildelte et andet land i finalen:
Marcel Bezençon Awards er en pris, der første gang blev uddelt under Eurovision Song Contest 2002 i Tallinn, Estland, for at ære de bedste konkurrerende sange i finalen. Prisen er grundlagt af Christer Björkman, Sveriges repræsentant i Eurovision Song Contest 1992 og den nuværende svenske delegationsleder, og Richard Herrey, et medlem af Herreys, som vandt for Sverige i 1984. Priserne er opkaldt efter skaberen af den årlige konkurrence, Marcel Bezençon. 105  Priserne blev uddelt i tre kategorier: Press Award, Artistic Award, og Composer Award. Vinderne blev afsløret kort før finalen den 23. maj. 106 
Organisation Générale des Amateurs de l'Eurovision  er en international organisation, der blev grundlagt i 1984 i Savonlinna, Finland af Jari-Pekka Koikkalainen, og som består af over 40 Eurovision Song Contest-fanklubber i og udenfor Europa. Siden 2007 har OGAE arrangeret en afstemning, hvor alle de deltagende klubber stemmer mellem sangene i årets konkurrence. Nedenstående viser de fem bedst placerede sange i årets OGAE-afstemning: 107 
Barbara Dex Award har været uddelt årligt af fanhjemmesiden House of Eurovision siden 1997 og er en humoristisk pris, som gives til den værste klædte kunstner i konkurrencen. Den er opkaldt efter den belgiske kunstner Barbara Dex, der sluttede på sidstepladsen i 1993-konkurrencen, hvor hun bar en kjole, som hun selv havde designet. 108 
Afstemningsrækkefølgen blev afsløret om morgenen den finalen. 126 
Eurovision Song Contest: Vienna 2015 er den officielle opsamlingsalbum for 2015-konkurrencen, sat sammen af European Broadcasting Union og blev udgivet af Universal Music Group den 20. april 2015. Albummet indeholder alle 40 sange, der er opført i 2015-konkurrencen, herunder semifinalister, som ikke kvalificerede sig til finalen. 182 
