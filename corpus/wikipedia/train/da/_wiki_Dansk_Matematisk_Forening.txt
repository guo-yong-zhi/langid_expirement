Dansk Matematisk Forening  er en af de ældste faglige foreninger i verden oprettet for at dyrke fællesskabet omkring matematik til gensidig berigelse for medlemmerne.
Foreningen blev grundlagt i København 8. oktober 1873 med de berømte danske matematikere Julius Petersen, Hieronymus Georg Zeuthen og T.N. Thiele blandt stifterne og ledere af foreningen i de første år. Dansk Matematisk Forening har som formål at virke til gavn for den matematiske forskning og den matematiske undervisning.
Dansk Matematisk Forening er tilknyttet European Mathematical Society og har i dag omkring 300 medlemmer.
Der findes ikke bevaret kildemateriale fra foreningens tidlige år, og det er ikke muligt at sætte navn på foreningens formænd før 1892. Derimod kendes de første bestyrelsers sammensætning:
Fra 1885 til 1892, som Crone betegner som foreningens "mørke Middelalder", er de skriftligt tilgængelige oplysninger meget få. På basis af personlige erindringer og samtaler med samtidige har Crone dog med en vis sikkerhed kunnet identficere enkelte af medlemmerne i de følgende bestyrelser:
