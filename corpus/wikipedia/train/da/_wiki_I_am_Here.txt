I am Here er en engelsksproget dansk spillefilm fra 2015 med instruktion og manuskript af Anders Morgenthaler.
Maria er en succesrig direktør, der kæmper en kamp for at opnå sit højeste ønske - at sætte et barn i verden. Da hun halvvejs i sin graviditet endnu engang mister barnet, og efterfølgende af sin læge får at vide, at hun er blevet for gammel til at føde børn, styrter Marias verden sammen for hende. Maria kan ikke affinde sig med sin skæbne og ude af sig selv begiver hun sig afsted på en desperat og farefuld rejse i jagten på drømmen om hendes barn. 2 
