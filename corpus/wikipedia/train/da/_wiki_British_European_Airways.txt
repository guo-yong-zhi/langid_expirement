British European Airways  eller British European Airways Corporation var et britisk flyselskab, som eksisterede fra 1946 til 1974. Flyselskabet havde flyvninger på europæiske og nordafrikanske ruter fra større lufthavne i Stobritannien som London, Manchester, Edinburgh, Belfast og Glasgow. BEA ophørte i 1974, da virksomheden blev fusioneret med British Overseas Airways Corporation for at danne det nye flyselskab British Airways. BEA havde sit hovedkvarter i BEAline House i Ruislip i Hillingdon i London. 1 
Den 1. januar 1946 blev British Overseas Airways Corporations afdeling British European Airways dannet for at overtage de flyvninger til det kontinentale Europa, som hidtil var blevet varetaget af Royal Air Force. 2  Den 1. august 1946 trådte ny luftfartslovgivning i kraft, som nationaliserede uafhængige britiske luftfartsselskaber, og BEA overtog alle indenrigsflyvninger og flyruter til europæiske destinationer. 2  3 
Den 1. februar 1947 blev en række selvstændige flyselskaber fusioneret med BEA, bl.a. Railway Air Services, som havde været et selvstændigt flyselskab siden 1937, 4  Isle of Man Air Services, også dannet i 1937, 5  Scottish Airways, dannet i 1937 ved sammenlægning af Northern og Scottish Airways, samt Highland Airways Ltd, grundlagt i 1933.Captain Ted Fresson Feature Page on Undiscovered Scotland. 6 
BEA dannede den 24. september 1947 Cyprus Airways i samarbejde med den cypriotiske stat og private interessenter på Cypern.
BEA var den første kunde for en række kort- og mellemdistance passagerfly i 1950'erne og 1960'erne, bl.a. Vickers Viking, Vickers Viscount, Vickers Vanguard, BAC One-Eleven 500 og Hawker Siddeley Trident.
I 1969 dannede BEA et charterdatterselskab BEA Airtours til charterrejsende. BEA's aktiviteter ophørte i 1974, da firmaet blev fusioneret med British Overseas Airways Corporation for at danne British Airways. Selskabets IATA-kode var BE og kaldesignalet Bealine.
