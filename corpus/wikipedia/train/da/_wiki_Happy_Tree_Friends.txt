Happy Tree Friends er en flash animations kortfilmsserie skabt af Kenn Navarro, Aubrey Ankrum og Rhode Montijo for det amerikanske tegnefilmselskab Mondo Mini Shows. Serien handler om en gruppe antropomorfe skovdyr, der i modsætning til deres nuttede personlighed, hver gang ender man at lide en ekstrem voldelig død. Seriens officielle hjemmeside fraråder stærkt, at børn ser med. 1 
Serien er bedst kendt for dens episoder, der begynder fredeligt med dyrene, der lever deres liv som normalt, men en pludselig begivenhed forårsaget uforvarende  af et andet dyr fører til, at mange af karaktererne udsættes for ekstrem og grusom grafisk vold og lider en brutal død. Hver episode handler om, hvordan karaktererne lider under ulykkelig eller bevidst påført smerte, mord eller lemlæstelse.
Ideen til serien blev skabt, da en af seriens skabere, Rhode Montijo, tegnede en karakter på et stykke papir, som senere skulle blive Shifty. Derefter tegnede han en gul kanin, der lignede lidt Cuddles, og skrev "Resistance is futile" under den. Rhode hængte tegningen op ved sit skrivebord, så andre kunne se hans idé, og efterhånden blev idéen præsenteret for og accepteret af Mondo Medias ledelse. 2 
Alle karaktererne er antropomorfe skovdyr, og de har alle  to forreste hjørnetænder og hjerteformede næser. I de tidlige afsnit opførte de fleste af karaktererne sig som børn, der legede barnlige lege. Men som serien skred frem, blev alderskonceptet droppet, og nu opfører karaktererne sig både som børn, teenagere og voksne i forskellige afsnit. De eneste karakterer, der ikke påvirkes af dette koncept, er Pop og Cub, der altid opfører sig som henholdsvis en voksen og et barn, samt karakterer, hvis roller normalt ikke påvirkes af alder, såsom Splendid eller Cro-Marmot.
I begyndelsen af hvert afsnit er karaktererne typisk i hverdagssituationer. Disse situationer eskalerer dog altid til vold og uundgåelige dødsfald for de involverede og/eller "uskyldige" tilskuere, primært på grund af meget uheldige og overraskende ulykker med ellers uskadelige redskaber. Nogle af karaktererne har mentale lidelser, som f.eks. Flippy, der lider af PTSD fra en krig og forvandles til en morder i visse situationer .
De fleste karakterer vender dog altid tilbage til næste afsnit, i live og uskadte.
