Jaguar X-Type var en stor mellemklassebil bygget af Jaguar Cars mellem marts 2001 og december 2009.
Efter at produktionen var startet i marts 2001, 2  kom X-Type på markedet i juni 2001 som sedan . Modellen var Jaguars første mellemklassebil.
X-Type var bygget på CDW27-platformen fra Ford Mondeo '01. Dette gjorde at modellen kunne produceres billigere, end hvis Jaguar havde benyttet en for dem unik mellemklasseplatform.
For ikke  at afvige fra det mærketypiske koncept med baghjulstræk, fandtes X-Type det første år kun med firehjulstræk. Først i foråret 2002 kom der en basismodel med rent forhjulstræk og 2,1-liters benzinmotor .
På alle X-Type-modeller begyndte speedometerskalaen med 10 km/t  også kaldet "fransk speedometerinddeling" i stedet for de ellers typiske 20 km/t .
I marts 2003 2  tilkom en stationcarudgave, Estate. I sommeren 2003 tilkom en dieselversion med samme motor som Ford Mondeo 2,0 TDCi.
Bagfra
Jaguar X-Type Estate 
Dieselmotoren blev i sommeren 2005 afløst af en ny 2,2-liters dieselmotor med 114 kW . I januar 2007 fik motoren partikelfilter, hvorved effekten faldt til 107 kW . Fra dette tidspunkt kunne dieselmotoren også leveres med automatgear.
På trods af at modellen havde en del teknik til fælles med Ford Mondeo var alle dele, herunder de i Amerika fremstillede motorer, specielt udviklet til Jaguar.
I november 2007 fik X-Type et facelift hvor front, bagende og baglygter blev modificeret.
Jaguar X-Type Estate 
Heckansicht
Efter mere end otte års produktionstid og cirka 350.000 solgte biler valgte Jaguar at indstille produktionen af X-Type uden efterfølger ved udgangen af 2009.
Først fra midten af 2015 havde Jaguar med XE igen en mellemklassebil i deres modelprogram.
X-Type fandtes i tre forskellige udstyrsvarianter:
I en periode fandtes også modellen "Le Mans", som skulle hentyde til Jaguars succes ved dette legendariske motorløb og havde enkelte eksklusive udstyrsdetaljer såsom en sort maskegitterkølergrill, R-Performance-alufælge i størrelse 18" og et specielt "Le Mans"-logo bagpå bilen. 3 
