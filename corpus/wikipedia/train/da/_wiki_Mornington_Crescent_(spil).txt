Mornington Crescent er et spil, skabt af Geoffrey Perkins og kendt via BBC-radioprogrammet I'm Sorry I Haven't a Clue . Spillet er opkaldt efter undergrundsstationen Mornington Crescent og spillet består i at spillerne melder  stationer i London Underground, og vinderen er den første, der siger "Mornington Crescent". Reglerne er tilsyneladende meget komplicerede.
Spillet er en parodi på komplicerede strategispil og i særdeleshed på kompleksiteten i regler og terminologi i spil som kontraktbridge og skak.
Mornington Crescent er en station på Londons Northern line mellem Euston og Camden Town på Charing Cross-grenen. Hvis man rejser mellem de samme to stationer på Bank-grenen af Northern line, er stationen der imidlertid ikke. Stationen var i øvrigt lukket i en årrække.
En del af morskaben  ved spillet er at lade som om der er regler. Der hentydes til en regelbog, antagelig fremstillet af the International Mornington Crescent Society .
Blandt Mornington Crescent-fans er det nærmest tabu at indrømme at reglerne er frit opfundne..
