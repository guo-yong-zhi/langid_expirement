Fritz Godfred Hartmann  var en dansk forlægger og forfatter. Han var gift med kunsthistorikeren Sys Hartmann.
Hartmann blev student fra Østersøgades Gymnasium i 1933. I årene 1935-1939 udannede han sig på forlaget Gyldendal og i London, New York og Stockholm. Derefter opbyggede han sammen med Niels Helweg-Larsen forlaget Thaning & Appel. Bl.a. udgav forlaget den erotiske 1700-talsroman Fanny Hill af John Cleland. Det førte til en retssag mod forlaget. I 1968 stoppede Godfred Hartmann på Thanning & Appel og vendte tilbage til Gyldendal som forlagsredaktør indtil 1980.
Som forfatter debuterede han i 1963 og skrev derefter en række erindringsbøger og bøger med et historisk fokus.
Godfred Hartmann var 6. generation i Danmark af Hartmann-slægten, idet han var tip-tip oldebarn af Johann Hartmann, der kom til Danmark i 1761. Slægten har siden gjort sig gældende inden for både musik og andre kunstarter.
