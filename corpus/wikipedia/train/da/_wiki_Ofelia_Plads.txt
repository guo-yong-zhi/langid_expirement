Ofelia Plads  er en eventplads midt i Københavns Havn lige ved siden af Skuespilhuset på Kvæsthusbroen i København. 
Ofelia Plads er et samarbejde mellem Kulturministeriet ved Det Kongelige Teater og ejendoms- og servicevirksomheden Jeudan. De er gået sammen om Foreningen Ofelia Plads som har til formål, at fremme og understøtte bylivet på pladsen. Det sker gennem aktiviteter, drift og udvikling af pladsen.  
Under pladsen driver Jeudan Parkering et 3-etagers dybt p-anlæg. 1   
Kvæsthusbroen blev anlagt i årene 1848-1850 og fik sit navn efter det kvæsthus , som lå på Sankt Annæ Plads 30.  
Blandt mange andre både, lagde Oslobåden til ved Kvæsthusbroen, men efter at terminalen ved årtusindeskiftet blev flyttet til Nordhavnen, og Bornholmstrafikken blev flyttet til Køge, henlå området ubenyttet. Skuespilhuset mfl. ønskede at tilføre yderligere liv til området, hvorfor Ofelia Beach blev etableret i 2010 med diverse aktiviteter, herunder opfyldning med sand med liggestole, beach volley, bar, koncerter med mere. Under VM i fodbold 2010 og EM i fodbold 2020  blev kampene vist på Ofelia Beach på en 54m2 storskærm. I juli 2010 blev der over fire dage under Copenhagen Opera Festival vist Nibelungens Ring af Richard Wagner på stormskærm, ligesom Zirkus Nemo har optrådt på området. 
Københavns Internationale Sandskulptur Festival 2012 afholdtes på stranden i sommeren 2012.
Fra 2013 - 2016 blev Ofelia Plads inkl. det underjordiske p-anlæg bygget. Sammen med renoveringen af Sankt Annæ Plads blev Ofelia Plads projekteret og finansieret af Realdania.   
Kvæsthusbroen husede Ofelia Beach. Fra 2013 til 2015 blev Kvæsthusbroen udvidet, og der blev opført et underjordisk parkeringshus. I sommeren 2016 var den underjordiske parkeringsplads færdig, og Ofelia Plads stod klar til brug.
TV2 Tour de France har 2016 besøgt 10 byer i Danmark. Det startede med Aarhus, Øster Hurup, Harboøre, Juelsminde, Give, Åbenrå, Varde, Bogense, Marielyst og endte i København på Ofelia Plads.
Koordinater: 55°40′53″N 12°35′44″Ø  /  55.68139°N 12.59556°Ø  / 55.68139; 12.59556
