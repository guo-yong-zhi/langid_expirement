Léopold Eyharts  er en ESA-astronaut og har indtil videre været to gange i rummet; 20 dage på Mir i 1998 og 33 dage på ISS i 2008. 
Léopold Eyharts er ingeniøruddannet og testpilot. Han har været jagerpilot, deltaget i Buranprogrammet, det aflyste Hermes-rumfærgeprogram og været leder af Airbus A300-testflyvningerne.
Som led i den franske rumfartsorganisation CNES's rummission "Pégase" rejste han 29. Januar 1998 med Sojuz TM-27 til rumstationen Mir, hvorfra han vendte tilbage med Sojuz TM-26 19. februar 1998.
Léopold Eyharts blev udvalgt til rumfærgemissionen STS-122 Atlantis, der har bragt det europæiske Columbusmodul til Den Internationale Rumstation d. 7. februar 2008. Han afløste amerikaneren Daniel Tani som besætningsmedlem på Den Internationale Rumstation . 
Han blev afløst af Garrett Reisman og vendte tilbage til Jorden med mission STS-123 Endeavour d. 27. marts 2008.
