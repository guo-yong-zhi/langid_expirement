Kirsten Aschengreen, gift Piacenti  var en dansk kunsthistoriker med speciale i kunsthåndværk. Hun har siden 1996 været direktør for Museo Stibbert i Firenze.
Hun tog studentereksamen fra Holte Gymnasium i 1947, hvorefter hun tog til England og fik Higher School Certificate fra Sidcot School året efter. Hun blev B.A. i kunsthistorie (1951) og M.A. (1953, fra Courtauld Institute, University of London og erhvervede i 1966 doktorgraden ved Università degli Studi di Firenze.
I årene 1966-68 var hun stifter og leder af Centret for restaurering af kunsthåndværk, Firenze, blev museumsinspektør ved Museo degli Argenti , Palazzo Pitti, også i Firenze, i 1971, hvor hun avancerede til museumsdirektør  og Soprintendente Aggiunto . 1996 kom hun til Museo Stibbert som direktør.
Hun var medlem af The Society of Jewellery Historians og af Society of Court Historians, var formand for CISST, Italiens Forening for Textilstudier 1993-96 og formand for Soroptimist International Firenze 1988-90.
I 1992 modtog hun prisen fra Firenzes kvinder, Premio Firenze Donna, i 1995 blev hun ridder af 4. grad af Republikken Italiens Fortjenstorden, i 1995 blev hun Ridder af Dannebrog og 2010 blev hun Lieutenant of Royal Victorian Order.
