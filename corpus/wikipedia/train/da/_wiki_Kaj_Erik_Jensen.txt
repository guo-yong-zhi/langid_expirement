Kaj Erik Jensen  var en dansk professionel cykelrytter, som i 1962 vandt amatør-VM i individuelt forfølgelsesløb .
Det var i 1962 på Vigorelli-banen i Milano, at den da 20-årige fynske rytter Kaj Erik Jensen nåede sine bedste resultater. Først som en del af det danske 4-kilometerhold i forfølgelsesløb med Kurt vid Stein, Preben Isaksson og Bent Hansen, der kørte sig frem til VM-sølvmedaljer, men især nogle dage senere, da odenseaneren i det individuelle forfølgelsesløb vandt efter finalesejr over belgiske Herman Van Loo. Han blev det år kåret til Årets Sportsnavn af Fyens Stiftstidende.
Kaj Erik Jensen blev dansk juniormester i individuelt forfølgelsesløb 1959 og dansk seniormester i individuelt forfølgelsesløb 1963 og i hold-forfølgelsesløb 1965.
Kaj Erik Jensen nåede aldrig med til De Olympiske Lege, da en skade satte en stopper for drømmen om succes i Tokyo i 1964, mens han endnu var på toppen.
I 1968 slutte Kaj Erik Jensen cykelkarrieren som blot 26-årig. Han senere cykelforretning på Fyn og var også i en periode aktiv på lederfronten.
