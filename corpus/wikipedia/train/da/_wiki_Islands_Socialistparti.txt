Islands Socialistparti  er et islandsk venstrefløjsparti, der blev stiftet på arbejderbevægelsens internationale kampdag 1. maj 2017. 
Hovedmanden bag partiet er redaktøren og forfatteren Gunnar Smári Egilsson, der i forbindelse med grundlægelsen erklærede, at partiet skulle være "talerør for lønmodtagerne og alle de, der lider under fattigdom, usynlighed og magtersløshed. Islands Socialistpartis modstandere er de rige og de, der går deres ærinde". 1 
Partiets vigtigste programpunkter er:
Ifølge Gunnar Smári havde 1.400 indmeldt sig i partiet før stiftelsen. I begyndelsen af maj valgtes en midlertidig bestyrelse på et indledende møde for at forberede et såkaldt "socialistisk kongres" i efteråret 2017. 2  Forud for kongressen nedsatte partiet fire arbejdsgrupper for hhv. sundhed, boligpolitik, sociale ydelser og demokratisering af samfundet, der bestod af tilfældigt udvalgte partimedlemmer. 3 
Partiet afstod fra at opstille til altingsvalget i 2017, da det efter eget udsagn befandt sig i en opbygningsfase, men deltog i kommunalvalget 26. maj 2018, hvor det fik et mandat i Reykjaviks byråd. 
