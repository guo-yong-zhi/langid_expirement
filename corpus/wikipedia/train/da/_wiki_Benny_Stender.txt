Benny Stender  er en dansk kunstner og tidligere atlet.
Benny Stender er uddannet murer, litograf og socialrådgiver. Han arbejdede to gange ti år på Aalborg Stiftstidende og der i mellem 15 år som socialrådgiver og statens konsulent for tunghøre og døve børn, der ikke var født hørehæmmede. Han forlod arbejdsmarkedet som 58-årig for at blive kunstner på fuld tid og har derefter udstillet flere steder og har bl.a. vundet avisside- og plakatkonkurrencer, Aalborg Karneval, og lavet bogforside til Stephen Kings Opgøret  – .  1  Stender har også lavet plakater til bl.a. Jomfru Ane Teatret og Folkeuniversitetet i Aalborg. Han tegnede i årevis under pseudonymerne Susanne, W. Arp og Otis E. Driftwood.
Benny Stender var medlem af Aalborg FF og IFK Aalborg og blev dansk mester på mellemdistanceløb tre gange 1957-1958. Han kom han på fjerde plads, efter Børge Bastholm Larsen, Finn Kobberø og Knud Herbert Sørensen, i Politikens afstemning om Årets Fund 1954.
