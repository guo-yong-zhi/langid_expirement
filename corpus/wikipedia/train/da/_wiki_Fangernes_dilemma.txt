Fangernes dilemma er et spil med ufuldstændig information. Spillet spilles af to personer, som hver kan vælge at samarbejde med eller forråde den anden. Dilemmaet er følgende:
Til højre ses det samme dilemma skrevet op som et udbyttematrix. Det ses, at uanset hvad den anden fange gør, får man den korteste straf, hvis man forråder den anden. Men hvis begge forråder den anden, får begge fem års fængsel, hvilket er værre for begge parter end det halve års fængsel, de ville få hvis begge holdt mund.
Dette spil  kendes også fra mange virkelige situationer. Et eksempel på dette er våbenkapløb, hvor to lande bliver nødt til at fortsætte våbenkapløbet fordi det andet land gør, men det bedste for begge lande ville være at våbenkapløbet stoppede. Et andet eksempel kommer fra cykelløb: To cykelryttere er i udbrud, og begge skal vælge om de vil tage føringer. Hvis ingen tager føringer  mister de tid til feltet, og hvis kun én tager føringer, får den anden en fordel. Forskellen på dette og fangernes dilemma er at deltagerne her kan kommunikere sammen under spillet.
