Musikhistorie er studiet af musikkens historiske udvikling. Musikken har en lang og kompleks historie og findes i alle kulturer gennem tiden. En kulturs musik er påvirket af alle andre aspekter af kulturen, for eksempel samfundets sociale og økonomiske organisering, den teknologiske udvikling samt andre kunstarter. Musikken – og dermed musikkens historiske udvikling – varierer derfor mellem regioner og epoker.
Den europæiske musikhistorie kan opdeles i følgende overordnede perioder:
Folkemusikken er naturligvis også en stor del af den europæiske musikhistorie og har i skiftende perioder påvirket udviklingen af både den klassiske musik og populærmusikken.
Som konsekvens af den Europæiske imperialisme og kolonisering af store dele af kloden, må beskrivelsen af den europæiske musikhistorie i nyere tid naturligvis inkludere begivenheder, personer og tendenser uden for Europa. I den forbindelse skal nordamerikansk musik ses i forlængelse af den europæiske musiktradition. Fra det 20. århundrede, går påvirkningen på grund af globaliseringen og teknologien 1  i lige så høj grad den modsatte vej, idet mange genrer indenfor især populærmusikken i det 20. århundrede er opstået i USA, men efterfølgende også dyrkes og viderudvikles i Europa. I globaliseringens og teknologiens kontekst, er geografien ikke længere så væsentlig som tidligere for forståelsen og udviklingen af musikkulturerne og de enkelte genrer.
