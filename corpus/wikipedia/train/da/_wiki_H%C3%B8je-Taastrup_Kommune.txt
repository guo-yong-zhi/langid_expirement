Høje-Taastrup Kommune er en kommune under Region Hovedstaden, før 2007 Københavns Amt. Den blev ikke omfattet af sammenlægninger ved strukturreformen i 2007.
Kommunen var stor nok til ikke at blive lagt sammen med andre kommuner ved kommunalreformen i 1970. Men den fik overført områder fra fire andre kommuner: 3 
1. april 1974 blev nabokommunen Sengeløse indlemmet i Høje-Taastrup Kommune:
Høje-Taastrup Kommune er en af hovedstadsområdets største og mest grønne kommuner. Omkring 2/3 af kommunen er skov, eng, mark og søer.  Der ligger fx Vestskoven, Snubbekorsskoven, Sejbjerg Mose og Hakkemosen, og der er flere fredede naturområder som Vasby Mose, Sengeløse Mose, Tyske Mose og Porsemose. Moserne er EU-habitat-områder for at beskytte dyre- og planteliv som den spidssnudede frø og den sjældne pungmejse. Her ligger også Hedeland, som er 15 kvadratkilometer stort natur- og fritidsområde med søer, ridestier og mountainbikestier, skibakke og et amfiteater med plads til 3.500, hvor der hvert år bliver opført friluftopera.
Der er god adgang til og fra kommunen via motorveje, regionale tog, Intercity og S-tog. Der bor ca. 50.000 i Høje-Taastrup, og indbyggertallet stiger. Flere store byudviklingsprojekter er i gang, bl.a. Nærheden i Hedehusene, hvor der bliver bygget boliger til ca. 8000 mennesker. Boligerne varierer, så man både kan eje eller leje; der vil være lavt etagebyggeri, rækkehuse og villaer. I Nærheden ligger et springcenter, og i partnerskab med bl.a. LEGO Education opfører kommunen en ny skole, Læringshuset Nærheden. Skolen er klar i april 2021. Derudover er kommunen i gang med at byudvikle området ved Høje Taastrup Station og City2 i form af boliger, erhverv og et centralt parkstrøg. Områdets fjernvarme får en lille del af sin energi fra varmepumper der opvarmes fra datacentre. 5  Kommunen meldte i april 2022 at alle kommunens naturgasfyr kan omlægges til fjernvarme senest i 2025. 6 
Kommunen har mange virksomheder indenfor bl.a. finans og forsikring, IT og logistik og transport. Samtidig ligger der også en hel del små og mellemstore håndværks- og produktionsvirksomheder. Flere af dem, der ligger i kommunen er vokset, og derudover er en del virksomheder flyttet til. Der er således skabt ca. 9000 flere arbejdspladser i de seneste år i kommunen. Omkring 27.000 mennesker pendler hver dag til de mange arbejdspladser i Høje-Taastrup Kommune. Høje-Taastrup Kommune har i flere år været kåret som den mest erhvervsvenlige kommune i hovedstadsområdet ifølge Dansk Industris årlige analyse af erhvervsklimaet. 
Byrådet 2014-2017 bestod af:
Koordinater: 55°39′4.47″N 12°15′54″Ø  /  55.6512417°N 12.26500°Ø  / 55.6512417; 12.26500
