Kirsten Rolffes Becker  var en dansk skuespillerinde.
Rolffes blev uddannet fra Frederiksberg Teaters Elevskole fra 1947 til 1948 og fortsatte derefter på Det Kongelige Teaters Elevskole, hvorfra hun dimitteredes i 1950. Efter en årrække på Det Kongelige blev hun fra 1963 tilknyttet flere turnéforestillinger, bl.a. på Aalborg Teater og Det Ny Teater. I 1977 spillede hun med stor succes Martha i H. Bergmans folkekomedie Familien Swedenhielms på Scala og var tilknyttet teatret i flere år. I 1988 vendte hun tilbage til Det Kongelige Teater
Hun har medvirket i mange danske film bl.a. Gummi-Tarzan, Otto er et næsehorn, Busters verden, Den store badedag og Dansen med Regitze og i et enkelt afsnit af Matador. Hun er meget kendt fra sin rolle som Fru Drusse i Lars von Triers tv-serier Riget og Riget II. Desuden medvirkede hun i tv-serierne Een stor familie og Landsbyen. Hendes stemme er kendt fra Disneys tegnefilm, idet hun bl.a. har lagt stemme til dronningen i Snehvide og de syv dværge, Bambis mor i Bambi, Havheksen i Den lille Havfrue og en af elefanterne i Dumbo.
Hun har modtaget adskillige priser. Hun var siden 1990 ridder af Dannebrogordenen; fra 1995 tillige af 1. grad. Kirsten Rolffes led i mange år af kræft og endte med at dø af sygdommen i april år 2000. 1 
Hun var gift med Carl Viggo Rolffes Becker. Efter flere operationer for brystkræft indstillede hun i 1995 behandlingen og boede fra 1998 i en beskyttet æresbolig på Nørrebro.
Kirsten Rolffes er begravet på Garnisons Kirkegård. 2 
