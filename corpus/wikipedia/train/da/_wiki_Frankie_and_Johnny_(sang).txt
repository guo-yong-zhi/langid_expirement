"Frankie and Johnny" er en komposition af Hughie Cannon fra 1904 og er indsunget af bl.a. Elvis Presley. "Frankie and Johnny" var titelnummer til Elvis Presley-filmen Frankie and Johnny fra 1966. Sangen blev indspillet af Elvis hos Radio Recorders i Hollywood den 14. maj 1965.
Eftersom ophavsrettighederne ikke længere omfattede sangen, blev "Frankie and Johnny" i Elvis Presleys version tillige krediteret Fred Karger, Ben Weisman og A. Gottlieb som kompositører. Elvis udgav sangen på A-siden af en singleplade med "Please Don't Stop Loving Me" som B-side. Herudover var sangen på filmens soundtrack, der ligeledes hed Frankie and Johnny og udkom i april 1966, samtidig med singlen.
"Frankie and Johnny" er endvidere på CD'en fra 18. juli 1995 Command Performances – The Essential 60's Masters, vol. 2 1 , som er en samling af de bedre af Elvis' filmsange fra 1960'ernes mange spillefilm.
Ved indspilningen af "Frankie And Johnny" og de øvrige sange i filmen deltog:
Sangen er indspillet af en lang række andre kunstnere, bl.a.
