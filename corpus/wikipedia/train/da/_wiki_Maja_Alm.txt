Maja Møller Alm  er en dansk orienteringsløber og atletikudøver. Maja Alm, der indstillede elitekarrieren i efteråret 2021, 1  har vundet syv VM-titler og er den danske orienteringsløber, der har vundet flest VM-titler gennem tiden. Derudover har hun vundet to guldmedaljer ved World Games og en stribe danmarksmesterskaber. I orienteringsløb har hendes særlige styrke været på de korte orienteringsdistancer og som en stærk afsluttende løber på stafethold. Seks gange – i 2007, 2012, 2014, 2016, 2017 og 2018 – er hun blevet kåret til 'Årets o-løber' af Dansk Orienterings-Forbund.
Frem mod OL i Tokyo 2020 skiftede hun hovedfokus til atletik og for at kvalificere sig til OL på 5000 meter-distancen. Hun har vundet en stribe danske mesterskaber i 1500 meter, 3000 meter, cross og halvmaraton, og hun har fire gange sat ny dansk indendørsrekord på 3000 meter i 2019 og 2020. Efter udsættelsen af OL besluttede hun i februar 2021 at opgive at satse på legene og i stedet igen koncentrere sig om orienteringsløb og VM i 2021, hvor hun fik comeback med en bronzemedalje på sprint-distancen. 2  3 
Maja Alm er vokset op i Rødekro, og blev bragt ind i orienteringssporten af sine forældre, der begge er aktive løbere. Hun løb sit første o-løb som 6-årig. 4  Som 18-årig flyttede hun til Nordsjælland for at træne fokuseret. I orienteringssammenhænge løber hun for orienteringsklubben HTF  og OK Pan , mens hun i atletik løber for AGF. Ved siden af den sportslige karriere har hun uddannet sig til tandlæge i februar 2019. 5 
Samlet set har Maja Alm vundet syv VM-titler og i alt 17 VM-medaljer. Dermed er hun den danske orienteringsløber, der har vundet fleste VM-titler og medaljer gennem tiden. Hun har især udmærket sig på sprint-distancen i orienteringsløb, hvor hun har vundet VM-titlen fire år i træk: 
2015 , 6  
2016 , 7    
2017  8  9  
og 2018 . 10  
Derudover har hun to gange vundet VM-titlen på sprint-stafetten. I 2016 sammen med mix-stafetholdet Cecilie Friberg Klysner, Tue Lassen og Søren Bobach 11 
og i 2015 sammen med mix-stafetholdet Emma Klingenberg, Tue Lassen og Søren Bobach. 12  Hun har ligeledes vundet VM-titlen på kvinde-stafetten i 2015 sammen med Ida Bobach og Emma Klingenberg. 13 
Maja Alm har derudover vundet ti sølv- og bronzemedaljer. Ved VM i Tjekkiet  vandt hun bronze på sprint-distancen. 2  Ved VM i Letland  vandt hun sølv på lang-distancen 14  og bronze på sprint-stafetten sammen med mix-stafetholdet Amanda Falck Weber, Tue Lassen og Jakob Edsen. 15     
Det var en gentagelse af resultaterne fra VM i Estland i 2017, hvor hun også vandt sølv på den lange distance 16 
og var med på mix-stafetholdet med Cecilie Friberg Klysner, Andreas Hougaard Boesen og Tue Lassen, der vandt sølv på sprint-stafetten. 17   
Ved VM i Sverige i 2016 var Maja Alm den afsluttende løber på det kvinde-stafethold med Signe Klinting og Ida Bobach, der vandt sølv. 18    
Ved VM i Italien i Trentino i 2014 vandt hun to sølvmedaljer. Den ene var på sprint-stafetten sammen med mix-stafetholdet Emma Klingenberg, Tue Lassen og Søren Bobach. 19  Den anden var på kvinde-stafetten sammen Emma Klingenberg og Ida Bobach 20 . 
Hun vandt herudover en bronzemedalje på sprint-distancen. 21  
Ved VM i Lausanne i Schweiz i 2012 vandt hun sølv på sprint-distancen. 22    
Maja Alm har i alt vundet seks EM-medaljer fordelt på fem europamesterskaber. Ved EM 2018 i Lugano i Schweiz vandt hun bronze på kvinde-stafetten sammen med Cecilie Friberg Klysner og Ida Bobach. 23    
Ved EM 2016 i Jesenik i Tjekkiet vandt hun bronze på sprint-distancen 24  
og sølv på sprint-stafetten sammen med mix-stafetholdet Cecilie Friberg Klysner, Tue Lassen og Søren Bobach. 25    
Ved EM 2014 i Palmela, Portugal vandt hun sølv på mellem-distancen. 26  
Endelig vandt hun bronze på sprint-distancen både ved EM 2012 i Falun, Sverige 27  
og ved EM 2010 i Primorsko, Bulgarien. 28 
Maja Alm har vundet en hel stribe DM-titler, og selv om hun i VM-sammenhænge mest er kendt for sin styrke på sprint-distancerne, har hun ved DM vundet i samtlige individuelle discipliner: sprint, mellem, lang, ultra-lang og nat-orienteringsløb. Et enkelt år - 2009 - opnåede hun at få medaljer i samtlige discipliner. Senest vandt hun sprint-distancen i 2019.
Samlet set er det blevet til 21 DM-titler i orienteringsløb, når stafet og ungdomstitler ikke medregnes. 29 
Medaljeoversigt ved danske mesterskaber
2019
2018
2017
2016
2015
2014
2013
2012
2011
2010
2009
2008
2007
Maja Alm er tre gange blevet nr. tre i Det Internationale Orienteringsforbunds samlede  World Cup for kvinder. Første gang var i 2010, 30  mens anden og tredje gang var i 2014 og 2016. 31 
I 2017 vandt Maja Alm guld med en World Cup-sejr på sprintdistancen i Lohja i Finland. 32 
Maja Alm har to gange vundet guld ved World Games, der er en international sportsbegivenhed beregnet for de sportsgrene, der ikke indgår i De Olympiske Lege. Ved World Games 2017 i Wroclaw, Polen vandt hun guld på både sprint-distancen 33  34 
og på sprint-stafetten sammen med mix-stafetholdet Cecilie Friberg Klysner, Andreas Hougaard Boesen og Søren Bobach. 33  35 
Ved World Games 2013 i Cali, Colombia vandt Maja Alm bronze på sprint-distancen og sølv på sprint-stafetten, hvor hun løb sammen med Tue Lassen, Ida Bobach og Rasmus Thrane Hansen. 36  
Maja Alm deltog også ved World Games 2009 i Kaohsiung, Taiwan, hvor hun dog endte uden for medaljerækkerne. 37 
Venla Maja Alm har to gange vundet den årligt tilbagevendende orienteringsstafet Venla i Finland med et dansk stafethold fra OK Pan Aarhus. På hvert stafethold er der fire kvinder. I 2013, hvor Maja Alm løb 3.-turen, var det sammen med Ida Bobach, Miri Thrane Ødum og Emma Klingenberg. I 2014, hvor Maja Alm også løb 3.-turen, var det sammen med Emma Klingenberg, Signe Søes og Ida Bobach. 38  39 
Tiomila Maja Alm har også to gange vundet den årligt tilbagevendende orienteringsstafet Tiomila i Sverige med et dansk stafethold fra OK Pan Aarhus. I denne stafet er der fem kvinder på hvert hold. I 2014, hvor Maja Alm løb 4.-turen, var det sammen med Miri Thrane Ødum, Ita Klingenberg, Ida Bobach og Signe Søes. I 2016, hvor Maja Alm løb sidste-turen, var det sammen med Signe Søes, Stine Bagger Hagner, Josefine Lind og Ida Bobach. 40  41 
Maja Alm har også vundet to VM-medaljer som junior. I 2007 vandt hun bronze på sprint-distancen ved junior-VM i orientering i Dubbo i Australien. 42   Mens hun vandt sølv på kvinde-stafetten sammen med Ida Bobach og Signe Klinting i Gøteborg i 2008. 43 
Maja Alm deltager med mellemrum i cross country, hvor hun har vundet flere DM-titler. Første gange var ved inde-DM i cross 2011 hvor hun vandt guld på den korte distance og sølv på den lange distance. Derudover var hun med på de AGF-hold, der vandt DM-titler på hhv. den korte og lange distance. 44  Senere har hun vundet guld på den korte distance i 2014 44  og i 2017 45  og på den lange distance i 2018. 46 
Maja Alm har udtalt, at hun gerne vil forsøge at kvalificere sig til OL i Tokyo i 2020, hvor hun vil satse på 5.000 meter distancen. 47  I juli 2017 løb hun 5000 meter på tiden 15:40.73 min ved Nacht van de Atletiek-stævnet i Belgien. I juli 2019 løb hun samme distance i 15.36.33, hvilket stadig er 14 sekunder fra tidskravet til VM. 48  49 
På 3.000 meter har hun fire gange forbedret den danske indendørs-rekord. Første gang var den 10. februar 2019 med tiden 9:14.87 ved Nordenkamp i Bærum, Norge. Anden gang var med tiden 9.11.65 ved DM 2019 i Skive. Tredje gang var den 9. feb. 2020 med tiden 9.09.24 ved Nordenkamp i Helsinki 50 , og fjerde gang forbedrede hun rekorden til 9.04.78 ved DM i indendørs atletik i Odense den 23. februar 2020. Hendes bedste udendørs-tid på 3.000 meter-distancen er 9:05.88. 51  Ved indendørs-DM i Skive i 2019 vandt hun 1500 meter distancen i tiden 4:21,57 min. 52 
I efteråret 2019 vandt hun DM i halvmaraton i tiden 1.11.54 ved Copenhagen Half Marathon. Løbet var hendes første forsøg på distancen.
I 2022 blev Maja Alm udnævnt til 'Æresmedlem' af Dansk Orienteringsforbund. 53 
Maja Alm er seks gange – i 2007, 2012, 2014, 2016, 2017 og 2018 – blevet udnævnt til 'Årets o-løber' af Dansk Orienterings Forbund. 54 
I 2015 vandt hun læserafstemningen om 'Orienteering achievement of 2015' i det internationale orienteringsblad 'World of O'. 55  
I både 2015, 56  2017, 57  og 2018 58  var hun nomineret hos Danmarks Idrætsforbund til 'Årets Sportsnavn' uden dog at vinde titlen.
I 2016 var Maja Alm også nomineret til sportsprisen 'BT Guld'. 59  Mens Maja Alm i 2017 var blandt 13 AU-studerende elitesportsstjerner, der blev hyldet af Aarhus Universitet for de sportslige præstationer og evnen til at gennemføre en akademisk uddannelse ved siden af sportskarrieren. 60 
I 2018 var hun nomineret til 'Kulturministerens Idrætspris', 61  og i 2021 udvalgte Danmarks Idræts Forbund hende til at være blandt de 125 største danske atleter i DIF's 125 år lange historie.. 62 
I 2018 fik Maja Alm 240.000 kr. i støtte af Salling Fondene som støtte til at nå sit mål om at komme med til OL i 2020. 63 
