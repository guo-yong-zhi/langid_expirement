Verwall  er en bjergkæde på grænsen mellem de to østrigske delstater Vorarlberg og Tyrol i det vestlige Østrig.
Verwall begrænses
I vest når Verwall til byen Bludenz, hvor floden Alfenz  munder ud i Ill . I øst slutter Verwall hvor floderne Rosanna  og Trisanna  danner Sanna .
De højeste toppe i Verwall er:
Ud over dalene som begrænser Verwall, er Silbertal den eneste beboede dal
i massivet. Denne er en sidedal af Montafon.
Det findes ingen vejpass over Verwall. Nogle pas kan passeres på stier. Landsbyen Kappl i Paznaun blev f.eks. bosat via bjergpassene fra Stanzertal.
Verwall hører til Central-Alpernes gnejszone.
Om vinteren er nærheden af skisportsstederne Schruns-Tschagguns , St. Anton am Arlberg og Ischgl i Paznau markant. Men Verwall kommer bedst til sin ret om sommeren, da vilkårene for vandring og bjergbestigning er meget gode. Der er registreret 10 hytter fra de to Alpenvereine, og der er et tæt netværk af markerede vandrestier. Det er værd at bemærke, at 8 af de 10 hytter ligger over trægrænsen. Til de ubemandede hytter kan en universalnøgle rekvireres mod depositum.
Disse stier gør det muligt at vandre igennem Verwall uden at stige ned i en dal. Disse er til dels af høj sværhedsgrad og anbefales kun til særligt øvede bjergvandrere. Stierne er nogle af de smukkeste i hele Alperegionen, og der er flere nedstigninger mulige undervejs, for eksempel i nødstilfælde.
Gennem Verwall fører også to vigtige Transalp-router, som om sommeren benyttes af mange på Mountainbike.
