Europabrücke er en motorvejsbro i Østrig . Broen er beliggende syd for Innsbruck og nord for Brennerpasset.
Den er Europas næsthøjeste bro, målt efter højden over jorden nedenfor. Den er 657 m lang og 190 m høj, og blev indviet i 1963. Den var den højeste i Europa indtil Viaduc de Millau blev indviet i 2004.
Broen, der forløber over Wipptal mellem Patsch og Schönberg, var en stor teknisk udfordring i 1960'erne på grund af dens højde og lettere buede form.
Europabrücke står på fem bropiller af stålbeton, hvor den midterste med en længde på 146,5 meter er den højeste. I retning mod Innsbruck har kørebanerne et fald på 4,05 %, og i 1984 blev bredden øget med 1,2 meter til 24,6 meter. Broen har 3 kørebaner i hver retning, hvor det højre spor fungerer som krybespor for tung trafik.
Broen blev åbnet for trafik den 17. november 1963.
Koordinater: 47°12′08″N 11°24′07″Ø  /  47.20222°N 11.40194°Ø  / 47.20222; 11.40194
