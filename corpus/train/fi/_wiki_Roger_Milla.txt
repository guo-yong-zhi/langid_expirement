Albert Roger Miller eli Roger Milla  on kamerunilainen entinen jalkapalloilija. Hän oli ensimmäisiä kansainväliseen kuuluisuuteen nousseita afrikkalaisia jalkapalloilijoita.
FIFA valitsi Millan Afrikan vuosisadan pelaajaksi ja hän on Pelén valitsemalla 125 parhaan elossa olevan pelaajan FIFA 100 -listalla. 1  2 
Milla aloitti uransa 13-vuotiaana Doualan joukkueessa. Vuonna 1976 hän voitti liigamestaruuden Tonnerre Yaoundéssa. Vuonna 1977 hän siirtyi Ranskaan Valenciennesin joukkueeseen, mutta ei päässyt seurassa vietetyn kahden vuoden aikana edustusjoukkueeseen. Vuonna 1979 hän siirtyi AS Monacoon, mutta istui sielläkin pääosan ajasta penkillä ja kärsi loukkaantumisista. Vuonna 1980 hän voitti joukkueessa Ranskan cupin. Hän oli myös Bastian riveissä, mutta ei sielläkään onnistunut tekemään läpimurtoa, vaikka voittikin toisen kerran peräkkäin Ranskan Cup -mestaruuden. Vuonna 1984 hän siirtyi kakkosdivisioonan Saint-Étienneen, missä pelit sujuivat paremmin. Vuonna 1986 hän siirtyi Montpellier’hen ja sen jälkeen vielä Réunionille, missä voitti paikallisen mestaruuden JS Saint-Pierroisen riveissä. Ranskasta Milla palasi 1990 takaisin Kameruniin Tonnerre Yaoundéen. Hän päätti pelaajauransa pelaamalla Indonesian liigassa 1994–1996.
Kamerunin maajoukkuetta Milla edusti kolmissa maailmanmestaruuskilpailuissa, joista ensimmäinen oli 1982. Se oli myös Kamerunin ensiesiintyminen MM-kisoissa. Milla pelasi kaikissa otteluissa, mutta Kamerun jäi turnauksessa alkulohkoon. Hän edusti maataan myös Los Angelesin olympialaisissa 1984 ja useissa Afrikan-mestaruuskilpailuissa, joissa hän oli mukana voittamassa mestaruutta  vuosina 1984 ja 1988. 3  4   Milla lopetti maajoukkueuransa ennen 1990 MM-turnausta, mutta perui lopulta päätöksensä Kamerunin presidentin pyynnöstä. 5  Turnauksessa Kamerun eteni puolivälieriin saakka ja Milla teki neljä maalia sekä valittiin kisojen tähdistöön. Milla edusti Kamerunia vielä vuoden 1994 jalkapallon MM-kilpailuissa 42-vuotiaana ja teki maalin ottelussa Venäjää vastaan. Näin hänestä tuli MM-kisahistorian vanhin pelaaja ja vanhin maalintekijä. Milla on valittu Afrikan parhaaksi jalkapalloilijaksi vuosina 1976 ja 1990. Hän juhli maalejaan aina näyttävästi ja oli muutenkin yleisöä viihdyttävä pelaaja.  1 
1 Bell  
2 Kana-Biyik  
3 Onana  
4 Massing  
5 Ebwellé  
6 Kundé  
7 Omam Biyik  
8 M’Bouh  
9 Milla  
10 Mfédé  
11 Ekéké  
12 Yombi  
13 Pagal  
14 Tataw  
15 Libiih  
16 N’Kono  
17 Ndip  
18 Djonkep  
19 Feutmba  
20 Makanaky  
21 Maboang  
22 Songo’o  
Valmentaja Nepomnjaštši
1 Bell  
2 Kana-Biyik  
3 Song  
4 Ekeme  
5 Ndip  
6 Libiih  
7 Omam-Biyik  
8 M’Bouh  
9 Milla  
10 Mfédé  
11 Maboang  
12 Loga  
13 Kalla  
14 Tataw  
15 Agbo  
16 Tchami  
17 Foé  
18 Fiala  
19 Embé  
20 Mouyémé  
21 N’Kono  
22 Songo’o  
Valmentaja Michel
