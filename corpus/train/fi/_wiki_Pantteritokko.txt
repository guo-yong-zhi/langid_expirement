Elinvoimainen  1 
Thorogobius ephippiatus 
  Pantteritokko Wikispeciesissä  Pantteritokko Commonsissa
Pantteritokko  on tokkojen  heimoon kuuluva merivesissä elävä kalalaji.
Pantteritokko voi kasvaa maksimissaan 13 senttimetrin mittaiseksi. 2  Sen ruumis on pitkänomainen. Väritykseltään se on yleensä ruskean harmaansinertävä. Kyljillä, päässä ja selkäevissä on mustia, oranssisia tai punaisia täpliä. Lajin koiras on naarasta värikkäämpi. Selkä, pyrstö- ja peräevän reunat ovat vaaleansiniset. Selkäevän etuosassa on 6–7 piikkiruotoa ja takaosassa yksi piikkiruoto sekä 10–12 haarautunutta nivelruotoa. Peräevässä on yksi piikkiruoto ja kymmenen haarautunutta nivelruotoa. 3 
Pantteritokkoa tavataan Atlantin valtameren koillisosassa Norjan eteläosista ja Skagerrakista etelään aina Kanariansaarille asti. Lajia tavataan yleensä kivipohjilla tai kallioiden koloissa vedenpinnasta aina 12 metrin syvyyteen asti vedenpinnasta. 3 
Pantteritokon ravintoa ovat pienikokoiset äyriäiset kuten katkat, nilviäiset, madot ja toisinaan myös levät. Se saavuttaa sukukypsyyden levinneisyytensä pohjoisosissa 3–4 vuoden iässä ja 6–9 senttimetrin mittaisena, etelässä jo 1–2-vuotiaana. Sen kutu tapahtuu Englannissa touko-heinäkuussa. Yksi naaras voi tuottaa 2 500–12 000 mätimunaa sen koosta riippuen. Poikaset ovat kuoriutuessaan noin kolmen millimetrin mittaisia. 3  Pantteritokko voi elää enintään yhdeksän vuoden ikäiseksi. 2 
