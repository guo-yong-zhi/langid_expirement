 Amerikancockerspanieli Commonsissa
Amerikancockerspanieli  kehitettiin Yhdysvalloissa Britanniasta tuoduista spanieleista. 1930-luvulla rotu erosi brittiläisistä spanieleista jo niin paljon, että se rekisteröitiin omaksi rodukseen.
Amerikancockerspanielin paino on nartuilla n. 9 kg ja uroksilla 11–12 kg, ja sen ihanne säkäkorkeus on nartuilla 35,5 cm ja uroksilla 38 cm, +/– 1,5cm vaihtelut sallittuja. Koiran turkki voi olla musta, kermanvärinen eli buff, punainen, suklaanruskea, black&tan tai kirjava. Sallittuja kirjavia väriyhdistelmiä ovat ns. tricolour , jolla saa lisäksi olla ruskeat tan -merkit silmien päällä, hännän alla, kuonossa ja tassuissa, mustavalkoinen, punavalkoinen sekä suklaanruskeavalkoinen.
Rodun tyypillisiä tuntomerkkejä ovat kupolimainen pää, suuret tummat silmät ja lyhyt syvä kuono. Turkki on roikkuva, pitkä, silkkimäinen ja runsas. Pitkät, rönsyilevän hyöhenmäiset korvat ovat rodulle tunnusomaiset. Turkin ei tulisi olla kihara.
Amerikancockerspanielin turkki vaatii runsaasti hoitoa, rotumääritelmän vastainen turkki enemmäin kuin oikeanlaatuinen. Se on pestävä ja föönattava viikoittain, ja trimmaus tulisi suorittaa n. 4 viikon välein.
Rodun luonne on iloinen, luottavainen ja älykäs. Ihanteellinen jenkin luonne on iloinen, avoin ja miellyttämishaluinen. Ne ovat usein luonteeltaan pehmeitä, eikä niille siten sovi kova tai rankka koulutus. Amerikancockerspanieli on yleensä ystävällinen ja luotettava lasten seuralainen.
Rodun suosio johti jossakin vaiheessa huonoihin kasvatustuloksiin, ja jotkut kasvatuslinjat tuottivat koiria, joilla oli taipumusta pelokkuuteen tai aggressiivisuuteen. Myös alistumiseen liittyvää virtsaamista ja reviirin vartiointia ilmeni joissakin kasvatuslinjoissa. Näistä luonteenpiirteistä lienee päästy rodussa eroon. Vieläkin jotkut cockerit saattaa kouluttamattomina suuttua , jos toinen koira tulee sen ruoan luo, ja saattaa aiheutua tappelu.
Yhdysvalloissa rotu on rekisteröity nimellä cockerspanieli, joka tarkoittaa "tavallista" cockerspanielia Suomen lisäksi myös Britanniassa, mikä saattaa aiheuttaa sekaannuksia. 1930-luvulla rotu erosi jo niin paljon vastaavasta brittiläisestä rodusta, että se rekisteröitiin omaksi rodukseen. Nykyisin amerikancockerspanieli on useimmiten perheen lemmikki tai näyttelykoira, harvemmin metsästyskoira. Joidenkin kasvatuslinjojen koiria kasvatetaan Yhdysvalloissa edelleen kenttätyöhön, ja pieni ryhmä työskentelee rodun metsästysominaisuuksien säilyttämiseksi.
Amerikancockerspanielit ovat herkkiä sairastumaan eräisiin niille tyypillisiin tauteihin, kuten korvatulehduksiin ja joskus myös silmätulehduksiin. Siksi ne voivat vaatia enemmän eläinlääkärin seurantaa kuin muut rodut. Yleisimpiin silmäongelmiin kuuluvat etenevä verkokalvon surkastuma  , glaukooma ja harmaakaihi. Suomessa PEVISA  vaatii silmä-, polvi- ja lonkkatarkastuksen kaikille koirille, joita käytetään jalostukseen. Muita yleisiä sairauksia ovat hemolyyttinen anemia . Lonkkavikaa esiintyy myös.
