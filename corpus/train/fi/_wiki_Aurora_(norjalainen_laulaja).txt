Aurora Aksnes , joka esiintyy nimellä AURORA, on norjalainen laulaja-lauluntekijä ja tuottaja. Hänen esikois-EP:nsä Running with the Wolves julkaistiin Decca Recordsilla toukokuussa 2015. 1  Aurora julkaisi ensimmäisen kokopitkän studioalbumin All My Demons Greeting Me as a Friend vuonna 2016. Hänen kolmas albuminsa The Gods We Can Touch julkaistiin 21. tammikuuta 2022 2 .
Aurora Aksnes syntyi 15. kesäkuuta 1996 Stavangerissa Norjassa. Hänellä on kaksi vanhempaa sisarta, meikkitaiteilija Miranda ja muotisuunnittelija Viktoria. Viktoria suunnittelee ison osan Auroran esiintymisasuista. 3  4  Hän varttui lähellä Bergeniä Osissa Hordalandin läänissä. Aurora alkoi tehdä sävellyksiä kuusivuotiaana ja sanoituksia yhdeksänvuotiaana.
