Arvi Oras Jovero  1  oli suomalainen puuseppä ja luennoitsija, joka toimi SDP:n kansanedustajana vuosina 1936–1937. 2 
Jovero kävi kansakoulun ja ammattikoulun, jonka jälkeen hän työskenteli Porissa puuseppänä. Vuosina 1931–1932 hän suoritti Työväen Akatemian kurssin ja toimi 1935–1937 Sosialidemokraattisen työläisnuorisoliiton järjestäjänä. 2  
Jovero valittiin kansanedustajaksi vuonna 1936, mutta erosi kesken kauden syyskuussa 1937, saatuaan paikan Kulutusosuuskuntien Keskusliiton matkapuhujana Helsingissä. Joveron seuraajaksi eduskuntaan tuli Jussi Malmivuori. 2  3 
Jovero oli presidentin valitsijamies vuosien 1937, 1940 ja 1943 presidentinvaaleissa. Hän työskenteli KK:n luennoitsijana kuolemaansa vuoteen 1948 saakka. 2  Jovero on haudattu Helsinkiin Malmin hautausmaalle. 4 
Joveron vanhemmat olivat työmies Johan Gustaf Johansson  ja Hilda Emilia Bonnet . Hänen puolisonsa oli Sylvia Kaarin Kärki , jonka kanssa Jovero avioitui 1937. 5 
