Kaija Hinkula  on suomalainen taidemaalari. Hän opiskeli vuosina 2003–04 Limingan taidekoulussa, syksyllä 2006 Granadan yliopistossa ja vuosina 2004–08 Saimaan ammattikorkeakoulussa. Vuonna 2019 hän aloitti maisteriopintonsa Taideyliopiston Kuvataideakatemiassa. Hänen yksityisnäyttelyitään on järjestetty Suomessa ja Alankomaissa. Hän on myös osallistunut lukuisiin yhteisnäyttelyihin Suomessa, Virossa, Saksassa, Alankomaissa ja Sloveniassa. Hinkulan töitä kuuluu muun muassa Suomen valtion taidekokoelmiin, Oulun taidemuseoon sekä Oulun ja Imatran kaupunkien kokoelmiin. Hän on Suomen Taidemaalariliiton jäsen. 1 
Hinkulan asuin- ja työskentelypaikka on Oulu. 2 
