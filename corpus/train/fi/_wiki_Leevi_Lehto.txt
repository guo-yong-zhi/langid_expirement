Leevi Henrik Lehto  oli suomalainen runoilija, kääntäjä, ohjelmoija ja kustantaja. 
Lehdon tausta oli helluntailainen maanviljelijäperhe, jonka hän jätti 16-vuotiaana, samoin kuin koulunsa, ja muutti Helsinkiin. Hän opiskeli Helsingin yliopistossa matematiikkaa ja valmistui 1978 pääaineenaan poliittinen historia. 2 
Lehto kertoi toukokuussa 2019 Helsingin Sanomille sairastuneensa MSA-tautiin. 3  Hän kuoli sairauteensa 68-vuotiaana 22. kesäkuuta 2019. 1 
Vuonna 1967 ilmestyneen esikoiskokoelmansa Muuttunut tuuli jälkeen Lehto julkaisi muun muassa viisi muuta runokokoelmaa, romaanin Janajevin unet  ja kokeellisen proosateoksen Päivä . 
Vuosina 1970–1984 Lehto toimi aktiivisesti vasemmistolaisessa politiikassa ja oli SKP:n pääsihteeri Arvo Aallon avustaja vuosina 1971–1983. Hän on kertonut kirjoittaneensa lähes kaiken, mitä puolue tuolloin ”virallisesti” lausui. Hän oli SKP:n päälinjan ja SKP:n vähemmistön väliin sijoittuneen kolmaslinjalaisuutena tunnetun uudistusliikkeen perustaja 1980-luvun alussa yhdessä Juhani Ruotsalon kanssa ja SKP:n keskuskomitean jäsen vuosina 1982–1984. 2000-luvulla hän luonnehti itseään ”ei-vasemmistolaiseksi kommunistiksi”. 2 
Vuosina 1983–1997 Lehto toimi päätoimisena suomentajana kääntäen romaaneja, muistelmia, filosofisia ja sosiologisia teoksia, runoutta , suomeksi Vuokaavio  ja asiatekstejä. Vuodesta 1997 vuoteen 2002 hän oli helsinkiläisen Viestintä Oy Substanssin suunnittelujohtaja ja sen jälkeen vuosina 2002–2003 Kynämies Oy:n verkkoviestinnästä vastaava johtaja. 2 
Lehto toimi Tuli&Savu-runouslehden päätoimittajana vuosia 2002–2003, Runoyhdistys Nihil Interitin puheenjohtajana vuosina 2003–2006 ja Helsingin Poetiikkakonferenssin suunnittelutyöryhmän vetäjänä vuosina 2005–2008. Hänet tunnetaan myös digitaalisen runouden sekä äänirunouden kehittäjänä. 2 
Lehto opetti runoutta helsinkiläisessä Kriittisessä korkeakoulussa. Hän oli Kuopion Äänirunousseminaarin suunnitteluryhmien jäsen, brasilialaisen Sibila-runouslehden toimitusneuvoston jäsen ja yhdysvaltalaisen Electronic Poetry Centerin  avustava toimittaja. 4 
Lehdon tuotantoa on käännetty englanniksi, portugaliksi, ruotsiksi, norjaksi, tanskaksi, hollanniksi, venäjäksi ja kiinaksi. Hänen englanninkielinen runoteoksensa Lake Onega and Other Poems ilmestyi marraskuussa 2006. 5 
Ntamo on Lehdon 2007 perustama kirjankustantamo. Yritys toimii on demand -periaatteella eli tilausperiaatteella, jolloin kirjoja painetaan vasta sitä mukaa, kun niitä tilataan. 2 
Lehto on suomentanut James Joycen teoksen Ulysses. Käännös julkaistiin kesäkuussa 2012, kun tekijänoikeussuoja oli edellisenä vuonna päättynyt. ”Uutta käännöstä tarvitaan”, hän sanoi. 14. lukuun hän on maailmankirjallisuuden sijasta sijoittanut Suomen kirjallisuuden historian. 2  6 
