Karen Alexa Grasso Montes 3   on meksikolainen vapaaottelija ja UFC:n kärpässarjan mestari. 
Grasso otteli uransa ensimmäisen ammattilaisottelunsa joulukuussa 2012, jolloin hän voitti Sandra del Rinconin. Vuonna 2013 Grasso voitti kolme ottelua. Syyskuussa 2014 Grasso teki debyyttinsä Invicta FC:ssä, kun hän otteli Invicta FC 8 -tapahtumassa Ashley Cumminsia vastaan. Grasso voitti ottelun yksimielisellä päätöksellä. 4  Grasso otteli vielä kolmesti Invictassa: Invicta FC 10:ssä hän voitti Alida Grayn tyrmäyksellä, Invicta FC 11:ssä Mizuki Inouen yksimielisellä päätöksellä ja Invicta FC 18:ssa Jodie Esquibelin yksimielisellä päätöksellä. 5  6 
Elokuussa 2016 ilmoitettiin, että Grasso siirtyy ottelemaan UFC:hen. 7  Hän kohtasi ensimmäisessä ottelussaan marraskuussa 2016 Heather Jo Clarkin. Grasso voitti ottelun yksimielisellä päätöksellä. 8  Grasso koki uransa ensimmäisen tappion, kun hän hävisi helmikuussa 2017 Felice Herrigille. Herrig voitti yksimielisellä päätöksellä. 9  Grasso kuitenkin palasi voittokantaan voitettuaan hajaäänituomiolla Randa Markosin saman vuoden elokuussa. 10  Grasson vuoden 2018 ainoa ottelu päättyi tappioon Tatiana Suarezille, kun Suarez voitti kuristamalla Grasson ensimmäisessä erässä. 11  5  6 
Vuonna 2019 Grasso otteli kaksi ottelua. Hän voitti kesäkuussa Karolina Kowalkiewiczin yksimielisellä päätöksellä, mutta hävisi syyskuussa Carla Esparzalle enemmistöpäätöksellä. Grasson piti otella UFC 246 -tapahtumassa Claudia Gadelha vastaan, mutta hän painoi viisi paunaa painorajan yli. Ottelu jouduttiin perumaan, kun Nevadan urheilukomissio peruutti ottelun vedoten sääntöön, jonka mukaan korsisarjassa ottelijoiden painojen ero saa olla korkeintaan kolme paunaa. 12  Grasso siirtyi tämän jälkeen ottelemaan painoluokkaa korkeammalle kärpässarjaan. 13  5  6 
Elokuussa 2020 Grasso otteli Ji Yeon Kimia vastaan voittaen ottelun yksimielisellä päätöksellä. 14  Grasso voitti myös vuoden 2021 ainoan ottelunsa, kun hän oli Maycee Barberia parempi yksimielisellä päätöksellä. 15  Vuoden 2022 ensimmäisessä ottelussaan Grasso kohtasi Joanne Woodin. Grasso voitti ottelun ensimmäisessä erässä luovutuksella. 16  Saman vuoden lokakuussa Grasso voitti Viviane Araújon yksimielisellä päätöksellä. 17  Maaliskuussa 2023 Grasso pääsi ottelemaan kärpässarjan mestaruudesta kirgisialais-perulaista Valentina Ševtšenkoa vastaan UFC 285:ssa. Grasso voitti ottelun neljännessä erässä, kun hän onnistui kuristamaan Ševtšenkon. 18  5  6 
