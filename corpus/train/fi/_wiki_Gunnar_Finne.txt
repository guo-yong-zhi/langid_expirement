Pro Finlandia 
Johan Gunnar Finne  oli suomalainen kuvanveistäjä. 1  Hänen tunnetuimpana teoksenaan pidetään Helsingissä sijaitsevaa Zacharias Topeliuksen muistomerkkiä Taru ja totuus.
Finne syntyi hollolalaiseen maanviljelijäperheeseen. Hän opiskeli Helsingin yliopiston piirustussalissa 1905–1906, Suomen Taideyhdistyksen piirustuskoulussa vuonna 1907, Taideteollisuuskeskuskoulussa 1907–1909 sekä Wienin taideteollisuuskeskuskoulussa vuosina 1909–1910. 2  Hänen teoksiaan oli ensimmäistä kertaa näytteillä vuonna 1916. Finne toimi opettajana Taideteollisuuskeskuskoulussa vuosina 1912–1927 1  sekä Teknillisessä korkeakoulussa vuonna 1934.
Vuonna 1931 valmistuneeseen Eduskuntataloon Finne suunnitteli useita veistosreliefejä ja piirsi julkisivun pylväskapiteelit.
Gunnar Finnelle myönnettiin Pro Finlandia -mitali vuonna 1951. Hänen veljensä oli sisällissodan aikaisten kenttäoikeuksien organisoijana tunnetuksi tullut insinööri Gustaf Adolf Finne.
Kordelinin kappelin pääoven korkokuvat: reliefinauha, viiniköynnös, surevat enkelit ja polvistunut elonleikkaaja, 1921, Rauma.
Pellingin retken muistomerkki, 1921, Helsinki, Yhdessä Armas Lidgrenin kanssa.
G. A. Petreliuksen suihkukaivo, 1924, Turku.
Osuustoiminta, 1928, Helsinki.
Taru ja totuus, 1932, Helsinki.
Pyhä Yrjänä ja lohikäärme, 1932, palj. 1962, Helsinki.
Säästäväisyys, 1934, Hyvinkää.
Elämän nektaria, 1938, Helsinki.
Habsburg-hoyrylaivan muistomerkki, 1939, Helsinki.
Sairaanhoito, 1939, Helsinki.
Hevoset, 1940, Helsinki.
Hollolan sankaripatsas, 1941.
Säästäjä, 1942, Helsinki.
Kansan hyväksi, 1942, Tampere.
Kalat, 1949, Helsinki.
Leijonareliefi , 1952, Jyväskylä.
Suojelusenkeli, 1954, Outokumpu.
