Inner Evil on Convulsen single, joka julkaistiin 25. tammikuuta 2013 levymerkillä Svart Records. 1000:n kappaleen rajoitettuna 12” vinyylipainoksena sekä 100:n kappaleen käsin numeroituna kasettipainoksena. 2  Kappaleet on äänitetty analogisesti. 3 
Single sai ristiriitaisen vastaanoton. Kappaleet eivät vastanneet Kaaoszinen Arto Mäenpään ennakko-odotuksia ja sanoi siltä uupuvan jotakin, vaikkei pitänytkään sitä täydellisenä floppina. 1  Angry Metal Guy -sivuston Natalie Zed antoi julkaisulle neljä tähteä viidestä. Hän kehui sen orgaanisuutta, koska nauhoituksissa ei ole käytetty mm. Pro Toolsia. Hänestä yhtye oli ilmiömäisessä vireessä, vaikka kappaleissa kuuleekin tauon tuoman hienoisen ruosteisuuden. 4  Imperiumin Janne Rintala piti vanhan koulukunnan meininkiä tervetulleena, vaikka kaipasikin kappaleisiin lisää hyökkäävyyttä ja ilmavuutta. 3 
