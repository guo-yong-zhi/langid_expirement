Atilla the Hun  oli trinidadtobagolainen calypsomuusikko ja poliitikko. Taiteilijanimensä hän oli ottanut hunnien sotapäällikkö Attilalta. 2 
Atilla the Hun aloitti uransa vuonna 1911 ja vaikutti myöhemmin 1930- ja 1940-luvuilla myös Yhdysvalloissa. 1  Hän saapui Yhdysvaltoihin vuonna 1934 yhdessä Roaring Lionin kanssa ja he esittelivät amerikkalaisille samalla kokonaan uuden musiikkityylin. Atilla osallistui useita kertoja Trinidadissa järjestettyyn, vielä nykyäänkin jatkuvaan Calypso King -laulukilpailuun, voittaen sen kahdesti vuosina 1946 ja 1947. Palattuaan 1940-luvun puolivälissä kotimaahansa hän vaikutti myös politiikassa. Atilla valittiin sekä Port of Spainin kaupunginvaltuustoon, että Britannian siirtomaavallan aikana maan parlamentin tehtäviä hoitaneeseen lakiasäätävään neuvostoon.
Atilla the Hun oli tunnettu poliittisista ja kantaa ottavista lauluistaan, jotka käsittelivät muun muassa köyhyyttä, naisen asemaa sekä ajakohtaisia tapahtumia. Useita hänen kappaleitaan asetettiin soittokieltoon, johtuen niiden poliitisesti arkaluontoisina pidetyistä sanoituksista. 3  Atilla the Hun levytti myös talvisodasta kertovan Suomea sympatisoivan kappaleen Finland. 4 
