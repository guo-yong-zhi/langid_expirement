Sam on brittiläinen televisiosarja, jota Granada-yhtiö tuotti 39 jaksoa vuosina 1973–1975. Se kertoo pienen kaivoskylän elämästä Yorkshiressa vuodesta 1936 vuoteen 1974. Sarjan on käsikirjoittanut John Finch, jonka Samia edeltävä menestyssarja oli Ashtonin perhe. Myös Sam-sarjasta tuli Britanniassa niin suosittu, että se voitti katsojaluvuissa jopa Coronation Streetin. 1 
Suomessa sarjan ensimmäinen tuotantokausi esitettiin Yle TV1 -kanavalla kesällä 1974 ja toinen tuotantokausi Yle TV2:lla kevättalvella 1976. Alkupään jaksoissa Sam Wilsonia lapsena esittää Kevin Moreton ja myöhemmissä jaksoissa aikuisena Mark McManus. 1 
Helsingin Sanomien tv-kriitikko Jukka Kajava arvioi sarjalla parin alkujakson perusteella olevan edellytykset kehittyä tavallista monipuolisemmaksi ja katsotuksi tv-sarjaksi, mutta moitti sitä liian lyhyistä, parin repliikin kohtauksista. 2  3 
