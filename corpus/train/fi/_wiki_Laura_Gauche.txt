Laura Gauche  on ranskalainen alppihiihtäjä, joka edustaa 
Club des Sports de Tignesiä. 1 
Gauche sijoittui Pyeongchangin olympialaisissa 2018 alppiyhdistetyssä 12:nneksi. Cortina d'Ampezzon MM-kilpailuissa 2021 hän oli samassa lajissa seitsemäs. Pekingin olympialaisissa 2022 hän sijoittui alppiyhdistetyssä kahdeksanneksi, syöksylaskussa kymmenenneksi ja supersuurpujottelussa 16:nneksi. Courchevelin / Méribelin MM-kilpailuissa 2023 hän oli alppiyhdistetyssä seitsemäs, syöksylaskussa kahdestoista ja supersuurpujottelussa neljästoista. 1 
Alppihiihdon maailmancupissa Gauche kilpaili ensimmäisen kerran Altenmarktin syöksylaskussa tammikuussa 2014. Ensimmäiset maailmancupin pisteensä hän saavutti Garmisch-Partenkirchenin syöksylaskussa tammikuussa 2017 oltuaan 26:s. Kymmenen parhaan joukkoon hän ylsi ensimmäisen kerran oltuaan viides Zauchenseen supersuurpujottelussa tammikuussa 2022. Ensimmäisen palkintosijansa hän saavutti oltuaan kolmas Crans-Montanan syöksylaskussa helmikuussa 2023. 1 
