Vambola oli Viron laivaston hävittäjä. Alus oli alun perin Britannian kuninkaallisen laivaston valtaama Neuvosto-Venäjän Itämeren laivaston Novik-luokan hävittäjä Spartak. Alus luovutettiin 1919 Viron laivastolle Lennukin kanssa.
Venäjän keisarikunnan laivasto tilasi  Kapitän Kingsbergeniksi nimetyn aluksen Pietarista Putilovin telakalta, missä köli laskettiin 23. lokakuuta 1914. Se laskettiin vesille 27. elokuuta 1915 Kapitan I Ranga Miklucha-Maklaj'ksi nimettynä ja otettiin palvelukseen 1917. 1 
Palvelukseen otettaessa alus liitettiin Venäjän Itämeren laivastoon. Venäjän vallankumouksessa alus siirtyi Neuvosto-Venäjän Itämeren laivastoon, joka nimesi 18. joulukuuta 1918 aluksen Spartakiksi. Viron vapaussodassa kuninkaallisen laivaston Itämerelle lähetetty osasto valtasi aluksen 26. joulukuuta 1918 ja luovutti 4. tammikuuta 1919 aluksen yhdessä tulevan Lennukin kanssa virolaisille. 1 
Vambola myytiin vuonna 1933 Peruun Viron laivaston sukellusveneiden Kalev ja Lembit hankinnan rahoittamiseksi 1936. Perun laivastossa alus palveli Villariksi nimettynä, kunnes se romutettiin vuonna 1955. 2 
