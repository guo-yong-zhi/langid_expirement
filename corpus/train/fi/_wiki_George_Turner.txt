George Turner  oli englantilainen, etenkin maisemiin erikoistunut taidemaalari. Häntä  kutsuttiin ”Derbyshiren John Constableksi”, koska Turner kuvasi turmeltumatonta englantilaista maaseutua. 1 
Uransa alkuvaiheessa Turner pyrki lähes valokuvamaiseen tarkkuuteen ja luonnon jäljentämiseen, mutta 1880-luvulta alkaen hänen töissään alkaa näkyä impressionismin vaikutus. 1 
Turner oli taiteilijana enimmäkseen itseoppinut. Hänen suosikkimaalauspaikkansa oli Barrow upon Trent Derbyshiren eteläosassa. Siellä hän tapasi myös tulevan vaimonsa. He menivät kylässä naimisiin, asettuivat vaimon kotitilalle ja saivat neljä lasta. 2 
Mutkitteleva jokivarsi ja Derbyshiren maalaisniityt olivat Turnerille jatkuva inspiraation lähde. Hän maalasi etenkin sadonkorjuuaiheita, jokea ylittäviä vaunuja laiduntavaa karjaa ja jokivarressa virkistäytyviä ihmisiä. Hän tuotti satoja idyllisi maisemamaalauksia maaseudusta, joka tulisi pian muuttumaan maatalouden koneellistumisen myötä. Turner oli suosittu taiteilijoiden ja ostajien keskuudessa ja myi hyvin jo elinaikanaan. Hän piti monia näyttelyitä Nottinghamissa ja Birminghamissa, mutta ei koskaan Lontoossa. 2  Nykyisin hänen töitään on Derbyn kaupunginmuseossa. 3  
 4 
