Alejandro Garnacho Ferreira  on espanjalais-argentiinalainen jalkapalloilija, pelipaikaltaan laitahyökkääjä. Hän edustaa Englannin Valioliigassa pelaavaa Manchester Unitedia. 1 
Garnacho pelasi Espanjassa Atlético Madridin junioreissa. Hän siirtyi englantilaisseura Manchester Unitedin organisaatioon lokakuussa 2020. Edustusjoukkueessa hän pelasi ensimmäiset minuuttinsa Valioliigassa vuonna 2022 huhtikuussa Chelseaa ja toukokuussa Crystal Palacea vastaan. Ensimmäiset maalinsa hän teki marraskuussa 2022 Eurooppa-liigan ottelussa Real Sociedadia ja Valioliigan ottelussa Fulhamia vastaan. Hän pelasi kauden 2022–2023 aikana 19 valioliigaottelussa, tosin vain viidessä avauskokoonpanossa, ja teki kolme sekä syötti kaksi maalia. Eurooppa-liigan kuudessa ottelussa hän teki yhden maalin. Unitedin voittamassa Englannin liigacupissa hän pelasi viisi ottelua, ei kuitenkaan loppuottelua. Tappiollisessa FA Cupin finaalissa hän sen sijaan tuli vaihdosta kentälle. 1 
Garnacho pelasi Espanjan juniorimaajoukkueissa mutta siirtyi vuonna 2022 edustamaan Argentiinan alle 20-vuotiaiden maajoukkuetta. Ensimmäisen ottelunsa Argentiinan maajoukkueessa hän pelasi kesäkuussa 2023. 1 
Garnacho ilmoitti omassa instagramissaan 30.4.2023 että hän on saamassa lapsen.
