Philip David Charles Leacock  oli brittiläinen elokuvaohjaaja ja -tuottaja. 1 
Leacock varttui Kanariansaarilla, jossa hänen isällään oli banaaniplantaasi. Hän kävi koulunsa englantilaisessa Bedales-sisäoppilaitoksessa samoin kuin pikkuveljensä Richard Leacock, josta tuli dokumenttielokuvien tekijä 2 . Hän kiinnostui valokuvauksesta ja elokuvasta ja pääsi 17-vuotiaana työskentelemään lankonsa Harold Lowensteinin dokumenttielokuvassa Out to Play . Sen jälkeen hän avusti Thorold Dickinsonia Espanjan sisällissodasta kertovissa elokuvissa Behind the Spanish Lines  ja Spanish ABC . Hän toimi elokuvan parissa myös sotapalveluksessaan ja pääsi draamadokumenttien kautta tekemään vähitellen pitkiä näytelmäelokuvia J. Arthur Rankin elokuvayhtiössä. 1950-luvun lopulla hän siirtyi Yhdysvaltoihin ohjaamaan elokuvien ohella televisiosarjojen jaksoja. Leacock ohjasi hyvin monenlaisia näytelmäelokuvia, mutta mistään niistä ei tullut suuria menestyksiä. 1 
