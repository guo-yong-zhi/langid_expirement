Miehen tie on suomalainen draamaelokuva vuodelta 1940. Se jäi talvisodassa kaatuneelta ohjaajalta Nyrki Tapiovaaralta kesken. Elokuva perustuu F. E. Sillanpään romaaniin Miehen tie . Elokuvan valmistuttua Sillanpää oli juuri saanut Nobelin palkinnon. 1 
Elokuvan ohjasi loppuun Hugo Hytönen. Käytännössä elokuvan loppuun saattamisesta vastasi tuottaja Erik Blomberg vaimonsa Mirjami Kuosmasen kanssa. He muokkasivat käsikirjoitusta ja panivat henkilöiden tärkeysjärjestyksen uusiksi, sillä monet näyttelijät olivat Tapiovaaran tapaan kuolleet sotatoimissa. Hytösen vastuulle jäi henkilöohjaus. Eräitä kohtauksia oli kuvattava uudelleen ja tarinan kehittely oli saatava vastaamaan uutta tilannetta. 2 
Avausjaksossa maanviljelijä Paavo Ahrolan  vaimo Anni  tekee kuolemaa. Keväisen paljaassa luonnossa Paavo pohtii, miten jatkaa eteenpäin. Siementä pitää kylvää vakoon vaimon poismenosta huolimatta. 
Kesällä Paavo kohtaa entisen heilansa, Vormiston Alman . Paavon ja Alman yhteinen eroottinen menneisyys esitetään takaumana. Käy selväksi, että Alma on Paavon todellinen rakkaus, jonka tielle tuli järkiavioliitto Jaskarin Annin kanssa.
Syksy on Paavon levottoman etsinnän ja harhailun aikaa, etsikkoaikaa, joka on välttämätöntä hänen kehitykselleen, miehen tielle. Alma ei lupaa tulla Paavolle vielä, mutta joskus. Talvi tuo heidät lopullisesti yhteen. 
Blombergin mukaan Miehen tiessä pyrittiin säilyttämään mahdollisimman paljon Tapiovaaran henkeä, vaikkakin kokonaisuutta on luonnehdittu hienoisesti epätasaiseksi. Päänäyttelijöiden työtä on kiitetty luontevaksi ja monitahoiseksi. Päähenkilöiden mielenliikkeet vertautuvat vuodenaikoihin ja luonnon kiertokulkuun. 2  Tv-kriitikko Arto Pajukallio nostaa esiin erityisesti George de Godzinskyn musiikin. 3 
