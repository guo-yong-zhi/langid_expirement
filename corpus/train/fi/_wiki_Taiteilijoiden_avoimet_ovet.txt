Taiteilijoiden avoimet ovet on Brightonissa, Englannissa vuosittain pidettävä tapahtuma, joka on osa Brighton Festivalia ja Brighton Fringe Festivalia. Siinä taiteilijat ja käsityöläiset avaavat kotiensa ovet yleisölle, jolla on mahdollisuus katsella ja ostaa näiden töitä.
Taiteilijoiden avoimet ovet sai alkunsa vuonna 1982, jolloin Ned Hoskins täytti kotinsa itsensä ja muiden taiteilijoiden töillä vastalauseena visuaalisten taiteiden puuttumiselle Brighton Festivalissa. Tämän jälkeen muodostui useita taideryhmiä, kuten Fiveways Artists Group, Beyond the Level ja Kemptown Artists. Vuoden 2008 festivaalilla oli näytteillä noin 1000 työtä yli 200 talossa.
