Bharata Natya Shastra on veda-kirjallisuuteen kuuluva vanha intialainen draamaa ja sen teoriaa käsittelevä sanskritinkielinen teos. Sen kirjoitti pyhimys Bharata Muni, jonka sanotaan olleen opusta kirjoittaessaan itsensä Brahman innoittama. Kirja ajoittuu luultavasti ajalle 400–200 eaa. Joidenkin tutkijoiden mielestä kirjalla on useita kirjoittajia usean vuosisadan aikana.lähde? Kirja on muun muassa klassisen intialaisen tanssin Bharata Natyamin perusteena. Kirja koostuu kuudesta tuhannesta sutrasta eli runosäkeestä. Kirja sisältää näyttelijöille ja näytelmäkirjailijoille yllättävän tarkkaa tietoa draaman eri lajeista ja niihin käytettävistä tekniikoista aina maskeeraukseen ja tilankäyttöön asti.
