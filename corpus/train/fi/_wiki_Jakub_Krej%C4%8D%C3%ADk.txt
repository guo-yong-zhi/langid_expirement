Jakub Krejčík  on tšekkiläinen jääkiekkopuolustaja, joka pelaa Tšekin pääsarja Extraliga-joukkue HC Sparta Prahassa.
Krejčík on HC Slavia Prahan kasvatti. Hän pelasi juniorina sittemmin myös PZ Kladnossa, jonka B-nuorten tehokkain puolustaja Krejčík oli kaudella 2006–2007 tehoilla 5+9=14. 1  Hän palasi taas 16-vuotiaana Slaviaan kaudeksi 2007–2008. Kaudella 2009–2010 Krejčík pelasi seuran A-junioreiden lisäksi myös ensimmäisen miesten pelinsä lainalla Tšekin toiseksi korkeimmalla sarjatasolla 1. česká hokejová ligan HC Havlíčkův Brodissa. Kaudella 2010–2011 hän debytoi Extraligassa, jossa Krejčík pelasi yhdeksän runkosarjaottelua tehden kolme syöttöpistettä sekä 19 playoff-ottelua tehopistein 2+3=5. Hän teki Extraliga-debyyttinsä 23. tammikuuta 2011 HC Vítkovicea vastaan. Krejčík sai ottelussa myös syöttöpisteen Marek Tomican tekemään maaliin. 2  Ensimmäisen Extraliga-maalinsa hän teki playoff-debyytissään, ensimmäisessä puolivälieräottelussa 23. helmikuuta 2011 HC Karlovy Varya vastaan. 3  Krejčík pelasi kauden myös yhdeksän ottelua lainalla Havlickuv Brodissa. Ensimmäisellä kokonaisella Extraliga-kaudellaan 2011–2012 hän teki 51 runkosarjaottelussa tehot 4+7=11 sekä 12 playoff-ottelussa kaksi syöttöpistettä. Krejčík vahvisti myös kolmen playoff-ottelun verran 1. ligan HC Slovan Ústečtí Lvia. 4 
Kauden 2012–2013 Krejčík aloitti Slavia Prahassa, mutta hän siirtyi lokakuussa 2012 kuitenkin KHL:n tšekkiläisen laajennusjoukkue Lev Prahan riveihin. Krejčíkin tulokaskausi liigassa toi 38 runkosarja- ja neljässä playoff-ottelussa tehot 3+2=5. 4  Syyskuussa 2013 Lev lainasi hänet koko kauden 2013–2014 ajaksi Extraliga-joukkue HC Sparta Prahaan. 5  Krejčík sijoittui tehoilla 7+18=25 liigan puolustajien pistepörssissä neljänneksi. 6 
Kaudeksi 2014–2015 Krejčík siirtyi kaksivuotisella sopimuksella Ruotsin SHL-liigaan Örebro HK:n riveihin. 7  8  Hän oli kaudella 2015–2016 joukkueen tehokkain puolustaja tehoilla 5+13=18. 4 
Krejčík siirtyi kaudeksi 2016–2017 KHL:n kroatialaisjoukkue Medveščak Zagrebiin. 9  Kesken kauden, helmikuussa 2017 hän siirtyi loppukaudeksi kotimaahansa HC Kometa Brnon paitaan, kun Medveščak tyhjensi joukkuettaan talousongelmien vuoksi. 10  Krejčík voitti pelipaikastaan huolimatta pudotuspeleissä Brnon sisäisen piste- ja syöttöpörssin tehoilla 4+9=13, joilla hän jakoi koko Extraligan puolustajien pistepörssin voiton Piráti Chomutovin Jan Ruttan kanssa. Krejčík voitti kauden päätteeksi Tšekin-mestaruuden. Kesäkuussa 2017 hän teki Brnon kanssa kaksivuotisen jatkosopimuksen. 11  Kaudella 2017–2018 Krejčík oli joukkueen toiseksi paras pistemies Martin Eratin jälkeen. Hän sijoittui koko Extraligan puolustajien pistepörssissä toiseksi edellään vain HC Pardubicen Marek Trončinský. Pudotuspeleissä Krejčík oli Brnon paras syöttäjä Martin Zaťovičin kanssa kahdeksalla syöttöpisteellään. Hän voitti kauden päätteeksi taas Tšekin-mestaruuden. 4 
Kaudeksi 2018–2019 Krejčík siirtyi vuoden mittaisella sopimuksella SM-liigajoukkue Rauman Lukkoon. 12  Hän voitti pudotuspeleissä joukkueen sisäisen tehotilaston lukemalla +3. 13  Kaudeksi 2019–2020 Krejčík siirtyi jatkamaan SM-liigauraansa vuoden mittaisella sopimuksella Oulun Kärppien riveihin. Hänelle joukkuetta oli suosittelemassa Kärppien hyökkääjä, Krejčíkin maanmies Radek Koblížek. 14  25. lokakuuta 2019 ottelussa Kalevan Palloa vastaan hän onnistui pelipaikastaan huolimatta tekemään ammattilaisuransa ensimmäisen kypärätempun. Krejčíkin kaksi ensimmäistä osumaa syntyivät ylivoimalla ja niistä ensimmäinen jäi Kärppien 7–1-voittoon päättyneen ottelun ratkaisumaaliksi. Jouko Kämäräinen valitsi hänet ottelun Alumnien tähtien ykköstähdeksi. 15  Krejčík onnistui kypärätempussa uudestaan 26. marraskuuta 2019 JYPiä vastaan, jolloin hän teki Kärppien 3–1-voittoon päättyneessä ottelussa joukkueensa kaikki maalit. Krejčík viimeisteli kolmannen osumansa vastustajan tyhjään maaliin. Tuomas Tarkki valitsi hänet ottelun Alumnien tähtien ykköstähdeksi. 16  Krejčíkistä tuli vasta SM-liigan historian kolmas kahdesti saman kauden aikana kypärätempussa onnistunut puolustaja. Häntä aiemmin samaan ovat yltäneet vain Pekka Marjamäki kaudella 1977–1978 ja Tapio Levo kaudella 1984–1985. 17  
Krejčík oli kaudella 2019–2020 lopulta Kärppien tehokkain puolustaja tehoilla 8+22=30, joilla hän oli SM-liigan puolustajien pistepörssin jaetulla seitsemännellä sijalla Ilveksen Niko Peltolan kanssa, 18  kunnes SM-liigakausi päätettiin koronaviruspandemian vuoksi runkosarjan toiseksi viimeisen kierroksen jälkeen. Krejčíkin oma kausi päättyi kuitenkin jo helmikuun puolivälissä, kun hän kaatui oman kätensä päälle väistettyään taklausta. 19  Mestarien liigassa Krejčík jakoi Kärppien sisäisen pistepörssin voiton Michal Krištofin ja Jesse Puljujärven kanssa tehoilla 2+2=4. 20  Hän oli kauden päätteeksi ehdolla parhaalle puolustajalle myönnettävän Pekka Rautakallio -palkinnon voittajaksi, 21  mutta äänestyksen voitti lopulta kuitenkin KooKoon Matt Caito. 22  Krejčík valittiin SM-liigan tähdistökentälliseen. 23 
Toukokuussa 2020 Krejčík solmi kaksivuotisen sopimuksen KHL-seura Jokereiden kanssa. 24  Kauden 2020–2021 jälkeen, heinäkuussa 2021 hänen sopimuksensa kuitenkin purettiin yhteisymmärryksessä. 25  Elokuussa Krejčíkin vahvistettiin siirtyvän kaudeksi 2021–2022 jatkamaan KHL-uraansa vuoden mittaisella sopimuksella valkovenäläisseura Dinamo Minskiin. 26 
Krejčík edusti Tšekkiä MM-kilpailuissa vuosina 2012, 2015, 2017 ja 2018, joista ensimmäinen turnaus päättyi pronssiin. Yhteensä Krejčík on pelannut 101 A-maaottelua tehopistein 4+18=22. 4  Hän teki A-maajoukkuedebyyttinsä 15. joulukuuta 2011 Channel One Cupin Chomutovissa pelatussa avausottelussa Ruotsia vastaan. Krejčík merkittiin Tšekin seitsemänneksi puolustajaksi. 27  Hänen ensimmäinen A-maajoukkuemaalinsa syntyi seuraavassa ottelussa 17. joulukuuta 2011 Moskovan Megasport-urheilupalatsissa Suomea vastaan. 28 
Krejčík on pelannut myös kymmenen nuorten maaottelua. 4 
3 Gudas   
8 Šulák  
9 Sklenička  
10 Červenka   
11 Nestrašil   
12 Faksa  
14 Plekanec   
17 Hronek  
18 Kubalík  
23 Jaškin  
26 Řepík  
30 Hrachovina  
33 Francouz  
36 Krejčík  
39 Rittich  
46 Krejčí  
47 Jordán  
51 Horák  
60 Moravčík  
61 Polášek  
71 Hyka  
72 Chytil  
88 Pastrňák  
90 Kousal  
98 Nečas  
Valmentaja Josef Jandač
