Julius Ivar Nurminen  oli suomalainen toimittaja ja sosialidemokraattien kansanedustaja.
Nurmisen vanhemmat olivat suutari Jakob Edvard Nurminen ja Maria Adolfiina Lindström. Opettajana toiminut Nurminen joutui erotetuksi poliittisista syistä ja oli sen jälkeen sos.dem puolueen puhujana ja Viipurin läänin läntisen vaalipiirin ja Kotkan alapiirin piirisihteerinä vuodesta 1908. Nurminen oli toimittajana Työ-lehdessä Viipurissa ja päätoimittajana Sortavalassa ilmestyneissä Päivän Tiedot -lehdessä 1916–1917 ja Kansa-lehdessä 1917.
Nurminen oli naimisissa vuodesta 1913 Anna Albertina Fonsellin  kanssa. Nurmisen kuoleman jälkeen hänen vaimonsa meni uusiin naimisiin Juho Haverisen kanssa ja oli SDP:n kansanedustajana 1920-luvulla. 
Nurminen oli SDP:n kansanedustajana 1917 edustaen ensin Viipurin läänin läntistä vaalipiiriä ja sitten saman läänin itäistä vaalipiiriä.
Suomen sisällissodan jälkeen Nurminen vangittiin ja hän kuoli vankeudessa sairauteen Tammisaaren vankileirillä heinäkuussa 1918.
