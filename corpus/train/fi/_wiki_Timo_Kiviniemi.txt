Timo Iisakki Kiviniemi  on aktiiviuransa päättänyt suomalainen pikajuoksija. Hänen seuranaan oli koko hänen uransa ajan Kurikan Ryhti. Kalevan kisoista Kiviniemi saavutti pronssia 400 metrin juoksussa vuonna 1987. Lisäksi hän oli viestijuoksun SM-kilpailuissa voittamassa kolmea mitalia 4 x 400 metrin viestijuoksusta; kultaa vuonna 1986 sekä kahta hopeaa vuosina 1987 ja 1988. Sisäratojen SM-kisoista Kiviniemi voitti kaikkiaan viisi mitalia; 400 metrin juoksussa kaksi hopeaa vuonna 1986 ja 1987 sekä kaksi pronssia vuosina 1988 ja 1991 ja pronssia 4 x 300 metrin viestijuoksussa vuonna 1991.
Arvokisoissa Kiviniemi on edustanut Suomea yhden kerran. Hän oli mukana sisäratojen EM-kilpailuissa Madridissa vuonna 1986, joissa hän osallistui 400 metrin juoksuun. Kiviniemi ei kuitenkaan selviytynyt alkukilpailuista jatkoon.
Virallisissa kilpailuissa Kiviniemi ei ole esiintynyt vuoden 1992 jälkeen. 1 
