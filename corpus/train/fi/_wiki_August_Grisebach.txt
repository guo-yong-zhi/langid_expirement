August Heinrich Rudolf Grisebach  oli saksalainen kasvitieteilijä. 1  2 
Grisebach opiskeli lääketiedettä ja kasvitieteitä Göttingenissä 1832–1834 ja Berliinissä 1834–1836. Vuodesta 1837 alkaen hän oli Göttingenin kasvitieteen dosentti, hänestä tuli vuonna 1841 apulaisprofessori ja vuonna 1847 yleisen luonnonhistorian professori, vuonna 1875 kasvitieteen professori ja kasvitieteellisen puutarhan johtaja. 2 
Grisebach oli kuuluisa varsinkin kasvimaantieteen tutkijana, jolla alalla hänen teoksellaan Die Vegetation der Erde nach ihrer klimatischen Anordnung  oli käänteentekevä merkitys. Kasviston riippuvaisuus ilmastollisista seikoista on siinä johtavana näkökohtana. Grisebach antoi ensimmäisenä yksityiskohtaisen kuvauksen koko maapallon kasvipeitteestä vertailevassa yleiskatsauksessa kunkin alueen endeemisten ja ei-endeemisten lajien tilastojen perusteella. Hänen järjestelyjensä perustana ovat ilmasto-olosuhteet ja erityisesti lämpötila. Geologiset ja evoluutioon liittyvät näkökohdat hän jättää huomiotta, mikä johtuu luultavasti hänen kielteisestä suhtautumisestaan darwinismiin. Kasvien levinneisyyden osalta hän oletti kasvillisuuskeskuksia, joista lähialueiden kolonisaation olisi lähdettävä liikkeelle. 2  1  
Hänen tärkeimpiä kasvimaantieteellisiä teoksiansa ovat myös Über die Vegetationslinien des nordwestlichen Deutschlands  ja Die geographische Verbreitung der Pflanzen Westindieus . Suurta kykyä systemaatikkona Grisebach osoitti kuvatessaan katkerokasvit  sekä heimot Dioscoreacece, Smilacece ja Malpighiacece. Floristisista teoksista mainittakoon Flora of the British westindian islands . Hänen parhaimpia teoksiaan ovat myös Über die Bildung des Torfs in den Emsmooren . Grisebachin kuoleman jälkeen ilmestyi Gesammelte Abhandlungen und kleinere Schriften zur Pflanzengeographie . 1 
Grisebachin poika Eduard Grisebach oli diplomaatti ja kirjailija. 1 
