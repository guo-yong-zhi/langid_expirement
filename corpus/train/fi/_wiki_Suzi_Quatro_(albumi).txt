Suzi Quatro  on yhdysvaltalaisen Suzi Quatron ensimmäinen albumi. Levy julkaistiin lokakuussa 1973 suurimmassa osassa maailmaa RAK-levymerkillä. Yhdysvalloissa ja Kanadassa se julkaistiin Bell Records levymerkillä, Japanissa EMI-levymerkillä ja joissain Euroopan maissa Columbia-levymerkillä. Australiassa albumi julkaistiin nimellä Can the Can.
Levy oli heti kaupallinen menestys ja ylsi monissa maissa TOP-50 listasijoituksiin. Parhaiten levy myi Australiassa, Saksassa ja Alankomaissa, joissa kaikissa se ylsi jopa TOP-5 listasijoituksiin.
Suurin osa albumin kappaleista on tuottaja kaksikko Chapman & Chinnin tai Suzi Quatron itsensä käsialaa, mutta joukkoon mahtuu myös kolme cover-versiota. A-puolen toiseksi viimeinen kappale I Wanna Be Your Man on lainattu Beatlesilta, B-puolen ensimmäinen kappale All Shook Up on puolestaan Elvikseltä ja B-puolen viimeinen Shakin' All Over on Johnny Kiddin tuotantoa.
Suurin osa Britannian ulkopuolella julkaistuista versioista sisälsi myös kappaleen Can the Can, joka sisällytettiin myös myöhempiin brittipainoksiin. USA:n ja Kanadan versioilla Can the Can korvasi kappaleet Rockin' Moonbeam ja Get Back Mama
