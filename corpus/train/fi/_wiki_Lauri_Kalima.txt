Lauri Fredrik Mikael Kalima  oli suomalainen korkeushyppääjä. Kalima voitti EM-pronssia korkeushypyssä Pariisissa 1938 tuloksella 194 cm 3 . Uransa jälkeen hän toimi pankinjohtajana Äänekoskella, Salossa,  Turussa ja Helsingissä.
Ennätyksensä 201 cm Kalima hyppäsi Jyväskylässä 5. syyskuuta 1936. Se säilyi nuorten Suomen-ennätyksenä 27 vuotta Aulis Kairennon rikkoessa sen vuonna 1963. 4  Saman vuoden Berliinin olympialaisissa hän oli kuudes tuloksella 194 cm. 5  Hän voitti Suomen-mestaruuden vuosina 1939 ja 1942. 6 .
Seuratasolla Kalima edusti Suolahden Urheilijoita, jota hän edusti aktiiviurallaan ja jonka puheenjohtajana hän toimi vuosina 1947–1948. 1 
Koulutukseltaan Lauri Kalima oli juristi. Hän suoritti ylemmän oikeustutkinnon 1945 ja sai varatuomarin arvon 1950. Hän toimi ensin asianajajana ja siirtyi Yhdyspankin palvelukseen ensin Äänekoskelle sekä 1950-luvun lopulta Saloon ja Turkuun. Vuosina 1971–1982 hän oli Suomen Yhdyspankin varatoimitusjohtaja. 7  Kalima osallistui asuinpaikkakunnillaan kunnallispolitiikkaan kokoomuksen edustajana ja oli kauppalanvaltuustojen jäsen niin Suolahdessa kuin Äänekoskella sekä Turkuun siirryttyään Turun kaupunginvaltuustossa. 1 
