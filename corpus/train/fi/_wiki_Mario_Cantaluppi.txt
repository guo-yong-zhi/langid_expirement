Seurajoukkueuran tilastot kattavat vain kansalliset sarjat.
Mario Cantaluppi  on sveitsiläinen jalkapalloilija ja jalkapallovalmentaja. 2  Pelipaikaltaan hän oli puolustava keskikenttäpelaaja. 1 
Cantaluppi pelasi Sveitsin pääsarjassa 345 ottelua edustaen Grasshopper Club Zürichiä, FC Baselia, Servetteä ja FC Luzernia. Hän oli voittamassa Sveitsin-mestaruutta Grasshopper Club Zürichissä kaudella 1990–1991 sekä FC Baselissa kausina 2001–2002 ja 2003–2004. Sveitsin cupin Cantaluppi voitti FC Baselissa kausina 2001–2002 ja 2002–2003. 1 
Vuosina 2004–2006 Cantaluppi pelasi 58 Bundesliigan ottelua 1. FC Nürnbergissä. Vuosina 2008–2010 hän edusti belgialaista Sint-Truidensea pelaten 47 ottelua maan pääsarjassa ja 34 ottelua toiseksi korkeimmalla sarjatasolla 2. divisioonassa. 1  
Cantaluppi pelasi Sveitsin maajoukkueessa 22 ottelua ja teki neljä maalia vuosina 1997–2003. 1 
Valmentamisen Cantaluppi aloitti vuonna 2010 SC Buochsissa, jossa hän toimi pelaaja-valmentajana. Keväällä 2014 Cantaluppi toimi seitsemän ottelun ajan Servetten päävalmentajana Sveitsin toiseksi korkeimmalla sarjatasolla Challenge Liigassa. 2 
