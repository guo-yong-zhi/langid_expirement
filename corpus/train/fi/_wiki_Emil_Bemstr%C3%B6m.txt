Emil Erik Bemström  on ruotsalainen jääkiekkoilija, joka pelaa NHL-seura Columbus Blue Jacketsin organisaatiossa. Hän on pelipaikaltaan keskushyökkääjä, 1  mutta Bemström osaa pelata myös laidassa. Hän laukoo oikealta. 2 
Bemström on Järna SK:n kasvatti. Hän oli kaudella 2014–2015 seuran U16-junioreiden paras pistemies ja maalintekijä tehoilla 30+22=52, kuten myös nousukarsintasarjassa tehoilla 5+3=8. 3  Kaudeksi 2015–2016 Bemström siirtyi Leksands IF:n J18-junioreihin. 4  Hän voitti kauden päätteeksi J18 Allsvenskanin hopeaa. Kaudella 2016–2017 Bemström oli seuran J20-junioreiden paras maalintekijä ja neljänneksi paras pistemies tehoilla 21+12=33. 5  Hän jakoi koko J20 SuperElitin maalipörssin viidennen sijan AIK IF:ää ja Linköping HC:tä edustaneen Christian Blomqvistin kanssa. 6  Bemström debytoi kauden aikana myös Leksandin SHL-joukkueessa, jossa hän pelasi viisi runkosarjaottelua ilman tehopisteitä. Vain 17-vuotias Bemström teki SHL-debyyttinsä 20. lokakuuta 2016 Frölunda HC:tä vastaan. Hän sai ottelussa jääaikaa 3.42 minuuttia. 7  Leksandin kausi päättyi putoamiseen HockeyAllsvenskaniin. 2 
Columbus Blue Jackets varasi Bemströmin neljännellä kierroksella 117. pelaajana NHL:n varaustilaisuudessa 2017. Kaudella 2017–2018 hän teki Leksandin Allsvenskan-joukkueessa 33 runkosarjaottelussa tehot 8+7=15 ja 11 SHL:n nousukarsintasarjan ottelussa kaksi maalia. 2 
Kaudeksi 2018–2019 Bemström siirtyi kaksivuotisella SHL-sopimuksella Djurgårdens IF:ään. 8  Hän teki ensimmäisen miesten pääsarjamaalinsa Mestarien liigan avausottelussa 31. elokuuta 2018 vieraissa ylivoimalla tšekkiläistä HC Třineciä vastaan. Bemström keräsi ottelusta teholukeman +1. 9  Ensimmäisen SHL-maalinsa hän teki runkosarjan avauskierroksella 15. syyskuuta 2018 vieraissa Frölunda HC:tä vastaan. 10  Kaikkiaan Bemströmin tulokaskausi toi 47 runkosarjaottelussa tehot 23+12=35 ja 19 playoff-ottelussa tehot 5+5=10. Kuudessa CHL-ottelussa hän teki kolme maalia. Bemström oli runkosarjassa Djurgårdenin paras maalintekijä ja hän jakoi joukkueen sisäisen pistepörssin toisen sijan Daniel Brodinin ja Jacob Josefsonin kanssa edellään Jakob Lilja. 11  Bemström voitti koko SHL:n maalipörssin  ja juniori-ikäisten pistepörssin. Hän voitti myös liigan ylivoimamaalipörssin kymmenellä osumallaan. Bemström voitti kauden päätteeksi SHL-hopeaa. Hänet palkittiin liigan vuoden tulokkaana. Myös ATG ja jääkiekkotoimittajat valitsivat Bemströmin Ruotsin vuoden juniorijääkiekkoilijaksi. 2 
Toukokuussa 2019 Bemström solmi kolmevuotisen tulokassopimuksen Columbus Blue Jacketsin kanssa. 12  13  Hän otti syksyn harjoitusleirin päätteeksi paikan seuran NHL-kauden 2019–2020 avauskokoonpanosta. Bemström teki näin ollen NHL-debyyttinsä runkosarjan avauskierroksella 4. lokakuuta 2019 Toronto Maple Leafsia vastaan. Hän sai ottelussa jääaikaa 9.10 minuuttia. 14  NHL-uransa avausmaalin Bemström teki 7. marraskuuta 2019 ylivoimalla vieraissa Arizona Coyotesia vastaan. 15  Hän pelasi Blue Jacketsin vahvuudessa lopulta koko kauden tehden tulokaskautensa aikana 56 runkosarjaottelussa tehot 10+10=20, kunnes koronaviruspandemia keskeytti kauden maaliskuussa 2020. Bemström oli vuoden vaihteessa 12 ottelua sivussa kylkiluumurtuman vuoksi. 16  Elokuussa jatkuneissa pudotuspeleissä hän jäi viidessä ottelussa ilman tehopisteitä. 2 
Syyskuussa 2020 Blue Jackets lainasi Bemströmin SM-liigajoukkue Helsingin IFK:hon marraskuun 2020 loppuun saakka voimassa olevalla sopimuksella. 17  18  Hän teki siellä 16 ottelussa tehot 8+9=17, joilla Bemström oli joukkueen toiseksi paras pistemies Anton Lundellin jälkeen, kunnes hänen lainasopimuksensa päättyi. Bemström palasi joulukuussa kotimaahansa valmistautumaan NHL-kauteen. 19 
Bemström pelasi alle 20-vuotiaiden MM-kilpailuissa vuonna 2019, jolloin hän oli tehoilla 4+2=6 Ruotsin paras pistemies ja jakoi joukkueen sisäisen maalipörssin voiton Erik Brännströmin kanssa. 20  Valmennus valitsi Bemströmin Ruotsin turnauksen yhdeksi kolmesta parhaasta pelaajasta. 2  Hänet valittiin myös Slovakiaa vastaan pelatun alkulohkon ottelun päätteeksi joukkueensa ottelun parhaaksi pelaajaksi. 21 
Bemström pelasi myös alle 18-vuotiaiden MM-kilpailuissa vuonna 2017 ja alle 18-vuotiaiden Ivan Hlinkan muistoturnauksessa vuonna 2016. Yhteensä hän on pelannut 24 nuorten ja 21 poikien maaottelua. 2 
Ruotsin A-maajoukkueessa Bemström on pelannut kolme ottelua tehden kolme maalia. 2  Hän teki A-maajoukkuedebyyttinsä vain 19-vuotiaana Sweden Hockey Gamesissa 7. helmikuuta 2019 Tukholman Hovetissa Tšekkiä vastaan. Bemström merkittiin heti Ruotsin ykkösketjun oikeaan laitaan Dennis Rasmussenin ja Jakob Liljan viereen. 22  Hän teki ottelussa myös ensimmäisen A-maajoukkuemaalinsa ylivoimalla. 23 
Bemströmin pikkuveli Linus pelasi jääkiekkoa hyökkääjänä B-junioriksi asti. 24  Veljesten isä Jörgen Bemström pelasi omalla urallaan hyökkääjänä yli 500 Elitserien-ottelua ja hän toimi Södertälje SK:n kapteenina vuodet 2006–2009. 25  Myös veljesten setä Stefan Bemström pelasi omalla urallaan puolustajana 477 Elitserien-ottelua. 26  27 
