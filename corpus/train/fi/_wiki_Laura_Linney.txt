Laura Leggett Linney  1  on yhdysvaltalainen teatteri-, televisio- ja elokuvanäyttelijä. Hänet on palkittu kolmesti Emmyllä ja kahdesti Golden Globella. Lisäksi hän on saanut Screen Actors Guild -palkinnon ja lukuisia palkintoehdokkuuksia.
Linney syntyi New Yorkissa. Hänen isänsä Romulus Linney on näytelmäkirjailija ja professori, äiti Ann Perse  sairaanhoitaja. 1  Vanhemmat erosivat hänen varhaislapsuudessaan. 2  Linneyn esi-isä Romulus Zachariah Linney edusti 1800- ja 1900-lukujen vaihteessa republikaanista puoluetta Yhdysvaltain kongressissa. Linneyllä on sisarpuoli Susan isän toisesta avioliitosta. 
Linney opiskeli Northwestern-yliopistossa ja siirtyi Brownin yliopistoon, josta hän valmistui vuonna 1986. Hän opiskeli myöhemmin näyttelemistä Juilliard Schoolissa.
Linneyllä oli sivurooleja useissa 1990-luvun alun elokuvissa, kuten Davessa . Hän nousi pian julkisuuteen roolillaan television minisarjassa Kertomuksia kaupungista , joka pohjautui Armistead Maupinin kirjoihin. Linney esiintyi Mary Ann Singletonina myös sarjan kahdessa jatko-osassa vuosina 1998 ja 2001. Vuonna 1998 hän esiintyi elokuvassa Truman Show ja vuonna 2005 komediadraamassa The Squid and the Whale.
Linneyllä oli merkittävät roolit elokuvissa Congo , Alaston pelko  ja Rajaton valta . Hän oli ehdolla parhaan naispääosan Oscar-palkinnon saajaksi vuonna 2000 roolista elokuvassa Väärät ystävät ja vuonna 2007 elokuvasta The Savages. Hän on voittanut Emmy-palkinnot vuosina 2002 ja 2004 sekä ollut Tony-ehdokkaana vuosina 2002 ja 2005.
Linneyn tuoreempiin rooleihin kuuluvat muun muassa esiintymiset elokuvissa Breach  ja Nanny Diaries , Abigail Adams HBO:n minisarjassa John Adams  sekä pääosa vuosien 2010–2013 televisiosarjassa Viimeistä päivää. Linney nähdään pääosassa myös heinäkuussa 2017 Netflixillä alkaneessa rikosdraamasarjassa Ozark 3 .
Linney oli viisi vuotta naimisissa näyttelijä David Adkinsin kanssa, mutta liitto päättyi eroon vuonna 2000. Telluriden elokuvajuhlilla Coloradossa Linney tapasi vuonna 2004 paikallisen kiinteistönvälittäjän Marc Schauerin, ja he menivät naimisiin 2009. 2  Heille syntyi poika tammikuussa 2014. 4 
