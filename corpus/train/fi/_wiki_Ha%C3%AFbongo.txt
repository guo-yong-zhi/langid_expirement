Koordinaatit: 16°13′23″N, 3°14′42″W
Haïbongo on maalaiskunta ja sen keskuskylä Timbuktun alueen Dirén piirissä Malissa. Se sijaitsee Nigerjoen sivuhaaran varrella 15 kilometriä Diréstä itään. Kunnassa on 14 200 asukasta  1 .
Haïbongon kunnan pinta-ala on arviolta 240,1 neliökilometriä 2 . Se rajoittuu etelässä Dirén piirin Sareyamoun, lännessä Tienkourin ja pohjoisessa Kirchamban ja Danghan sekä idässä Gourma-Rharousin piirin Haribomon kuntiin. 3  Seutu kuuluu Saharan ja Sahelin siirtymäalueeseen. Sen läpi virtaavat Niger, sen haarajoet Mayel Binga, Gania djindé ja Haoudjindé sekä joukko vadeja. Tulva-aikana tasangolle muodostuu järviä. 2 
Kuntaan kuuluu 12 kylää ja kaksi paimentolaisryhmää. Asukkaat ovat etupäässä songhaita. Lisäksi on fulbeja, tuaregeja, belloja ja bozoja. 3  Vallitseva uskonto on islam 2 .
Paikallisia elinkeinoja ovat maanviljely, karjanhoito, kalastus, käsityöammatit ja kaupankäynti. Tärkeimmät viljelykasvit ovat riisi, hirssi ja durra. Kotieläimiä ovat naudat, vuohet, lampaat, aasit, hevoset ja kamelit. Maatalous kärsii lisääntyvästä kuivuudesta. 3 
Kulkuyhteydet ovat huonot varsinkin tulva-aikana. Palveluihin kuuluu kolme koulua ja terveysasema. 3 
