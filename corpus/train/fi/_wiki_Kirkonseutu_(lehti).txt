Kirkonseutu on Lahden seurakuntayhtymän sekä Hollolan, Heinolan, Asikkalan ja Tainionvirran seurakuntien julkaisema seurakuntamedia. Kirkonseutua uudistettiin kauttaaltaan vuonna 2020: painettu lehti ilmestyi uudistettuna tammikuussa ja kirkonseutu.fi-verkkosivut maaliskuussa 2020.  
Lehti ilmestyy 14 kertaa vuodessa, kevät- ja syyskaudella yleensä kolmen viikon välein, kesäaikaan harvemmin. Lehden painosmäärä on 86 000 kappaletta. Toimitus sijaitsee Lahden Seurakuntatalossa. Kirkonseudun päätoimittaja on Markus Luukkonen.
Suurten suomalaisten seurakuntien vuonna 2021 toteuttaman tunnettuuskyselyn mukaan 60 prosenttia lahtelaisesta aikuisväestöstä lukee Kirkonseutu-lehteä.  Kirkonseutua luki Lahdessa 66 prosenttia kaikista naisista ja 53 prosenttia miehistä. 1  Kirkonseutu on toukokuusta 2021 lähtien painettu hiilineutraalisti. Päästöjä on vähennetty painatuksen eri vaiheissa, ja jäljelle jäävät päästöt kompensoidaan sertifioidun ilmastoprojektin kautta. Kokonaisuutta valvoo puolueeton osapuoli. 2 
Jakelusta vastaa Posti Palvelut Oy. Lehti jaetaan kaikkiin mainosjakelun sallineisiin talouksiin julkaisijaseurakuntien alueella, eli Lahdessa, Hollolassa, Heinolassa, Asikkalassa, Kärkölässä, Padasjoella, Kuhmoisissa, Sysmässä ja Hartolassa. Lisäksi lehden voi noutaa alueen kirkoista. Kirkonseudun voi myös tilata.
Kirkonseudulle perustettiin omat verkkosivut vuonna 2017. Verkkosivuilla julkaistaan toimitettujen juttujen lisäksi mm. videoita ja podcasteja. Verkkosivuilta löytyy myös digilehti, eli taitettu lehti digitaalisessa muodossa.
Kirkonseudun verkkosivut: https://www.kirkonseutu.fi/