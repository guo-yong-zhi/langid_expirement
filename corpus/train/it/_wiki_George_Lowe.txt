George Edward Lowe  è un doppiatore e comico statunitense. È noto soprattutto per aver doppiato il supereroe Space Ghost nella serie animata Space Ghost Coast to Coast e nel suo spin-off Cartoon Planet 1 . Ha continuato a doppiare Space Ghost in diversi altri programmi per diversi anni, anche dopo la conclusione della serie principale. George Lowe ha fatto diverse apparizioni casuali in Aqua Teen Hunger Force e Robot Chicken.
George Edward Lowe nasce nel 1958 a Dunedin, in Florida, ed è cresciuto nella vicina cittadina di Brooksville. All'età di 15 anni Lowe ha ottenuto il suo primo lavoro radiofonico nella stazione locale WWJB 2 . Si è laureato alla Hernando High School nel 1975 e ha frequentato il Radio Engineering Institute del Sarasota e il Pasco-Hernando Community College 3 .
Verso la fine degli anni 80 Lowe ha fatto occasionalmente dei lavori di voice-over per la rete televisiva TBS, oltre ad altri occasionali voice-over per Cartoon Network a metà degli anni 90. La carriera di Lowe come doppiatore però inizia ufficialmente nel 1994 con la trasmissione di Space Ghost Coast to Coast, in cui recitò il ruolo principale di Space Ghost. 
Lowe ha interpretato talmente tante volte la voce di Space Ghost che ha superato persino Gary Owens e Andy Merrill, i primi doppiatori del supereroe. Oltre a Space Ghost Coast to Coast e al suo programma spin-off Cartoon Planet, Lowe ha fatto diversi camei vocali in Aqua Teen Hunger Force Colon Movie Film for Theaters, The Brak Show, Robot Chicken, Perfect Hair Forever e altre serie di Adult Swim. 
Altri progetti