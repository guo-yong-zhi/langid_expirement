Tenkū senki Shurato  è un manga giapponese creato da Hiroshi Kawamoto e successivamente adattato in un anime dalla Tatsunoko Production. La serie è stata trasmessa per trentotto episodi da TV Tokyo dal 6 aprile 1989 al 18 gennaio 1990, a cui sono seguiti sei episodi OVA intitolati Shurato: Dark Genesis , pubblicati dal 1991 al 1992. 1  Oltre che in Giappone, la serie è stata un notevole successo anche in Francia e Brasile. 2 
L'anime inedito in Italia, fu annunciato da Yamato Video nel 2008 come Shurato: La Leggenda delle sfere celesti, ma tuttora non è ancora stato pubblicato.
Ambientato in un universo alternativo chiamato "Tenkūkai", che esiste parallelamente alla Terra, le forze del male conosciute come dei di Asura minacciano di sopraffare le forze del bene, rendendo necessario per il leader di questo regno magico il trasporto di alcuni guerrieri dalla Terra sul loro mondo. La storia della serie è ampiamente basata alla mitologia hindu e Buddhista 3 , e copre diversi argomenti, inclusa la fratellanza, la reincarnazione, il cameratismo, i viaggi interdimensionali, il destino, ed il Qi.
La storia ruota intorno a due fratelli di sangue, Shurato Hidaka e Gai Kuroki, amici di lunga data che però rappresentano due estremi opposti per quanto riguarda il carattere e l'aspetto. Mentre stanno lottando fra loro durante un torneo di arti marziali, i due ragazzi vengono improvvisamente racchiusi in un fascio di luce e trasportati in un mondo parallelo, Tenkūkai. In questo mondo la moderna tecnologia non esiste e le forme si affidano completamente a Sohma, una forma di energia spirituale.
Shurato scopre di essere in realtà la reincarnazione di un antico re che aveva il suo stesso nome e che un tempo dominava il mondo di Tenkūkai, ed era uno degli "Hachibushu", un gruppo di otto leggendari guerrieri dotati di grandissima quantità di Sohma. Il motivo per cui Shurato e Gai sono stati trasportati su Tenkūkai è combattere i malvagi Dei di Asura, una legione di guerrieri potentissimi. Tuttavia, per ragioni sconosciute, Gai si oppone a Shurato e tenta di ucciderlo ripetutamente, shockando Shurato che aveva sempre visto Gai come una persona estremamente tranquilla e pacifica.
Rapidamente le cose peggiorano, quando Shurato ed un altro degli Hachibushu, Ten-ō Hyūga, vengono incolpati per la pietrificazione di Lady Vishnu, una potente divinità ed il capo della gente di Tenkūkai. Il vero colpevole, Indrah, consigliere di Vishnu, che in realtà è una spia di Asura, ed il corrotto Gai riescono a convincere gli altri Hachibushu, oltre che tutti i guerrieri ed i soldati di Tenkūkai che Shurato e Hyūga sono malvagi e devono essere uccisi.
Benché all'inizio riluttante all'idea di essere coinvolto, Shurato in seguito decide di aiutare Hyūga a scoprire chi c'è dietro la congiura ai danni di Vishnu, ed a trovare un metodo per curarla. Nella loro missione, i due guerrieri vengono accompagnati da Lakshu, giovane sacerdotessa dello spirito di Tenkūkai, e da altri due Hachibushu, Ryū-ō Ryōma e Karura-ō Reiga. Nel corso della loro avventura, il gruppo dovrà combattere contro gli altri quattro Hachibushu, i sinistri agenti di Asura affiliati a Indrah e contro la maggior parte della popolazione di Tenkūkai.
Tenku senki Shurato è iniziato come manga scritto ed illustrato da Hiroshi Kawamoto. La serializzazione del manga è avvenuta sulla rivista Shōnen King, pubblicata dalla Shōnen Gahōsha dal gennaio 1989 al febbraio 1990. Il manga è stato successivamente raccolto in due volumi tankōbon.
Un adattamento animato di trentotto episodi, diretto da Toshihiko Nishikubo, scritto da Takao Koyama e prodotto dalla Tatsunoko è stato trasmesso fra il 6 aprile 1989 ed il 18 gennaio 1990 da TV Tokyo in Giappone. Successivamente la serie è stata licenziata e trasmessa anche in altri paesi, come Francia , Spagna , nelle Filippine  e Brasile 
Quasi due anni dopo la fine della serie televisiva, la Tatsunoko ha prodotto sei episodi OAV diretti da Yoshihisa Matsumoto, scritti da Mizuho Nishikubo e pubblicati in VHS e Laser disc fra il 16 agosto 1991 ed il 16 marzo 1992. La storia degli OAV si svolge dopo gli eventi della serie televisiva ed include la presenza di un nuovo nemico.
Oltre ai singoli contenenti le sigle di apertura e di chiusura dell'anime, la colonna sonora di Tenku senki Shurato, composta da Hiroya Watanabe è stata raccolta in due album: Tenkuu senki Shulato OST 1 Tensei Gensou, pubblicato il 21 giugno 1989 e Tenkuu senki Shulato OST 2 Tensan Meigaku, pubblicato il 5 settembre 1989. Ai due album si è aggiunto un terzo, intitolato Tenkuu senki Shulato Image CD Mandala · Ka e pubblicato il 5 febbraio 1990 contenente varie image song interpretate dai personaggi della serie. Il 21 ottobre 1991 è stato pubblicato Tenkuu senki Shulato 'Sousei E No Antou' OAV OST Celestial warriors Battle for GENESIS, colonna sonora dell'OAV. Infine nel 1992 è stato pubblicato il mini album Tenkuu senki Shulato 'Sousei E No Antou' Mini Album Nahra Ou, interamente interpretato da Megumi Hayashibara, doppiatrice di Nara-Oh Renge. Dalla serie sono stati inoltre tratti tre CD drama interpretati dagli stessi doppiatori della serie televisiva: Tenku senki Shurato SOUL LOVERS ONLY!, pubblicato il 21 novembre 1989, Tenkuu senki Shulato Drama CD Ibun - Shanghai Serenade pubblicato il 18 giugno 1990 e Tenku senki Shurato Yabusyu THE WORLD pubblicato il 5 dicembre 1990.
