Babylon 5 è una serie televisiva di fantascienza ideata, prodotta e in gran parte scritta da J. Michael Straczynski. La colonna sonora della serie è stata ideata da Christopher Franke . L'episodio pilota, The Gathering è andato in onda il 22 febbraio 1993 negli Stati Uniti, e la serie è proseguita per cinque stagioni dal 1994 al 1998.
In Italia Babylon 5 ha debuttato in chiaro sulle reti Rai, che però non hanno rispettato il regolare ordine degli episodi. Solo in seguito la serie è stata trasmessa integralmente, dapprima sul satellite da Jimmy 1  ed in seguito in chiaro da Rai 4.
Essendo stato per lungo tempo un appassionato di fantascienza, J. Michael Straczynski era determinato a produrre una serie del genere per adulti nella quale, per una volta, le cose sarebbero state fatte per bene: una tecnologia coerente, "niente ragazzini o robottini simpatici", nessuna "particella della settimana" per risolvere una situazione intricata. Non doveva essere un futuro utopico: come nella realtà d'oggi, ci sono l'avarizia e i senzatetto. Non doveva essere un posto dove ogni cosa restava la stessa alla fine della giornata: i personaggi principali crescono, vivono e muoiono. Una serie pronta ad occuparsi di politica, sesso, religione e filosofia, cercando sempre di mantenersi imparziale.
Al contrario della maggior parte dei programmi televisivi, Babylon 5 è stata concepita fin dall'inizio come un romanzo, con un inizio ben definito, uno sviluppo, e una conclusione 2 . In aggiunta, vari film per la televisione di collegamento, fumetti e racconti hanno un ruolo significativo nella trama complessiva della serie, che è stata definita con un certo dettaglio ancora prima che l'episodio pilota fosse girato. Avere un percorso già in parte determinato da seguire è stato vantaggioso sotto molti aspetti, in quanto la pianificazione a lungo termine ha ridotto notevolmente i requisiti di budget per le scenografie ed i costumi.
Babylon 5 è spesso citata per aver aumentato gli standard della fantascienza in televisione, utilizzando una storia basata su un arco narrativo, uno stile divenuto in seguito prevalente non solo nella fantascienza ma in buona parte della fiction televisiva in generale. Straczynski ha anticipato l'arrivo della televisione digitale, girando la serie in formato 16:9 invece dell'allora tradizionale 4:3 3  – sei anni prima che E.R. e molte altre serie TV iniziassero a fare la stessa cosa.
Babylon 5 ha anche rivoluzionato l'uso dell'animazione al computer per creare effetti visivi 4 , in un periodo in cui usare modellini e miniature era la norma.
Babylon 5 fu la prima produzione ad alto costo con effetti speciali completamente realizzati utilizzando personal computer, in questo caso di tipo Amiga con software LightWave 3D 5 .
La serie è strutturata su un arco narrativo di cinque anni, distribuiti in cinque stagioni di 22 episodi. Il fulcro della storia è una vasta stazione spaziale chiamata Babylon 5, in orbita attorno al terzo pianeta della stella Epsilon Eridani 6 ; lunga circa 8 chilometri e dal peso di 2,5 milioni di tonnellate, la colonia rotante è l'ultima stazione a portare il nome Babylon ed è stata costruita dopo che le prime tre stazioni Babylon sono state sabotate e distrutte e la stazione Babylon 4 è scomparsa misteriosamente poco prima di entrare in servizio.
La costruzione della prima stazione Babylon inizia al termine di una devastante guerra, generata da una banale incomprensione, tra l'Alleanza Terrestre e il popolo alieno Minbari. Le diverse razze avvertono la necessità di un luogo di incontro per costruire la pace attraverso diplomazia, commercio e cooperazione; anche se non tutti lavoreranno in questo senso.
Le parole del comandante di Babylon 5 riassumono al meglio la missione della stazione spaziale: "la nostra ultima, grande speranza di pace".
Nonostante la sua missione sia improntata alla pace e spiccatamente diplomatica, la stazione è al centro di intrighi politici e conflitti che sono l'oggetto degli episodi che compongono la serie.
Bruce Boxleitner interpreta John Sheridan
Claudia Christian interpreta Susan Ivanova
Jerry Doyle interpreta Michael Garibaldi
Mira Furlan interpreta Delenn
Peter Jurasik interpreta Londo Mollari
Andreas Katsulas interpreta G'Kar
Richard Biggs interpreta Stephen Franklin
Stephen Furst interpreta Vir Cotto
Julie Caitlin Brown interpreta Na'Toth 
Mary Kay Adams interpreta Na'Toth 
Tracy Scoggins interpreta Elizabeth Lochley
Jeff Conaway interpreta Zack Allan
Patricia Tallman interpreta Lyta Alexander
Jason Carter  interpreta Marcus Cole
Walter Koenig interpreta Alfred Bester
Marshall R. Teague interpreta Ta'Lon
C'era anche un gruppo di attori che interpretavano ciascuno varie parti minori, noti informalmente come "The Babylon 5 Players". Ad esempio, ognuno degli attori che ha interpretato un ambasciatore Drazi durante la serie è anche apparso come un altro personaggio minore.
In Italia la serie debuttò a partire dal 4 marzo 1999 su Rai 3 con l'episodio pilota e la seconda stagione, seguiti poi nel 2002 dalla quarta e quinta stagione, trasmesse da Rai 2. La Rai non mandò in onda la prima stagione  per aver ritenuto la qualità del doppiaggio non all'altezza, e non mandò la terza stagione  per problemi di diritti. Tra il 2007 ed il 2008 la serie venne interamente trasmessa dal canale satellitare Jimmy, con un nuovo doppiaggio. Dal 1º ottobre 2012 la serie viene trasmessa anche da Rai 4 riproponendo in chiaro la stessa edizione trasmessa da Jimmy, assieme agli episodi mancanti rimasti inediti e nel giusto ordine cronologico.
Oltre agli episodi della serie televisiva, sono stati anche prodotti una serie di film per la televisione i cui avvenimenti si inseriscono nella trama della serie stessa.
Babylon 5 è nato come un romanzo. L'ordine temporale corretto del progetto è il seguente: 7 
Gli episodi di  Crusade si svolgono dopo quelli narrati nel film TV Chiamata alle armi.
Altri progetti