Harmony Corruption è il terzo album in studio del gruppo britannico Napalm Death. Venne pubblicato il 1º luglio 1990 dalla Earache Records.
Lo stile del disco vide un forte mutamento nel sound della band, con canzoni strutturate in maniera molto più vicina al death metal che non al grindcore. Questa variazione influenzò anche il resto della carriera dei Napalm Death, che tornarono a fare grindcore solamente una dozzina di anni dopo.
