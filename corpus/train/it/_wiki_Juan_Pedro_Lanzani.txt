Juan Pedro Lanzani, noto anche con lo pseudonimo di Peter Lanzani , è un attore argentino.
Nato il 24 agosto 1990 nel barrio di Belgrano, Buenos Aires. È il terzo di quattro figli, nasce da madre economista e da padre direttore d'azienda. Realizza i suoi studi alla Belgrano Day School e all’istituto Anunciación de María. 1  Inizia a giocare a rugby durante l’infanzia, entrando nella Asociación Alumni, seguendo la tradizione di famiglia in quanto sia i fratelli che il padre giocavano. Decide poi di mollare il rugby per dedicarsi interamente alla recitazione.  
Nel 2004 viene notato mentre giocava a rugby e viene ingaggiato per far parte di una pubblicità per Mimo&Co 1 , una marca di abbigliamento per bambini. Lì viene notato dalla produttrice Cris Morena che nel 2006 lo cerca per chiedergli di partecipare a un casting per la nuova, e ultima, stagione di Chiquititas, casting che riuscì a fargli ottenere il ruolo di Tabano. 2   
Nel 2007 ottiene il suo primo ruolo da protagonista come Thiago Bedoya Agüero, nella serie Teen Angels, sempre ideata e prodotta da Cris Morena. La serie ha un enorme successo in America Latina, Israele e Europa, e viene rinnovata per ben quattro stagioni. L'attore ha confessato, anni dopo, di essere stato quasi sul punto di mollare la serie durante le riprese della seconda stagione, in quanto sentiva di non star vivendo la sua adolescenza , anche a causa della forte esposizione mediatica che stava vivendo.  3  Tuttavia, l'attore venne convinto a restare e ricoprì il ruolo di Thiago fino all'ultimo episodio. 
Dalla serie nasce anche il gruppo TeenAngels formato da Peter, Lali Espósito, Gastón Dalmau, Nicolás Riera e China Suárez, poi sostituita da Rocío Igarzábal. 4  La band si scioglie nel 2012, 5  concludendo l'avventura con un ultimo concerto a Córdoba l'8 ottobre, 6  e con il film concerto Teen Angels: el adiós 3D, uscito il 30 maggio 2013 nei cinema dell'America Latina. 7 
Torna a lavorare con Cris Morena anche dal 2013 al 2014, in quanto è tra i protagonisti della serie Aliados.  8  Il suo ruolo è quello di Noah Garcia Iturbe, che ricopre anche in teatro nel musical della serie.
In un'intervista del 2020, la produttrice ha ammesso che, tra tutti gli attori usciti dai suoi progetti, Lanzani è quello che più l'ha sorpresa per la carriera e per il cuore e l'impegno che ha messo nel suo lavoro, dichiarandosi molto orgogliosa dei suoi successi. 9 
Nel 2011 prende parte alla telenovela Cuando me sonreís nel ruolo di Germán. 10  11  Nel 2012 interpreta Eliseo Lacroix nella miniserie televisiva La dueña, 12  e partecipa anche alla telenovela Dulce amor nel ruolo di Fede. 13  Nel 2016 partecipa alla telenovela La leona nel ruolo di Brian Miller 14 .
Nel 2017 viene scelto per interpretare il protagonista Nelson per la serie televisiva Un gallo para Esculapio  15 , serie che gli fa guadagnare quattro nomination come miglior attore, di cui due vinte.  16  17  Inoltre, un episodio della serie è stato diretto dallo stesso Lanzani, che ha sempre dichiarato di avere una passione per la regia. 18 
Nel 2019 entra a far parte del cast di Maradona: sogno benedetto, serie di Prime Video sulla vita di Diego Armando Maradona, in cui interpreta Jorge Cyterszpiler. 19  La serie esce solo nel 2021 e gli fa vincere un premio come miglior attore non protagonista ai Premios Condor dello stesso anno. 20 
A gennaio 2020 viene annunciato che è tra i protagonisti della serie originale Netflix, Il suo regno 21 , uscita il 13 agosto 2021. L'anno dopo torna a rivestire i panni del suo personaggio, Tadeo, per la sua seconda stagione, in uscita a marzo 2023.  22 
Il 27 luglio 2022 esce su Spotify Numero oculto, un audioserie fantascientifica diretta dallo stesso Lanzani e con Candela Vetrano protagonista. 23 
Nel 2015, dopo un grosso numero di casting e selezioni, viene scelto dal regista Pablo Trapero per intrepretare Alejandro Puccio nel film Il clan, film basato sulla vera storia del clan Puccio e prodotto da Pedro Almodóvar. 24  È il primo film dell'attore e, grazie alla sua interpretazione, lo porta a vincere il Premio Sur come miglior rivelazione maschile 25  e vola per la prima volta alla Mostra internazionale d'arte cinematografica di Venezia, dove il film vince il Leone D'argento per la regia. 26  
Nel 2017 è protagonista di due film: la commedia Sólo se vive una vez di Federico Cueva  27 e il thriller post-apocalittico Los últimos, di Nicolás Puenzo 28 . Inoltre, nello stesso anno, partecipa all'horror Hipersomnia di Gabriel Grieco, nel ruolo di Rino 29 .
Nel 2018 viene scelto da Luis Ortega come membro principale del cast del film L'angelo del crimine, film prodotto dai fratelli Pedro e Agustín Almodóvar, che presenta insieme a Chino Darín e Toto Ferro al Festival di Cannes 2019. 30 
Nel 2019 è il protagonista del film 4x4 di Mariano Cohn, 31  per cui ottiene una nomination come miglior attore ai Premios Sur. 32 
Tra il 2021 e il 2022 Santiago Mitre lo sceglie come co-protagonista, accanto a Ricardo Darín, per il film Argentina, 1985, che viene poi presentato alla Mostra internazionale d'arte cinematografica di Venezia nel mese di settembre 2022 33  e vince il Golden Globe come miglior film straniero. 34 
Nel 2013 è protagonista in teatro dell'opera Camila, el musical insieme a Natalie Pérez. 35   
Nel 2014 partecipa allo spettacolo Fuerza bruta, ricreando la scena El corredor; e partecipa come ospite in El club del hit e in Señores y señores del musical. 36  Ha fatto parte del cast della rappresentazione argentina del musical Casi Normales  interpretando Henry. 37 
Nel 2015 produce ed è protagonista dell'opera drammatica Equus. 38  , la sua interpretazione nell'opera lo porta a vincere il premio come rivelazione maschile in ben quattro diverse premiazioni dedicate alle opere teatrali.
Nel 2017 interpreta El emperador Gynt , monologo con 14 personaggi interpretati tutti da lui stesso. 39  Torna anche a far parte dell'opera Fuerza bruta dove interpreta nuovamente El corredor.
Tra il 2018 e il 2019 porta in scena Matadero, un'opera molto fisica ed emotiva interpretata unicamente da Lanzani e da Germán Cabanas. 40  
A fine 2021 riporta nei teatri El emperador Gynt, fino a marzo del 2022. A giugno porta in scena l'opera Las Cosas Maravillosas , uno spettacolo interattivo interpretato interamente da lui e dal pubblico con cui deve interagire. 23  Ad agosto dello stesso anno torna con l'opera Historia de un Soldado al Teatro Colón, rappresentazione di Histoire du soldat di Charles-Ferdinand Ramuz. 41   
Dal 2006 42  al 2009 43  44  ha avuto una relazione a intermittenza 45  con Lali Espósito. 46  47  Dal 2013 al 2015 ha avuto una relazione con Martina Stoessel. 48  49 
Nelle versioni in italiano dei suoi film, Peter Lanzani è stato doppiato da:
Altri progetti