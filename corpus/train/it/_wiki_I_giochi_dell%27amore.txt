I giochi dell'amore  è un film del 1960 diretto da Philippe de Broca.
Partecipò al 10º Festival internazionale del cinema di Berlino, dove fu premiato con l'Orso d'argento, gran premio della giuria.
Suzanne tenta di convincere Victor a sposarla. Ma Victor è scherzoso e disinvolto, gli piace la sua vita così com'è, convivendo con Suzanne da due anni. François, un loro amico e vicino di casa, si interessa alle speranze di Suzanne e tenta di redarguire Victor per il suo comportamento, ma senza risultato. Allora François confessa il suo amore a Suzanne, che prende atto della dichiarazione senza però cedere alle sue avances. Alla fine Victor promette a Suzanne di sposarla.
