Per maggiori dettagli vedi quiDoris Patrizia Tomasini  è una velocista italiana.
Oro con la staffetta 4×100 metri sia alle Universiadi di Belgrado 2009 , con Audrey Alloh, Giulia Arcioni e Maria Aurora Salvagno 1  ed anche in Coppa Europa a Leiria in Portogallo con Anita Pistone, Vincenza Calì e Maria Aurora Salvagno 2 .
Sempre con la staffetta veloce ha ottenuto due medaglie di bronzo agli Europei under 23 del 2005 3  insieme a Claudia Baggio, Alessia Berti e Vincenza Calì e, nello stesso anno, ai Giochi del Mediterraneo con Elena Sordelli, Daniela Bellanova e Manuela Grillo 4 .
Ha vinto 5 medaglie ai campionati assoluti e 4 a livello giovanile con un titolo nazionale  ed un altro universitario .
Doris Tomasini, che dal 1995 ha iniziato a praticare atletica leggera gareggiando per l'Unione Sportiva Quercia Rovereto nella categoria giovanile delle Esordienti, è stata allenata da Andrea Zamboni 5  e negli ultimi anni è seguita dal padre ed ex mezzofondista Aldo 6  azzurro degli anni ‘70. Anche la madre Bruna Lovisolo, come suo padre-allenatore Aldo , è stata una mezzofondista azzurra.
Nel 2006 7  ha conseguito la mini-laurea in Giurisprudenza all'Università degli Studi di Trento e poi nel 2009 8  la laurea nella stessa facoltà dello stesso ateneo trentino. 
È inserita nell'ordine degli avvocati di Rovereto 9 .
Nel 2001 partecipa a Fano al campionato nazionale allieve dove arriva quarta nei 100 m.
L'anno dopo, il 2002, giunge quinta agli assoluti di Viareggio con la staffetta 4 x 100 m.
Nel 2003 partecipa agli assoluti indoor uscendo in semifinale sui 60 m ed a quelli outdoor di Rieti conquistando la sua prima medaglia nazionale assoluta con l'argento della 4 x 100 m.
Come l'anno prima, anche 2004 agli assoluti indoor esce nei 60 m ed invece agli outdoor giunge quarta sui 200 m.
Il 2005 è ricco di medaglie  per lei: 5 in 6 finali corse a livelli nazionali. La prima finale però la vede chiudere fuori dal podio, al quinto posto sui 60 m degli assoluti indoor; poi ai campionati nazionali universitari di Catania vince il suo primo titolo italiano, imponendosi sui 100 m. Doppietta di medaglie d'argento su 100 e 200 m ai campionati nazionali nella categoria promesse di Grosseto. Ancora due argenti agli assoluti di Bressanone su 200 e 4 x 100 m.
Due medaglie di bronzo con la staffetta 4x100 m in competizioni internazionali: ai Giochi del Mediterraneo in Spagna ad Almería e agli Europei under 23 ad Erfurt in Germania.
Il secondo titolo in carriera lo ottiene nel 2006 sui 100 m ai campionati nazionali promesse corsi a Rieti, dove vince l'argento sulla doppia distanza ed in precedenza giunge quinta agli assoluti indoor sui 60 m; agli assoluti outdoor invece chiude con due quarti posti su 100 e 200 m.
Il biennio 2007-2008 è avaro come medaglie agli assoluti: nessuna conquistata in tre distanze corse per ciascun anno. Nel 2007 esce in batteria sui 60 m indoor, mentre è settima sui 100 ed in batteria sui 200 m; nel 2008 termina sesta sui 60 m indoor e due volte quinta su 100 e 200 m.
Due medaglie nel 2009 agli assoluti, con l'argento sui 100 m ed il bronzo nei 200 m.
All'Universiade di Belgrado in Serbia vince la medaglia d'oro con la staffetta 4x100 m, mentre sui 200 m non supera la semifinale.
Dal 2010 al 2014 compreso, non ha più vinto medaglie agli assoluti.
Nel 2010, sesta sui 60 m indoor, batteria nei 100 m ed ottavo posto con la 4 x 100 m; nello stesso anno ha gareggiato in prestito al Gruppo Sportivo Fiamme Azzurre in Portogallo a Vila Real de Santo António la finale della Coppa dei Campioni: quarta con la 4 x 100 m e quinta con 4 x 400 m.
2011, quinta nei 60 m indoor.
Nel 2012, semifinale sui 60 m indoor, sesta posizione e batteria rispettivamente su 100 e 200 m.
2013, due sesti posti su 100 e 200 m.
Nel 2014, non è andata oltre la batteria agli assoluti indoor sui 60 m, mentre agli assoluti di Rovereto è stata settima sui 100 m ed invece nella batteria dei 200 m non è partita.
Nel 2015 era iscritta 10  sui 100 m agli assoluti di Torino, ma non ha gareggiato 11 .
