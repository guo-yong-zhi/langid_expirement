La Colorado and Southern Railway  era una ferrovia statunitense che operava nella parte orientale del Paese, in modo autonomo dal 1898 al 1908, poi come parte della Chicago, Burlington and Quincy Railroad fino a quando non fu assorbita nella Burlington Northern Railroad nel 1981.
Fu creata nel 1898 in seguito alla fusione di varie ferrovie che erano entrate in bancarotta. La Colorado Central Railroad e la Cheyenne and Northern Railway furono riunite per formare la Union Pacific, Denver and Gulf Railway nel 1890. Quando la Union Pacific fallì nel 1893 furono separate dalla Union Pacific e unite con la Denver, Leadville and Gunnison Railway e altre ancora, da Frank Trumbull per formare la Colorado and Southern Railroad nel 1898. Nel 1908 la Chicago, Burlington and Quincy Railroad prese il controllo della C&S in seguito all'acquisto di quest'ultima. Si sarebbe poi fusa nella Burlington Northern Railroad nel 1981.
La C&S era anche la proprietaria della Fort Worth and Denver Railway, che andava da un collegamento a Texline a sud e a est fino al Texas. La FW&D è stata istituita come una società separata perché la legge del Texas richiedeva che le ferrovie operanti all'interno dei suoi confini dovessero essere incorporate all'interno di quello Stato.
Altri progetti