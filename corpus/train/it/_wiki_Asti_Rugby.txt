L'Asti Rugby  è una società sportiva di rugby della città di Asti nata nel 1981 grazie all'idea di un pugno di appassionati già giocatori della massima divisione. Camillo Goria , Granfranco Bonino , Marco Barla . A loro si deve l'inizio dell'avventura rugbistica astigiana ed anche la creazione dello stemma che ancora oggi onora le casacche dei galletti.
La prima formazione che esordì nel campionato di C era composta da atleti tutti di formazione agonistica provenienti da diverse discipline: nuoto, atletica, calcio. L'età media era di 18 anni, schierava il capitano Camillo Goria diciannovenne  ed i quindicenni, che arrivavano dal nuoto, Enrico Manfredi ed Alessandro Musso seconde linee che, fanno notare le cronache dell'epoca, erano con il tallonatore Venezia i più giovani in assoluto ad essere organici alla prima  squadra. 1 
La prima formazione a scendere in campo ed a inaugurare la storia del rugby Astigiano fu la seguente: Goria, Fabrizio e Vittorio Di Bucci, Benzi, Sandro e Roberto Musso, Levo, Lino Oliva, Russelli, Venezia, Boccignone, Cavone, Manfredi, Bisio, Avataneo, Fasano, Rosina, Gambino, Muscato, Carafa, Barbaro, Fea, Olivero, Santo, Spera, Gualtieri, Graziano, Robella . allenatore G. Bonino 2 . L'esordio in casa avvenne il 6 dicembre 1981 contro il Novi Ligure, partita dominata atleticamente dall'Asti Rugby ma persa nel punteggio 4-16 pagando l'inesperienza degli esordi. 3  La prima meta della storia dell'Asti Rugby venne segnata da Giuseppe Boccignone lanciato sulla tre quarti dopo una felice azione di mischia a centro campo 4 .
È giusto ricordare che le cronache sportive astigiane menzionano una squadra di rugby locale già negli anni Trenta.
Dopo un periodo interlocutorio di riassetto dirigenziale ed organizzativo, nel 1988, arrivano i primi risultati sportivi culminati nel 1999 con la conquista del campionato regionale di Rugby Seven.
Nella stagione 2002/2003, guidati dall'allenatore, ex azzurro Loris Salsi, la squadra raggiunge la promozione in serie B.
Il ruolino di marcia di quell'anno è trionfale: diciotto partite vinte su venti disputate.
Nel 2004, la società trasferisce le partite casalinghe presso il campo sportivo Comunale di Costigliole d'Asti.
Nella stagione 2006/2007, l'Asti rugby ha sfiorato la promozione in serie A perdendo la doppia sfida ai play-off contro il Rugby Livorno, secondo classificato del girone B.
Anche nella stagione 2008-09 l'Asti rugby è giunto alle finali per la promozione in A, venendo superata soltanto nella doppia finale dal CUS Verona.
La FIR ha però "ripescato" l'Asti, a causa di rinunce di altre squadre, e pertanto nel 2009-2010 la società astigiana disputerà, per la prima volta nella sua storia, il campionato di serie A .
