Trincotto rosso era uno sferisterio di Torino del quale si hanno notizie complete, compresi i vari passaggi di proprietà.
Fu devastato durante le guerre civili del 1640, poi ricostruito e nuovamente abbattuto durante l'assedio di Torino del 1706: reso famoso dal sacrificio di Pietro Micca. Sulle sue macerie venne costruito un piccolo teatro, che operò per pochi anni. Luigi Amedeo di Savoia acquistò il terreno e vi fece costruire sopra l'attuale Teatro Carignano, disegnato da Benedetto Alfieri, pertanto il gioco del pallone si trasferì al Balon, con ogni probabilità tra le attuali via Lanino e via Andreis, ossia negli isolati di san Edoardo, sant'Apollone e san Eraldo.
Secondo gli esegeti della “Federazione Italiana del Pallone Elastico” l'appoggio era costituito dai muri di alcuni opifici che sorgevano nel luogo, filande  battitoi , gualchiere . La forza motrice era fornita da mulini azionati da una roggia ricoperta solo di recente e che allora delimitava il campo.
Sull'esistenza del gioco del “Balon” vi sono alcuni verbali del “Vicariato di Polizia” costretto a inviare manipoli di arcieri per sedare le zuffe tra scommettitori. Alcune risse finirono in modo drammatico, specialmente per i “marcatori di cacce” ossia gli arbitri.
