باشگاه فوتبال الفیحا عربستان سعودی  یک باشگاه فوتبال حرفه‌ای مستقر در المجمعه است که در لیگ حرفه‌ای فوتبال عربستان، سطح اول فوتبال عربستان بازی می کند. این باشگاه در سال ۱۹۵۳ تاسیس شد.
رنگ پیرهن الفیحا نارنجی و آبی است، که از این رو به «البرتوقلی » لقب داده‌اند. الفیحا یک بار در فصل ۱۴-۲۰۱۳ قهرمان لیگ دسته ۱ عربستان شده و یک بار در فصل ۰۴-۲۰۰۳ نایب قهرمان این دوره شده است. در ۲۹ آوریل ۲۰۱۷، الفیحا برای اولین بار صعود خود را به لیگ حرفه‌ای عربستان قطعی کرد و در ۵ می ۲۰۱۷ اولین قهرمانی خود در لیگ دسته ۱ را کسب کرد.  ۱ 
این باشگاه بازی‌های خانگی خود را در ورزشگاه ملک سلمان اسپورت سیتی در المجمعه انجام می‌دهد و این ورزشگاه را با تیم‌های همشهری یعنی الفیصلی و باشگاه فوتبال المجازل عربستان سعودی مشترک است.  ۲ 
الفیحا در سال ۱۹۵۳ در المجمعه تأسیس شد و در ۱۵ اوت ۱۹۶۶ به طور رسمی به ثبت رسید. باشگاه الفیحا یکی از قدیمی ترین باشگاه های کشور و قدیمی ترین باشگاه المجمعه است. الفیحا حاصل ادغام دو باشگاه مختلف به نام‌های مینیخ و الفیحا است که به هم پیوستند و تنها نماینده المجمعه شدند.
از زمان تاسیس این باشگاه، باشگاه فوتبال الفیحا نقش مهمی در خدمت رسانی به جوانان در المجمعه داشته است. باشگاه الفیحا یکی از فعال ترین و تعاملی ترین باشگاه ها در عربستان نام گرفته که اغلب به عنوان پناهگاهی امن برای جوانان عمل می کند.  ۳ 
الفیحا برای اولین بار در سال ۱۹۸۵ به لیگ دسته اول عربستان  صعود کرد و پنج فصل متوالی را در لیگ دسته اول گذراند تا اینکه در پایان فصل ۹۰-۱۹۸۹ سقوط کرد. پس از ۱۴ سال غیبت در لیگ شاهزاده محمد بن سلمان، الفیحا بالاخره پس از نایب قهرمانی در لیگ دسته دوم ۰۴-۲۰۰۳ عربستان به لیگ دسته اول بازگشت. الفیحا ۴ فصل متوالی را در لیگ دسته اول سپری کرد تا اینکه در پایان فصل ۰۸-۲۰۰۷ دوباره سقوط کرد. آنها سپس یک بار دیگر در طول فصل ۱۴-۲۰۱۳ هنگامی که عنوان قهرمانی در لیگ دسته ۲ عربستان را به دست آوردند، به لیگ دسته ۱ عربستان صعود کردند. در ۲۹ آوریل سال ۲۰۱۷، الفیحا برای اولین بار در تاریخ خود صعودش را به لیگ حرفه‌ای پس از برد خانگی ۲-۱ مقابل احد قطعی کرد.  ۴  آنها برای اولین بار در ۵ می ۲۰۱۷ پس از تساوی ۱-۱ خارج از خانه مقابل تیم ویج قهرمان شدند.  ۵ 
باشگاه الفیحا در ۱۹ می ۲۰۲۲ در فینال جام حذفی عربستان موسوم به جام پادشاهی برابر الهلال عربستان، پس از تساوی ۱-۱ در وقت های قانونی، با پیروزی ۱-۳ در ضربات پنالتی قهرمان شد و سهمیه مستقیم لیگ قهرمانان آسیا را کسب کرد. ۶ 
جام پادشاهی عربستان
لیگ دسته اول عربستان
لیگ دسته دوم عربستان
