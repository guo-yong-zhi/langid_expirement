آرشاویر در آوانسیان ؛ زاده:۱۲۷۷ شمسی، مرگ: ۱۳۶۹ شمسی  یا آرشاویر تر آوانسیان  بنیانگذار خام گیاه‌خواری در ایران بود. او با پختن و تغییر شکل هر نوع غذا مخالف بود و غذای پخته را غذای مرده می‌نامید. وی اعتقاد داشت علم پزشکی در خواص مواد غذایی و درمان بیماری‌ها دچار اشتباهات بزرگی شده‌است.
همچنین اعتقاد داشت طبیعت برای تمامی موجودات از جمله انسان‌ها غذا را آماده قرار داده‌است و انسان با پختن غذاها باعث بیماری‌های زیادی برای خود می‌شود. ۲ 
او در معرفی خود در چاپ چهارم کتاب خام خواری در سال ۱۳۵۵ می‌نویسد :.mw-parser-output .templatequote.mw-parser-output .templatequote .templatequoteciteآرشاویر در آوانسیان، بنیانگذار خام خواری که ۱۹ سال پیش زیر فشار بیمارهای مختلف به لب گور رسیده بودم، اکنون با خام خواری از همه ناراحتیهای خود به کلی نجات پیدا کرده و در سن ۷۵ سالگی، کاملاً سالم، با نیروی یک جوان، شب و روز زحمت می‌کشد تا به مردم نشان دهد که کلیه بیماری‌ها و سایر بدبختیهای این دنیا در نتیجه مصرف خوراکهای پخته و داروهای شیمائی و سایر مواد مرده بوجود میایند.و در نامه خود به محمد رضا پهلوی در اردیبهشت ۱۳۵۰ می‌نویسد:
... در نتیجه کوششها و مطالعات و تحقیقات و تجربیات سی ساله یک فرد ایرانی امروز به‌طور قطع ثابت شده‌است که علل کلیه بیماری‌ها ناشی از مصرف غذاهای پخته و مواد پخته و مواد شیمیایی و سایر مواد مرده می‌باشد که مردم ندانسته وارد بدن خود می‌کنند. جان نثار موقعی باین امر اطمینان پیدا کردم که دو فرزند دلبندم را یکی در ۱۰ سالگی و دیگر در سن ۱۴ سالگی در نتیجه داروهای «مؤثر» و غذاهای «مقوی» پزشکان مشهور ایرانی و اروپایی از دست دادم…
آوانسیان در ۱۴ مرداد ۱۳۵۴ در دادگاه عمومی تهران به اتهام مداخله در امور پزشکی و با شکایت سازمان نظام پزشکی دادگاهی شد که دادگاه پس از شنیدن نظرات طرفین و با توجه به مشاهدات و شهادت شهود رأی به برائت او داد. ۳ 
همچنین کتابی به زبان ارمنی دارد که پیش از کتاب پارسی زنده خواری نوشته. ۵ 
آوانسیان در سال ۱۹۹۰ در سن ۹۲ سالگی در گذشت. ۱ 
