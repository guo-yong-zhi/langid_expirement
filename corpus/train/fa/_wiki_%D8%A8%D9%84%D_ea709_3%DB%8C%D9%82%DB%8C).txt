بلو ، یک گروه پاپ انگلیسی متشکل از ۴ نفر شامل دانکن جیمز، سایمون وب، آنتونی کاستا و لی رایان می‌باشد. بلو در سال ۲۰۰۱ تأسیس شد و به یکی از محبوب ترین گروه ها در اروپا و جهان تبدیل شد ولی در سال ۲۰۰۵ پس از پیشنهاد التون جان، مبنی بر اینکه محبوبیت گروه در حال از دست رفتن است، از هم جدا شدند و تصمیم گرفتند تا روی کارهای تکنفره خود کار کنند. در آوریل سال ۲۰۰۹، گروه دوباره یکجا شده و دوباره تشکیل شد. تور بهترین‌های بلو  در دسامبر ۲۰۰۹ انجام شد. گروه بلو تاکنون بیش از ۱۵ میلیون صفحه موسیقی در جهان به فروش رسانیده‌است. بلو همچنین در مسابقه آواز یوروویژن ۲۰۱۱ نماینده بریتانیا بود.
گروه اولین تک آهنگ خود را به نام All Rise در ماه مه سال ۲۰۰۱ عرضه کرد که جایگاه چهارم را در جدول تک‌آهنگهای برتر انگلستان به دست آورد. دومین تک‌آهنگ آنها در ماه اوت با نام Too Close  در ایالات متحده مقام اول جدول را از آن خود کرد. تک‌آهنگ بسیار محبوب بعدی آن‌ها در ماه نوامبر با نام If You Come Back  بیرون آمد. هر سه این تک‌آهنگها در آلبومی قرار داده شد که آن را All Rise نامیدند. این آلبوم موسیقی در زمان کریسمس عرضه شد و در جدول برترین آلبوم‌های سال انگلستان شماره یک شد. این آلبوم توانست در انگلستان ۱٬۶۳۰٬۰۰۰ نسخه فروش کند. گروه بلو توانست جایگاه ششم را برای آهنگ Fly By II — رمیکسی از نسخه اصلی آهنگ Fly By — در انگلستان از آن خود کند.
دومین آلبوم استودیویی آنها، One Love در سال ۲۰۰۲ منتشر شد. آلبوم برای مدت یک هفته در صدر جدول برترین آلبوم‌های انگلستان قرار داشت. سه تک‌آهنگ از این آلبوم منشتر شدند: One Love  — شماره سه در بریتانیا —، Sorry Seems to Be the Hardest Word  — شماره یک در بریتانیا — و U Make Me Wanna  - شماره چهار در بریتانیا.
Guilty ، در پاییز سال ۲۰۰۳ منتشر شد. تک‌آهنگ‌های بعدی با نامهای Signed, Sealed, Delivered, I'm Yours  که با همخوانی استیوی واندر و انجی استون همراه بود مقام یازدهم را در جدول، Braeth Easy  مقام چهارم و Bubblin  مقام نهم را از آن خود کردند. آلبوم Guilty بیش از ۱٬۲۶۰٬۰۰۰ نسخه در انگلستان فروش کرد.
گروه بلو بعد از اینکه التون جان، خواننده مشهور، به آن‌ها گفت که محبوبیت آنها در حال کاهش است، تصمیم گرفتند از هم جدا شوند و بر سر کارهای موسیقی تکنفره خود کار کنند. پس از عرضه آلبوم Best of Blue  که شامل چند ترانه جدید مانند Curtain Falls ، Get Down on It  و Only Words i Know  بود، آنها از یکدیگر جدا شدند.
هر ۴ عضو گروه کارهای تکی خود را بعد از جدایی بیرون دادند:
در ۱۶ آوریل سال ۲۰۰۹، آشکار شد که گروه می‌خواهد دوباره شکل گیرد و کارهای جدید خود را ارائه دهد. در ۲۸ آوریل آنها تأیید کردند که برای اولین بار کنار یکدیگر در Capital FM's Summertime Bal به اجرا خواهند پرداخت که در تاریخ ۷ ژوئن ۲۰۰۹ در استادیوم امیرت لندن برگزار شد. ۱  ۲  آن‌ها همچنان در یک رویداد خیریه در فستیوال موسیقی Midlands در هشتم اوت به اجرا پرداختند. گروه بلو تأیید کرد که آلبوم جدید خود را در سال ۲۰۱۰ بعد از اتمام تور بهترین‌های بلو عرضه خواهد کرد که بعداً این تاریخ به سال ۲۰۱۱ موکول شد. در اولین تور آن‌ها پس از چهار سال گروه رقص فلاولس  آن‌ها را در انگلستان همراهی کرد که آن‌ها را دانکن جیمز شخصاً دعوت کرده و یکی از اعضای آنها را نیز سایمون می‌شناخت. ۳ 
در ۱۳ ژوئن ۲۰۱۰، لی رایان در تویتر اعلام نمود که ترانه‌هایی برای آلبوم سال ۲۰۱۱ بلو می‌نویسد. در ۱۱ ژوئیه همچنین اعلام کرد که گروه به صورت رسمی کار را روی آلبوم جدید شروع کردند و کار ضبط آهنگ‌ها در جریان است.
در آوریل ۲۰۱۷ بلو عکسی را در صفحه توییتر و اینستاگرام خود پست کردند که نشان می‌داد در حال کار روی ششمین آلبوم خود هستند. ۴ 
