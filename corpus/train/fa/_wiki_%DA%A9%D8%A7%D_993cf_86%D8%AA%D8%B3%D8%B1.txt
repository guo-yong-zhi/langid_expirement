کالین پتر نتسر   فیلمساز اهل رومانی در یکم ماه می سال ۱۹۷۵ در پتروسانی، شهری در رومانی به دنیا آمد. او اولین فیلم بلند خود را در سال ۲۰۰۳ با نام ماریا ساخت که در جشنوارهٔ لوکارنو توانست، جایزهٔ ویژهٔ هیأت داوران را از آن خود کند. شش سال بعد یعنی در سال ۲۰۰۹ او فیلم مدال افتخار را ساخت که داستان پیرمرد ۷۵ ساله‌ای بود که تصادفاً مدال افتخار جنگ جهانی دوم را می‌گیرد. این فیلم هم در جشنواره‌های مختلفی همچون تسالونیکی و میامی مورد تقدیر قرار می‌گیرد.
اما می‌توان گفت، تا اینجا بزرگترین موفقیت کالین با فیلم مسئله بچه در سال ۲۰۱۳ اتفاق افتاده است. فیلمی خوش ساخت که داوران شصت و سومین دورهٔ جشنوارهٔ فیلم برلین، همچون وونگ کار وای و سوزان بایر و تیم رابینز را مجبور به دادن جایزهٔ خرس طلا به او کردند. فیلم داستان پسری به نام باربو را به تصویر می‌کشد که در یک شب سرد زمستانی، پسر بچه‌ای را با ماشینش زیر می‌کند و حال با مخمصه‌ای پر پیچ و خم روبه رو می‌شود.
