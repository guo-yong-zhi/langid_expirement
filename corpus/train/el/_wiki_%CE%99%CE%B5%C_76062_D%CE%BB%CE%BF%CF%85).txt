Ο Ιερώνυμος,  από τον Οίκο των Καρολιδών ήταν βοηθός ηγούμενος στο αββαείο του Σαιν-Κεντέν.
Ήταν νόθος γιος του Καρόλου Μαρτέλου και της ερωμένης του, Ρούοντχαϊντ. Άλλα τέκνα της σχέσης αυτής ήταν ο Βερνάρδος, ηγούμενος του Σαιν-Κεντέν, και ο Ρεμίγιος, αρχιεπίσκοπος της Ρουέν. Από την πρώτη σύζυγό του είχε τέκνο τον Πεπίνο τον Βραχύ.
Το 754 του ανατέθηκε, μαζί με τον Φουλράντους, ηγούμενο του αββαείου του Σαιν-Ντενί και άλλους, να συνοδεύσει τον Πάπα Στέφανο Β΄ στη Ρώμη 13 . Αυτό έγινε μετά τη νικηφόρο εκστρατεία του Πεπίνου του Βραχύ, βασιλιά των Φράγκων εναντίον του μεγίστου εχθρού του, Άιστουλφ των Λομβαρδών.
Έγινε βοηθός ηγούμενος του αββαείου του Σαιν-Κεντέν, στην επισκοπή του Νογιόν, όπου τον διαδέχθηκε ο γιος του, Φούλραντ. Ο γενεαλόγος και ιστορικός Κριστιάν Σεττιπάνι  θεωρεί τον Μπόζο της Κάτω Βουργουνδίας και Προβηγκίας απόγονο του Ιερωνύμου, αλλά δεν φαίνεται να υπάρχει πραγματική απόδειξη για να υποστηριχθεί αυτό.
Νυμφεύτηκε την Ερσεσβίντα/Ερμενρούδη και είχε τέκνα:
