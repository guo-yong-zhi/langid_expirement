Ο Ραούλ Κάστρο  είναι Κουβανός πολιτικός, πρόεδρος της χώρας από το 2008 έως το 2018. Είναι ο νεότερος αδερφός του αποβιώσαντα ηγέτη Φιδέλ Κάστρο και διορίστηκε αντιπρόεδρος της κυβέρνησης και Αρχηγός του Στρατού. Βάσει του συντάγματος της χώρας, ο Ραούλ ανέλαβε προσωρινά τα καθήκοντα του Φιντέλ στις 31 Ιουλίου 2006, εξαιτίας ασθένειας του τελευταίου.
Πατέρας του είναι ο Ισπανός μετανάστης Ángel Castro και μητέρα του η Κουβανέζα Lina Ruz. Είναι δυο μεγαλύτερα αδέρφια : τον Ραμόν και τον Φιντέλ. Έχει επίσης τέσσερις αδερφές : Άνχελα, Χουανίτα, Έμμα και Αγκουστίνα. Η πρώτη σύζυγος του Ángel Castro, Maria Argota, μεγάλωσε πέντε ετεροθαλή αδέρφια του Ραούλ : Pedro Emilio, Maria Lidia, Manuel, Antonia και Georgina.
Ως παιδιά, οι αδερφοί Κάστρο αποβλήθηκαν από το πρώτο σχολείο στο οποίο φοιτούσαν. Όπως ο Φιντέλ, ο Ραούλ αργότερα φοίτησε στο Jesuit School of Colegio Dolores στο Σαντιάγκο και στο Belen Jesuit Preparatory School  στην Αβάνα όπου σπούδασε πολιτικές επιστήμες. Παρόλο που ο Φιντέλ ήταν άριστος φοιτητής, ο Ραούλ ήταν ένας μέτριος φοιτητής. Ασχολήθηκε με το σοσιαλιστικό κίνημα και έγινε μέλος του Κομμουνιστικού Κόμματος της Κούβας. Τα αδέρφια Κάστρο συμμετείχαν ενεργά σε κάποιες από τις φοιτητικές διαδηλώσεις.
Τα ταξίδια του Ραούλ Κάστρο και οι σχέσεις του με τον σοβιετικό πράκτορα της KGB Nikolai Leonov — τον οποίο γνώρισε το 1953 κατά τη διάρκεια ενός ταξιδιού στα κράτη του σοβιετικού μπλοκ και συνάντησε ξανά το 1955 κατά τη διάρκεια της εξορίας του στην Πόλη του Μεξικού — διευκόλυναν την απόκτηση και διατήρηση των στενών δεσμών μεταξύ της Κούβας και των Σοβιετικών μετά τον θρίαμβο της Επανάστασης της Κούβας. Ο Leonov έγινε αργότερα ο πράκτορας της KGB στην Αβάνα για χάρη της ΕΣΣΔ.
Το 1953, ο Ραούλ Κάστρο υπηρέτησε ως μέλος της ομάδας July Movement η οποία επιτέθηκε στα Moncada Barracks ; πέρασε 22 μήνες στη φυλακή ως αποτέλεσμα αυτής της πράξης του. Κατά τη διάρκεια της εξορίας του στο Μεξικό, συμμετείχε στις προετοιμασίες για το ταξίδι της βάρκας Granma προς την Κούβα.
Ο Ραούλ Κάστρο εξελέγη Πρόεδρος από την Εθνοσυνέλευση στις 24 Φεβρουαρίου του 2008 καθώς στις 18 του ιδίου μήνα ο αδερφός του, Φιντέλ, είχε ανακοινώσει την πρόθεσή του να αποχωρήσει από το αξίωμα. 11  12 
Ο Ραούλ Κάστρο ανακοίνωσε, το Φεβρουάριο του 2013, ότι θα παραιτηθεί μετά τη λήξη της δεύτερης θητείας του, το 2018. 13  Παρέμεινε, όμως, αρχηγός του Κομμουνιστικού Κόμματος Κούβας, από το οποίο παραιτήθηκε στις 16 Απριλίου 2021. Ο διάδοχος του θα εκλεγεί από το 8ο συνέδριο του κόμματος, που αναμένεται να ολοκληρωθεί στις 19 Απριλίου 2021. 14 
Ο Κάστρο παντρεύτηκε την Vilma Espín, πρώην φοιτήτρια στο Ινστιτούτο Τεχνολογίας της Μασαχουσέτης και κόρη ενός πλούσιου δικηγόρου, στις 26 Ιανουαρίου 1959. Η Vilma έγινε πρόεδρος στην Cuban Federation of Women. Έχουν αποκτήσει τρεις κόρες  και έναν γιο  Castro Espín. Η κόρη τους Mariela σήμερα ηγείται της Cuban National Center for Sex Education ενώ η Déborah είναι παντρεμένη με τον αξιωματικό Luis Alberto Rodríguez, διευθυντή του οικονομικού τμήματος των Ενόπλων Δυνάμεων. Η Vilma Espín πέθανε στις 18 Ιουνίου 2007 ; μια από τις κόρες και άλλοι συγγενείς του Ραούλ πιστεύεται ότι διαμένουν στην Ιταλία.
Σε μια συνέντευξη το 2006, ο Ραούλ Κάστρο σχολίασε μετά από ένα δημόσιο σχόλιό του : "Δεν είμαι συνηθισμένος στο να κάνω συχνές δημόσιες εμφανίσεις, εκτός από όταν αυτό απαιτείται. Ήμουν πάντα διακριτικός, αυτός είναι ο χαρακτήρας μου, και να ξεκαθαρίσω ότι σκέφτομαι να συνεχίσω αυτόν τον τρόπο ζωής".
Σε μια συνέντευξη με τον ηθοποιό Σον Πεν, ο Ραούλ Κάστρο περιγράφηκε ως ένας "θερμός, ανοιχτός, με ενέργεια άνθρωπος".
Μετά από μια συνάντηση με τον  Πάπα Φραγκίσκο στην Πόλη του Βατικανού στις 10 Μαΐου 2015, ο Κάστρο δήλωσε ότι σκεφτόταν να επιστρέψει στην ρωμαιοκαθολική εκκλησία. Δήλωσε σε μια τηλεοπτική εκπομπή, "Διαβάζω όλους τους λόγους του πάπα, τα σχόλιά του, και εάν ο πάπας συνεχίσει με αυτόν τον τρόπο, θα επιστρέψω στην ρωμαιοκαθολική εκκλησία. Δεν κάνω πλάκα." Ο πάπας επισκέφτηκε την Κούβα πριν την επίσκεψή του στις Ηνωμένες Πολιτείες τον Σεπτέμβριο του 2015.
