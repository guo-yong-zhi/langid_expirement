Ο Λιούβα Β΄, Liuva II, , γιος του Ρεκαρέδ Α΄ και πιθανώς της Μπάντο, ήταν Βησιγότθος βασιλιάς της Hispania, της Σεπτιμανίας και της Γαλικίας από το 601 έως το 603. Διαδέχτηκε το Ρεκαρέδ Α΄ σε ηλικία μόλις 18 ετών.  2 
Την άνοιξη του 602 ο Βησιγότθος Βιτέριχ, ένας από τους συνωμότες με τον Σούννα της Μέριδα για την επανίδρυση του Αρειανισμού το 589, έλαβε τη διοίκηση του στρατού για να απωθήσει τους Βυζαντινούς. Από τη θέση της εξουσίας του στην κεφαλή του στρατού, περιστοιχίστηκε από ανθρώπους της εμπιστοσύνης του. Όταν ήρθε η ώρα να εκδιώξουν τους Βυζαντινούς, ο Βιτέριχ χρησιμοποίησε τα στρατεύματά του για να χτυπήσει τον βασιλιά την άνοιξη του 603. Εισβάλλοντας στο βασιλικό παλάτι και καθαιρώντας τον νεαρό βασιλιά, βασίστηκε στην υποστήριξη μίας φατρίας ευγενών, που ήταν σε αντίθεση με τη δυναστεία τού Λεοβιγέλδ. Ο Βιτέριχ έκοψε το δεξί χέρι του βασιλιά, τιμωρία που τον εμπόδιζε να μείνει βασιλιάς, και αργότερα έβαλε να τον καταδικάσουν σε θάνατο και να τον εκτελέσουν το καλοκαίρι του 603  3 
