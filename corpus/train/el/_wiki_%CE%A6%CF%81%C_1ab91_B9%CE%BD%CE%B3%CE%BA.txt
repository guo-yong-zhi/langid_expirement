Ο Φρίντριχ φον Άμερλινγκ  ήταν σημαντικός Αυστριακός ζωγράφος του 19ου αιώνα που ασχολήθηκε κυρίως με την προσωπογραφία 3 .
Γεννήθηκε το 1803 στη Βιέννη και ήταν γιος χρυσοχόου. Σπούδασε αρχικά στην ακαδημία της Βιέννης  και έπειτα για μια διετία στην αντίστοιχη της Πράγας, ενώ από το 1827 ως το 1828 έζησε στο Λονδίνο 4  όπου ήταν μαθητής του Άγγλου προσωπογράφου Τόμας Λόρενς, με τον οποίο συνδέθηκε φιλικά 5  6 . Επιστρέφοντας, το 1830 στη Βιέννη διετέλεσε βασικός ζωγράφος της αυτοκρατορικής αυστροουγγρικής αυλής για σαράντα χρόνια δημιουργώντας περισσότερους από χίλιους πίνακες και παράλληλα υπήρξε εξαιρετικά περιζήτητος στους κόλπους της βιεννέζικης κοινωνίας 3  5 . Απεβίωσε το 1887 στη Βιέννη.
Ο Άμερλινγκ ασχολήθηκε κατά κύριο λόγο με την προσωπογραφία και κινήθηκε περισσότερο στο ρεύμα του ρεαλισμού 5 , ενώ η τεχνική του είναι επηρεασμένη από τους Λόρενς και Ρέινολντς 3 . Γνωστότερο έργο του είναι το πορτραίτο του αυτοκράτορα Φραγκίσκου Α´ της Αυστρίας 5 .
Οδαλίσκη .
Πορτραίτο του αυτοκράτορα Φραγκίσκου Α΄.
Κορίτσι που διαβάζει .
Πορτραίτο του Αντρέας Άμερλινγκ .
Αυτοπροσωπογραφία .
