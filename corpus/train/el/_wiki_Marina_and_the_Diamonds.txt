Η Μαρίνα-Λαμπρινή Διαμάντη  γνωστή με το καλλιτεχνικό όνομα Μαρίνα και τα Διαμάντια , είναι Ουαλή - Ελληνίδα τραγουδίστρια, τραγουδοποιός, στιχουργός και παραγωγός.
Γεννήθηκε στο Brynmawr και μεγάλωσε στο κοντινό Pandy. Μετακόμισε στο Λονδίνο σε εφηβική ηλικία για να γίνει επαγγελματίας τραγουδίστρια, παρά το γεγονός ότι είχε μικρή επαγγελματική εμπειρία στη μουσική. Το 2009, ήρθε στο φως της δημοσιότητας κατακτώντας τη δεύτερη θέση στη λίστα Sound Of 2010 του BBC. Ο πρώτος της δίσκος, The Family Jewels , συνδυάζει τα μουσικά είδη indie pop και new wave. Ανέβηκε στο νούμερο πέντε των βρετανικών τσαρτ  και έγινε πλατινένιος από την British Phonographic Industry. Το δεύτερο τραγούδι του δίσκου, "Hollywood", έφτασε στον νούμερο 12 των βρετανικών τσαρτ .
Ο ακόλουθος δίσκος της, Electra Heart , είναι ένα concept album που έχει να κάνει με έναν ομώνυμο χαρακτήρα. Ενσωματώνει στοιχεία της ηλεκτρονικής ποπ  και οι παραγωγοί του είναι, μεταξύ άλλων, οι StarGate, Dr. Luke και Diplo. Ήταν το πρώτο της μουσικό έργο που έφτασε στο νούμερο ένα στο Ηνωμένο Βασίλειο, όπου και έγινε πλατινένιο, και το πρώτο single του δίσκου "Primadonna" είναι το κομμάτι που ανέβηκε γρηγορότερα στα βρετανικά τσαρτ , φτάνοντας στο νούμερο 11. Η Διαμάντη περιγράφει τον δίσκο Electra Heart ως "παιχνιδιάρικο" και θεωρεί ότι έγινε αποδεκτός καλύτερα στις Ηνωμένες Πολιτείες, καθώς σε κάποιους Βρετανούς φαν δεν άρεσε η αλλαγή στην μουσική της κατεύθυνση. 7  Το τραγούδι Electra Heart περιγράφει τον θάνατο του χαρακτήρα. Ο τρίτος δίσκος της Διαμάντη Froot , εμπνευσμένος από την synthpop, ήταν ο τρίτος της τραγουδίστριας που μπήκε στα top ten άλμπουμ στο Ηνωμένο Βασίλειο, και το ντεμπούτο της στα top ten του αμερικανικού Billboard 200, όπου έφτασε στο νούμερο 8. Παράχθηκε ολοκληρωτικά από τη Διαμαντή και τον David Kosten και δέχθηκε επαίνους για τον συνεκτικό ήχο και τους συνεσταλμένους στίχους του. 8 
Η Διαμάντη έχει περιγράψει τον εαυτό της ως μια "καλλιτέχνη indie με ποπ στοιχεία" και συχνά αναλύει στοιχεία της ανθρώπινης συμπεριφοράς στη μουσική της. Επιπλέον, αναγνωρίζεται για τις ρετρό, σουρεαλιστικές και καρτουνίστικες στιλιστικές επιλογές της και έχει περιγραφεί ως μια καλλιτέχνης με εξαιρετικά αφοσιωμένους φαν  9  και σύμβολο της κοινότητας των ομοφυλόφιλων . 10 
