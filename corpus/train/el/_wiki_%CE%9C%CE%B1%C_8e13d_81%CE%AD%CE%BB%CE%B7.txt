Ο Μαγιότο  ντε Κοκαρέλη ή Μάιο ντε Κοκερέλ  ήταν Ισπανός τυχοδιώκτης, που χρημάτισε βάιλος στο Πριγκιπάτο της Αχαΐας.
Ήταν ένας από τους αρχηγούς των Ναβαρραίων, μισθοφορικού στρατού, που μισθώθηκε από τον Ιάκωβο των Μπω για να διεκδικήσει τα δικαιώματα του στο Πριγκιπάτο. Το 1381 η Ναβαρρική εταιρεία πέρασε από την Αττική στην Πελοπόννησο, κατέλαβαν την Βοστίτσα στην συνέχεια πήγαν στον Ζόγκλο όπου  κατέλαβαν και το Ναυαρίνο. Κερδίζοντας την υποστήριξη πολλών βαρώνων και ιπποτών του Πριγκιπάτου αναγνωρίστηκε ο Ιάκωβος των Μπω πρίγκιπας του.
Ο Ιάκωβος των Μπω τον διόρισε βάιλο του Πριγκιπάτου από το 1381 έως το 1386 που πέθανε και τον αντικατέστησε ο άλλος αρχηγός της Ναβαρρικής εταιρίας Πέτρος Μπόρντο του Σαν Σουπεράνο. Όταν έγινε βάιλος μοίρασε τα τιμάρια όσων ιπποτών ή βαρώνων δεν τους υποστήριξαν.
