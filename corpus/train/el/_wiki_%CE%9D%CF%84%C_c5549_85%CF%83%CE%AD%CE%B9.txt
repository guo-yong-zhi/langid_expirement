Ο Ντανιέλ Εντουσέι είναι Γκανέζος διεθνής ποδοσφαιριστής, γεννημένος στις 2 Σεπτεμβρίου του 1980. 
Διακρίνεται στη θέση του αριστερού αμυντικού ή του ανασταλτικού μέσου, με κύρια προσόντα τη μαχητικότητά του και το ισχυρό σουτ.
Η καριέρα του στις ελληνικές ομάδες ξεκίνησε από την ομάδα του Αθηναϊκού το 1999. Αγωνίστηκε με την ομάδα του Βύρωνα για δύο σεζόν στη Β' και την Α' εθνική κατηγορία και το καλοκαίρι του 2001 μεταπήδησε στον Εθνικό Αστέρα. Ένα χρόνο αργότερα υπέγραψε στο Αιγάλεω, όπου και αγωνίστηκε ως το 2008. Τη σεζόν 2008-09 αγωνίστηκε στο κυπριακό πρωτάθλημα με τη φανέλα του Εθνικού Άχνας.
Στο διάστημα 1998 - 2006, αγωνίστηκε 19 φορές στην εθνική ομάδα της πατρίδας του.
