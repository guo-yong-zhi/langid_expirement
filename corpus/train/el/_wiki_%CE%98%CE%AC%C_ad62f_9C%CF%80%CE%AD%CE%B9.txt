Το Θάντερ Μπέι  είναι πόλη και έδρα της Περιοχής Θάντερ Μπέι στο Οντάριο του Καναδά. Είναι ο πιο πυκνοκατοικημένος δήμος στο βορειοδυτικό Οντάριο και ο δεύτερος πολυπληθέστερος δήμος  στο Βόρειο Οντάριο. Βρίσκεται στη λίμνη Σουπίριορ και σύμφωνα με την Καναδική Απογραφή του 2006 είχε πληθυσμό 107.909 κατοίκων. Η μητροπολιτική περιοχή της απογραφής του Θάντερ Μπέι είχε πληθυσμό 121.621 κατοίκων και αποτελείται από την πόλη Θάντερ Μπέι, τους δήμους Όλιβερ Πέιπουντζ και Νήμπινγκ, τους δήμους Σούνια, Κόνμι, Ο'Κόννορ, και Γκίλλις, όπως και το Πρώτο Έθνος Φορτ Γουίλιαμ.
Ο ευρωπαϊκός οικισμός στην περιοχή ξεκίνησε στα τέλη του 17ου αιώνα με ένα γαλλικό φυλάκιο γουνεμπορίου στις όχθες του ποταμού Καμινίστικουα. 2  Αναπτύχθηκε σε έναν σημαντικό συγκοινωνιακό κόμβο με το λιμάνι του να αποτελεί σημαντικό σύνδεσμο για τη μεταφορά σιτηρών και άλλων προϊόντων από τον δυτικό Καναδά, μέσω των Μεγάλων Λιμνών και της πλωτής οδούς του Αγίου Λαυρεντίου, στην ανατολική ακτή. Η δασοκομία και η παραγωγή προϊόντων έπαιξαν σημαντικούς ρόλους στην οικονομία της πόλης. Έχει μειωθεί τα τελευταία χρόνια, αλλά έχει αντικατασταθεί από μια «οικονομία της γνώσης» που βασίζεται στην ιατρική έρευνα και την εκπαίδευση. Το Θάντερ Μπέι είναι ο τόπος του Τοπικού Ινστιτούτου Υγείας του Θάντερ Μπέι.
Η πόλη πήρε το όνομά της από τον τεράστιο κόλπο Θάντερ στην κεφαλή της λίμνης Σουπίριορ, γνωστή στους γαλλικούς χάρτες του 18ου αιώνα ως Baie du Tonnerre . 2  Η πόλη αναφέρεται συχνά ως «Lakehead»  ή «Canadian Lakehead», λόγω της θέσης της στο τέλος της ναυσιπλοΐας στις Μεγάλες Λίμνες στην καναδική πλευρά των συνόρων. 3 
Στο Θάντερ Μπέι υπάρχει ο Ιερός Ναός Αγίας Τριάδος, μιας Ελληνικής Ορθόδοξης Εκκλησίας που ιδρύθηκε το 1918, η οποία μετακόμισε στο σημερινό της κτίριο το 1991. Η εκκλησία δραστηριοποιείται στην παροχή μη κερδοσκοπικής στέγασης για άπορες οικογένειες.
