Η KFC είναι αλυσίδα εστιατορίων, γνωστή για το τηγανητό της κοτόπουλο. Ξεκίνησε από τον Κόλονελ Σάντερς στο Βόρειο Κόρμπιν του Κεντάκι των Ηνωμένων Πολιτειών το 1930, 1  ενώ η πρώτη δικαιόχρηση άνοιξε το 1952. 2  Έως το 1991 ήταν γνωστή ως Kentucky Fried Chicken, 3  ενώ από τότε καθιερώθηκε να αναφέρεται με το ακρωνύμιο της ονομασίας της. Η εταιρεία διαθέτει καταστήματα σε όλο τον κόσμο. Εκτός από κοτόπουλο, στα εστιατόρια πωλούνται επίσης σαλάτες, τηγανητές πατάτες, χάμπεργκερ κ.ά.
Η KFC έχει δεχτεί κριτική για την κατάσταση των πουλερικών, σύνδεση του φαγητού που σερβίρει με την παχυσαρκία και για την επίδρασή της στο περιβάλλον. 4  Στις ΗΠΑ κυρίως, έχουν κυκλοφορήσει διάφορες θεωρίες συνωμοσίας και αστικοί μύθοι σύμφωνα με τα οποία τα πουλερικά που χρησιμοποιούνται είναι γενετικά τροποποιημένα και φρικτώς παραμορφωμένα. 5 
Υπάρχουν υποκαταστήματα KFC στην Ασία, την Αφρική, την Ευρώπη, τη Μέση Ανατολή, τη Βόρεια Αμερική και την Ωκεανία. Στην Ελλάδα υπάρχουν οκτώ καταστήματα KFC.
