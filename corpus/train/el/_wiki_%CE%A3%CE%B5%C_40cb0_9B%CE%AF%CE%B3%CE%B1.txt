Η Σεγούντα Λίγα  είναι το δεύτερο επίπεδο ποδοσφαιρικών πρωταθλημάτων της Πορτογαλίας. Όταν η Πορτογαλική Ένωση Επαγγελματικού Ποδοσφαίρου ανέλαβε τον έλεγχο των δύο πρωταθλημάτων εθνικού επιπέδου το 1999, μετονομάστηκε σε Σεγκούντα Λίγκα. Την περίοδο 2005-06 άλλαξε το όνομα της σε Λίγκα ντε Όνρα. Επανήλθε στο όνομα Σεγκούντα Λίγκα στην αρχή της περιόδου 2012-13. Στο πρωτάθλημα συμμετέχουν 22 ομάδες. Μέχρι σήμερα το πρωτάθλημα έχουν κατακτήσει 17 διαφορετικές ομάδες.
Πριν το 1990, υπήρχε μόνο ένα επαγγελματικό, εθνικό πρωτάθλημα στην Πορτογαλία, η 'Πριμέιρα Ντιβιζάο. Οι τελευταίες ομάδες του πρωταθλήματος διαβαθμίζονταν στην Σεγκούντα Ντιβιζάο, ένα περιφερειακό πρωτάθλημα του οποίου οι κορυφαίες ομάδες προβιβάζονταν στην Πριμέιρα Ντιβιζάο. Από την περίοδο 1990-91 μια νέα επαγγελματική κατηγορίας δημιουργήθηκε, παίρνοντας το όνομα Σεγκούντα Ντιβιζάο ντε Όνρα, ενώ η προηγούμενη Σεγκούντα Ντιβιζάο έγινε το τρίτο επίπεδο του πρωταθλήματος και μετονομάστηκε σε Σεγκούντα Ντιβιζάο Β.
Το 1999 η Πορτογαλική Ένωση Επαγγελματικού Ποδοσφαίρου πήρε τον έλεγχο των δύο πρωταθλημάτων εθνικού επιπέδου και μετονόμασε το πρωτάθλημα σε Σεγκούντα Λίγκα και η Σεγκούντα Ντιβιζάο Β επανήλθε στο αρχικό της όνομα Σεγκούντα Ντιβιζάο.
Από την περίοδο 2012-13 συμμετέχουν 22 ομάδες στο πρωτάθλημα, ενώ την περασμένη σεζόν συμμετείχαν 16 ομάδες. Κατά τη διάρκεια της σεζόν, κάθε ομάδα αγωνίζεται με τις άλλες ομάδες δύο φορές, μία φορά στην έδρα της και μία φορά στην έδρα του αντιπάλου, δίνοντας συνολικά 42 αγώνες. Στο τέλος κάθε περιόδου, οι δύο πρώτες ομάδες προβιβάζονται στην Πριμέιρα Λίγκα και οι τρεις τελευταίες ομάδα υποβιβάζονται στο πρωτάθλημα Campeonato Nacional de Seniores.
Στο πρωτάθλημα συμμετέχουν και οι ομάδες «Β». Οι ομάδες αυτές δεν μπορούν να προβιβαστούν στην Πριμέιρα Λίγκα , αλλά μπορούν να υποβιβαστούν εάν στο τέλος της περιόδους πάρουν μία από τις 3 τελευταίες θέσεις ή αν η κύρια ομάδα υποβιβαστεί από την Πριμέιρα Λίγκα στην Σεγκούντα Λίγκα.
Για σκοπούς τυποποίησης, η νίκη ανταμείβεται με τρίτους βαθμούς για όλες τις ομάδες.
