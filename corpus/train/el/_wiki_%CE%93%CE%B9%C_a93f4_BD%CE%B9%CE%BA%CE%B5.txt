Ο Γιαν φαν Ντόρνικε (φλαμανδικά: Jan van Dornicke) ήταν Φλαμανδός ζωγράφος, ο οποίος γεννήθηκε περί το 1470 (πιθανόν στην Τουρναί, όπως μαρτυρεί το επώνυμό του 4 ( και απεβίωσε περί το 1527. Το μικρό του όνομα αναγράφεται ορισμένες φορές ως Janssone και το επώνυμό του ως van Doornik ή van Dornick. Δραστηριοποιήθηκε στην Αμβέρσα από το 1509 ως το 1525. Οι πίνακές του στυλιστικά κατατάσσονται στην τεχνοτροπία του μανιερισμού της Αμβέρσας. Πιθανόν να είναι το ίδιο πρόσωπο με τον ζωγράφο που αναφέρεται ως "Δάσκαλος του 1518" (Master of 1518). Αυτός ο Γιαν φαν Ντόρνικε δεν πρέπει να συγχέεται με τον ομώνυμο Ολλανδό καλλιτέχνη του 18ου αιώνα.
