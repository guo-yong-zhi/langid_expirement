Ο Κόλπος της Μανφρεντόνια  είναι ένας κόλπος στην ανατολική ακτή της Ιταλίας 1 , στη νότια Αδριατική Θάλασσα. Σχηματίζεται από το νότιο μέρος της χερσονήσου Γκαργκάνο προς βορρά και την ακτή της Απουλίας προς νότο. Αρκετά ποτάμια εκβάλλουν στον Κόλπο της Μανφρεντόνια, μεταξύ των οποίων ο Καραπέλλε και ο Τσερβάρο. Ο κόλπος πήρε το όνομά του από την παραλιακή πόλη Μανφρεντόνια, που είναι κτισμένη στον μυχό του, βόρεια από τα ερείπια της αρχαίας πόλεως Σίποντο. Σε άλλα μέρη οι ακτές του κόλπου είναι βαλτώδεις, σχηματίζοντας και αλυκές, όπως τη Σαλίνε ντι Μαργκερίτα ντι Σαβοΐα, που είναι υγροβιότοπος της Συμβάσεως Ραμσάρ.
