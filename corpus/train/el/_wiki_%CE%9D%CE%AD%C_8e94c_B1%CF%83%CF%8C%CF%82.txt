Η Νέα Σινασός είναι χωριό το οποίο διοικητικά υπάγεται στον Δήμο Ιστιαίας-Αιδηψού. Σύμφωνα με την απογραφή του 2011, έχει 565 κατοίκους.
Βρίσκεται 2 χιλιόμετρα ανατολικά της Ιστιαίας, κτισμένη επάνω σε δυο λόφους, σε υψόμετρο 60 μέτρων.
Η Νέα Σινασός δημιουργήθηκε από πρόσφυγες από την Σινασό, περιοχή της Καππαδοκίας, οι οποίοι ήρθαν στην Ελλάδα μετά την Μικρασιατική Καταστροφή το 1922. Στη θέση που εγκατασταθήκαν υπήρχε ο μικρός οικισμός Βιστρίτσα, στον οποίο έμεναν εργάτες  που δούλευαν στο μεγάλο τσιφλίκι της περιοχής.
