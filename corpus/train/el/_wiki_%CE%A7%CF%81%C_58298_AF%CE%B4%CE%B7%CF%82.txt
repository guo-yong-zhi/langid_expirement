Ο Χρήστος Ιντζίδης  είναι Έλληνας ποδοσφαιριστής, ο οποίος αγωνίζεται για τον Απόλλωνα Πόντου της Super League 2.
Ο Ιντζίδης ξεκίνησε να παίζει από τις ακαδημίες της Ηλιούπολης και μεταγράφηκε στον ΠΑΟΚ σε ηλικία εννέα ετών. Παρέμεινε στα τμήματα υποδομής του "δικεφάλου" μέχρι το 2012, όταν αποφασίστηκε να συνεχίσει στην ανδρική ομάδα του συλλόγου. 1  Αγωνίστηκε σε πέντε αγώνες πρωταθλήματος, ενώ έκανε το ντεμπούτο του στον ευρωπαϊκό αγώνα κατά της Μπνέι Γεχούντα, αντικαθιστώντας τον Γιώργο Κατσικά. 2 
Το καλοκαίρι του 2013, δόθηκε δανεικός στην ομάδα του Πλατανιά, 3  όπου παρέμεινε μέχρι τον Ιανουάριο του 2014 όταν δόθηκε εκ νέου δανεικός στην ομάδα του Λεβαδειακού. 4 
Τον Σεπτέμβριο του 2014, συμφώνησε με την ομάδα του Απόλλωνα Λεμεσού, όπου παρέμεινε μέχρι τις αρχές του 2015, χωρίς να συμμετάσχει σε αγώνα πρωταθλήματος. 5  Συνέχισε στον Ολυμπιακό Βόλου, αγωνιζόμενος σε επτά παιχνίδια της Football League. 6 
Το καλοκαίρι του 2015, συμφώνησε με την ομάδα της Παναχαϊκής, 7  αλλά πριν συμμετάσχει σε κάποιο αγώνα, μεταγράφηκε στην ομάδα του Άρη τον Οκτώβριο του ίδιου έτους. 8  Στα τέλη Ιουλίου του 2016, υπέγραψε συμβόλαιο συνεργασίας με τους "κίτρινους" για δύο ακόμη χρόνια. 9  Τον Μάρτιο του 2017 αποχώρησε από τον Άρη ενώ το καλοκαίρι του 2017 υπέγραψε στον Παναιγιάλειο. Τον Νοέμβριο του 2017 όμως, αποχώρησε και από τον Παναιγιάλειο.
