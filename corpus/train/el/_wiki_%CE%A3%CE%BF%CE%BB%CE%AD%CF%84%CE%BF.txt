Συντεταγμένες: 40°11′15.80″N 18°12′26.50″E  /  40.1877222°N 18.2073611°E  / 40.1877222; 18.2073611
Το Σολέτο  είναι πόλη και δήμος στην επαρχία Λέτσε, Απουλία, στη νότια Ιταλία. Το 2021 είχε 5.222 κατοίκους. Το Σολέτο είναι ένας από τους δήμους της Γκρέτσια Σαλεντίνα, όπου ομιλείται η κατωιταλική διάλεκτος . 
Στο Σολέτο κατά την αρχαιότητα κατοικούσαν οι Μεσσάπιοι. Το 2003 ανακαλύφθηκε θραύσμα αγγείου  με χάρτη της περιοχής, που χρονολογήθηκε στο 500 π.Χ., 2  όμως η αυθεντικότητά του έχει αμφισβητηθεί. 3  Ελληνόφωνοι πληθυσμοί εγκαταστάθηκαν στην περιοχή κατά το τέλος της αρχαιότητας , μεταφέροντας τον ελληνικό και βυζαντινό πολιτισμό. Μετά την κατάκτηση του Σαλέντο από τους Νορμανδούς πέρασε στον οίκο του Ανζού και το Σολέτο ορίστηκε έδρα του κόμη. Το Σολέτο γνώρισε περίοδο πολιτιστικής ακμής τον 14ο και 15ο αιώνα, η οποία διακόπηκε με τη δολοφονία του κόμη του Σολέτο το 1463. 4 
Στο Σολέτο βρίσκεται η ρωμανικού ρυθμού εκκλησία του Αγίου Στεφάνου, με τοιχογραφίες βυζαντινού ρυθμού του 14ου αιώνα, παρόμοιες με τις τοιχογραφίες στο παρεκκλήσι του αγίου Στεφάνου στο Βάστε. Το περίτεχνα διακοσμημένο καμπαναριό του πρώην καθεδρικού του Σολέτο χρονολογείται από το 1397. 5 
