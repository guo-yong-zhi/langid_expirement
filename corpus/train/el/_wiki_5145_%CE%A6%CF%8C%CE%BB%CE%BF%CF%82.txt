Ο 5145 Φόλος είναι ένας αστεροειδής που ανήκει στην κατηγορία των Κενταύρων. Η τροχιά του είναι έκκεντρη, με το περιήλιο να είναι λιγότερο από αυτό του Κρόνου και το αφήλιο μεγαλύτερο από αυτό του Ποσειδώνα. Από το 764 π.Χ. δεν έχε μία ορισμένη αστρονομική μονάδα, κάτι που συμβαίνει μέχρι το 5290. Πιστεύεται πως ο Φόλος ήταν ένα αντικείμενο της Ζώνης του Κάιπερ.
Ανακαλύφθηκε από τον Ντέιβιντ Ραμπίνοβιτς στις 9 Ιανουαρίου 1992, στα πλαίσια του προγράμματος του Πανεπιστημίου της Αριζόνα Spacewatch, και πήρε το όνομά του από τον κένταυρο Φόλο, αδελφό του Χείρωνα από τον οποίο έχει πάρει το όνομά του ο αστεροειδής 2060 Χείρων. Το προσωρινό του όνομα ήταν 1992 AD.
Ο 5145 Φόλος ήταν ο δεύτερος αστεροειδής κένταυρος που ανακαλύφθηκε και γρήγορα παρατήρησαν πως το χρώμα του ήταν κόκκινο, κάτι που του έδωσε το ψευδώνυμο «Big Red» . Το χρώμα εικάζεται πως προέρχεται από οργανικές ενώσεις στην επιφάνειά του. Η σύνθεση της επιφάνειάς του έχει υπολογιστεί από το φάσμα συντελεστή ανάκλασης, χρησιμοποιώντας δύο διαχωρισμένα συστατικά  1  2 : σκούρος άμορφος άνθρακας και ένα μείγμα πάγου ύδατος, πάγου μεθανόλης, ολιβίνη, και σύνθετων οργανικών ενώσεων . Το τμήμα του σκούρου άνθρακα χρησιμοποιήθηκε για να ταιριάξει με την χαμηλή λευκαύγεια του αστεροειδή.
Αντίθετα με τον 2060 Χείρων, δεν έχει δείξει σημάδια δραστηριότητας ως κομήτης.
Η διάμετρός του εκτιμάται πως είναι 185 ± 16 χλμ. 
