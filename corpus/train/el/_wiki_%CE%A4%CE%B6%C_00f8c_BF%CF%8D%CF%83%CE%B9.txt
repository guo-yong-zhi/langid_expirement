Ο Τζέιμς Άνταμ ή Τζιμ Μπελούσι  είναι Αμερικανός ηθοποιός, κωμικός, τραγουδιστής και μουσικός. Είναι ο μικρότερος αδερφός του κωμικού ηθοποιού Τζον Μπελούσι.
Ο Μπελούσι γεννήθηκε στο Σικάγο, της πολιτείας Ιλινόις. Είναι γιος της  Άγκνες Μπελούσι , αλβανικής καταγωγής και του Άνταμ Μπελούσι, ενός Αλβανού μετανάστη και ιδιοκτήτη εστιατορίου, ο οποίος άφησε το χωριό Qytezë, το 1934 σε ηλικία 16 ετών. Ο Τζιμ μεγάλωσε σε ένα προάστιο του Σικάγο, μαζί με τα άλλα τρία του αδέρφια: Τον μεγαλύτερο Τζον, την αδερφή του Μάριαν και τον μικρότερο αδερφό του Μπίλλυ. Ο Τζιμ Μπελούσι αποφοίτησε από το Κεντρικό Λύκειο Γουίτον, ύστερα φοίτησε στο Κολλέγιο του ΝτουΠέιτζ και αποφοίτησε τελικά από το Νότιο Πανεπιστήμιο Κάρμπονντέιλ του Ιλινόις, απ' όπου και πήρε πτυχίο στην Ομιλία και τις Θεατρικές Τέχνες.
Ο Μπελούσι έχει παντρευτεί 3 φορές και έχει 3 παιδιά.Παντρεύτηκε την Σάντρα Ντέιβενπορτ , στις 17 Μαΐου του 1980 και έκαναν ένα γιο, τον Ρόμπερτ Τζέιμς.Ο γάμος του με τη δεύτερη γυναίκα του, Μάριορι Μπράνσφιλντ  διήρκησε 2 χρόνια, από το 1990-1992.Από το Μάιο του 1998 είναι παντρεμένος με την Τζέννιφερ Σλόαν  και έχουν μια κόρη, την Τζάμισον Μπλες, γεννημένη στις 28 Ιουλίου του 1999 και ένα γιο, τον Τζάρεντ Τζέιμς, γεννημένος στις 8 Φεβρουαρίου του 2002.Ζουν στο Μπρέντγουντ, Λος Άντζελες.
Ο Μπελούσι είναι στενά συνδεδεμένος με την Αλβανική του κληρονομιά και πρόσφατα παρέλαβε τιμητική αλβανική υπηκοότητα από τον Πρόεδρο της Αλβανίας, Μπαμίρ Τόπι . Είναι επίσης μεγάλος οπαδός των Σικάγο Μπλάκχοκς , Σικάγο Μπέαρς , Σικάγο Κάμπς  και του Σικάγο Φάιερ Σόκκερ Κλαμπ .
