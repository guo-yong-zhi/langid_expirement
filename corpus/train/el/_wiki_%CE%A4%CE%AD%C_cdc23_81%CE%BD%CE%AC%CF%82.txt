Ο Αριστοτέλης "Τέλης" Τουρνάς, Πάτρα ? - Πάτρα 14 Οκτωβρίου 1920 1 , ήταν Έλληνας δημοσιογράφος και θεατρικός συγγραφέας. Ήταν δημοσιογράφος στον "Νεολόγο των Πατρών" κι έγραφε χρονογραφήματα 1 .
Γεννήθηκε στην Πάτρα κι είχε άλλα δύο αδέλφια τον Τάκη και την Μαριγώ 2 . Τον Φεβρουάριο του 1900 προσλήφθηκε στον Νεολόγο και παρέμεινε εκεί έως τον Οκτώβριο του 1920 που πέθανε 1 . Είχε συνεργαστεί στο "Πατραϊκόν ημερολόγιον του 1906", στο "Ακαδημαϊκόν ημερολόγιον του 1918" και στο ""Παναχαϊκόν ημερολόγιον του 1912" 3 . Επίσης έγραφε και στο φιλολογικό περιοδικό Ελικών.
Σε συνεργασία με τον Μάκη Αθανασίου, από το 1910 έως το 1920, έγραψε έξι  επιθεωρήσεις για το θέατρο που ανέβηκαν όλες στη σκηνή από θιάσους 4 . Από τις επιθεωρήσεις αυτές σήμερα διασώζεται μόνο η πρώτη και τμήματα, κυρίως τραγούδια, των υπολοίπων αφού καταστράφηκαν στην κατοχή 4 . Η πρώτη επιθεώρηση ανέβηκε πρώτη φορά το 1912 από τον θίασο της Β. Στεφάνου, η δεύτερη το 1914 ανέβηκε από τον θίασο του Ν. Πλέσα, η τρίτη ανέβηκε πρώτη φορά το 1915 4  5 . Η τέταρτη επιθεώρηση ανέβηκε πρώτη φορά τον Φεβρουάριο του 1916 από τον θίασο του Ν. Πλέσα, η πέμπτη ανέβηκε από τον θίασο της Ένκελ τον Αύγουστο του 1918, και η έκτη, ενώ είχε απεβιώσει ο Τουρνάς, τον Δεκέμβριο του 1920 από τον θίασο Παντόπολου 4  5 .
Απεβίωσε σε νεαρή ηλικία μετά από βαριά ασθένεια. 5 
