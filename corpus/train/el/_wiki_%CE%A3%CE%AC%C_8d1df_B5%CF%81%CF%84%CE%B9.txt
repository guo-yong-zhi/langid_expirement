Η Σάνεν Ντόχερτι  είναι Αμερικανίδα ηθοποιός, περισσότερο γνωστή για τη συμμετοχή της στις αμερικανικές τηλεοπτικές σειρές Χτυποκάρδια στο Μπέβερλι Χιλς  στο ρόλο της Μπρέντα Γουόλς και Οι Μάγισσες  στον ρόλο της Πρου Χάλιγουελ.
Η Σάνεν Ντόχερτι γεννήθηκε στο Μέμφις του Τενεσί στις ΗΠΑ. Η μητέρα της Ρόζα ήταν ιδιοκτήτρια ενός κέντρου αισθητικής ενώ ο πατέρας της Τομ ήταν σύμβουλος υποθηκών. Έχει ρίζες Ιρλανδοκαθολικές, 2  παρ' όλα αυτά όμως, μεγάλωσε με τη θρησκεία της μητέρας της, δηλαδή την Προτεσταντική. 3  Στην ηλικία των εφτά ετών  η οικογένειά της μετακόμισε στο Λος Άντζελες, όπου εκεί κατάλαβε πως ήθελε να γίνει ηθοποιός.
Στα πρώτα χρόνια της καριέρας της συμμετείχε σε πολλές σειρές, σε κάποιες από αυτές πρωταγωνίστησε σε κάποια επεισόδια, σε κάποιες άλλες έμεινε περισσότερο και σε άλλες έμεινε σε όλες τις σεζόν. Οι σημαντικότερες από αυτές είναι τα: Το Μικρό Σπίτι στο Λιβάδι, 4  Our House, Magnum, P.I. και η ταινία του 1988 Heathers.
Ένας από τους γνωστότερους ρόλους της ήταν αυτός της Μπρέντα Γουόλς στην αμερικανική σειρά Χτυποκάρδια στο Μπέβερλι Χιλς, για τον οποίο βραβεύτηκε και αναφέρθηκε σε πολλά περιοδικά. Μάλιστα στο Ε! κατατάχτηκε στην 10η θέση στο 50 Most Wicked Women of Prime Time. 5  Αργότερα αποχώρησε από την σειρά, στην οποία παρουσιάστηκε να φεύγει στο Λονδίνο για να σπουδάσει εκεί. Το 1998, ο Άαρον Σπέλινγκ, ο παραγωγός του Χτυποκάρδια στο Μπέβερλι Χιλς της ζήτησε να πρωταγωνιστήσει σε μια νέα τηλεοπτική σειρά με τον τίτλο Οι Μάγισσες. Το 2007, το AOL ονόμασε την Σάνεν την 10η καλύτερη μάγισσα που υπήρξε ποτέ στην τηλεόραση. 6 
Η Ντόχερτι συμμετείχε στο Scare Tactics ως παρουσιάστρια. Αργότερα έπαιξε στη σειρά North Shore . Η Σάνεν επίσης προώθησε και πρωταγωνίστησε στο δικό της ριάλιτι show: Breaking Up With Shannen Doherty το 2006. Το 2007 έπαιξε σε δύο ταινίες: Kiss Me Deadly: A Jacob Keane Assignment και Christmas Caper. Το 2008 εμφανίστηκε στη σουηδική εκπομπή High Chaparall στο δεύτερο επεισόδιο του 4ου κύκλου. Αργότερα συμμετείχε στο νέο Beverly Hills, 90210, το οποίο παρουσιάζει νέα επεισόδια της σειράς Χτυποκάρδια στο Μπέβερλι Χιλς. Για κάθε επεισόδιο θα έδειχνε πάλι τον παλιό της χαρακτήρα  και θα έπαιρνε $40,000–50,000. 7  Εμφανίστηκε επίσης στην ταινία The Lost Treasure of the Grand Canyon. Στις 22 Μαρτίου 2010 συμμετείχε στη δέκατη σεζόν της εκπομπής Dancing with The Stars.
Η Ντόχερτι παντρεύτηκε για μικρό χρονικό διάστημα τον Άσλεϊ Χάμιλτον. 8  Επίσης υπήρξε σύζυγος του Ρικ Σάλομον και ήταν για μικρή περίοδο αρραβωνιασμένη με τον Τζουντ Νέλσον. 9  Στις 15 Οκτωβρίου του 2011, παντρεύτηκε τον Κερτ Ισβαριένκο στο Μαλιμπού. 10 
Το 1999, η Ντόχερτι αποκάλυψε ότι έχει διαγνωστεί με τη Νόσο του Κρον. 11 
Το Μάρτιο του 2015, διαγνώστηκε με καρκίνο του μαστού, ο οποίος επεκτάθηκε στους λεμφαδένες. 12  Τον Φεβρουάριο του 2016, η Ντόχερτι αποκάλυψε ότι παίρνει αντιιστρογονική θεραπεία ώστε να συρρικνωθεί ο όγκος και να μπορέσει να γίνει θεραπεία με ογκεκτομή, παρά με μαστεκτομή. 13 
Λόγω της παρουσίας πολλαπλών όγκων, δεν ήταν δυνατή η ογκεκτομή και έτσι προχώρησε σε μονόπλευρη μαστεκτομή τον Μάιο του 2016. 14  Με την εγχείρηση αποκαλύφθηκε κάποια καρκινικά κύτταρα μπορεί να έχουν εξαπλωθεί πέρα από τους λεμφαδένες. 14  Επειδή ο καρκίνος ήταν πιο προχωρημένος απ' ότι θεωρούνταν, η Ντόχερτι έκανε χημειοθεραπεία και ραδιοθεραπεία μετά την επέμβαση. 14  Στις 29 Απριλίου του 2017, η Ντόχερτι αποκάλυψε ότι ο καρκίνος της άρχισε να υποχωρεί.
Στις 4 Φεβρουαρίου του 2020, η Ντόχερτι ανακοίνωσε ότι ο καρκίνος της επέστρεψε πριν ένα χρόνο και ότι είναι στο τέταρτο στάδιο. 15  16 
Τον Οκτώβριο του 2012, έκανε μια αναφορά σχετικά με τη θεραπεία της κατά τη διάρκεια μιας συνέντευξης στον Τζούτζου Τσανγκ του ABC News. 17 
Τον Ιούνιου του 2023, ανακοίνωσε ότι ο καρκίνος της έκανε μετάσταση στον εγκέφαλό της και ότι κάνει ραδιοθεραπείες. 18  19 
