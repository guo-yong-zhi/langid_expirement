Ο  Ζορζέ Λόπεζ Μπομ Ζεσούς , επίσης γνωστός ως JBJ, είναι γλωσσολόγος και πολιτικός από το Σάο Τομέ. Είναι ο 17ος πρωθυπουργός του Σάο Τομέ και Πρίνσιπε. Μέλος του Κινήματος για την Απελευθέρωση του Σάο Τομέ και Πρίνσιπε/Σοσιαλδημοκρατικό Κόμμα , ήταν αρχηγός της αντιπολίτευσης προς τον Πατρίς Τροβοάντα   και έγινε πρωθυπουργός της χώρας του, στις 3 Δεκεμβρίου του 2018 και παρέμεινε στην πρωθυπουργία έως τις 10 Νοεμβρίου 2022.
Γεννήθηκε στο Κονσεϊσάο  της επαρχίας Άκουα Γκράντε, στο Σάο Τομέ και Πρίνσιπε.
Στα νιάτα του, πήγε στην Ευρώπη, όπου αποφοίτησε με πτυχίο στη γαλλική και πορτογαλική λογοτεχνία, με μάστερ στην πορτογαλική γλώσσα και ειδίκευση στην αφρικανική λογοτεχνία από το Πανεπιστήμιο της Τουλούζης στη Γαλλία.
Στη Φιλοσοφική Σχολή του Πανεπιστημίου του Πόρτο ολοκλήρωσε την ειδίκευση στην παιδαγωγική της γαλλικής ως ξένης γλώσσας και την παιδαγωγική της πορτογαλικής γλώσσας. Είναι κάτοχος PhD στη Δημόσια Διοίκηση από το Πανεπιστήμιο του Σάο Τομέ και Πρίνσιπε.
Η επαγγελματική του σταδιοδρομία περιλαμβάνει τις θέσεις του συμβούλου του υπουργού Πολιτισμού και Πληροφόρησης, του Γενικού Διευθυντή της Εκπαίδευσης και της Κατάρτισης, του Γενικού Γραμματέα της Εθνικής Επιτροπής για την UNESCO, του Διευθυντή Εκπαιδευτικού Σχεδιασμού και  Καινοτομίας, του Διευθυντή της Εθνικής Βιβλιοθήκης του Σάο Τομέ και Πρίνσιπε, του Διευθυντή του Σχολείου της κατάρτισης των εκπαιδευτικών και Εκπαιδευτών  και του Προέδρου της Γαλλικής Συμμαχίας . Επίσης υπηρέτησε αρκετά χρόνια ως δάσκαλος. 4 
Μεταξύ του 2008 και του 2010, κατά την κυβέρνηση του Ραφαέλ Μπράνκο, ήταν υπουργός Παιδείας και Πολιτισμού και από το 2012 έως το 2014 υπηρέτησε ως υπουργός Παιδείας, Πολιτισμού και Επιστημών, υπό την κυβέρνηση του Γκαμπριέλ Κόστα.
Μέλος της Πολιτικής Επιτροπής του MLSTP-PSD από το 2006, ο Μπομ Ζεσούς εξελέγη αντιπρόεδρος του κόμματος το 2011, όταν ο Αουρέλιο Μάρτινς ήταν πρόεδρος. Με τους ισχυρισμούς ότι ο Μάρτινς προσέγγιζε την Ανεξάρτητη Δημοκρατική Δράση , το αντίπαλο κόμμα του MLSTP-PSD, ένα Γενικό Συνέδριο συγκλήθηκε το 2018, στο οποίο εξελέγη ομόφωνα, στη θέση του προέδρου του κόμματος. 5  Ως αγωνιστής και μέλος της ηγεσίας του Κινήματος για την Απελευθέρωση του Σάο Τομέ και Πρίνσιπε/Σοσιαλδημοκρατικό Κόμμα, έχει διατηρήσει πάντα μια διακριτική και διαλλακτική θέση. 6 
Θεωρούμενος ως μετριοπαθής κατά τη διάρκεια της προεκλογικής εκστρατείας, ο Ζορζέ Μπομ Ζεσούς έκανε την έκπληξη, καταφέρνοντας να βάλει το MLSTP-PSD στο κέντρο της διαφωνίας, σε σημείο που πολλοί θεώρησαν ότι η νίκη του κόμματος οφειλόταν κυρίως στην ηγεσία του. Το κόμμα του αναδείχθηκε ως το δεύτερο μεγαλύτερο στην εκλογική κούρσα.
Παρόλο που ήταν δεύτερο σε αριθμό εδρών στο εθνικό κοινοβούλιο, το MLSTP-PSD, καθώς και τα άλλα κόμματα που εξέλεξαν βουλευτές, απείλησαν να ανατρέψουν κάθε κυβέρνηση του ADI. Με το αδιέξοδο, το MLSTP-PSD άρχισε διαπραγματεύσεις με τις δυνάμεις των κομμάτων MDFM-PL, PCD-GR και UDD προκειμένου  να σχηματίσει νέα κυβέρνηση. Καθώς ένας τέτοιος συνασπισμός δεν είχε συμβεί πριν, ονομάστηκε "Santonsean geringonça", σε αναφορά στην "πορτογαλική geringonça" που χτίστηκε από τον Αντόνιο Κόστα.
Διορίστηκε πρωθυπουργός στις 30 Νοεμβρίου 2018, με διάταγμα του προέδρου Εβαρίστο Καρβάλιο, 7  αναλαμβάνοντας καθήκοντα στις 3 Δεκεμβρίου του 2018. Κατά τη διάρκεια της θητείας του, δήλωσε ότι ένας από τους κύριους αγώνες του είναι η καταπολέμηση της διαφθοράς. 8 
Μετά την εκλογή του, επανέλαβε ένα από τα χαρακτηριστικά του σε συλλαλητήρια, μιλώντας στην κρεολική Φορό , στην εναρκτήρια ομιλία του - ήταν η πρώτη φορά που έπραξε έτσι ο επικεφαλής της κυβέρνησης.
Είναι παντρεμένος με την Κλάρα Φερέιρα Μπομ Ζεσούς, με την οποία έχει 5 παιδιά.
