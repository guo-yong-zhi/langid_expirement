Ο Τιριδάτης Β΄ της Παρθίας συστάθηκε από τους Πάρθους εναντίον του Φραάτη Δ΄ περίπου το 32 π.Χ., αλλά εκδιώχθηκε, όταν ο Φραάτης Δ΄ επέστρεψε με τη βοήθεια των Σκυθών. Ο Τιριδάτης Β΄ κατέφυγε στη Συρία, όπου ο Αύγουστος τού επέτρεψε να μείνει, αλλά αρνήθηκε να τον υποστηρίξει. 2 
Τα επόμενα χρόνια ο Τιριδάτης Β΄ εισέβαλε ξανά στην Παρθία. Μερικά νομίσματα, που χρονολογούνται από τον Μάρτιο και τον Μάιο του 26 π.Χ., με το όνομα ενός βασιλιά «Αρσάκη Φιλορωμαίου», τού ανήκουν· στο πίσω μέρος δείχνουν τον βασιλιά να κάθεται στον θρόνο, με την Τύχη να απλώνει ένα κλαδί φοίνικα προς το μέρος του. Σύντομα εκδιώχθηκε ξανά και έφερε έναν νεαρό γιο του Φραάτη Δ΄ στην Ισπανία στον Αύγουστο. Ο Αύγουστος έδωσε το αγόρι πίσω στον πατέρα του, αλλά αρνήθηκε να παραδώσει «τον δραπέτη σκλάβο Τιριδάτη». 2 
