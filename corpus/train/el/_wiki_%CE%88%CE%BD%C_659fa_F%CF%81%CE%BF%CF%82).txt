Ο Έντουαρντ Έλλις ο πρεσβύτερος , , ήταν Βρετανός έμπορος και πολιτικός. Διετέλεσε διευθυντής της “Εταιρείας του Κόλπου Χάντσον”  και ο κινητήριος μοχλός, πίσω από το νομοσχέδιο για τη μεταρρύθμιση του 1832 .
Ο Εδουάρδος Έλλις γεννήθηκε στις 27 Σεπτέμβρη του 1783 στο Λονδίνο και ήταν γιος του Αλεξάνδρου Έλλις  και της Άννας Ράσελ . Το 1795 ο πατέρας του αγόρασε ένα ημι-φεουδαλικό τμήμα εδαφών στη περιοχή του Κεμπέκ στον Καναδά  , από τον Μισέλ Καρτιέ . Μικρότερος αδελφός του Εντουαρντ ήταν ο στρατηγός Ρόμπερτ Έλλις .
Σπούδασε στο Σχολείο του Γουίντσεστερ  και στο Κολλέγιο Μάρισκαλ , στο Αμπερντήν.
Έγινε συνέταιρος στην εταιρεία Phyn, Ellices and Inglis, η οποία είχε ενδιαφέροντα για την "Εταιρεία ΧΥ"  του Καναδά. Είχε αποσταλεί στον Καναδά το 1803 και το 1804 παρευρέθηκε στην ένωση των δύο αυτών εταιρειών. Εταιρείες. Στη συνέχεια έγινε εταίρος στην Βορειοδυτική εταιρεία,  και κατά τη διάρκεια του αγώνα που έκανε ο Τόμας Ντάγκλας  διαδραμάτισε σημαντικό ρόλο. 
Ο ίδιος ασχολήθηκε με το εμπόριο γούνας από το 1803 με αποτέλεσμα να αποκτήσει το παρατσούκλι του, η «αρκούδα». 
Στις 30 Οκτωβρίου 1809 παντρεύτηκε την Χάννε Αλθαία Μπέτεσγορθ , το γένος Γκρέι , κόρη του Τσαρλς Γκρέι  και χήρα του καπετάνιου Τζορτζ Έντμουντ Μπάϊρον Μπέτεσγορθ . Απέκτησε με αυτήν ένα γιο, που του έδωσε το ίδιο όνομα με αυτόν, τον  Έντουαρντ Έλλις, τον νεώτερο.
Το 1820, δραστηριοποιήθηκε μαζί με τους αδελφούς Γουίλιαμ Μακ Γκιλιβράϊ  και Σάϊμον Μακ Γκιλιβράϊ , για την επίτευξη της ένωσης των εταιρειών  “North West Company“  και “Hudson's Bay Company”  και παρευρισκόταν όταν ξεκίνησαν οι σχετικές διαπραγματεύσεις. Θεωρείται ως ο βασικός παράγοντας, ο οποίος δημιούργησε το αμάλγαμα της ανάμειξης των εταιρειών “North West”, “XY” και “Hudson's Bay Company” το 1821. Αργότερα έγινε αναπληρωτής διευθυντής και διευθυντής στην “Εταιρεία του Κόλπου Χάντσον”. 
Υπήρξε επίσης βουλευτής του  Κοινοβουλίου του Ηνωμένου Βασιλείου για το Κόβεντρι από το 1818-1826 και ξανά πάλι από το 1830 έως το 1863. 10   
Διετέλεσε Υπουργός Οικονομικών  και δεύτερος στην ιεραρχία της κυβέρνησης του στην κυβέρνηση του λόρδου Τσαρλς Γκρέι  και υπουργός Πολέμου , μεταξύ 1833 και 1834, διάστημα κατά το οποίο πρότεινε ότι οι διορισμοί στο στρατό θα πρέπει να γίνονται απευθείας από το υπουργείο του. Ίδρυσε τη Μεταρρυθμιστική Λέσχη ή Λέσχη των Μεταρρυθμιστών το 1836 και υποστήριξε τον Πάλμερστον ως πρωθυπουργό. Ορκίστηκε στο Μυστικό Συμβούλιο  το 1833. Το 1836 προέτρεψε, σε ιδιωτικό επίπεδο, τη γαλλική κυβέρνηση να στείλει στρατεύματα στην Ισπανία.
Ο Έντουαρντ Έλλις υπήρξε επίσης μέλος της Φιλελληνικής Επιτροπής του Λονδίνου , η οποία ήταν κίνηση φιλελλήνων, που συστάθηκε, τον Μάρτιο του 1823 με κύριο σκοπό την υποστήριξη της ελληνικής Επανάστασης. 11  12 
Το 1843, παντρεύτηκε σε δεύτερο γάμο, την Άννα Αμέλια Λέστερ , το γένος Κέπελ , κόρης του Γουίλιαμ Κέπελ  και χήρας του Τόμας Κοκ , η οποία, όμως, απεβίωσε το επόμενο έτος. 
Ο μοναδικός του γιος ο  Έντουαρντ Έλλις ο νεώτερος  έγινε και αυτός μεταγενέστερα μέλος του Κοινοβουλίου. 
Ο δε αδελφός του Έντουαρντ Έλλις του γηραιότερου, ο στρατηγός Ρόμπερτ Έλλις  παντρεύτηκε την Ελίζα Κόρτνεϊ  και αργότερα, περί το 1880, ένας από τους εγγονούς τους έγινε κληρονόμος του γιου του, του Έντουαρντ Έλλις του νεώτερου. 
Στον Έντουαρντ Έλλις απονεμήθηκε τιμητικά τίτλος διδάκτορα DCL , από το Πανεπιστήμιο του Σαιντ Άντριους.  
Τα Νησιά Έλλις, πρώην μέρος της αποικίας “Gilbert and Ellice Islands” και τώρα το ανεξάρτητο έθνος του Τουβαλού, φέρουν το όνομά του. Ο αγροτικός δήμος Έλλις της επαρχίας Μανιτόμπα του Καναδά, ο εμπορικός σταθμός της “Εταιρείας του Κόλπου Χάντσον”, επονομαζόμενος και ως το Φρούριο Έλλις  και η λεωφόρος Έλλις  στο Γουίνιπεγκ 13  πήραν το όνομά τους, προς τιμήν του. 
