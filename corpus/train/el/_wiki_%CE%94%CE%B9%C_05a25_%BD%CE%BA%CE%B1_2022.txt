Οι Διαδηλώσεις στη Σρι Λάνκα 2022, στη Σρι Λάνκα αναφέρονται ως "Aragalaya"  που σημαίνει "Πάλη" 1  είναι μια σειρά από συνεχιζόμενες διαδηλώσεις στη Σρι Λάνκα από τον λοό και τα κόμματα της αντιπολίτευσης κατά της κυβέρνησης και του προέδρου, Γκοταμπάγια Ραγιαπάκσε, ο οποίος κατηγορείται για κακή διαχείριση της οικονομίας, απόρροια του υψηλού πληθωρισμού, καθημερινές διακοπές ρεύματος έως και 10 ώρες και έλλειψη καυσίμων και πολλών βασικών ειδών. Το βασικό αίτημα των διαδηλωτών είναι η παραίτηση της κυβερνήσεως. Παρά τη συμμετοχή της αντιπολίτευσης, οι περισσότεροι διαδηλωτές δεν συντάσσονται με κανένα πολιτικό κόμμα, και ορισμένοι έχουν εκφράσει ακόμη και δυσαρέσκεια με την τρέχουσα αντιπολίτευση. 2  Κυρίαρχο σύνθημα είναι το «Πήγαινε σπίτι, Γκότα». 3  Συμμετέχουν δάσκαλοι, φοιτητές, ιατροί, υγειονομικοί, αγρότες, δικηγόροι, ακτιβιστές, αθλητές, μηχανικού ακόμη και αστυνομικοί. Ορισμένες διαδηλώσεις πραγματοποιήθηκαν από άτομα με πολιτικές διασυνδέσεις και πολιτικά κόμματα, αλλά στη συνέχεια κατέρρευσαν λόγω έλλειψης υποστήριξης. Η νεολαία της Σρι Λάνκα έχει διαδραματίσει σημαντικό ρόλο στη διεξαγωγή διαμαρτυριών, φωνάζοντας συνθήματα όπως "Έχετε μπλέξει με τη λάθος γενιά" και "Μην παίζετε με το μέλλον μας". 4  5  6  7 
