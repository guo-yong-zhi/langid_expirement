Ο Κουάοαρ   είναι ένα μεγάλο ουράνιο σώμα της Ζώνη του Κάιπερ. Όταν ανακαλύφθηκε το 2002, ήταν το μεγαλύτερο μεταποσειδώνιο αντικείμενο.
Το 2004 το μέγεθος του Κουάοαρ υπολογίστηκε σε 1.260 ±190 χιλιόμετρα με βάση τη μέθοδο της απευθείας παρατήρησης. Όμως με βάση μετρήσεις στο υπέρυθρο από το διαστημικό τηλεσκόπιο Σπίτζερ, η διάμετρός του υπολογίστηκε στα περίπου 850 χιλιόμετρα, δηλαδή είναι μικρότερο από την Έριδα, τον Πλούτωνα, τον Μακεμάκε, τη Χαουμέια και τη Σέντνα, πιθανώς και από τον Όρκο.
Στις 4 Μαΐου του 2011 ο Κουάοαρ συσκοτίζεται με ένα αστέρι 16ου μεγέθους, η απόκρυψη αυτή έδειξε ότι έχει μέγεθος περίπου 1.170 χιλιόμετρα και ότι μάλλον έχει επίμηκες σχήμα. 8  Νέα μέτρηση από το διαστημικό τηλεσκόπιο Χέρσελ με αναθεωρημένα στοιχεία έδειξε ότι ο Κουάοαρ έχει διάμετρο 1.070 ± 38 χλμ.  3  και ο δορυφόρος του, Γουέιγοτ, 81 ± 11 χιλιόμετρα. Η μάζα του υπολογίζεται ότι είναι μεταξύ 1,4 ±0,1×1021 κιλά.
Η τροχιά του Κουάοαρ είναι σχεδόν κυκλική με μέση απόσταση από τον Ήλιο 6,5 δισεκατομμύρια χιλιόμετρα . Το αφήλιό του βρίσκεται 6,7 δισεκατομμύρια χιλιόμετρα  ενώ το περιήλιό του είναι 6,2 δισεκατομμύρια χιλιόμετρα  από τον Ήλιο. Η περιφορά του διαρκεί 286 γήινα χρόνια. Προς το παρόν είναι το πιο κοντινό μεγάλο αντικείμενο στον Πλούτωνα. Το 2008 ο Κουάοαρ βρισκόταν σε απόσταση 14 ΑΜ  από τον Πλούτωνα 9 .
Ο Κουάοαρ είναι ένα μετρίως κόκκινο αντικείμενο και πιστεύεται ότι αποτελείται πέτρωμα και πάγο. Πιστεύεται ότι πρόσφατα η θερμοκρασία έφτασε στους -160 °C. Αυτό είχε ως συνέπεια τη δημιουργία κρυσταλλικού πάγου. 10 . Επίσης υπάρχουν ίχνη  στερεού μεθανίου και στερεού αιθανίου 11 , τα οποία δημιουργούν ένα εκρηκτικό πάγο.
Στις 22 Φεβρουαρίου του 2007 ανακαλύφθηκε ένας δορυφόρος του Κουάοαρ, ο οποίος πήρε το όνομα Γουέιγοτ το 2009 12  και υπολογίζεται ότι έχει διάμετρο περίπου 80 χιλιομέτρων. Περιφέρεται σε απόσταση 14.500 χιλιομέτρων από τον Κουάοαρ με περίοδο περίπου 12 ημέρες 13 . Η προσωρινή του ονομασία ήταν S/2007  1.
Ερευνητές με τη βοήθεια του Μεγάλου Τηλεσκοπίου των Καναρίων στη Λα Πάλμα ανακάλυψαν το 2023 ότι υπάρχει ένα σύστημα δακτυλίων γύρω από τον νάνο πλανήτη Κουάοαρ. Οι μικροί και αχνοί δακτύλιοι του Κουάοαρ είναι μοναδικοί, γιατί βρίσκονται σε τροχιά γύρω του σε πολύ μεγαλύτερη απόσταση σε σχέση με τους δακτυλίους γύρω από τον Κρόνο. Οι δακτύλιοι στον Κουάοαρ απέχουν 4.100 χιλιόμετρα από το κέντρο του πλανήτη. 5  14 
