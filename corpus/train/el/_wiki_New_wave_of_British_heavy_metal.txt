Το μουσικό κίνημα New Wave of British Heavy Metal ξεκίνησε στα τέλη της δεκαετίας του '70 ως και τις αρχές της δεκαετίας του '80, όπου γνώρισε και μεγάλη εμπορική επιτυχία. Τα συγκροτήματα του είδους είχαν ως βασική επιρροή τα τρία μεγάλα συγκροτήματα του hard rock από τις αρχές της δεκαετίας του '70 , παραβλέποντας όμως τα μπλουζ και ανεβάζοντας την ταχύτητα της μουσικής τους. 
Το New Wave of British Heavy Metal ξεκίνησε στα τέλη της δεκαετίας του '70 ως και τις αρχές της δεκαετίας του '80. Πιο συγκεκριμένα, υπήρχαν συγκροτήματα που ανεπίσημα έπαιζαν αυτό το είδος σε τοπικές παμπ του Λονδίνου. Το 1975, σε μία από αυτές  διεξάχθηκε μια συναυλία με τα συγκροτήματα Iron Maiden, Angel Witch και Chariot, τρία από τα βασικότερα συγκροτήματα του είδους. Την συναυλία παρακολούθησε ένας δημοσιογράφος ο οποίος ενθουσιασμένος, μετά την λήξη της συναυλίας έγραψε σε μια εφημερίδα την επόμενη μέρα πως "A New Wave of British Heavy Metal is born today." 
Η φράση "New Wave of British Heavy Metal"  καθιερώθηκε ως το όνομα του καινούργιου είδους. Αυτό το καινούργιο είδος δημιούργησε με τη σειρά του πληθώρα συγκροτημάτων, οπαδών και φανατικών συλλεκτών. Το είδος γινόταν όλο και πιο δημοφιλές μέρα με την ημέρα. Πολύ συχνά διάφοροι ραδιοτηλεοπτικοί σταθμοί καλούσαν καινούργια συγκροτήματα για επίδειξη της μουσικής τους. Το είδος έγινε ένα είδος κινήματος, με τους ανθρώπους που το υποστήριζαν να δίνουν τον τρόπο ζωής και ντυσίματος στις μετέπειτα γενιές των οπαδών του χέβι μέταλ.
Η εμφάνιση ενός "headbanger"  συνήθως ήταν: μακρυά μαλλιά, κολλητό δερμάτινο τζιν παντελόνι και τζιν μπουφάν πάντα συνοδευόμενο από επιράμματα με σήματα συγκροτημάτων. Στις πρώτες ημέρες του είδους η ονομασία δεν ήταν ακριβώς όπως αναφέρεται στον τίτλο του λήμματος, αλλά NWOBHM. Ο λόγος ήταν ότι τα περισσότερα συγκροτήματα ήταν από το Νιούκασλ. Το συγκεκριμένο μουσικό είδος αποτέλεσε τη βάση για πολλές υποκατηγορίες του χέβι μέταλ οι οποίες εμφανίστηκαν αργότερα.
Οι πιο αντιπροσωπευτικοί δίσκοι του είδους είναι το ομώνυμο άλμπουμ των Angel Witch, το "Power and the Glory" των Saxon, το "Glory Road" των Gillan, το "See You in Hell" των Grim Reaper, το "Lightning to the Nations" των Diamond Head, το "High ‘N’ Dry" των Def Leppard, το "Ace of Spades" των Motörhead, το "The Nightcomers" των Holocaust, το "All for One" των Raven, το "Head On" των Samson, το "Wild Cat" των Tygers of Pan Tang και το ομώνυμο άλμπουμ των Iron Maiden.
