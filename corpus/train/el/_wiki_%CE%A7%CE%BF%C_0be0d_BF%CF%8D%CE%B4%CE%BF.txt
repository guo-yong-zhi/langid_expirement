Η Δόνια Χοσέφα "Πεπίτα" Πέτρα Φρανσίκσα δε Πάουλα δε Τούδο ι Καταλάν, Αλεμάνι ι Λουέσια, 1η Κόμισσα του Καστίγιο Φιέλ, 1η Υποκόμισσα του Ροκαφουέρτε  ήταν Ισπανίδα αριστοκράτισσα, Κυρία Επί Των Τιμών, μοντέλο τέχνης και ερωμένη του Ισπανού Πρωθυπουργού Μανουέλ δε Γκοδόϊ. 
Όταν ήταν μοντέλο είχε προταθεί για δύο πίνακες του Φρανθίσκο Γκόγια, La maja desnuda  και La maja vestida . 5 
Γεννήθηκε στις 19 Μαΐου 1779 στο Κάδιθ, και ήταν κόρη του Αντόνιο δε Τούδο ι Αλεμάνι και της Καταλίνα Καταλάν ι Λουέσια. Είχε δύο αδελφές την Μαγδαλένα και την Σοκόρο. Ο πατέρας της πέθανε όταν ήταν σε νεαρή ηλικία. Σε ηλικία δεκαέξι ετών η Πεπίτα μαζί με την μητέρα της και τις δύο αδελφές της, μετακόμισαν στο σπίτι του Μανουέλ δε Γκοδόϊ, ενός από τους ισχυρότερους άντρες στην Ισπανία. 
Το 1800 σε ηλικία εικοσιενός ετών έγινε ερωμένη του Μανουέλ δε Γκοδόϊ. Ωστόσο, η βασίλισσα της Ισπανίας, Μαρία Λουίζα, ανάγκασε τον Γκοδόϊ να παντρευτεί τη Μαρία Τερέσα των Βουρβόνων-Βαγιαμπρίγα, Κόμισσα του Σινσόν, έναν γάμο που ήταν ευνοϊκός για τον Γκοδόϊ και για κοινωνικούς λόγους. Ο γάμος όμως δεν τερμάτισε τη σχέση του Γκοδόϊ με την Πεπίτα. Το 1805, γέννησε έναν γιο, τον Μανουέλ, και το 1807, γέννησε έναν άλλο γιο, τον Λουίς.
Το 1807, υπό την επιρροή του Γκοδόϊ, ο Κάρολος Δ΄, έδωσε στην Πεπίτα τον τίτλο της Κόμισσας του Καστίγιο Φιέλ και της Υποκόμισσας του Ροκαφουέρτε. Όταν Μαρία Τερέσα πέθανε το 1828, ο Γκοδόϊ και η Πεπίτα μπορούσαν τελικά να παντρευτούν, παρά το γεγονός ότι είχαν παντρευτεί κρυφά πριν από χρόνια.
Μετακόμισαν στο Παρίσι το 1832 όπου ζούσαν σε κάπως περιορισμένες συνθήκες. Αργότερα, η Πεπίτα επέστρεψε στην Ισπανία με την ελπίδα να ανακτήσει τα οικογενειακά ακίνητα. Η Πεπίτα εκμυστηρεύτηκε σε έναν δημοσιογράφο ότι ο Γκοδόϊ γνώρισε μόνο μια αληθινή αγάπη: τη βασίλισσα Μαρία Λουίζα.
Πέθανε στις  Σεπτεμβρίου 1869 στη Μαδρίτη σε ηλικία 90 ετών. Είναι θαμμένη στο Κοιμητήριο του Αγίου Ισιδώρου στη Μαδρίτη.
Η Πεπίτα θεωρείται από πολλούς ιστορικούς το πρότυπο για ένα από τα πιο διαβόητα έργα του Φρανθίσκο Γκόγια, «Η Γυμνή Μάχα».
Ο συγγραφέας Σεφερίνο Παλένσια έγραψε ένα έργο που ονομάζεται "Πεπίτα Τούδο", προφανώς εμπνευσμένο από την ίδια την Πεπίτα και την δεκαετία 1930 η σύζυγος του Ισαμπέλ Ογιαρθάμπαλ Σμιθ πρωταγωνίστησε στην ομότιτλη ταινία.
Η Πεπίτα Τούδο ενσαρκώθηκε από την Πενέλοπε Κρουζ στην ταινία του 1999 Volavérunt.
Η Γυμνή Μάχα
Η Ντυμένη Μάχα
Πορτραίτο της Δόνιας Χοσέφα περίπου το 1810-1815
Πορτραίτο της Πεπίτας το 1813
