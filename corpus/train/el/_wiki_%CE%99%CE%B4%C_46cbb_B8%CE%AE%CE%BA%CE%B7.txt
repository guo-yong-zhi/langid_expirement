Αναφέρεται σε βιβλιοθήκες οποιουδήποτε μεγέθους για τη σύσταση και λειτουργία των οποίων δεν δαπανώνται δημόσια κεφάλαια. Συνήθως ανήκουν σε ιδιώτη ή σε οικογένεια για προσωπική χρήση και εκμετάλλευση ή σε ιδιωτική επιχείρηση ή ιδιωτικό οργανισμό. Οι ιδιώτες για να δηλώσουν την ιδιοκτησία των τεκμηρίων που κατέχουν αποδίδουν στο βιβλίο ένα διακριτικό  το οποίο μπορεί να είναι κάποια ανάγλυφη στάμπα, ένα γραμματόσημο ή μια αυτοκόλλητη ετικέτα. Ιστορικά οι ιδιωτικές βιβλιοθήκες υπήρξαν πολύ σημαντικές, διότι αποτέλεσαν τον πυρήνα των ακαδημαϊκών, των ερευνητικών και των εθνικών βιβλιοθηκών. Αυτό συνέβη ύστερα από απόφαση κάποιων ιδιωτών να πουλήσουν ή να δωρίσουν τις ιδιωτικές τους συλλογές στη βιβλιοθήκη της επιλογή τους.
