Τα Κανάλια είναι δημοτικό διαμέρισμα του δήμου Κερκυραίων. 
Πριν υπαχθούν στον δήμο Κερκυραίων τα Κανάλια ήταν κοινότητα που προέκυψε από την συγχώνευση των τριών κοινοτήτων, Αρβανιτοκάναλου, Ρωμαίικου καναλιού και Αγίας Ελένης. Όταν έγινε η ένωση των κοινοτήτων συμπεριλήφθηκαν οι περιοχές Καντακαλού, Αγίας Βουργής, Καλλιθέας, Ραδιοφωνικού Σταθμού, η περιοχή μέχρι τά Τρία Γεφύρια, η περιοχή μέχρι τήν Αλεπού καί η περιοχή μέχρι την κοινότητα Βυρού.
Το όνομα Κανάλια η περιοχή το έλαβε, διότι κατά τα χρόνια τού Μεσαίωνα και κατά την Ενετική κυριαρχία κατασκευάστηκε στην Κέρκυρα διώρυγα , η οποία συνέδεε την λιμνοθάλασσα του Χαλικιόπουλου, η οποία τότε ήταν το εμπορικό λιμάνι της Κέρκυρας, με το Ιόνιο Πέλαγος ενώνοντας την ανατολική ακτή τής Κέρκυρας με την δυτική.
Η διώρυγα ακόμα χρησίμευε σαν αμυντικό μέσο προστασία των πλοίων από πειρατές και επιδρομείς όταν δέχονταν επίθεση στην ανοικτή θάλασσα τού Ιονίου Πελάγους. Τότε τα καράβια έμπαιναν στην διώρυγα και έβγαιναν στο λιμάνι αποφεύγοντας τα εχθρικά πλοία. Σήμερα η διώρυγα αυτή δεν υπάρχει. Φαίνεται όμως σε βιβλία της εποχής και τα διάφορα χειρόγραφα περιηγητών και ιστορικών οι οποίοι επισκέφτηκαν την Κέρκυρα κατά τον 12ο ως τον 15ν αιώνα.
Η κοινότητα τού Αρβανιτοκάναλου ονομάστηκε έτσι από τους Βορειοηπειρώτες πρόσφυγες που την κατοίκησαν μετά την δίωξή τους από το κομμουνιστικό καθεστώς τής Αλβανίας. Η περιοχή αυτή περιλαμβάνει την περιοχή γύρω από την εκκλησία τού Αγίου Νικολάου. Η κοινότητα τού Ρωμαίικου Καναλιού, ονομάστηκε έτσι για να διαχωριστεί από την κοινότητα τού Αρβανιτοκάναλου, διότι κατοικείται από Κερκυραίους ντόπιου . Η κοινότητα τής Αγίας Ελένης ονομάστηκε από την εκκλησία τής Αγίας Ελένης η οποία υπάρχει στα Κανάλια.
