Ο Κώστας Λαλιώτης  είναι Έλληνας παλαίμαχος πρώην διεθνής ποδοσφαιριστής, που αγωνίζονταν στη θέση του τερματοφύλακα και έκανε πολυετή καριέρα στα επαγγελματικά πρωταθλήματα, με τα χρώματα δυο διαφορετικών συλλόγων.
Ο Λαλιώτης ξεκίνησε τη σταδιοδρομία του σε ηλικία 15 ετών από τον ερασιτεχνικό σύλλογο του Ασκληπιού Παλαιάς Επιδαύρου και σύντομα κλήθηκε στην Εθνική Ομάδα των Νέων. 1  Το καλοκαίρι του 1984 αποκτήθηκε από το Αιγάλεω σαν αντικαταστάτης του Νίκου Βαλλιάνου και παρέμεινε στην ομάδα της δυτικής Αθήνας για 7 συνεχόμενες αγωνιστικές περιόδους, συμπληρώνοντας 80 συμμετοχές σε επίσημους αγώνες πρωταθλήματος της Α΄, της Β΄ και της Γ΄Εθνικής κατηγορίας.
Το Δεκέμβριο του 1990 μεταπήδησε στο γειτονικό Ατρόμητο, όπου συνέχισε την επιτυχημένη του καριέρα.
Ολοκλήρωσε τη σταδιοδρομία του, αγωνιζόμενος αρχικά στον Άρη Νικαίας και στην Ένωση Πανασπροπυργιακού Δόξας, το 1996, ενώ έπαιξε και σε Μαύρο Αετό Κερατσινίου, Ηλυσιακό, Γ.Σ. Ηλιούπολης και Α.Ο. Χαϊδαρίου.
Αποτελεί βασικό στέλεχος του συνδέσμου βετεράνων ποδοσφαιριστών του Αιγάλεω.
