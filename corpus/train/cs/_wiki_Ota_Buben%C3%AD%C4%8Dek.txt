Ota Bubeníček, křtěn Oto Rudolf , byl český akademický malíř, loutkářský průkopník, herec a sokol, žák profesora Julia Mařáka.
Ota Bubeníček vyrůstal v umělecky založené rodině řídícího učitele Josefa Bubeníčka. Otec připravoval nejmladšího syna  na hudební dráhu. Studoval reálku, ale z ní nastoupil do učení a potom řadu roků pracoval jako litograf v pražském Haasově grafickém závodě. Uplatnil zde svůj talent, ale starší bratr Jindřich – malíř, grafik a loutkář  již dříve přivedl Otu k malířství. Touha po umělecké volnosti ho zavedla na Akademii výtvarných umění v Praze. Studoval zde v letech 1898–1904. Nejvíce se věnoval krajinomalbě a umělecky byl zejména ovlivněn Juliem Mařákem, u kterého však měl možnost studovat pouze jeden školní rok. Čerpal také z rad a tvorby profesorů Antonína Slavíčka a Rudolfa von Ottenfelda. Během studia získal Purmannovo krajinářské stipendium. Po studiu v letech 1905 a 1906 mu bylo uděleno absolventské Hlávkovo cestovní stipendium.
Hlavním motivem Oty Bubeníčka je český venkov v různých obdobích roku, chalupy, košaté stromy, rybníčky a pole. Obrazy s krajinomalbou byly malovány v duchu realismu, s neporušeným charakterem přírody, bohatou barevností a stylizovaností. Neopomněl ani na lidovou architekturu. Jeho malby jsou v dnešní době i dokumentární. První známé obrazy z období začátků studia jsou malovány u Podleského rybníka v Uhřiněvsi. Školní exkurze směřovaly postupně na Okoř, do Lochovic u Zdic, Loděnice u Berouna a Čimelic u Tábora. V roce 1903  cestuje do Dalmácie a severní Itálie. Maluje řadu obrazů se skalnatým a kamenitým pobřežím . V roce 1905 zastupuje prof. Ottenfelda na pobytu krajinářské školy v Ratajích nad Sázavou. V témže roce na podzim cestuje díky Hlávkovu stipendiu do Nizozemí, Belgie a Francie. V roce 1907 opětovně díky stipendiu do Francie, kde maluje impresionisticky pojatý obraz Paříž. V letech 1907 až 1908 maloval na moravském Valašsku , od roku 1909 v jižních Čechách , poté i na dalších místech . V tomto období vytváří osobitou syntézu luminismu, secese a pozdního neoimpresionismu, která se opírá o dělený rukopis, výraznou ale až na výjimky citlivou barevnost .
První světová válka přerušila jeho toulky s malířskou tornou po vlastech českých; byl jako vojín přidělen  k restaurování poničených Assamových fresek a k znovuzřízení vnitřku kostela sv. Mikuláše na Staroměstském náměstí v Praze. Po první světové válce strávil kratší čas na Slovensku . Zejména však maloval u Svratky a Litavky. Od roku 1932 až do své smrti žil a pracoval v Mladé Vožici u Tábora. V tomto období se již plně vrací k realisticko romantickému ztvárnění české krajiny a k více splývavému rukopisu  . Za druhé světové války byl roku 1943 gestapem zatčen a v Táboře vyslýchán v souvislosti s pátráním po přechovávané ilegální vysílačce.
Do vysokého stáří Bubeníček kreslil i maloval, vystavoval a stal se jedním z nejoblíbenějších Mařákovců vůbec. zdroj?!]
U Oty Bubeníčka kromě malířství byla významná práce loutkářská . Zájmem o loutkové divadlo pomáhal zvyšovat jeho uměleckou úroveň. S Vítem Skálou provozoval maňáskové divadlo už na AVU, poté na večerech Jednoty umělců výtvarných a v Kabaretu Lucerna . V roce 1914 se stal jedním ze zakladatelů Loutkového divadla Umělecké výchovy na Vinohradech, kde kromě herectví – recitací, vytvořil návrhem i malbou dekorace k mnoha divadelním inscenacím. Vzpomínky zachytil v publikaci Jubilejní vzpomínka na loutkaření v naší Jednotě. 2 
Pro rodinná loutková divadla výtvarně spolupracoval na první a páté sérii tištěných Dekorací českých umělců . Spoluzaložil marionetové divadlo. V souladu s estetickou výchovou dětí se snažil o harmonii barevného a kompozičního vyznění scény. Svou tvorbou významně ovlivnil řadu amatérských loutkářů. zdroj?]
Ota Bubeníček se jen jednou objevil na filmovém plátně – ač povoláním neměl s kinematografií nic společného. Svou postavu a výrazný zjev  předvedl v hlavní filmové roli  v operetě z roku 1933 U svatého Antoníčka režiséra Svatopluka Innemanna. 3  Jeho hraní před kamerou bylo překvapením pro uměleckou veřejnost; nejen věkem  ale i jako doklad osobnosti Oty Bubeníčka.
