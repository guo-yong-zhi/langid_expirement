Mechovka obecná  je jedlá houba z čeledi závojenkovitých.
Klobouk bývá široký 30–100 mm, nejdříve polokulovitý, později nálevkovitě vyklenutý, v dospělosti bývá plochý, nepravidelně rozprostřený, s krátce podvinutým okrajem ; hladký a suchý, jemně plstnatý, masitý, matný, bílý nebo šedobílý. 2  Na omak moučnatý, za vlhka trochu lepkavý.
Lupeny jsou tenké, husté, dlouze sbíhavé, bělavé, později od výtrusného prachu růžové.
Třeň je krátký , válcovitý nebo jemně kyjovitý, plný, někdy excentrický, bývá pod kloboukem nejširší, na bázi bíle plstnatý.
Dužnina na řezu je bílá, měkká a voní po čerstvé mouce, příp. po syrových okurkách.
Roste na nevápenatých půdách od června do října, ponejvíce však v červenci a srpnu, v listnatých, smíšených i jehličnatých lesích ve vlhčím mechu, při okrajích i v příkopech lesních cest, na pasekách i na zahradách s lesními stromy. 2  Často roste ve větších skupinách na opadu.
S jedovatými bledými druhy strmělek, jež však nevoní moukou a lze je odlišit i tvrdou dužinou a pružnými lupeny nezbarvujícími se do růžova , například s jedovatou strmělkou odbarvenou  či s líhou srostlou , která je zdraví nebezpečná .
Dobrá houba do polévek, míchanic, pod maso i k sušení; chutná i v octovém nálevu.
Dříve se běžně prodávala na trzích. V současnosti je méně hojná, a proto méně známá. Často roste ve stejných místech jako hřiby , příp. ve společnosti muchomůrky červené.
