Kategorie, přesněji taxonomická kategorie , též klasifikační kategorie je abstraktní termín používaný v taxonomii . Obecně označuje postavení taxonu v taxonomické hierarchii, jinými slovy úroveň v hierarchické klasifikaci.
V Mezinárodním kódu botanické nomenklatury a Mezinárodních pravidlech zoologické nomenklatury se označuje termínem klasifikační úroveň . Anglický pojem „ranking“ pak znamená zařazení určitého taxonu do klasifikační  úrovně.
Taxony zařazené do určité kategorie jsou konkrétní skupiny skutečných organismů na nějaké klasifikační úrovni.
Zásadami pro pojmenování jednotlivých taxonů se zabývá biologická nomenklatura.
Pro meziúrovně, pokud jsou v daném taxonomickém systému potřeba, se zpravidla používají taxony odvozené předponami nad- , pod-, infra- resp. parv- , tedy k úrovni řádu je běžných 5 meziúrovní: nadřád, řád, podřád, infrařád a parvřád. Specifickými běžně užívanými meziúrovněmi mezi čeledí a rodem jsou tribus, v botanice pak mezi rodem a druhem sekce a řada a mezi druhem a poddruhem agregát. Je možné se výjimečně setkat i s dalšími nestandardními meziúrovněmi .
Taxonomické kategorie pod úrovní druhu se liší u přírodních a chovných/kultivovaných jedinců:
Taxonomické kategorie používané pro klasifikaci jednotlivých skupin organismů definují příslušné kódy:
V následující tabulce jsou uvedeny prakticky všechny používané taxonomické kategorie, včetně takových, které se dnes již nepoužívají, nejsou zakotveny v mezinárodních kódech nebo jsou ztotožněny co do hierarchického postavení s jinými kategoriemi.
V taxonomických systémech se někdy používá kategorie známá jako „neklasifikovaný“ nebo  „nekategorizovaný“ taxon / klad . Tato jednotka představuje taxonomickou skupinu, kterou z různých důvodů nelze zařadit do tradičního hierarchického taxonomického stromu s pouze omezeným množstvím taxonomických jednotek. Důvody mohou být různé – někdy např. není dostatek dat, jindy se může jednat o polyfyletickou skupinu.
Neklasifikované jednotky jsou záležitostí hlavně moderní taxonomie. 7  8  Výhodnou jejich použití je mj. vyhnutí se neustálému přesouvání a přejmenování taxonomických kategorií v případě, že je potřeba vtěsnat mezi taxonomické kategorie nový klad. 9  S neklasifikovanými jednotkami se pracuje mj. u návrhů nových klasifikačních systémů jako je PhyloCode. 10  K nevýhodám takových systémů patří potenciálně obrovský nárůst taxonů, jejich špatná porovnatelnost nebo nekonzistentní pojmenování. 11 
