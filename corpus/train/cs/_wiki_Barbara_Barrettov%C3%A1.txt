Barbara Barrettová  je americká manažerka a republikánská politička. Působila ve správních radách řady společností, politické aktivity jí vynesly post velvyslankyně ve Finsku v letech 2008–2009.
Barbara Barrettová pochází z Indiana County v Pennsylnánii. Roku 1972 získala bakalářský titul na Arizonské státní univerzitě , poté pracovala v arizonském zákonodárném sboru jako asistentka. Současně pokračovala ve studiu, stala se magistrou humanitárních věd roku 1975  a doktorem práv roku 1978 . To už stála v čele dvou velkých dopravních společností. 1 
Angažovala se v Republikánské straně a po nástupu republikánů k moci roku 1980 byla jmenována místopředsedkyní Rady civilního letectví . Roku 1988 se stala, jako první žena, zástupkyní administrátora Federálního úřadu pro letectví . Neztratila vztahy ani s Arizonou, v 80. letech byla společnicí phoenixské právnické firmy, předsedkyní Arizonské rady pro světové záležitosti  a Arizonské světové obchodní asociace . 2  
V 90. letech působila v soukromé sféře. Stála v čele Americké asociace managementu , přednášela na vysoké škole. Roku 1994 neúspěšně kandidovala na úřad guvernérky Arizony. V 21. století vedla Triple Creek Guest Ranch v Montaně a zasedala ve správních nebo dozorčích radách společností Raytheon, Aerospace, Kliniky Mayo. Od dubna 2008 do ledna 2009 vykonávala funkci velvyslankyně Spojených států amerických ve Finsku, z funkce odešla s nástupem nového demokratického prezidenta Obamy. 1 
Je zkušenou pilotkou a první ženou, která přistála se stíhačkou F/A-18 Hornet na letadlové lodi. Sportuje, ve Finsku najezdila na kole téměř 1000 km, roku 2007 vystoupila na Kilimandžáro. 1 
Dne 15. června 2009 společnost Space Adventures oznámila její jmenování do záložní posádky kosmické lodi Sojuz TMA-16. 2  V posádce byla náhradnicí vesmírného turisty Guye Laliberté, člena 17. návštěvní expedice na Mezinárodní vesmírnou stanici s formálním statusem účastníka kosmického letu. Do září 2009 absolvovala výcvik kosmonauta – účastníka kosmického letu, 7. – 8. března složila záložní posádka Alexandr Skvorcov ml., Shannon Walkerová, Barabara Barrettová závěrečné předodletové zkoušky. 1 
Barbara Barrettová je vdaná za Craiga Barretta, do května 2009 stojícího v čele společnosti Intel, mají dvě děti. 1 
