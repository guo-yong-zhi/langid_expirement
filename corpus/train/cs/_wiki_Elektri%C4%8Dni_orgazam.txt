Električni orgazam  je srbská rocková skupina původem z Bělehradu.
Skupina vznikla v lednu 1980 po koncertu skupiny Leb i sol. V hospodě Mornar ji založili Srđan Gojković, Ljubomir Jovanović (tehdejší bubeník a kytarista skupiny Hipnotisano pile a varhaník Ljubomir Đukić. V roce 1981 skupina nahrála spolu s Idoli a Šarlo akrobati své první album Paket aranžman, které se zařadilo mezi jedno z nejpopulárnějších alb tzv. nové vlny v Jugoslávii. V 80. letech koncertoval Električni orgazam nejen v SFRJ, ale i v zahrančí; 6 koncertů odehráli v Polsku (4 ve varšavském klubu Riviera-Remont, jeden v Krakově a jeden v Kališi). Kolem roku 1983 se skupina posunula směrem od punk rocku k mainstreamovému rocku.
V roce 1988 skupina nahrála na Balkáně populární píseň Igra rock'n'roll cela Jugoslavija. 1  Ta byla použita jako soundtrack k filmu Hezké vesnice hezky hoří. Skupina byla rovněž i zmíněna v koprodukčním balkánském filmu Karaula z roku 2006.
V letech 1989–1999 skupina kvůli sólové kariéře hlavního zpěváka Srđana Gojkoviće dlouhodobě nevystupovala.
Celkem skupina za svojí kariéru vydala 12 studiových, 7 živých a 3 kompilačních alb.
V tomto článku byly použity překlady textů z článků Električni orgazam na srbské Wikipedii a Električni orgazam na polské Wikipedii.
