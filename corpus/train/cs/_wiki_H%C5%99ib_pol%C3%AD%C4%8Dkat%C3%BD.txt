Hřib políčkatý  Klofac 2011) je drobná houba z čeledi hřibovitých. Protože byla odborně popsána až v roce 2014, po dlouhou dobu unikala pozornosti a nebyla rozlišována od podobných druhů.
Klobouk dosahuje 30 - 85 milimetrů, v mládí je polokulovitý, v dospělosti klenutý, ve stáří až poduškovitý. Zbarvený je zprvu šedohnědavě, později získává červenavé tóny. Povrch je zprvu plstnatý, později olysává a rozpukavá na nepravidelná drobná políčka. 3 
Póry mají zprvu citronové, později olivově žluté zbarvení, na otlacích modrají. 3 
Třeň dosahuje 50 - 100 × 5 - 20 milimetrů, má téměř válcovitý tvar. Horní polovina je žlutě až bělavě zbarvená, spodní kryjí drobné vločky v různých odstínech červené. Bázi kryje myceliová plst v bělavých až žlutých odstínech. Na otlacích nebo na řezu dužnina třeně modrá. 3 
Dužnina houby je v klobouku bělavá, ve třeni spíše žlutavá, v bázi třeně může mít vínové či načervenalé zabarvení. Světlé části dužniny ve třeni na řezu zelenají nebo modrají. Chuť i vůně jsou nenápadné, nakyslé. 3 
Roste od června do počátku listopadu, většinou v teplých listnatých lesích a parcích nížin až podhorských oblastí. Objevuje se pod duby, méně pod habry, buky, topoly a lískami. Ze zahraničí je znám i výskyt pod borovicí a cedrem. Preferuje středně kyselé až středně zásadité sušší půdy. Fruktifikuje od června do začátku listopadu. 3 
Hřib políčkatý byl donedávna zaměňován za jiné druhy podobného vzhledu, takže není rozšíření zcela známé. Potvrzen je výskyt v České republice, Velké Británii a Itálii. 3 
Podobá se některým druhům rodu Xerocomellus, které se vyznačují políčkovitě rozpraskávajícím kloboukem. Oproti většině z nich se odlišuje modrající dužninou třeně a mikroznaky . 3 
hřib červený
hřib Engelův
hřib meruňkový
hřib žlutomasý
