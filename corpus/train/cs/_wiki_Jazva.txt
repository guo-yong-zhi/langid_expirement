Jazva  je řeka v Permském kraji v Rusku. Je dlouhá 162 km. 1  Povodí řeky má rozlohu 5 900 km². 1 
Vzniká soutokem Severní a Jižní Jazvy, které stékají z horského hřbetu Kvarkuš. Teče převážně přes bažinatou nížinu. Zleva se do ní vlévá Gluchaja Vilva. Ústí zleva do Višery  na 73 říčním kilometru. 1 
Zdrojem vody jsou převážně sněhové srážky. Průměrný roční průtok vody činí přibližně 70 m³/s. Zamrzá ve druhé polovině října až v první polovině listopadu a rozmrzá ve druhé polovině dubna až v první polovině května.
Řeka je splavná pro vodáky.
