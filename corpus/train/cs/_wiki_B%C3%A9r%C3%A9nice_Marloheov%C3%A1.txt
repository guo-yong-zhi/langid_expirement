Bérénice Lim Marloheová  je francouzská filmová herečka 1 , která ztvárnila roli Bond girl Sévérine ve dvacáté třetí bondovce Skyfall, 2  jejíž premiéra proběhla v říjnu 2012. 3 
Narodila se roku 1979 v Paříži do rodiny lékaře s čínskými a kambodžskými kořeny a francouzské učitelky. 4  5  6  Její původní ambicí bylo stát se klavíristkou, když deset let studovala na Pařížské konzervatoři . 5 
Hereckou kariéru začala v roce 2000, kdy byla obsazena do televizního seriálu Ženská spravedlnost. V prvním desetiletí třetího milénia se objevila v několika dalších seriálech mezi jinými Kriminálce Paříž, Pátracím oddělení či Père et maire. Ve snímku Un Bonheur n´arrive jamais seul hrála po boku bývalé Bond girl Sophie Marceau, ačkoli se neobjevila v titulcích. 7 
Ve Francii nebyla příliš obsazovaná do televizních a filmových rolí, protože nepředstavovala klasický typ francouzské herečky. Před postavou Bond girl získávala malé úlohy v televizi. 5  Co se týče novějších rolí, pak se v roce 2014 objevila ve snímku 5 to 7 od režiséra Victora Levina a v roce 2016 ve filmu Weightless.
V tomto článku byl použit překlad textu z článku Bérénice Marlohe na anglické Wikipedii.
