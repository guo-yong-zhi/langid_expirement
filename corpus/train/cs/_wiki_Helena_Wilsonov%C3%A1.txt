Helena Wilsonová, rozená Pospíšilová,  byla česká fotografka a pedagožka.
Narodila se v Návarově u Zlaté Olešnice v severních Čechách, po převratu v roce 1948 se s rodinou přestěhovala do Prahy. 1  Tam vystudovala fotografii a pracovala pro Archeologický ústav Akademie věd, později pro časopis Umění a řemesla. Od roku 1966 se věnovala rovněž pedagogické činnosti. 2  V roce 1967 se v Londýně seznámila s Kanaďanem Paulem Wilsonem, který za ní následně odjel do Československa a v roce 1972 se s ní oženil. Když byl Wilson roku 1977 ze země vyhoštěn, odstěhovali se spolu do Kanady, kde se jim narodil syn Jake. 3  V devadesátých letech se začala vracet do rodné země. Zemřela v Torontu den před svými 82. narozeninami.
Od února do března 2011 proběhla v pražské knihovně Libri prohibiti výstava jejích fotografií nazvaná „Léta sedmdesátá – Merry Ghetto“. 4 
Byla členkou Křižovnické školy čistého humoru bez vtipu.
