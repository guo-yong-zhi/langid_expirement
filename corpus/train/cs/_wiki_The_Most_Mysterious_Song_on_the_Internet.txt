The Most Mysterious Song on the Internet   je přezdívka písně žánru Nová vlna, nejpravděpodobněji složené v 80. letech 20. století, jejíž původ, autoři, oficiální název, rok vydání a další podstatné informace jsou neznámé 1 .
Píseň byla neznámo kdy nahrána během vysílání německého veřejnoprávního rozhlasu Norddeutscher Rundfunk  na kazetu, ze které se později dostala na internet a spustil se tak fenomén, kdy se uživatelé pokoušeli neúspěšně zjistit klíčové informace o původu písně a jejích autorech. Spekuluje se, že záznam byl pořízen z vysílání rozhlasu někdy mezi lety 1983 a 1984.
Přesný původní text písně je stejně tak, jako původ písně zahalen tajemstvím. Kvůli velice nízké kvalitě zachovaného záznamu a německému/rakouskému přízvuku zpěváka jsou některé části písně nesrozumitelné a tak zůstává otevřen prostor ke spekulacím.
Na YouTube je dostupná velká řada dodatečně upravených verzí záznamu, kde jejich tvůrci upravili rychlost a výšky záznamu tak, aby bylo možno textu lépe porozumět, žádná z nich ale není zcela dokonalá. Může se jednat o demo nahrávku, kde zpěvák zpívá částečně či zcela smyšlená slova pro efekt.
Mezi posluchači koluje mnoho teorií o tom, o čem píseň pojednává. Nejčastěji přijímanou teorií je, že píseň pojednává o studené válce, komunismu ve východním Německu, pádu berlínské zdi ad. Další teorie kupříkladu říkají, že zpěvák zpívá o rozchodu nebo o jiných soukromých záležitostech.
Anonymní uživatelka uveřejnila 18. března 2007 na fóru spiritofradio.ca 74vteřinový výňatek písně, kterou její bratr nahrál někdy mezi lety 1982 a 1984 na kazetu při vysílání německé rozhlasové stanice NDR, s prosbou, zdali by ji někdo nemohl pomoc zjistit název písně, nedostala ale žádnou kloudnou odpověď 2 .
Dne 1. července 2009 založil uživatel Redditu Gabriel subreddit r/TheMysteriousSong, kde docházelo k diskuzi a výměně názorů ohledně toho, kdo píseň vytvořil a kde se vzala 3 . Téhož dne uživatel newacountz uveřejnil na subredditu příspěvek, že píseň mohl Paul Baskerville zařadit do vysílání svého hudebního pořadu Musik Für Junge Leute  4 . V tu dobu se na NDR často objevovala tvorba neznámých kapel.
Dne 17. dubna 2011 nahrál uživatel redoalfo výňatek písně na YouTube pod názvem „Unkonow Song – Cancion Desconocida – Track Id.“ 5 . Dne 2. července2019 uveřejnil uživatel johnnymetoo celou skladbu na subreddit r/TheMysteriousSong s tím, že ji někdy v roce 2007 měl stáhnout ze serveru Usenet 6 . Téhož dne byla celá píseň nahrána na YouTube, kde doposud  dosáhla dvou milionů zhlédnutí 7 .
Dne 21. července 2019 zahrál Baskerville píseň v jeho pořadu Nachtclub . Potom kontaktoval Gabriela s tím, že jeho posluchači jsou toho názoru, že ji v letech 1982 až 1984 do vysílání nejspíše nezařadil 8 , ale že může překontrolovat svou sbírku záznamů, ale že by mu to mohlo trvat strašně dlouho. V rozhovoru pro rozhlasovou stanici Rundfunk Berlin-Brandenburg  uvedl Baskerville, že se mu ve sbírce nashromáždilo přes 10 000 záznamů 9 . Dne 10. července 2020 uživatel redditu FlexxonMobil obdržel seznam všech písní, které v pořadu Musik Für Junge Leute zazněly 10 , ale jak bylo záhy zjištěno, píseň v seznamu chyběla 11 .
Uživatel FlexxonMobil také kontaktoval stanici NDR s tím, že ji žádá, aby poskytla seznamy písní hraných v období let 1983 a 1984, nyní, tedy v srpnu 2020, čeká na to, až obdrží odpověď.
