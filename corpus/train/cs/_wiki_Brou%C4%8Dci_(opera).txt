Broučci je opera pro velké i malé diváky českého skladatele Jana Jiráska. Libreto na motivy stejnojmenné knihy Jana Karafiáta z roku 1876 napsal Tomáš Jarkovský. 
Premiéra se odehrála v Divadla Josefa Kajetána Tyla v Plzni 12. října 2019. Na jevišti se udržela do listopadu 2021. 1 
Dne 12. ledna 2020 operu uvedl soubor Divadla Josefa Kajetána Tyla ve Stavovském divadle v Praze, v rámci festivalu Opera 2020. 2 
Opera byla napsána přímo na objednávku plzeňského divadla. Sám skladatel k volbě námětu řekl: „Důvod, proč jsem si zvolil Karafiátovy Broučky, je následující. Tomáš Pilař mi dal na výběr ze čtyř námětů, z nichž Broučci mi byli nejsympatičtější. Život broučků je totiž úplně obyčejný, až postupem času se přirozeným vývojem dostávají k řešení závažných otázek.“  3  
Kromě sólistů, posíleného operního sboru a souboru baletu v opeře účinkovala i řada dětí z Dětského sboru DJKT a Baletní školy DJKT. Inscenaci opery režíroval Tomáš Ondřej Pilař, který ji, i v duchu původního námětu, pojal jako meditaci o konečnosti lidského života. 4 
