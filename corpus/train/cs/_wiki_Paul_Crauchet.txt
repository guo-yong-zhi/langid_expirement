Paul Henri Jean Crauchet  byl francouzský divadelní a filmový herec.
Jako mladý se zajímal o letectví a rugby. Ve svých třiadvaceti letech v sobě objevil vášeň pro divadlo, v roce 1945 se usadil v Paříži a tři roky studoval u Charlese Dullina. V první divadelní hře debutoval v roce 1949, později vystupoval v Théâtre National Populaire a spolupracoval s Jeanem Vilarem.
V polovině padesátých let 20. století začal hrát v televizi a v roce 1959 hrál v prvním celovečerním filmu, kterým byl snímek Znamení lva režiséra Érica Rohmera. Během své dlouhé kariéry spolupracoval s mnoha významnými francouzskými režiséry, například s Alainem Resnaisem, René Clémentem, Jean-Pierre Melvillem, Jacquesem Derayem nebo José Giovannim.
Kromě filmů hrál přibližně v osmdesáti televizních filmech a seriálech a téměř čtyřicet let vystupoval v divadle.
V tomto článku byl použit překlad textu z článku Paul Crauchet na anglické Wikipedii.
