Vitalij Alexandrovič Petrov   je ruský automobilový závodník, bývalý pilot Formule 1 a vicemistr série GP2 z roku 2009. Přezdívá se mu „Vyborská raketa“. Ve Formuli 1 závodil v letech 2010–2012. Byl prvním ruským pilotem, který startoval v závodech F1.
Vitalij Petrov se ve Formuli 1 poprvé představil při Grand Prix Bahrajnu 2010. Jeho první závod ukončila porucha, z následujících dvou závodů musel taktéž odstoupit. Poté následovalo sedmé místo v Číně a s ním první body.
V dalších pěti Velkých Cenách dojel na nebodovaných pozicích. Ve Velké Ceně Německa získal bod za desáté místo. Jeho nejlepším výsledkem sezony bylo páté místo z Velké Ceny Maďarska.
Při kvalifikaci do belgické Grand Prix havaroval hned v úvodní části, na svém kontě neměl žádný čas, a proto musel do závodu odstartovat z chvostu startovního pole. Dokázal se probojovat na deváté místo.
V dalších pěti závodech po Velké Ceně Belgie nebodoval, z toho ze dvou odstoupil. Posledním závodem ročníku 2010 byla Grand Prix Abú Dhabí, kde Petrov na šestém místě několik kol až do konce závodu držel za sebou Fernanda Alonsa a pomohl tím Sebastianu Vettelovi k zisku mistrovského titulu.
Vitalij Petrov sezonu ukončil na celkovém třináctém místě se 27 body na kontě.
Rok 2011 zahájil třetím místem ve Velké Ceně Austrálie. Po zbytek sezony už se na stupně vítězů nedostal, jeho druhým nejlepším výkonem bylo páté místo, které získal v Kanadě. Bodovat dokázal jen v osmi z devatenácti závodů. Na konci sezony měl 37 bodů a umístil se na desátém místě v konečném pořadí šampionátu jezdců.
Na začátku roku 2012 nahradil u týmu Caterham F1 Team v sedačce Itala Jarna Trulliho a doplnil v sedačce Fina Heikkiho Kovalainena.Nicméně bez sponzorů po sezoně musel ukončit kariéru v F1 a na rok 2013 dočasně kariéru přerušil.
Rok 2013 strávil kariérní pauzou připraven se vrátit do F1 či obecně na další okruhové série.
Na začátku roku 2014 bylo oznámeno, že se zúčastní seriálu DTM, s týmem Mercedes, resp. jedním z jeho týmů – Mücke Motorport.
Daniil Kvjat • 
Vitalij Petrov • 
Sergej Sirotkin •
Nikita Mazepin
