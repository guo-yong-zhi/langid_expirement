Japon İmparatorluğu'nun zaferi
Hong Kong Muharebesi, II. Dünya Savaşı sırasında; 8 - 25 Aralık 1941 tarihleri arasında, Hong Kong ve çevresinde Japon İmparatorluk Ordusu ile Britanya İmparatorluğu'na bağlı güçler arasında yapılan savaş. Savaş Japonların galibiyetiyle sonuçlanmış ve Japonlar Hong Kong'u işgal etmişlerdir.
askerî uzmanların herhangi bir saldırı sonucu şehrin savunulmasının çok zor olduğu yönündeki raporlarına rağmen; İkinci Çin-Japon Savaşı'nın  başlamasıyla birlikte Britanyalılar şehrin güvenliği için Hong Kong ve civarında müstahkem mevkiler inşa etmeye başladılar. 1 
1941 yılının Eylül ayına kadar fazla asker takviyesi yapılmayan şehir garnizonu, bu tarihten itibaren Kanadalı birliklerle güçlendirildi. 2 
Savaş; Japonların Pearl Harbor Baskınının hemen ertesinde; 8 Aralık 1941'de yaptıkları saldırı ile başladı. 3 
Sayıca düşmanlarından daha az olan Hint, Britanyalı, Kanadalı ve yerli halktan oluşan müttefik güçler şehir çevresinde yapılan savaşları kaybetti ve 13 Aralık'ta Hong Kong'a doğru geri çekildi. 4 
Hong Kong'da da ilerlemesine devam eden 23. Japon Ordusu, Müttefiklerin şiddetli direnişine rağmen 12 gün içerisinde şehri ele geçirdi. 25 Aralık 1941 tarihinde dönemin Hong Kong valisi Mark Aitchison Young'un kalan müttefik kuvvetleriyle birlikte Japonlara teslim olmasıyla birlikte şehirdeki çatışmalar sona erdi. 5 
İngilizler 1841'den beri kontrol altında tuttukları Hong Kong'u kaybettiler ve  şehir 1945'e kadar Japon işgali altında kaldı.
Savaş öncesinde canlı bir ticari hayata sahip olan Hong Kong; işgalden çok kötü etkilendi. 1941 yılında 1.6 milyon olan şehir nüfusu; kıtlık, çatışmalar ve Japonların baskıcı yönetimi sonucunda işgalin bittiği 1945'te 600.000'e kadar düştü. 6 
VS
