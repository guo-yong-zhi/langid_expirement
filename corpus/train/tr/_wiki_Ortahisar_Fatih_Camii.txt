Büyük Fatih Camii, eskiden Panagia Hrisokefalos Kilisesi , Trabzon'un Ortahisar ilçesinde bulunan bir cami ve eski manastır kilisesi. Fatih caminin diğer bir ismi Ortahisar Camii'dir.
1461'de Trabzon'un Fatih Sultan Mehmet tarafından fethinden önce Trabzon İmparatorluğu devrinde hem bir manastır hem de kilise olarak hizmet etmiştir. Trabzon İmparatorlarının tahta çıkma törenleri burada yapılmış, ölen bazı hükümdarlar kilise içine veya bahçesine gömülmüştür.  Fatih Sultan Mehmet, Trabzon'u fethettikten sonra kiliseyi camiye çevirmiş ve ardından ilk Cuma namazını burada kılmıştır. 1   Caminin ilk önemli tamiratı 1468 yılında yapılmıştır. 2 
Evliya Çelebi Seyahatnamesi'nde caminin medresesi, sıbyan mektebi, imaret ve dârülkurrâsının olduğundan bahsetmiştir. Fakat günümüzde bu binalardan bir iz kalmamıştır. Camiye zaman zaman restorasyon çalışması yapılarak onarılmıştır.  Caminin içinde ceviz ağacından yapılmış bir minber bulunmaktadır. Caminin minaresi binadan ayrı olarak yüksek bir kaide üzerine inşa edilmiştir. Taştan yapılmış olan ve Selçuklu dönemine ait motifleri hatırlatan mihrap, zengin bir süslemeye sahiptir. 3  Camide farklı zamanlarda konulan kitabeler bulunmaktadır.
Cami 2015-2017 yılları arasında Trabzon Vakıflar Bölge Müdürlüğü tarafından esaslı bir şekilde restore edildi. 4  Bu restorasyon çalışmalarının tamamlanmasından sonra kasım 2018 de tekrar ibadete açıldı. 5 
