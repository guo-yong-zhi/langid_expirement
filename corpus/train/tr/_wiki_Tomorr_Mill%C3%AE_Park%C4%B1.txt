Tomorr Millî Parkı , güney Arnavutluk'ta, Tomorr masifinin orta ve yüksek kısımlarında yer alan, 2012 yılı itibarıyla 261,06 kilometrekare  alan kaplayan 2  bir milli parktır. 2019'da maden alanlarını kapsayacak şekilde genişletildi. Millî parkın büyük bir kısmı Berat ili sınırları içinde yer almaktadır ve sadece 1,278 hektar  civarında bir alan Elbasan ili içinde yer alır. 3  Park 1956 yılında kurulmuştur ve ulusal düzeyde dağlık biyoçeşitliliğin ve ekosistem bütünlüğünün korunması açısından en önemli korunan alanlardan biri olarak kabul edilmektedir. Park, Plantlife tarafından uluslararası öneme sahip Önemli Bitki Alanı olarak kabul edilmektedir. 4 
Tomorr, kalker ve karsttan oluşan bir antiklinaldir. Dağ, doğuda Berat'a yakın Osum ve Tomorrica nehirlerinin vadileri arasında yükselir ve güney Arnavutluk'un en yüksek doğal noktalarından biridir.
Park, Palearktik Akdeniz ormanları, ormanlık alanlar ve çalılıklar biyomunun Pindus Dağları karma ormanları,  karasal ekobölgesi içinde uzanır. Çeşitlilik gösteren jeolojisi ve topoğrafyası, benzersiz bir flora ve fauna çeşitliliği ile sonuçlanmıştır. Tomorri Millî Parkı'nın ormanları, çeşitli yaprak döken ve iğne yapraklı ağaç türlerinden ve çok çeşitli çiçeklerden oluşur. Parkı oluşturan ormanlar, Avrupa kayını, Bosna çamı, Türk fındığı, linaria, büyük sarı centiyana, güz çiğdemi, Yunan beyaz üvezi, Avrupa ökseotu, kantaron ve diğer birçok türe ev sahipliği yapar. 5  6  Millî park içerisinde kurt, tilki, yaban domuzu, karaca, yaban keçisi, tavşan, kartal, baykuş, atmaca gibi çok sayıda büyük memeli türü bulunmaktadır. Küçük memeliler arasında orman faresi ve ağaç faresi gösterilebilir. 7 
Millî parkın öne çıkan ziyaret noktaları arasında Osum kanyonu, Osum nehri ve aynı zamanda hem Hıristiyanlar hem de Bektaşiler tarafından kutsal olarak kabul edilen Tomorr masifi yer almaktadır.
