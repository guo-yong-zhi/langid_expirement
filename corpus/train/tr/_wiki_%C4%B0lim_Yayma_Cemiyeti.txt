İlim Yayma Cemiyeti  1951 yılında İstanbul'da kurulan kamu yararına faaliyet gösteren bir dernektir. 2020 itibarıyla bünyesinde 173 şube, 186 yurt, 80 eğitim merkezi bulunmaktadır. 2  Cemiyet, binlerce öğrenciye barınma hizmeti ve karşılıksız burs sağlamaktadır. 3 
Celalettin Ökten ve 68 arkadaşı tarafından 11 Ekim 1951 yılında İstanbul'da kuruldu. 4  Cemiyetin ilk icraatı 17 Ekim 1951'de Vefa Lisesi'nin karşısında Türkiye'nin ilk imam hatip okulu olan İstanbul İmam-Hatip Okulu'nu açmak oldu. 5  Bu okulun günümüzdeki ismi İstanbul Recep Tayyip Erdoğan Anadolu İmam Hatip Lisesi'dir. 10 Şubat 1952 tarih ve 4/169 sayılı Bakanlar Kurulu Kararı ile kamu yararına faaliyet gösteren derneklerden sayıldı. 4  27 Mayıs 1960 İhtilâli sonrasında faaliyetlerini güvene almak için vakıflaşmaya yöneldi. Bu sebeple 1973'te İlim Yayma Vakfı kuruldu. Daha sonra cemiyet tüm mal varlığını İlim Yayma Vakfı'na devretti. 6  Cemiyet bu zamana kadar Cumhurbaşkanlığı tarafından “Üstün Hizmet Plaketi”, Millî Eğitim Bakanlığı tarafından “ Şükran Plaketi” ile takdir görmüştür. 7  Günümüzde cemiyet Türkiye genelinde birçok şube ve yurtla faaliyetlerini sürdürmektedir.
Bilimsel çalışmaları ve araştırmaları desteklemek adına "Büyük Ödül", "Sosyal Bilimler" ile "Doğa ve Sağlık Bilimleri" olmak üzere 3 ana kategoride verilmektedir. 8  İlk ödüller İlim Yayma Cemiyeti ve İlim Yayma Vakfı ortaklığıyla 22 Aralık 2019 tarihinde verilmiştir. 9  Dolmabahçe Sarayında gerçekleşen ödül töreninde Recep Tayyip Erdoğan'ın 10  takdim ettiği ödülleri; Prof. Dr. Fikrettin Şahin, Prof. Dr. İlyas Kemaloğlu ve Prof. Dr. Mehmet Zahmakıran kazanmıştır. 11 
Genel
Özel
