Ender'in Oyunu, 1985 yılında ABD'li Orson Scott Card tarafından yazılan askeri bilimkurgu romanıdır. Roman, "Bugger" denilen uzaylı böcekler ile yapılan iki çatışmadan sonraki geleceğin dünyasını bize sunuyor. Beklenen üçüncü bir saldırı için yetiştirilen çocuklar arasında bulunan ve romanın kahramanı olan Ender Wiggin, çok genç yaşta  bir kısmı sıfır yerçekimi'nde gerçekleşen ve zorluğu sürekli artan oyunlarda taktik zekası ile göz doldurmaktadır.
Kitabın kökeni 1977 yılının Ağustos ayında Analog Science Fiction and Fact dergisinde aynı isimle yayınlanan kısa hikayedir. 1  Kitapta  karakterler ve kurguyu ayrıntıları ile tasvir eden Card, daha sonra ilave kitaplarla Enderin Oyunu Serisini hazırladı. 1991 yılında Ender'in Oyunu kitabını güncelleyen Card, zamanın politik gerçeklerine göre değişiklikler yaptı ve özellikle Soğuk Savaş'ın sona ermesi ve Sovyetler Birliği'nin dağılmasına yer verdi.
Bazı eleştirmenler tarafından karakterin şiddet gerekçeleri kınansa da kitabın geneli olumlu değerlendirildi. 2  3  Ayrıca Amerika Birleşik Devletleri Deniz Piyadeleri de dahil olmak üzere birçok askeri kuruluşlar için okunması önerilen bir kitap haline gelmiştir. 4  Ender'in Oyunu 1985 yılında Nebula Ödülü'nü, 1986 yılında Hugo Ödülü'nü en iyi roman dalında kazanmıştır. 5  6  Sonrasında Ölülerin Sözcüsü, Soykırım, Aklın Çocukları ve Ender Sürgünde kitapları ile Enderin Galakside birçok farklı dünyalara yolculuğu devam etti. Ek olarak sonradan orijinal hikâye ile aynı dönemde geçen kısa roman olan A War of Gifts ve  Ender's Shadow romanlarını yazdı. Ender's Game sonradan çizgi roman serisine de uyarlandı.
Yönetmenliğini Gavin Hood'un yaptığı ve baştolde Asa Butterfield'in oynadığı, aynı isimle  uyarlanan film Ekim 2013'te vizyone girdi. 7 
 14  15  16  17  18  19  20  21 
