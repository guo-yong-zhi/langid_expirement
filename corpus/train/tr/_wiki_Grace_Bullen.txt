Grace Bullen , Avrupa şampiyonu Norveç adına yarışan Eritreli güreşçidir. Serbest stil 59 kiloda kariyerini sürdürmektedir. 2017 ve 2020 Avrupa Güreş Şampiyonası'nda altın madalya kazanmıştır. 1 
Güney Sudanlı bir ailenin çocuğu olarak Eritre'deki bir mülteci kampında doğdu. 2001 yılında dört yaşındayken Norveç'in Fredrikstad kentine taşındı.
İtalya'nın Roma kentinde düzenlenen 2020 Avrupa Güreş Şampiyonası'nda kadınlar 57 kg'da altın madalya kazandı. 2 
Sırbistan'ın Belgrad kentinde düzenlenen 2022 Dünya Güreş Şampiyonası'nda kadınlar serbest stil 59 kilo final maçında Moldovalı rakibi Anastasia Nichita'ya 4-1 yenilerek gümüş madalya kazandı. Belgrad'da ilk turda Amerikalı Abigail Nette'yi 13-2 teknik üstünlükle,çeyrek finalde Moğol Bat-Erdeniin Erdenesuvd'yi 12-0 öndeyken tuşla, yarı finalde ise Plonyalı Jowita Wrzesień'i 5-3 yenerek finale çıkmıştı. 3  4 
Hırvatistan'ın Zagreb kentinde düzenlenen 2023 Avrupa Güreş Şampiyonası'nda kadınlar serbest stil 62 kilo final maçında Ukraynalı İrina Kolyadenko'ya kaybederek gümüş madalya kazanmıştır. İlk turda Türk Selvi İlyasoğlu'nu, çeyrek finalde Rumen Amina Capezan'ı 10-0'lık skorlarla, yarı finalde ise Bulgar Bilyana Dudova'yı 7-6 yenerek finale çıkmıştı. 5  6 
