Yunus Güneş,  Özgün Baskı Sanatçısı, Ressam, Öğretim Üyesi.
Yüksek Öğrenimini İstanbul Atatürk Eğitim Enstitüsü Resim İş Bölümü ‘nde gördü.
1971 yılında Kırşehir Merkez Kale O. O. Resim İş Öğretmenliğine, yaklaşık üç yıl sonra da İstanbul Kasımpaşa Lisesi Resim İş Öğretmenliğine atandı.
Bu görevi 1977 ‘ye kadar sürdürdükten sonra mesleki başarısı, ihtiyaç ve başvuru üzerine mezunu olduğu İstanbul Atatürk Eğitim Enstitüsü ve sonra Atatürk Yüksek Öğretmen Okulu adını alacak okulun Resim İş öğretmeni yetiştiren programlarını yürüten Öğretim Üyeliğine atandı.
Perspektif, Teknik Resim ve zaman zaman Özgün Baskı dersleri verdi.
Akademik çalışmalarını ve sanat, kültür etkinliklerini öğretmenlik yaparak gerçekleştirdi.
Mimar Sinan Güzel Sanatlar Üniversitesi Sosyal Bilimler Enstitüsü ‘nde “Anlatım Resimleri – Ferhat ile Şirin, Leyla ile Mecnun Taş Baskıları” başlıklı tezle Yüksek Lisans; Marmara Üniversitesi Sosyal Bilimler Enstitüsü ‘nden Grafik Ana Sanat Dalı ‘nda, 1988 tarihinde Doktoraya Eşdeğer Sanatta yeterlik diplomalarını aldı.
YÖK tarafından 1995 tarihinde 2809 sayılı yasanın geçici 10. maddesi ‘ne göre Yardımcı Doçentliğe atandı.
Bu görevde 25 yıl 5 ay kıdemliyken 1997 tarihinde emekli oldu.
Bir yıl Darüşşafaka Eğitim Kurumları ‘nda öğretmenlik yaptı.
Kısa bir süre Londra ‘da sanatsal ve kültürel gözlemde bulundu.
Sanat eğitimciliğini yürütürken ve yaşarken kesintisiz olarak sanat ve kültür konulu araştırma ve incelemeler ile sanat uygulamaları; "Zeynelli Albümü", "Anlatılmaz Masallar", "İstanbul Resimleri" adlı seri eserlerden başka, çeşitli başlıklı ve incelemelere dayalı baskı resimler yaptı.
Araştırma ve incelemelerinin bir bölümünü tez, teksir ders notu, gazete ve dergi makaleleri, sempozyum bildirileri tekniğinde yazdı.
Özgün Baskı ağırlıklı olmak üzere 10 dan fazla kişisel sergi açtı, pek çok grup ve karma sergiye katıldı. İstanbul Grafik Sanatlar Müzesi bünyesinde özgün baskı çalışmaları yaptı.
Geleneksel özgün baskı teknikleri kullanarak uluslararası etkinliklere katıldı. Ekslibris dalında üç ödül aldı.
Halk imeceleri yönetti, imece mektupları yazdı.
İstanbul Ekslibris Derneği üyesi olan Yrd. Doç. Dr. Yunus Güneş halen Feyziye Mektepleri Vakfı üniversitesi olan Işık Üniversitesi Güzel Sanatlar Fakültesi İç Mimarlık Bölümü’nde öğretim üyesi olarak görevine devam etmektedir.
