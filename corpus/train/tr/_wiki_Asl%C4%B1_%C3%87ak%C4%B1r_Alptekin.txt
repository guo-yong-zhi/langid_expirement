Aslıhan Çakır Alptekin , Türk orta mesafe koşucusudur. Üsküdar Belediyespor sporcusudur. Yarışlarda doping maddeleri kullandığı için Olimpiyat madalyası da dahil olmak üzere kazandığı uluslararası ödüller geri alınmıştır. Türkiye Atletizm Federasyonu tarafından da ömür boyu pistlerden men edilmiştir. 2 
Spor eğitimini Kütahya Dumlupınar Üniversitesinde tamamlamış olan atlet 2011 Yaz Üniversite Oyunları'nda 1500 metrede altın madalya kazandı.
2012 Dünya Salon Atletizm Şampiyonası'nda 1500 metrede bronz madalya kazanmıştır. Alptekin, Helsinki'de düzenlenen 2012 Avrupa Atletizm Şampiyonası'nda 1500 metrede altın madalya kazanmıştır. Fakat bu iki derecesi de doping maddesi kullandığı için daha sonra elinden alınmıştır.
Alptekin, Londra'da düzenlenen 2012 Yaz Olimpiyatları'nda 1500 metrede 4.10.23 derecesiyle birinci olarak altın madalya kazanmıştır. Ancak bu madalya da doping yaptığı için geri alınmıştır.
Alptekin, 2004 yılında doping nedeniyle 2 seneliğine atletizmden men edildi. 3  Olaydan sonra sporcu, geçirdiği bir rahatsızlık nedeniyle ve mahalle eczacısının tavsiyesi ile iğne vurulduğunu, ilaçta doping sayılan maddeler bulunduğunu bilmediğini iddia etti. 4  Men cezası 2006 Eylül'ünde sona erdi. 4 
Mart 2013'te WADA tarafından IAAF'ye gönderilen raporda Alptekin'in biyolojik pasaportunda doping şüphesi doğuran düzensizlikler olduğu belirtildi ve 3 Mayıs 2013'te IAAF'den yapılan açıklamayla Alptekin kendini aklayana kadar atletizmden men edildi. 5 
17 Ağustos 2015'te Spor Tahkim Mahkemesi tarafından, 1500 metre olimpik koşularında doping kullandığı gerekçesiyle 8 sene yarışmalardan men cezası almıştır. Kazandığı altın madalyanın geri alınması için başvuru yapan Uluslararası Atletizm Federasyonunun kararı Spor Tahkim Mahkemesi tarafından kabul edildi. 6  7 
Türkiye Cumhuriyeti Spor Genel Müdürlüğü; Alptekin'e verilen 2 bin Cumhuriyet Altın'ı karşılığı olan yaklaşık 2.5 milyon Türk Liralık ödülü kendisinden geri istemiştir. Kendisinin ise bu meblağı devlete geri vermediği, "Hepsini harcadım, kalmadı" dediği iddia edilmiştir. 8 
Aslı Alptekin 2006 yılında  antrenörü İhsan Alptekin'in ısrarları ve motive etmesi üzerine spora geri döndü. 4  Kendisi de bir millî atlet olan İhsan Alptekin, Aslı'yı çalıştırmak için aktif sporculuğu bıraktı. 4 
2012 yılında Ataköy'de adına, Aslı Çakır Alptekin Atletizm Salonu açıldı. 7000 koltuk kapasiteli salon 10.875 m taban alanına sahiptir. Salonda 200 metrelik oval ve 60 metrelik düz koşu pisti bulunmaktadır. 9 
