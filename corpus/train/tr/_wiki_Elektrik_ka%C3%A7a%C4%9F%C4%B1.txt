Elektrik kaçağı elektrikli aletlerin iletken kısımlarında oluşabilecek yalıtım hatalarından dolayı elektrik akımının yalıtımlı elektrik kablosu içinden geçmek yerine elektrikli aletin gövdesinde bir gerilim oluşturmasıdır. Oluşan bu gerilim iletken bir ortam sağlanması halinde elektrik akımının en kolay yoldan kaynağa gitmesini sağlar. Elektrik kaçağının tespit edilebilmesi için yalıtım ölçümü yapılmalıdır. Yalıtım ölçümü ile iletkenlerin yalıtkan kısımlarında herhangi bir yalıtım hatası olup olmadığı tespit edilerek önlem alınabilir.
