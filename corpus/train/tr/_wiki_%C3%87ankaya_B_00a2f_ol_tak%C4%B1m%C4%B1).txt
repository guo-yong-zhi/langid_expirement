Çankaya Belediyesi GESK'nün kadın voleybol takımıdır. Forma renkleri yeşil-beyazdır.
1986 yılında kurulduktan sonra mahalli liglerde mücadele etmeye başlayan kulüp, Türkiye 2. Bayanlar Ligi'ne yükselme başarısı göstermiştir. Bu ligde bir süre daha mücadele eden kulüp tekrar mahalli lige geri dönmüştür.
2008-09 sezonunda tekrar Türkiye Kadınlar İkinci Voleybol Ligi'ne yükselme başarısı gösteren kulüp o sezon ligde kalmayı başarabilse de, bir sezon sonra Türkiye Kadınlar Bölgesel Voleybol Ligi'ne düşmüştür. Ancak kulüp Türkiye Kadınlar Birinci Voleybol Ligi'nden çekilen bir takım lige katılım hakkını satın alarak doğrudan Türkiye Kadınlar Birinci Voleybol Ligi'nde mücadele etmeye başlamıştır.
2013 yılından itibaren Çankaya Belediyesi ile Anka Spor kulüpleri arasındaki çekişme sonucu maddi anlamda büyük bir sıkıntıya düşen kulüp, 2014 yılında kapanmıştır.
