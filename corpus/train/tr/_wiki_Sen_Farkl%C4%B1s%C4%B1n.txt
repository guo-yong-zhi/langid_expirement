Sen Farklısın, Türk şarkıcı Rober Hatemo'nun ikinci stüdyo albümü. 5 Ekim 1998'de BMG Müzik etiketiyle yayımlandı. Pop ve fantezi tarzındadır, şarkıcının 1997 çıkışlı Esmer sonrasında çıkardığı ilk albümüdür. Albümde yer alan "Ne Yazar" adlı parçanın sözlerini Rober Hatemo yazdı. "Kaçamak" adlı parçanın sözlerini ise Seda Akay ile birlikte yazdı. Seda Akay, Alpay Aydın ile birlikte albümde en çok adı geçen söz yazarıdır. Albüme adını veren "Sen Farklısın" adlı parçanın sözlerini Yıldız Tilbe yazarken, albümün en iyi hitlerinden birisi "Tanrım" adlı parçanın sözleri Selami Şahin'e aittir. 1  Albümün yapımcılığını Alpay Aydın üstlenmiştir.
Toplam 12 şarkıdan oluşan albümde "Doludizgin", "Tanrım", "Vay Aney", "Bensiz Ölmek Yoktu" ve "Gurur" gibi parçalar video klip olarak yayınlandı. Müzik eleştirmenleri, albüme olumlu ve olumsuz çeşitli eleştiriler sundular. Kimisi albümün, şarkıcının fazla fantezi müzik içerdiğini tepki olarak kimisi şarkılarda sesinin güçlü olduğunu belirtti. Albüme adını veren "Sen Farklısın" parçası video klip olarak yayınlanmamasına rağmen olumlu tepkiler almıştır. Türkiye'de Top 10 listelerine giren albümde Rober Hatemo, Esmer  albümünde de olduğu gibi bu albümde de BMG Müzik ile çalıştı. 2 
1997'de yayımladığı ilk stüdyo albümü Esmer ile pop müzik tarzının yanı sıra albümde Türk sanat müziği tarzını içeren parçalarda vardı. Sen Farklısın adlı ikinci albümünde yine pop tarzının yanı sıra albümde fantezi müzik tarzıda kullandı. İlk kez bu albümle birlikte fantezi müzik söyleyen Rober Hatemo'nun bu tarzı oldukça beğenildi ve olumlu tepkiler aldı. 31 Mart 1997 tarihinde çıkardığı ilk albümünde büyük bir çıkış yakaladı. Özellikle albüme adını veren "Esmer" adlı parça yılın en iyi parçaları arasına girdi. Hatemo ilk albümüyle 23 Şubat 1998 tarihinde Lütfi Kırdar Kongre ve Sergi Sarayı'nda, 1997 yılında yayınlanan şarkılara, şarkıcılara, söz yazarlarına, bestecilere ve yönetmenlere ait ödülleri vermek üzere yapılan 4. Kral TV Video Müzik Ödülleri töreninde En iyi çıkış yapan erkek sanatçı dalında aday oldu. Bu çıkışının ardından Nisan 1998 tarihinde ikinci albümü için çalışmalara başladı. Önceki albümünde olduğu gibi bu albüm içinde BMG Müzik ile anlaştı. Albümün yapımcılığını Alpay Aydın üstlenirken, kayıtlarda da  Candar Köker, Kemal Esen ve Murat Matthew Erdem gibi isimler yer aldı. Albümün yapımcısı Alpay Aydın "Doludizgin" adlı çıkış parçasının sözlerini Seda Akay ile birlikte yazarken "Niyetimi Bozdum" adlı parçanın sözlerini ise Ela Arslan ile birlikte yazdı. 3 
Albümün ikinci ve en çok ses getiren "Tanrım" adlı parçasının söz ve müziği Selami Şahin'e aitti. 4  Selami Şahin bu parçayı Tapılacak Kadınsın  adlı albümünde seslendirmişti. 5  1999 yazında yayınlanan "Gurur" albümün en iyi parçalarından birisiydi. Sözlerini Seda Akay'ın yazdığı parçanın müziği Niran Ünsal'a aitti. 6  Ayrıca Seda Akay albümde "Vay Aney" ve "Bensiz Ölmek Yoktu" gibi parçaların sözlerini de yazdı. Albümde Burçin Birben, Ela Arslan ve Gül Dinçer gibi sanatçılarında söz yazarlığı yaptı. Albüme adını veren "Sen Farklısın" adlı parçanın söz ve müziği Yıldız Tilbe'ye aitti. Albümde parçaların müziklerini söz yazarlarının da dahil olduğu Erol Temizel, Açelya, Tamer Özkan, Gürdal Karagöz, Erhan Bayrak ve Ara Dinkjian gibi isimler yapmıştır. Albüm çekimi için Tanju Babacan'ın hazırladığı kıyafetleriyle, Fransa'dan gelen moda fotoğrafçısı Karin Westerfeld'e poz verdi. 7 
Pop ve fantezi müzik türleri içeren Rober Hatemo bu albümünde birçok müzisyen ile birlikte çalıştı. BMG Müzik etiketiyle yayınlanan albümün geri vokallerinde Ela Arslan, Ebru Aydın, Burçin Birben ve Pelin Aydın gibi isimler yer aldı. On iki parça bulunan albümde "Ne Yazar" adlı parçanın sözlerini yazarken "Kaçamak" adlı parçanın sözlerini ise Seda Akay ile birlikte yazdı. "Doludizgin" adlı albümün çıkış parçasının sözlerini Alpay Aydın ve Seda Akay birlikte yazarken müziğini Alpay Aydın ile birlikte Erol Temizel yaptı. Albümden yayınlanan "Tanrım" adlı ikinci hit parçanın söz ve müziği Selami Şahin'e aitti. Selami Şahin bu parçayı Tapılacak Kadınsın  adlı albümünde seslendirmişti. Hatemo, bu parçaya kattığı farklı yorumuyla büyük beğeni topladı. "Vay Aney" adlı parça albümden yayınlanan üçüncü parça oldu. 8  Sözleri Seda Akay'a ait olan parçanın müziğini Burçin Birben yaptı. Albümün en çok ses getiren "Gurur" adlı parçanın sözleri Seda Akay müziği ise Niran Ünsal'a aitti. Albümün son yayınlanan "Bensiz Ölmek Yoktu" adlı parçasının sözleri Seda Akay'a müziği Tamer Özkan'a aitti. 9  Albümden "Tanrım" hariç yayınlanan tüm parçaların sözleri Seda Akay'a aittir. "Niyetimi Bozdum" parçasının sözlerini Alpay Aydın ve Ela Arslan birlikte yazdı. Müziğini ise Açelya besteledi. Gül Dinçer'in sözlerini yazdığı "	Başlarım Geçmişinden" adlı parçanın müziğini Gürdal Karagöz yaptı. "Zor Gelir" adlı parçanın söz ve müziği Burçin Birben'a aitti. Ela Arslan'ın yazdığı "Senden Uzak" adlı parçanın müziğini Ara Dinkjian besteledi. Albüme adını veren "Sen Farklısın" adlı parçanın söz ve müziği ise Yıldız Tilbe'ye aittir. Albümdeki parçaların düzenlemeleri Erol Temizel, Ozan Çolakoğlu, Sadun Ersönmez, Erhan Bayrak, Kıvanç K., Tamer Özkan ve Gürdal Karagöz gibi isimler tarafından yapıldı.
Telli çalgılarda akustik ve klasik gitarda Erdem Sökmen ve Erdinç Şenyaylar yer alırken, bağlamada Kemal Esen yer aldı. Cümbüşte İlyas Tetik, elektro gitarda Erdem Sökmen, ud da Cem Aslan, Ergin Kızılay ve İlyas Tetik, tamburda Ergin Kızılay, tarda İlyas Tetik yer aldı. Yaylılarda  A Takımı ve Özcan Şenyaylar & Grubu, kanunda Aytaç Karan ve B. Tamer Kalkuloğlu, kemanlarda Adnan Bilekduman, Namık Taşpınarlı, Sait Büyükçınar, Sendur Güzelel, Timur Şimşek, Yaşar Okyay, Özer Arkun ve Şükrü Büyükçınar yer aldı. Vurmalılar da davulda Deniz Selman, trampette ve perküsyonda Volkan Öktem ve Hakan Beşer yer aldı. Üflemeliler de klarnette Bülent Altınbaş, ney ve kavalda Ercan Irmak, zurnada ise Ercan Irmak ve Türker Caner yer aldı. Albümün prodüktörlüğünü Alpay Aydın üstlendi. 10 
