Latina, merkezî İtalya'nın Lazio Bölgesi'nde aynı ismi taşıyan Latina ili merkezi olan bir şehir  ve komündür.
Latina 1932 yılında, Faşist diktatör Mussolini döneminde, antik çağlardan beri bataklık olan şimdiki şehrin konumlandığı yerdeki bataklığın kurutulması ile ortaya çıkan arazide kurulmuş yeni bir şehirdir.
Bu yeni şehir kurulduğu 1932'den 1946'ya kadar   "Litorrio" adını taşımıştır. Yeni şehir 1934'te kurulan ilin merkezi yapılmıştır. 1946'da şehrin ve merkezi olduğu ilin adları "Latina" komünü ve Latina ili olarak değiştirilmiştir. İlk kurulduğu dönemlerde şehre yerleştirilen nüfus genellikle kuzey İtalya'dan Friuli ve Venedik bölgelerinden oraların lehçesini konuşan göçmenler olarak getirilmişlerdi. Fakat 20. yüzyılın ikinci yarısında bu değişmiş ve şehirde konuşulan lehçe diğer Lazio bölgesi yerleşimlerinde olduğu gibi Romenesco lehçesi olmuştur.
Şehrin kurulması için Mussolini zamanın mimar ve sanatçılarını seferber etmişti. Faşistlerin tercih ettikleri "brütal-neoklasik" mimarî stili yeni şehirdeki binalar ve evlere uygulanmıştır.
Latina'nın nüfusu  119.154 kişi olup nüfus yoğunluğu 428.8 kişi/km² olur. 19. ve 20. yy/da kasaba nüfusunun gelişimi şu gösterimde incelenebilir: 1 
Kişi
Şehrin ekonomisinde ilaç sanayii, kimya endüstrisi, peynir ve peynir ürünleri üretimi önemlidir. Latina da sebzecilik, çiçek yetiştirme, şeker pancarı, meyvecilik ve peynircilik için süt üreten çok güçlü bir tarım sektörü de bulunmaktadır. Ayrıca önemli bir hizmet sektörü vardır.
İtalya'nın ilk nükleer enerji santrallerinden biri bu şehirde kurulmuştu. Ama günümüzde bu santral kapatılmıştır ve nükleer tesisleri sökülme sürecindedir.
Latina komunünün şu komünlerle ortak sınırları bulunur:
Aprilia, Cisterna di Latina, Norma, Pontinia, Sabaudia, Sermoneta, Sezze, Nettuno
Latina'nın şu kentlerle kardeş şehir bağlantıları bulunur:
1932'de yeni şehrin açılma töreni
Latina ili valilik konagi
Valilik Meydanındaki havuz
Latina - San Marco Katedrali
Latina - halk bahcesi
