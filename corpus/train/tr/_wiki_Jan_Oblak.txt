* Yalnızca lig maçları ve gollerini içerir.Güncelleme: 16 Kasım 2022
Jan Oblak   kaleci mevkiinde oynayan Sloven millî futbolcudur. La Liga takımlarından Atlético Madrid'de forma giymektedir.
Jan Oblak 1993 yılında Škofja Loka'da dünyaya geldi, Oblak futbolculuk kariyerine ise doğduğu yerin takımı NK Ločan'da başladı. 10 yaşında ülkenin en büyük kulüplerinden Olimpija Ljubljana'ya transfer oldu, 2009 yılında ise Empoli FC'nin tekilifini reddeden Oblak, Fulham tarafından denenmelere alındı.
Oblak ilk lig maçlarına ise henüz 16 yaşında çıktı ve ligi 4.sırada bitiren Olimpija takımında sadece 3 lig maçı kaçırdı.
Olimpija'da çok küçük yaşlarda yaptıklarıyla dikkat çeken Oblak, 14 Haziran 2010 tarihinde 1.7M Euro bonservis bedeli karşılığında Artur Moraes'in kalesini koruduğu SL Benfica ile sözleşme imzaladı. 1  Takıma transfer olmasının ardından ise teknik direktör Jorge Jesus'un isteğiyle Primeira Liga ekibi SC Beira-Mar'ya kiralandı ve bu takımın ardından ise SC Olhanense'ye kiralandı. Bu iki takımda toplamda 10 maç yedek kulübesinde bekledi ancak süre alamadı. 
2011-12 sezonunda ise bir başka Portekiz ekibi UD Leiria'ya kiralandı. 2  İlk lig maçına 15 Ocak 2012 tarihinde 2-2 biten CD Nacional maçında çıktı.
Temmuz 2013'te ise kontratının bitmesine rağmen Benfica'nın hazırlık kampına dahil oldu. 3  Bir ay sonra ise 2018 yılına kadar yeni bir sözleşme imzaladı. 4 
2013-14 sezonunda Artur Moraes'in art arda yaptığı hatalar üzerine teknik direktör Jorge Jesus, takımın kalesini Oblak'a emanet etti ve Oblak'da oynamaya başlamasıyla içlerinde kadrosunda Ricardo Quaresma ve Jackson Martinez gibi isimleri kadrosunda bulunduran FC Porto maçı da olmak üzere art arda gol yememe serisi yakaladı. 5  6  bu maçların ardından 2013-14 UEFA Avrupa Ligi maçında Juventus karşısında da kalesini gole kapatmayı başardı. 7  6 Temmuz 2014 tarihinde ise 13 maçta kalesinde sadece 3 gol görerek ligin en iyi kalecisi ödülünü aldı. 8 
16 Temmuz 2014 tarihinde ise 2013-14 La Liga şampiyonu Atlético Madrid Benfica ile Oblak'ın transferi konusunda prensip anlaşmasına varıldığını ve sağlık testlerinin ardından sözleşme imzalanacağını açıkladı. 9  Atlético bu transfer için £12.6 milyon  ödeyerek La Liga tarihinde gerçekleşen en pahalı kaleci transferini yaptı. 10  11  12  Chelsea'ye dönen ve La Liga'da sezonun en iyi kalecisi seçilen Thibaut Courtois'nın yerine gelen oyuncu 4 yıllık sözleşme imzaladı. 13  14  22 Temmuz'da yapılan imza töreninde ise "Ben kimsenin yerini doldurmaya gelmedim. Ben başka bir oyuncu olarak geldim. Formayı kapmak için tüm gücümle savaşacağım. Takımımın harika sonuçlar almasında yardımcı olacağım." dedi. 15 
Oblak Ağustos 2009'da Slovenya U-21 takımında kaleci Jan Koprivec'in yerine dahil olarak ilk maçına çıktı. O yıl 9 Eylül'de ise ilk resmi maçına Fransa U-21 karşısında çıktı. 11 Eylül 2012 tarihinde ise Slovenya A Takımı ile ilk maçına 2-1 kaybedilen 2014 FIFA Dünya Kupası elemeleri maçı olan Norveç maçında çıktı. 16 
