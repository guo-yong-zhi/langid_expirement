Muhterem İnce , Türk bürokrat. Türkiye Cumhuriyeti Anayasa Mahkemesi üyesidir.
İlköğretim, orta ve lise  öğrenimini Balıkesir ilinin Edremit ilçesinde tamamladı. 1993 yılında İstanbul Üniversitesi Siyasal Bilgiler Fakültesinden mezun oldu. 2000 yılında Kırıkkale Üniversitesi-Sosyal Bilimler Enstitüsü’nde yüksek lisans eğitimini tamamladı.
Sırasıyla 18 Temmuz 1994 ile 15 Eylül 1997 tarihleri arasında Edirne Valiliği Kaymakam Adayı, 15 Eylül 1997 ile 23 Ekim 2000 tarihleri arasında Kırıkkale-Sulakyurt Kaymakamlığı, 25 Ekim 2000 ile 1 Ekim 2002 tarihleri arasında Adıyaman-Samsat Kaymakamlığı, 12 Ekim 2002 ile 22 Ekim 2005 tarihleri arasında Erzurum-Narman Kaymakamlığı, 27 Ekim 2005 ile 8 Eylül 2009 tarihleri arasında Çanakkale-Eceabat Kaymakamlığı, 15 Eylül 2009 ile 5 Eylül 2011 tarihleri arasında İçişleri Bakanlığı Eğitim Dairesi Başkanlığı Şube Müdürlüğü, 6 Eylül 2011 ile 23 Temmuz 2013 tarihleri arasında Personel Genel Müdürlüğü Daire Başkanlığı, 23 Temmuz 2013 ile 2 Ağustos 2013 tarihleri arasında Personel Genel Müdürlüğü Genel Müdür Yardımcısı, 2 Ağustos 2013 ile 20 Şubat 2014 tarihleri arasında Personel Genel Müdür Vekili görevlerinde bulunmuş, 20 Şubat 2014 tarihli 2014/130 ve 2014/131 sayılı Müşterek Kararname ile Personel Genel Müdürü olarak görevlendirilmiştir. İçişleri Bakanlığı tarafından hazırlanan ve 1 Haziran 2016 tarihli resmi gazete sayısında yayınlanan Valiler Kararnamesi ile Artvin Valiliği görevine atanmıştır.
10 Eylül 2016 tarihine kadar görevini sürdüren İnce, 7 Eylül 2016 tarih ve 9158 sayılı kararname ile İçişleri Bakanlığı Müsteşarlığına atandı. 4 
7 Ağustos 2018 tarihine kadar Müsteşarlık görevini sürdüren İnce, 8 Ağustos 2018 tarihli ve 30503 sayılı Resmî Gazete’de yayımlanan Cumhurbaşkanlığı Kararıyla İçişleri Bakan Yardımcılığı görevine atanmıştır. 5  29 Haziran 2022 tarihli TBMM Genel Kurulu'nda Sayıştay Üyeliğine seçildi. 6  05 Ekim 2022 tarihinde TBMM tarafından Anayasa Mahkemesi üyesi seçilmiştir. 7 
Evli ve iki çocuk babası olan Muhterem İnce İngilizce bilmektedir.
3. https://www.resmigazete.gov.tr/eskiler/2018/08/20180808-5.pdf 20 Ağustos 2018 tarihinde Wayback Machine sitesinde arşivlendi.