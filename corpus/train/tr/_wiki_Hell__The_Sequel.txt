Hell: The Sequel, Eminem ve Royce da 5'9"'ın oluşturdukları hip hop grubu Bad Meets Evil'in ilk EP'sidir. Albüm Shady Records ve Interscope Records aracılığıyla bazı ülkelerde 13 Haziran 2011'de, ABD'de ise 14 Haziran 2011'de yayınlandı. 1  2  Albüm, çıktığı hafta 171 bin adet sattı ve Billboard 200 listesine zirveden giriş yaptı.
Eminem, EP'nin adını Twitter hesabı üzerinden 2 Mayıs 2011 geceyarısında duyurdu. 3  Albümün adı, The Slim Shady LP albümünde Eminem ve Royce'un birlikte söyledikleri "Bad Meets Evil" adlı şarkının son dizelerine bir göndermedir: "See you in hell for the sequel" .
İkili, 1999'da "Nuttin' to Do" adında bir 12" maksi CD çıkarmıştı. 4 
"Echo" ve "Living Proof" adlı iki parça Kasım 2010'da internete sızdırıldı ve hayranlar arasında ikilinin ortak bir projede yer alacakları söylentilerine neden oldu. Aylar sonra bu EP duyuruldu. Bu iki şarkı da albümün delüks baskısında bonus parça olarak bulunmaktadır.
Royce'un da bir üyesi olduğu rap grubu Slaughterhouse ve şarkıcı Bruno Mars da albümde ikiliye eşlik etti. 5  Albümün prodüktörleri arasında Mr. Porter, Havoc, DJ Khalil ve Bangladesh'in bulunmaktadır. 6 
"Fast Lane", EP'nin ilk single'ı olarak 3 Mayıs 2011'de internet üzerinden satışa sunuldu. 7  Şarkının prodüktörlüğünü Supa Dups ve Eminem üstlendi. Şarkı için video klibin bir bölümü 27 Mayıs'ta internette yayınlandı. 8  Video klibin tamamı 8 Haziran'da tanıtıldı. 9  Albümün ikinci single'ı "Lighters"ın 14 Haziran'da radyolara verileceği duyuruldu.
Bilgiler albüm kitapçığından alındı.
