टूबिङन, जर्मनी के केन्द्रीय बदेन-वुर्टेम्बर्ग  प्रान्त का एक नगर है। यह 'विश्वविद्यालयों के गाँव' के रूप में ख्यात है। यह शहरिस प्रान्त की राजधानी श्टुटगार्ट से ४५ किमी दक्षिण-पश्चिम में स्थित है। 84 हज़ार की आबादी वाले टूबिङन में हर चौथा आदमी छात्र है। इस तरह ये शहर जर्मनी में छात्रों के सबसे सघन घनत्व वाला शहर है। पढ़ने लिखने वालों का मक्का है ये शहर. यहां का माहौल ही कुछ ऐसा है। 
हाइडलबर्ग और फ्राईबुर्ग के साथ टूबिङन  दक्षिणी जर्मनी की तीन सबसे प्रसिद्ध यूनिवर्सिटियों में से एक है। 1477 में काउंट एबरहार्ड द बियेर्डड ने इसकी स्थापना की थी। “टूबिङन के पास यूनिवर्सिटी नहीं है, वो एक यूनिवर्सिटी है।” ये कहावत इस शहर का अतीत ही नहीं उसका आज भी उद्घाटित करती है। यूनिवर्सिटी का एक मोटो था- अटेम्पटो- मेरा है जोखिम. ये मोटो संस्थान की कामयाबी को शक की निगार से देखने वालों के लिए एक करारा जवाब था। आज भी ये मोटो जारी है। और संस्थान की असंदिग्ध कामयाबी जारी है।
