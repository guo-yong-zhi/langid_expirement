ऐसे सिमुलेशन को सैन्य सिमुलेशन  कहते हैं जिसके द्वारा वास्तविक युद्ध किए बिना ही युद्ध सम्बन्धी किसी सिद्धान्त का परीक्षण किया जाय। इसे सेना के लिए बहुत ही उपयोगी समझा जाता है क्योंकि यह समरनीति, युद्धनीति, तथा अन्य नीतियाँ विकसित करने में अत्यन्त सहायक है। किन्तु इसके आलोचकों का कहना है कि इस प्रकार के मॉडलों से निकाले गए निष्कर्ष मूलतः दोषपूर्ण होते हैं क्योंकि जिन मॉडलों के आधार पर निष्कर्ष निकाले जाते हैं वे वास्तविकता से बहुत भिन्न या बहुत सरलीकृत होते हैं। 
