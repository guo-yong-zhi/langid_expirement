हरबिंदर सिंह  भारत के पूर्व मैदानी हॉकी खिलाड़ी हैं। वह भारतीय महिला हॉकी टीम के मुख्य कोच भी रहे हैं। उन्होंने वर्ष 1964, 1968 और 1972 के ओलंपिक में भारतीय हॉकी टीम का प्रतिनिधित्व किया। 1  उन्होंने अपने अंतर्राष्ट्रीय करियर की शुरुआत 1961 में 18 साल की उम्र में भारतीय हॉकी टीम के साथ न्यूजीलैंड और ऑस्ट्रेलिया के दौरे के साथ की थी। उन्होंने तीन एशियाई खेलों में देश का प्रतिनिधित्व किया, जिनमे में से 1966 एशियन गेम्स में भारतीय हॉकी टीम ने पहली बार स्वर्ण पदक प्राप्त किया। 1970 एशियाई खेलों में रजत पदक विजेता भारतीय टीम के कप्तान थे  2  उन्होंने हॉकी इंडिया में कई महत्वपूर्ण पदों पर कार्य किया है। 3  वह वर्तमान में हॉकी इंडिया की चयन समीति के अध्यक्ष हैं। 4 
