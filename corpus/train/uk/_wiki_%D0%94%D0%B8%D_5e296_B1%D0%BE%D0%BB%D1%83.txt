Динаміада УСРР з футболу — змагання, котре існувало у 1929, 1931—1935 роках. Учасниками були команди Пролетарського спортивного товариства «Динамо» України.
Турніри ПСТ «Динамо» 1920-х — 1930-х були найпершими всеукраїнськими для клубних команд. І якщо Всесоюзну Динаміаду, котра існувала приблизно в той же час, слід розглядати як суто відомче змагання, де боролися деякі з найсильніших команд, то в УРСР розігрувалася справжня республіканська першість , адже абсолютна більшість гравців топ-команд республіки належала до ПСТ «Динамо».
На пошану першого всеукраїнського зоряного кавалерійського перебігу кордонної варти й війська ДПУ — 6-7 в Києві влаштовується велике фізкультурне свято динамівців. Порядок святкування такий: 1) Розиграш з футболу на першість між командами ПСТ «Динамо» (беруть участь до 20 команд). (Вісті ВУЦВК. — 29.06.1929. — № 148. — С. 12.)Всі матчі відбувались у Києві.
7 июля в финале встретились первые команды Киева и Харькова. Ворота киевлян впервые доверили защищать Войтенко. Вначале игра сложилась удачно для киевлян — в первом тайме 1:0… А во втором тайме Малхасов не забил пенальти, и тут же харьковчане сравняли счет. При этом Войтенко получил серьезную травму, но его не заменили, и он тут же пропустил и второй гол. Харьковские динамовцы стали чемпионами УССР, а руководство киевской команды свалило всю вину за эту неудачу на… Войтенко, и ему пришлось уйти …
— книга «Киевский футбол на рубежах времен» А.Ф.Коломійця за 2007 рік, том I, с. 203-205
— газета «Київський піонер» за 16.06.1931, №22, с. 4— бюлетень Київської міської Ради ПСТ «Динамо» за 28.06.1932, №3, с. 4Перед зустріччю двох найсильніших українських команд спортивний Київ жив футболом. За тиждень перед матчем у касах не лишилося жодного квитка. Кияни сподівалися побачити цікаву гру, захоплюючий футбольний спектакль у виконанні популярних майстрів шкіряного м’яча. Правда, були в київській команді й новачки, і глядачів це, звичайно, інтригувало. Їм хотілося побачити, чого варті дебютанти улюбленої команди. Звичайно ж, Єпішину, Путистіну і мені хотілося показати себе з найкращого боку.
На поле динамівського стадіону ми вийшли в такому складі: А. Ідзковський, Ф. Тютчев, В. Єпішин, М. Путистін, К. Шегоцький, О. Шульц-Сердюк, В. Прокоф’єв, М. Махиня, І. Панін, В. Сухарєв, В. Весеньєв.
Партнери заздалегідь попередили мене, що я гратиму проти свого тезка — Костянтина Фоміна, відомого на той час футболіста, різкого захисника, який інколи й до недозволених прийомів вдавався, аби перешкодити суперникові вийти на ударну позицію. На жаль, я відмахнувся від цієї перестороги, за що й був одразу покараний.
Перше ж зіткнення з Фоміним ледь не скінчилося для мене катастрофою. Харків’янин, коли я намагався обійти його на штрафному майданчику, стрибнув на мене і, відбиваючи м’яч правою ногою, водночас лівою сильно вдарив мене в груди, та ще й глузливо глянув. Було дуже боляче, але я підвівся і, вдаючи, що нічого не сталося, побіг туди, де йшла боротьба за м’яч.
Костянтин Фомін «ловив» мене протягом усього матчу, та я уникав нових інцидентів. Моїх фінтів він ще не знав, і мені не раз вдавалося залишати його за своєю спиною, загрожувати воротам. Правда, гола у першому таймі я так і не забив, бо все-таки дуже хвилювався, поспішав з ударами. Суперникам теж не вдалося добитися успіху, і на перерву команди пішли при нульовому рахунку.
Мабуть, досвідчених, сильних харків’ян такий хід подій не задовольняв. Ми ж поки що вважали своє завдання виконаним, бо стримали натиск грізних суперників…
На другий тайм гості вийшли з наміром будь-якою ціною подолати опір нашого захисту. Рішучий штурм не зарадив їм. Київські захисники грали самовіддано, впевнено. Та особливо відзначився воротар Антон Ідзковський. Він брав «мертві» м’ячі, і трибуни захоплено аплодували чудовому голкіперові. Стримавши штурм, кияни й самі розпочали активні наступальні дії. В середині другої половини зустрічі М. Махиня пройшов з м’ячем майже до лицьової лінії і під гострим кутом послав його в сітку воріт гостей. Та, мабуть, радість приспала нашу пильність, бо не встигли ми опам’ятатися, як м’яч, пробитий лівим крайнім нападником І. Приваловим, влетів у ворота Ідзковського. Антон помилився, він винувато поглядав на партнерів, але ніхто з нас не збирався йому дорікати… І все ж ми здобули перемогу. До кінця гри вже лишалося кілька хвилин, коли я одержав точний пас на штрафному майданчику, двічі перехитрив Фоміна і спокійно забив вирішальний гол. Мій «опікун» готовий був плакати з відчаю, а я залишав поле задоволений тим, що зумів по-спортивному довести перевагу техніки над грубістю …
— книга «У грі та поза грою» К.В.Шегоцького за 1991 рік, с. 48-51Київська команда, вважаючи свою поразку за випадкову, вимагала матч переграти. Вчора обидві команди знову зустрілися, виставивши своїх кращих гравців.
З перших же хвилин харків'яни взяли ініціативу до своїх рук, настирливо напосідаючи на ворота Києва. Як і в попередньому матчі рахунок почав Куліков, забивши на 11 хвилині перший м'яч. За 5 хвилин К. Фомін з штрафного удару забив другий гол, а наприкінці тайму м'яч сам… закотився до воріт, минаючи розгубленого Іцьковського.
У другому таймі — та ж картина. Харківська команда міцно насіла на ворота Києва. Іцьковський з честю бере найважчі м'ячі, але він один врятувати становище не може. Паровишніков вдало забиває 4 м'яч і буквально за дві хвилини п'ятий верхній гол забиває Вол. Фомін.
Матч закінчився знов поразкою киян з рахунком 5:0 на користь Харкова.
Завжди на цьому місці ми ставимо крапку. На цей раз ми свій звіт продовжуємо.
Протягом всієї гри харківські футболісти грали майстерно, енергійно, красиво, чого не можна сказати про київських футболістів. Більше від того, капітан київської команди Щеготський — гравець збірної СРСР і України припустився явно хуліганських вчинків, за що його і вивели з поля  …
— газета «Комсомолець України» за 09.09.1934, №207, с. 4— газета «Комсомолець України» за 04.11.1935, №255, с. 4Офіційна програмка Динаміади Української СРР 1929 року: лицьовий зворот
Офіційна програмка Динаміади Української СРР 1929 року: спідній зворот
Епізод вирішального матчу 1929 року між динамівцями Києва та Харкова. Кияни в темних футболках : Піонтковський, Сердюк, Бланк, …, Печений; харків’яни у світлих футболках: крайній ліворуч – Міщенко, крайній праворуч – Фомін Вол. 
Колаж про переможця Динаміади Української СРР 1933 року 
Епізод матчу 1935 року між динамівцями Києва та Сталіно 
Епізод матчу 1935 року між динамівцями Києва та Сталіно 
Футбол: 5 x 5 • 7 x 7 • Дефлімпійська • З ампутацією • З вадами зору • Спеціальна
