У столиці Великої Британії Лондоні і деяких районах на південному сході країни 28 серпня 2003 року ввечері відбулося широкомасштабне відключення електроенергії . Приблизно дві третини метро і частина трамваїв припинили рух, вуличні ліхтарі і сигнальні лампи в районах збою електропостачання згасли, спостерігався хаос у міському транспорті. Причиною відключення електроенергії стала аварія в системі трансформаторів. 2 
Це була найбільша аварія у Великій Британії в енергосистемі із 1987 року.
У лондонській підземці знаходилися близько 250 тисяч чоловік, яких евакуювали із тунелів метро. 3 
Подача електроенергії поновилася через 34 хвилини після її відключення.
