Кадрова палата  — центральний орган виконавчої влади Японії, складова Кабінету Міністрів. Заснована 1948 року згідно з законом про державних службовців.
Очолюється трьома головами, які складають Раду палати з кадрових питань. Один із трьоїх голів обирається Президентом кадрової палати .
Займається кадровими питаннями центрального уряду Японії: визначає стандарти для державних службовців, покращує умови їхньої роботи, розробляє систему рангів і посад в уряді, встановлює іспити й умови прийому на роботу держслужбовців
центрального апарату, володіє правом надання і конфіскації ліцензій держслужбовців. Покликана сприяти становленню справедливої і уніфікованої кадрової політики.
Кадрова палата Японії // 『日本大百科全書』 . — 第2版. — 東京: 小学館, 1994—1997. — 全26冊. 
