Ін Кьо Чжін  — південнокорейський актор відомий перед усім своїми численними другорядними ролями в телесеріалах.
Ін Кьо Чжін народився 29 серпня 1980 року в родині підприємця середньої руки 1 . Взявши сценічне ім'я До Ї Сон, у 2000 році він розпочав свою акторську кар'єру зі зйомок в телесеріалі. У наступному десятилітті він зіграв декілька епізодичних та другорядних ролей в серіалах. Кар'єра молодого актора не йшла надто добре, тож у 2011 році, він вирішив відмовитися від використання псевдоніму та почати зніматись під власним ім'ям 2 . У наступні роки йому вдалося зіграти декілька другорядних ролей в популярних серіалах 3 , таким чином підвищити свою впізнаваність. Першу акторську нагороду принесли йому ролі в комедійних серіалах «Жонглери» та «Почувайся добре, щоб померти». З осені 2020 року Кьо Чжін знімається в мелодраматичному серіалі «Домашня історія кохання» 4 .
У квітні 2014 року стало відомо що Кьо Чжін та акторка Со Ї Хьон мають намір побратися. Перед тим вони декілька років зустрічалися, також Кьо Чжін та Ї Хьон неодноразово грали подружжя в різних телесеріалах 5  6  7 . Весілля відбулося на початку жовтня того ж року 8 . У грудні наступного року в подружжя народилася дівчинка, яку назвали Ха Ин 9 . У 2017 році в подружжя народилася друга донька 10 .
  Корея   Азія   Біографії                      
