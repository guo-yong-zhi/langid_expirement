
Церква святого архістратига Михаїла — парафія і храм греко-католицької громади Великобірківського деканату Тернопільсько-Зборівської архієпархії Української греко-католицької церкви в селі Курники Тернопільського району Тернопільської області.
Оголошена пам'яткою архітектури місцевого значення 1 .
Парафію відновлено в лоні УГКЦ у 1990 році. Храм збудовано у 1922 році. Землю під будівництво офірували Павло Ткач і його син Кость. Храм збудований зусиллями громади.
Парафія до 1946 року належала Українській Греко-Католицькій Церкві. На Львівському псевдособорі  діяльність УГКЦ державна влада заборонила. Але парох о. Олександр Малицький не перейшов до РПЦ і не перевів під її юрисдикцію парафію і храм. Через це наприкінці 1940-х років обласний уповноважений Ради у справах релігійних кулатів зняв з реєстрації парафію і храм, який був закритий до 1990 року. Але на великі релігійні свята у ньому неофіційно проводили богослужіння парохи із діючої в структурі РПЦ церкви с. Шляхтинці, яку відвідували віруючі с. Курники.
На парафії діє Вівтарне братство.
