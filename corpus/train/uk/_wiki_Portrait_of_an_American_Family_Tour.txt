Portrait of an American Family Tour — перший тур американського рок-гурту Marilyn Manson. Він стартував на підтримку дебютного студійного альбому Portrait of an American Family, який було видано 19 липня 1994 р., за 5 місяців до початку туру. 1 
Турне розпочалося 27 грудня 1994 в Джексонвіллі, штат Флорида. Після цього шоу, у першу ніч туру, Меріліна Менсона заарештували й взяли під варту за те, що він надяг страпон на сцені. Невдовзі виконавця звільнили, група виступила наступної ночі в Орландо як і було заплановано.
Під час цих концертів сцена зазвичай мала декорації в стилі вітальні, схожу на ту, яку можна побачити на обкладинці Portrait of an American Family. Найпомітніший предмет — стіл з лампою. На першому й останньому концертах трапились інциденти. 27 грудня 1994 Менсона помилково звинуватили в мастурбації ділдо та сечовипусканні на глядачів. 2  11 березня 1995 у Південній Кароліні фронтмен послизнувся, впав і розбив пляшку пива. Розлючений фронтмен узяв її шматок і порізав свої груди, вперше за свою кар'єру. Було підпалено барабанну установку Сари Лі Лукаса . Менсон заявив, що це вчинив сам Лукас. Проте останній спростував його слова в інтерв'ю MansonWiki у листопаді 2010: «Мене ніколи не підпалювали й я ніколи зумисно не підпалював свою установку. Я вирішив покинути гурт задовго до останнього виступу, але я не хотів цього зробити посеред туру».
Виступи у Каррборо та Колумбії перенесли на кінець турне. Початкові дати: 16 та 18 лютого 1994 р.
