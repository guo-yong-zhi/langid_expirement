
Арпенік Аркадіївна Налбандян  — вірменська радянська художниця. Заслужений художник Вірменської РСР .
Арпенік Налбандян народилася 23 грудня 1916 року в місті Тбілісі. У 1935—1941 роках навчалася в Тбіліській академії мистецтв на відділенні живопису.
У 1943 році була прийнята до Спілки художників Вірменії. З 1946 і до кінця життя викладала в Єреванському художньо-театральному інституті . У 1948 та 1952 роках Арпенік Налбандян обиралась депутатом Тбіліської міської ради.
У 1957 році була затверджена на посаді доцента у одному з московських вишів. Брала участь у республіканських і всесоюзних виставках 2  3 .
Арпенік Аркадіївна Налбандян померла 17 травня 1964 року у місті Єревані.
Арпенік Налбандян працювала у галузі тематичної картини, портрета і пейзажу. Її дипломною роботою була картина «Збирачки чаю», 1941, х., м., 175 × 190.
Протягом 25-річної творчої діяльності вона створила близько 300 полотен .
Починаючи з 1941 року вона постійно брала участь у республіканських і всесоюзних виставках. Її роботи виставлялися в Москві, Ленінграді, Києві, Баку та інших містах і зберігаються в Національній галереї Вірменії  4 , Національній галереї Грузії, галереї Гюмрі і в приватних колекціях 5 .
