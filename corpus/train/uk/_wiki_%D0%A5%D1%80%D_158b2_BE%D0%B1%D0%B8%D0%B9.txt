Хрустан тонкодзьобий 2   — вид сивкоподібних птахів родини сивкових .  Мешкає в Південній Америці. Єдиний живий представник роду Тонкодзьобий хрустан . З плейстоценових відкладень Еквадору відомий ще один представник цього роду — Oreopholus orcesi 3 .
Середня довжина птаха становить 28 см. Тім'я темно-сіре, над і під очима білі смуги, через око проходить чорна смуга. Горло рудувате. Спина сіро-коричнева, поцяткована чорними і коричневими смужками. Верхня частина грудей сірувата з рудим відтінком, живіт кремовий з великою чорною плямою. Крила чорні, поцятковані численними білими смужками. Хвіст рудувато-сірий. Дзьоб чорний, лапи рожеві.
Виділяють два підвиди: 4 
Тонкодзьобий хрустан гніздиться в Андах в Аргентині, Болівії, Чилі і Перу на висоті 3500-4500 м над рівнем моря. 5  6  7  Влітку мігрує на рівнини, з'являється в Еквадорі, Бразилії, Уругваї, іноді долітає до Фолклендських островів. Живе в субтропічних посушливих регіонах, порослих чагарником, на рівнинах помірного клімату, на високогірних луках.
Харчується здебільшого комахами. Гніздо являє собою заглибину в піску. В кладці 4 яйця коричнюватого кольору з чорними плямками, розміром 43×33 мм.
