Terrorangrebet i Beirut fandt sted den 12. november 2015, hvor to selvmordsbombere detonerede eksplosivstoffer i Bourj el-Barajneh, en sydlig forstad til Beirut, Libanon, hvor der fortrinsvis bor Shiamuslimer. Bydelen kontrolleres af Hezbollah. 1  2  Der rapporteredes om 37 3  til 43 døde. 2  4  5  ISIS har påtaget sig ansvaret for angrebet. 4  2 
Bomberne eksploderede næsten samtidig og ramte bydelen Borj al-Barajneh, som består af boliger og forretninger. To selvmodsbombere dræbte sig selv, mens en tredje selvmordsbomber blev dræbt i en af eksplosionerne, inden han nåede at udløse sine sprængstoffer. 1  Selvmordsangrebet er blevet betegnet som "det største enkeltstående angreb siden borgerkrigen i Libanon sluttede for 25 år siden i 1990." 6 
Libanesiske styrker anholdt efterfølgende syv syrere og to libanesere. Ifølge den libanesiske indenrigsminister Nuhad Mashnuq var den ene selvmordsbomber og den anden menneskesmugler.  7  
