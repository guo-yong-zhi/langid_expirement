Spansk flue  er en bille i familien oliebiller , også kaldt plasterbiller. Billen er 9 til 21 millimeter lang og har en metalgrøn overside. Benene er lange og slanke. Hannens følehorn er meget længere end hunnens.
Den er udbredt i Europa og Sibirien. Arten er formodentlig uddød i Danmark, og i Sverige er den i nyere tid kun fundet et par steder på Öland.
Spansk flue er knyttet til enlige bier, hvor den som larve lever som parasit i boet. Den voksne bille træffes ofte fouragerende på ask , sjældnere liguster , hyld  og syren . 1 
Fra denne bille kan man udvinde giftstoffet cantharidin, der tidligere har været brugt i lokalirriterende plastre og som tilsætning til afrodisiatisk konfekt.
