56°37′53.43″N 9°49′46.05″Ø  /  56.6315083°N 9.8294583°Ø  / 56.6315083; 9.8294583Koordinater: 56°37′53.43″N 9°49′46.05″Ø  /  56.6315083°N 9.8294583°Ø  / 56.6315083; 9.8294583Østerskov Efterskole er en efterskole i Hobro, med rollespil i centrum. Skolen åbnede i august 2006 1  med 53 elever, og i 2009 havde skolen 96 elever plus en venteliste. 
Skolen blev stiftet af Mads Lunau og Malik Hyltoft, der begge har en lang fortid i det danske rollespilsmiljø. Lunau blev fritstillet i 2018. 2  3  Malik var viceforstander i perioden 2006-2009. 
Skolens motto er Scientia per ludum .
Skolens undervisningsform er tværfaglig og indeholder elementer af workshops, storyline, rollespil, projektorienteret undervisning og klasseundervisning. 4 
Skolens undervisning er bygget op i ugeforløb. I disse uger er forskellige fag indarbejdet gennem rollespil og workshops. Alt undervisning er eget materiale, og er i konstant udarbejdelse af lærerstaben.
Skolen tilbyder undervisning på 9. og 10. klassetrin og alle tilhørende prøver.
Skolen tilbyder desuden støtte til elever med særlige pædagogiske behov samt mulighed for særlig støtte gennem et støttecenter til de der har brug for ekstra faglig støtte.
Skolen tilbyder masser af forskellige former for rollespil i fritiden. Både elever og lærere er aktive rollespillere i fritiden og på skolen. Alle former for rollespil, bordrollespil, liverollespil, semi-live og brætspil spilles på skolen.
På skolen afvikles en månedlig rollespilskampagne kaldet Fladlandssagaen. 5  6  Fladlandssagaen har været tilkoblet skolen siden 2009, og arrangørholdet består både af ansatte og tidligere elever, samt udefrakommende.
Skolen holder to gange årligt Østerskov Akademiet, der tiltrækker nye elever og understøtter det fællesskab som er skabt omkring skolen. Det køres af en stor gruppe frivillige, hvoraf mange også er tilknyttet Fladlandssagaen.
