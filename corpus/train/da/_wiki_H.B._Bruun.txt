 
Hans Brøchner Bruun  var en dansk købmand og politiker. 1 
Bruun var søn af købmand og fabrikant Bertel Bruun og Magdalene Barbara Brøchner . Han blev gift 6. juni 1818 i Odense med Hanne Antonie Jacobine Christiane Plum  som var datter af biskop i Odense Frederik Plum og Marie Sophia Munk. 2 
Han var bror til fabrikant Johannes Bruun, fabrikant M.P. Bruun og højesteretsassessor P.D. Bruun. 2  De to sidstnævnte var ligesom også H.B Bruun medlemmer af Den Grundlovgivende Rigsforsamling. 1 
Bruun kom i 1807 på handelsskole i Hamborg og begyndte i 1809 at arbejde på sin fars kontor i Fredericia. Han blev kompagnon i farens firma 1817. 1  I 1826 overtog han Assens Færgested og en købmandsforretning i Assens efter sin yngre bror Søren Wedege Bruun som var død samme år. 2  Han opgav sine aktiviteter i Fredericia i 1829 til fordel for Assens 1  hvor virksomheden udviklede sig til at blive af en af Danmarks største handelshuse uden for København. 2  Han drev blandt andet omfattende kornhandel med England. 1 
Bruun var konstitueret hospitalsforstander i Fredericia 1827-1828 mens han endnu var i byen. I Assens blev han transportforvalter i 1836 og medlem af borgerrepræsentantskabet 1838-1857 og dets formand fra 1839. Han var også kirkeværge, medlem af havnekommissionen og andet. 1 
Han var stænderdeputeret for Odense Amts mindre købstæder på Østifternes Stænderforsamling i Roskilde 1835-1848, men deltog ikke i samlingen i 1844. 2  Han var kongevalgt medlem af Den Grundlovgivende Rigsforsamling 1848-1849. Han stillede ikke op til rigsdagsvalg efterfølgende. 1 
Bruun blev udnævnt til ridder af Dannebrog i 1840. 1 
