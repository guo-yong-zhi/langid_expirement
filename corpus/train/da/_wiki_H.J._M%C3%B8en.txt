Hinrich Julius Møen  var en dansk billedhugger og far til billedhugger W.E. Møen.
H.J.  Møen kom i lære i 1821 i Det kongelige Skibsbilledhuggeri. Møens navn  sættes i forbindelse med udførelsen af kvindefiguren til korvetten  Galathea, 1831. I 1830rne huggede han galionsfigurer  for københavnske redere. I 1842 forlod Møen marinen for at arbejde som  selvstændig billedhugger, men havde biindtægter fra et badehus. Møen  havde billedhuggerværksted med sin søn William Edelhardt Møen som  medarbejder fra 1842.
