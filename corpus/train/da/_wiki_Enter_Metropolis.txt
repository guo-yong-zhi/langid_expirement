 14. august 2009
Enter Metropolis er det andet studiealbum fra det danske elektro-rock-band Dúné. Albummet blev udgivet i Europa den 14. august 2009, mens albummet kom på hylderne i Danmark den 31. august samme år med Iceberg Records som pladeselskab.
Albummet indeholder 11 spor på den europæiske udgivelse, mens der på den danske version er tilføjet to bonus numre. Fire blev udgivet som single. Alle numre er komponeret af Dúné, mens sangteksterne er krediteret til forsanger Mattias Kolstrup.
Pladen er blevet certificeret Guld af IFPI Danmark for mere end 15.000 solgte eksemplarer, og ramte 4. pladsen på Hitlisten / Album Top-40 i Danmark, og nummer 44 i Tyskland. 1 
Bandet var som for- og efterløber til albummet på en omfattende turné i Europa under navnet Enter Metropolis Tour.
Pladen er produceret af Jacob Hansen og Dúné i Hansen Studios, Ribe. Halvdelen af pladen er mixet af Michael Ilbert i Hansa Mixroom, Berlin og den anden halvdel er mixet af Jacob Hansen. Albummet blev mastereret af Tom Coyne i Sterling Sound, New York.
På den danske udgave af albummet var de to bonus numre "Everybody Fights The Lust" samt "Remember" spor 9 & 10. Disse numre var ikke på den tyske udgivelse.
