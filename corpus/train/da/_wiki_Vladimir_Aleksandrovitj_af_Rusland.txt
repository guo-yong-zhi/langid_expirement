Vladimir Aleksandrovitj  var storfyrste af Rusland og søn af kejser Aleksandr 2. af Rusland.
Storfyrst Vladimir var et ledende medlem af Romanov-familien og besad flere vigtige poster i Rusland. Sammen med sin hustru, Storfyrstinde Maria Pavlovna, var han førende indenfor selskabslivet. 
Vladimirs efterkommer, storfyrstinde Maria Vladimirovna af Rusland er Romanov-familiens overhoved i dag.
Vladimir blev født som den tredje søn af daværende storfyrst Aleksandr Nikolajevitj og hans hustru, storfyrstinde Maria Aleksandrovna, en prinsesse fra Storhertugdømmet Hessen.
I 1874 blev Vladimir gift med prinsesse Marie af Mecklenburg-Schwerin, der i Rusland antog navnet Maria Pavlovna. Ægteskabet blev forsinket i nogle år, da Marie nægtede at antage den ortodokse tro, der ellers var gængs praksis blandt andre brude, der giftede sig ind i Huset Romanov. Til sidst fik hun lov til at beholde sin lutherske tro, og uden at Vladimir derved mistede sin arveret til den russiske trone.
Storfyrst Vladimir og storfyrstinde Maria Pavlovna fik fem  børn,
