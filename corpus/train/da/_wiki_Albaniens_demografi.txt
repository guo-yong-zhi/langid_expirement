Demografiske statistikker for Albanien er usikre, da der ikke foreligger officielle tal; de statistiske opgørelser i denne artikel er derfor baseret på esitimater. 1  Albaniens befolkningstal var i juli 2007 på ca. 3.600.523 personer, og den befolkningstilvækst var på ca. 0.73%. 2  Albanien er et etnisk relativt homogent land, hvor der kun lever små mindretal, de omfattere grækere, aromænere, torbesh, gorani, makedonere, romaer, montenegrinere, balkan egyptere og jøder. Det dominerende sprog er albansk, men mange albanere taler også engelsk, græsk eller italiensk.
I Albanien er der to dominerende albansktalende befolkningsgrupper ghegerne og toskerne, den vigtigste forskel mellem dem ligger i deres traditionelle erhverv og sociale organisation. Ghegerne bor spredt i utilgængelige bjergområder og har traditionelt ernæret sig ved kvægdrift. De har i århundreder levet isoleret fra omverdenen og har modtaget ringe indflydelse udefra. Tyrkerne formåede heller aldrig at få fuld kontrol over dette område. Ghegerne har indtil vor tid bevaret et primitivt patriarkalsk stammesystem. Overhovedet i hver stamme afgjorde tvister, arrangerede giftermål og idømte straf. Karakteristisk for ghegerne var blodhævnen, som endnu i dag ikke er helt udryddet. Endnu i 1920'erne skyldtes 20% af dødsfaldene blandt den mandlige del af befolkningen blodhævn. Toskerne derimod har større lighedstræk med de andre folk på Balkan. De bor i kompakte landsbyer, og har traditionelt ernæret sig ved landbrug. Denne del af landet var frem til 1945 domineret af osmannisk feudalisme, hvor godsejerne oftest var muslimer og landarbejderbefolkningen overvejende kristne. Toskerne har altid været mere tilgængelige for indflydelse udefra, og nye tanker og ideer er oftest trængt ind i Albanien gennem denne landsdel. Også i religiøs henseende har albanerne været opdelt i flere grupper. Den overvejende majoritet var muslimer , der var opdelt i to grupper. Ghegerne i nord var ortodokse sunnimuslimer, mens toskerne i syd overvejende var bektashere. De kristne udgjorde 30%, af dem var 20 % græskortodokse toskere, og 10% var katolske ghegere omkring byen Shkodër.
Det albanske sprog står helt isoleret indenfor den indoeuropæiske sprogfamilie. Ud fra bl.a. sproglige og antropologiske kriterier inddeles albanerne i to grupper: Ghegere og toskere. Ghegerne  holder til i Nordalbanien og i Kosovaområdet i Jugoslavien . Toskerne bor syd for floden Shkumbi, og desuden bor der ca. 100.000 i Grækenland og ca. 100.000 i Italien . Ghegisk og toskisk er to adskilte dialekter.
Det estimeres, at mere end 1. mio. albanere lever i udlandet.
Muslimer 60-65%, Albansk Ortodokse 20-25%, Romersk-katolske 10-15%. 4 
