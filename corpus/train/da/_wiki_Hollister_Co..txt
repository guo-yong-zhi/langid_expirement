Hollister Co. eller bare Hollister eller HCo er en amerikansk tøjproducent rettet mod 14 til 18-årige. Hollister markedsfører sig selv med den amerikanske drøm om at bruge hele sommeren på at surfe i Californien på deres strande. Firmaet er ejet af den amerikanske tøjproducent Abercrombie & Fitch. Firmaet sælger kun fra egne butikker, samt via deres hjemmeside. 
Den første Hollister-butik blev åbnet i år 2000, som et spin-off til det dyrere moder-brand Abercrombie & Fitch. Siden har Hollister åbnet butikker over hele verden, bl.a. i Malmø og Stockholm.
En Hollister butik er indrettet efter samme koncept som A&F med unge modeller, lavt lys og høj musik. Hollister har brugt et stort beløb på at sætte storskærme op i deres butikker der viser live videoer fra strande i Californien.
I 2009 åbnede Hollister deres første "flagship store" i Soho New York. Butikken er opdelt i 4 etager.
Hollister har endnu ingen butikker i Danmark.
Hollister laver mest tøj til ældre børn og unge. Deres tøj er opdelt efter dudes  og bettys . De har også et stort udvalg af parfumer.
Hollister har blandt andet været i retten fordi deres butikker er indrettet med en høj veranda der gør det svært for kørestolsbrugere at få adgang til butikken. Retten besluttede at Hollister skulle gøre det muligt at åbne deres døre i siderne af hollister butikkerne af alle.
