Giancarlo Cruz Michael Stanton
8 listopada 1989 Los Angeles 
prawą
prawą
8 czerwca 2010
0,268
308
1141
785
Giancarlo Cruz Michael Stanton  – amerykański baseballista występujący na pozycji prawozapolowego w New York Yankees.
Stanton został wybrany w 2007 roku w drugiej rundzie draftu przez Florida Marlins i początkowo występował w klubach farmerskich tego zespołu, między innymi w Jacksonville Suns, reprezentującym poziom Double-A. W Major League Baseball zadebiutował 8 czerwca 2010 w meczu przeciwko Philadelphia Phillies, w którym zaliczył trzy uderzenia i dwa RBI. 
W sezonie 2012 po raz pierwszy został wybrany do Meczu Gwiazd, jednak nie zagrał z powodu kontuzji prawego kolana , a także miał najlepszy w MLB slugging percentage . W marcu 2013 wystąpił wraz z reprezentacją Stanów Zjednoczonych na turnieju World Baseball Classic.
18 kwietnia 2014 w meczu międzyligowym z Seattle Mariners przy stanie 4–4 w drugiej połowie dziewiątej zmiany zdobył zwycięskiego grand slama. 11 września 2014 w spotkaniu z Milwaukee Brewers został trafiony piłką w głowę przez miotacza Mike'a Fiersa i po kilku minutach zniesiony na noszach z boiska i przewieziony do szpitala. W listopadzie 2014 podpisał nowy, rekordowy w amerykańskim sporcie zawodowym, trzynastoletni kontrakt wart 325 milionów dolarów.
14 sierpnia 2017 w meczu przeciwko San Francisco Giants ustanowił klubowy rekord, zdobywając 43. home runa w sezonie zasadniczym. Przed meczem numer 2 World Series otrzymał po raz drugi w swojej karierze nagrodę Hank Aaron Award dla najlepszego ofensywnego zawodnika w National League. W listopadzie 2017 został pierwszym w historii Marlins baseballistą, wybranym najbardziej wartościowym zawodnikiem sezonu zasadniczego.  
11 grudnia 2017 w ramach wymiany zawodników przeszedł do New York Yankees.
