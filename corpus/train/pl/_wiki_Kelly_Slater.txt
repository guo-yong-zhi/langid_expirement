11 lutego 1972 Cocoa Beach, USA 
surfer
Robert Kelly Slater  – amerykański najbardziej utytułowany profesjonalny surfer. Nazywany także Slats, Hell Raiser, K-Fin i The Michael Jordan of Surfing.
Urodził się w Cocoa Beach na Florydzie jako syn Judy  i Stephena Slatera, właściciela sklepu z przynętami. Ma pochodzenie syryjskie  i irlandzkie. Wychowywał się ze starszym bratem Seanem i młodszym - Stephenem.
Swój pierwszy turniej surfingowy Body Glove Surf Bout III wygrał w roku 1990. A gdy w 1992, w wieku 20 lat, zdobył pierwszy tytuł, był najmłodszym Mistrzem Świata w historii surfingu.
Zdobył 11 tytułów Mistrza Świata ASP , w tym 5 kolejnych tytułów od 1994 do 1998, wygrał 45 elitarnych zawodów Pucharu Świata, wywalczył dwukrotnie złote medale na ESPN X Games, 14 razy był uhonorowany Surfer Poll Awards, i wielokrotnie zyskał tytuł Sportowca Roku. 
Slater brał także udział w telewizyjnych, filmowych i muzycznych projektach. Od roku 1990 sponsorowany przez markę Quiksilver, jako zawodnik i konsultant w kwestiach designu i parametrów technicznych sygnowanych przez siebie linii boardshortów oraz pianek, był bohaterem filmów dokumentalnych Quiksilvera Letting Go , Cloud 9  i A Fly in the Champagne .  
Przez jeden sezon w serialu Słoneczny patrol  zagrał postać Jimmy'ego Slade'a. W dokumentalnym filmie przygodowym W pogoni za latem 2  pojawił się jako surfingowiec. Wraz ze swoim zespołem The Surfers wydał album Songs from the Pipe . Jako autor piosenek i gitarzysta, występował na scenie muzykami takimi jak Ben Harper, Jack Johnson i wokalista zespołu Pearl Jam - Eddie Vedder. W komedii kryminalnej O czym marzą faceci  u boku Matta Dillona, Michaela Douglasa i Liv Tyler zagrał niewielką rolę właściciela Jeepa. 
17 września 2002 ukazała się gra Kelly Slater's Pro Surfer. Slater pojawił się również w grze Tony Hawk's Pro Skater 3 .
W 2003 wydana została autobiografia Pipe Dreams: A Surfer's Journey, która biła rekordy popularności i została przetłumaczona na sześć języków. 
W 2004 został uznany przez magazyn „People” za jednego z 50. najpiękniejszych ludzi na świecie.Współpracował z MTV przy realizacji programu The Kelly Slater Celebrity Surf Invitational . Użył swojego głosu w animowanej filmowej produkcji Sony Pictures Na fali . Był producentem i wykonawcą filmu edukacyjnego o ekosystemach oceanu i falach The Ultimate Wave Tahiti . 
Był kaskaderem w komedii kryminalnej Wielki skok  z udziałem Owena Wilsona, Morgana Freemana i Charliego Sheena. Wystąpił również w wielu dokumentalnych filmach o surfingu, m.in.: Bra Boys  z Russellem Crowe jako narratorem, Waveriders  z Cillianem Murphym jako narratorem i Po prostu serfuj , oraz programie Króliczki Playboya . Współpracował też z Channel Islands Surfboards, gdzie swoim nazwiskiem reklamował serię desek surfingowych. Był także twarzą globalnych kampanii reklamowych takich firm jak Apple Inc., L’Oréal, Mercedes-Benz, Pentax, Telecom Italia Mobile czy Versace. W lutym 2011 znalazł się na okładce „GQ”.
Jego drugą pasja poza surfingiem stał się golf. Spotykał się z aktorką Pamelą Anderson , modelką Gisele Bundchen  i aktorką Cameron Diaz . Z nieformalnego związku ma córkę Taylor, która mieszka na Florydzie ze swoją matką.
2012
2011
2010
2009
2008
2007
2006
2005
2004
2003
2002 
2000
1999 
1998 
1997 
1996 
1995 
1994 
1993 
1992 
