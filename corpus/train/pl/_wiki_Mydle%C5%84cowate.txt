eukarionty
rośliny
rośliny zielone
rośliny telomowe
rośliny naczyniowe
rośliny nasienne
okrytonasienne
Magnoliopsida
różopodobne
mydleńcowce
mydleńcowate
Mydleńcowate  – rodzina roślin należąca do rzędu mydleńcowców . Należą tu 144 rodzaje liczące ok. 1900 gatunków, występujących na całym świecie, z wyjątkiem obszarów okołobiegunowych. Wyłączane do niedawna w odrębne rodziny rodzaje związane głównie z terenami pod wpływem klimatu umiarkowanego – klon Acer i dwuskrzydlak Dipteronia  oraz kasztanowiec Aesculus, Billia, Handeliodendron  – są współcześnie  włączane w obręb mydleńcowców, czego trafność potwierdzają kolejne badania nad filogenezą całej grupy.
Szereg przedstawicieli rodziny ma duże znaczenie użytkowe jako drzewa owocowe. Największe znaczenie komercyjne ma jagodzian rambutan Nephelium lappaceum i liczi chińskie Litchi chinensis. Poza tym jadalnych owoców dostarczają Dimocarpus longan, Melicoccus bijugatus, Nephelium ramboutan-ake, Pappea capensis, Talisia esculenta, Talisia oliviformis i Zanha suaveolens. Z różnych gatunków klonów pozyskuje się syrop klonowy. Nasiona paulinii guarana Paullinia cupana i innych gatunków z tego rodzaju są bogate w kofeinę i używane są do wytwarzania pobudzającego napoju. Bogate w saponiny nasiona i owoce mydleńca Sapindus wykorzystywane były jako mydła. Wiele gatunków drzewiastych wykorzystywanych jest jako źródło drewna na opał i konstrukcyjnego. Liczne gatunki uprawiane są także jako rośliny ozdobne .
Mydleńcowate są spokrewnione z rutowatymi Rutaceae i obie te rodziny są razem lub osobno zestawiane w rzędach mydleńcowców Sapindales lub rutowców Rutales w zależności od tego czy są grupowane razem czy zestawiane w osobne rzędy. Najstarszą linię rozwojową w obrębie rodziny reprezentuje obecnie monotypowy rodzaj z jednym gatunkiem – kasztankiem jarzębolistnym Xanthoceras sorbifolium. Wyłączane osobno kolejne linie rozwojowe w odrębne rodziny  zmieniają mydleńcowate w takson parafiletyczny. Rodzina dzielona jest na 4 do 6 podrodzin w zależności od ujęcia systematycznego.
Rodzina z rzędu mydleńcowców Sapindales w obrębie kladu różowych roślin okrytonasiennych.
Biebersteiniaceae
łużnikowate Nitrariaceae
Kirkiaceae
osoczynowate Burseraceae
nanerczowate Anacardiaceae
mydleńcowate Sapindaceae
biegunecznikowate Simaroubaceae
meliowate Meliaceae
rutowate Rutaceae
Podrodzina Xanthoceroideae Thorne & Reveal 
Podrodzina Hippocastanoideae Burnett 
Podrodzina Dodonaeoideae Burnett
Podrodzina Sapindoideae Burnett
Gromada okrytonasienne , podgromada Magnoliophytina Frohne & U. Jensen ex Reveal, klasa Rosopsida Batsch, podklasa różowe , nadrząd Rutanae Takht., rząd mydleńcowce , podrząd Sapindineae Bessey in C.K. Adams, rodzina mydleńcowate .
Rodzina klonowate Acearaceae oraz kasztanowcowate Hippocastanaceae wyłączone odrębnie.
