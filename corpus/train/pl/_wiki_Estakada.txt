Estakada  – budowla mostowa mająca na celu przeprowadzenie ciągu komunikacyjnego  nad terenem zabudowanym lub obniżeniem terenu zastępując wysoki nasyp. Jako estakadę można przyjąć wieloprzęsłowe konstrukcje inżynierskie spełniające częściowo funkcję wiaduktu a częściowo wysokiego nasypu. Również jest to droga transportowa  prowadzona ponad terenem na specjalnie wzniesionej konstrukcji wsporczej . Estakady zwykle mają znaczną długość.
