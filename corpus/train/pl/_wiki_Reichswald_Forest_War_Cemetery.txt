 Niemcy
 Nadrenia Północna-Westfalia
Kleve
Grunewaldstrasse
wojenny
5,128 ha
7594
7494
1945
Komisja Grobów Wojennych Wspólnoty Narodów
Philip Dalton Hepworth
Reichswald Forest War Cemetery – cmentarz wojenny Wspólnoty Brytyjskiej z okresu II wojny światowej położony w lesie Reichswald w pobliżu miejscowości Kleve w kraju związkowym Nadrenia Północna-Westfalia w Niemczech.
Na cmentarzu pochowano lub upamiętniono 7594 żołnierzy poległych podczas II wojny światowej.
Cmentarz Wojenny Reichswald został założony przez Komisję Grobów Wojennych Wspólnoty Narodów . Po zakończeniu II wojny światowej sprowadzono tu ciała poległych na terenie zachodnich Niemiec. Większość żołnierzy zginęła podczas operacji Veritable w bitwach w lasach na granicy między Holandią a Niemcami, część podczas forsowania Renu w lutym 1945 r., część to żołnierze sił powietrznych, którzy zginęli podczas desantu w Hamminkeln , część stanowią ciała lotników, którzy zginęli podczas różnych działań w powietrzu na terenie północno-zachodnich Niemiec. Nekropolię zaprojektował brytyjski architekt Philip Hepworth. Jest to największy cmentarz Wspólnoty Brytyjskiej w Niemczech.
Nekropolia w lesie Reichswald zbudowana została według wytycznych zawartych w tzw. raporcie Kenyona, który jest normą dla brytyjskich cmentarzy wojennych, które powstały po I wojnie światowej. Według tego schematu wzniesiono dwie budowle w centrum – kamienny krzyż z nałożonym na siebie mieczem z brązu  oraz prostokątny kamień  z inskrypcją pochodzącą z Biblii „Their name liveth for evermore”, pol. imię ich żyje w pokoleniach. Przy wejściu znajdują się dwie wieże w stylu mauretańskim, w których wyłożone są księgi z nazwiskami poległych. Po obu stronach od wejścia ciągną się wąskie rzędy nagrobków osadzonych w gęstej murawie. Każdy tu pochowany żołnierz ma własny kamienny nagrobek o wysokości trzech stóp i sześciu cali i o szerokości jednej stopy i trzech cali.
Na cmentarzu oprócz Brytyjczyków pochowanych jest 706 Kanadyjczyków, 328 Australijczyków, 127 Nowozelandczyków, 73 Polaków oraz przedstawiciele innych nacji.
Prawie wszyscy pochowani tutaj Polacy służyli w jednostkach bombowych: 300. Dywizjonie Ziemi Mazowieckiej, 301. Dywizjonie Bombowym Ziemi Pomorskiej „Obrońców Warszawy”, 304. Dywizjonie „Ziemi Śląskiej” oraz 305. Dywizjonie Bombowym Ziemi Wielkopolskiej.
Na cmentarzu Reichswald odbywają się regularnie polsko-niemieckie obchody rocznicy 1 września.
