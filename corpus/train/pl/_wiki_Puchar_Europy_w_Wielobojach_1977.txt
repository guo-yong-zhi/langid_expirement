3. Puchar Europy w wielobojach - cykl zawodów lekkoatletycznych zorganizowanych przez European Athletics latem 1977 roku. Finał pucharu Europy odbył się 17 i 18 września we francuskim Lille. Rywalizację wśród mężczyzn oraz wśród kobiet wygrała reprezentacja Związku Radzieckiego.
Zawody półfinałowe w sezonie 1977 odbyły się w pięciu miastach. Wieloboiści rywalizowali w Kopenhadze, Hanowerze , Götzis , Kiszyniowie oraz Sittard. Zaznaczone na zielono reprezentacje wywalczyły awans do wrześniowego finału.
