Pontosságellenőrzött
A Nemzetközi Roma Nap  a roma kultúra ünnepe, mely felhívja a figyelmet a romák társadalmi helyzetére is.
Az ünnepet hivatalosan 1990-ben, a lengyelországi Serockban, a Nemzetközi Roma Unió  4. Roma Világkongresszusán alapították a roma képviselők első nagy nemzetközi találkozójának emlékére, mely 1971 április 7-e és április 12-e közt zajlott Chelsfieldben, az Egyesült Királyság fővárosa, London közelében.
Magyarországon 2012 után, többek között a Clinton beszéd hatására fokozatosan mind nagyobb figyelem került a Nemzetközi Roma Napra.
2015-ben Budapesten utcai plakátkampány is támogatta az ünnepnapot, melyen több rendezvény is volt. A BJC-ben adták át például a hétköznapi roma hősöknek adott Aranypánt díjat, melyen az USA nagykövete is jelen volt. Gitárzenés irodalmi esttel várta vendégeit a G3 Rendezvényközpont/Gödör Klub, a nap végén pedig többek között az Aurórában voltak koncertek.
