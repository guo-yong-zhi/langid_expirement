Pontosságellenőrzött
A 31 603-as számú mellékút egy egészen rövid, öt számjegyű országos közút-szakasz Pest vármegyében.
Isaszeg külterületén a 3102-os út és a 3103-as út egy delta csomópontban találkozik. A delta keleti oldalán észak-déli irányban húzódó ág a 3103-as, az északnyugati oldalon húzódó ág a 3102-es számozást viseli, a harmadik, délnyugati ág viszont önállóan számozódik, az viseli ezt a 31 603-as számozást. Kilométer-számozása szerint a 3102-esből ágazik ki, annak 12,450-es kilométerszelvényénél, délkelet felé, kétirányú útként és a 3103-ba torkollik bele, amely ott a 11,650-es kilométerszelvényénél tart.
Teljes hossza az országos közutak térképes nyilvántartását szolgáló kira.gov.hu adatbázisa szerint 68 méter.
