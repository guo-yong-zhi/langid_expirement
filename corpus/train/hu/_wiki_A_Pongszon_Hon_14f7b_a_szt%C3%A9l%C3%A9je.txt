Pontosságellenőrzött
A Pongszon Hongkjongsza sztéléje  Dél-Korea 7. számú nemzeti kincse, mely Cshonanban, Dél-Cshungcshong tartományban található.
A sztélét Hjondzsong korjói király uralkodásának 17. évében, 1026-ban állították fel, a Pongszon Hongkjongsza buddhista templomban, mely öt évvel korábban épült. A sárkányfejű teknős talapzaton álló sztélé szövegét a kor híres konfucianista tudósa, Cshö Cshung  írta, a kalligráfiát Pek Hjonrje készítette. A templomot és egy közeli vendégházat a király a Honamot Hanjanggal  összekötő utat használók védelmére építette, mivel sok volt a környéken a rablás. A sztélé mára az egyetlen, ami a templomból megmaradt.
