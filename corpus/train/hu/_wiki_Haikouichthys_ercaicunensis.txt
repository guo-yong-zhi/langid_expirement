Pontosságellenőrzött
A Wikifajok tartalmaz Haikouichthys ercaicunensis témájú rendszertani információt.
A Haikouichthys ercaicunensis egy kora kambriumi gerinchúros élőlény. A legősibb ismert koponyások egyike, mely nagyjából 530 millió évvel ezelőtt élt. A faj holotípusát a kínai Maotianshan-palában  fedezték fel.
A holotípus fosszíliájának hossza 25 mm. Teste feji és törzsi részre tagolódik. A fejen legalább hat, de akár kilenc kopoltyúnyílás is lehetett. A gerinchúrnak csak egy rövid szakasza ismerhető fel az egyetlen ismert példányban. Törzsének dorzális részén jól kivehető az úszósugarakkal ellátott hátúszó. A test ventrális részén megfigyelhető tizenhárom körkörös képlet, amik talán ivarmirigyek vagy nyálkatermelő szervek lehettek, de erre vonatkozóan semmi nem állítható biztosan.
