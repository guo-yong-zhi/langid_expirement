Pontosságellenőrzött
Holéczy Roger  magyar válogatott jégkorong játékos.
Chicagóban született magyar emigránsok gyermekeként. Édesapja 1968-ban hagyta el Magyarországot, édesanyja három évvel később költözött az Egyesült Államokba. Gyerekkorában egyszerre tanult angolul és magyarul, odahaza anyanyelvén beszéltek szüleivel.
Sportolói pályafutása a legrangosabb amerikai juniorligában, az USHL-ben kezdődött. Két évet töltött el itt a Dubuque Fighting Saints csapatában. Ezt követően az amerikai egyetemi bajnokságba az NCAA-ba igazolt. Itt négy szezont töltött a Northeastern University-ben, amelynek örökranglistáján a harmadik legtöbbet játszott és a 25. legtöbb gólpasszt adott játékos a mai napig. Egyetemi tanulmányait követően éveken át egy másodosztályú professzionális bajnokságban az ECHL-ben kergette a pakkot. 2000-ben tett egy rövid kitérőt Németországban, majd Pat Cortina ajánlásával az Alba Volán csapatába került, ahol három szezonon keresztül játszott. Miután a székesfehérvári vezetés nem tartott tovább igényt a játékára, egy svéd harmadosztályú klubhoz, a Gislaved SK-hoz igazolt, majd a Vasas Budapest Stars csapatában játszott, 2010-ben visszatért Fehérvárra a Volánhoz.
Eddig karrierje során 43-szor öltötte magára a magyar válogatott mezét. Felnőttként negyedik Világbajnokságán játszik 2010-ben, többek között a 2009-es A csoportoson is szerepelt. A 2010-es Divízió 1-es vb-n egyből az első mérkőzésén betalált Dél-Korea ellen. 2011 nyarán bejelentette visszavonulását. Ezt követően a MAC Budapest Jégkorong Akadémia utánpótlás-edzője volt, majd 2016-ban visszatért az Egyesült Államokba.
2 Kovács     3 Svasznek     4 Horváth     5 Szélig     6 Tokaji     7 Ennaffati     9 Benk     10 Vas M.     11 Ladányi     13 Gröschl     15 Majoross     16 Vaszjunyin     19 Ocskay     20 Holéczy     21 Vas J.     23 Fekete     24 Palkovics     25 Kangyal     27 Sille     28 Peterdi     29 Hetényi     30 SzuperSzövetségi kapitány: Pat Cortina
1 Budai     2 Kovács     4 Horváth     5 Szélig      6 Tokaji     9 Benk     11 Ladányi     13 Jánosi     14 Ondrejcik     15 Majoross     16 Kóger     21 Vas J.     22 Holéczy     24 Palkovics     25 Kangyal     29 Hetényi     31 Szuper     33  Svasznek     42 Vas M.     43 Sille     63 Ennaffati    77 Peterdi    78 Vaszjunyin     91 Fekete     98 Nagy Szövetségi kapitány: Pat Cortina
