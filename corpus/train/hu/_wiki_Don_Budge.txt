Pontosságellenőrzött
John Donald  Budge  tizennégyszeres Grand Slam-tornagyőztes amerikai teniszjátékos.
Azzal írta be nevét a sportág történetébe, hogy nemzetiségtől és nemtől függetlenül ő volt a világon az első teniszező, aki teljesítette a klasszikus naptári Grand Slamet. 1  A karrier Grand Slamet teljesítők sorában Fred Perry után a második volt, és máig ő az a férfi játékos, akinek ez a legfiatalabbként sikerült.
Nevéhez fűződő további rekord, hogy ő ez egyetlen férfi játékos, akinek háromszor  sikerült elérnie a triple crown címet, amelyhez egy tornán belül az egyéni, a páros és a vegyes páros bajnoki címet is meg kell szerezni. 
1934–1938 közötti amatőr pályafutása során 26 egyéni tornagyőzelmet szerzett. Ezt követően 1939-től profi játékosként játszott tovább. A második világháború előtti és alatti években megnyerte a három legrangosabb profi tornát is, a Wembly Pro és a French Pro trófea 1939-ben, a U.S. Pro 1940-ben és 1942-ben lett az övé. 2  A háború alatt szerzett maradandó vállsérülése miatt korábbi formája nem tért vissza, és bár még számos tornán indult, és sikereket is ért el, 3  a háború előtti teljesítményét nem tudta fenntartani. 1955-ben vonult vissza.
1964-ben az International Tennis Hall of Fame tagjai közé választották. Neve a különböző sportmédiumok "minden idők legjobb teniszezői" listáin egészen napjainkig rendszeresen szerepel. 2000-ben, 84 éves korában hunyt el.
Ez a szócikk részben vagy egészben  a   Don Budge című angol Wikipédia-szócikk ezen változatának fordításán alapul.  Az eredeti cikk szerkesztőit annak laptörténete sorolja fel. Ez a jelzés csupán a megfogalmazás eredetét és a szerzői jogokat jelzi, nem szolgál a cikkben szereplő információk forrásmegjelöléseként.
