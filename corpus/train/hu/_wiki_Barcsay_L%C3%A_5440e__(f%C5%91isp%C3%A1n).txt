Pontosságellenőrzött
Nagybarcsai Barcsay László  főispán, országgyűlési követ, majd főrendiházi tag.
Barcsay László fia volt. Középiskoláit a szászvárosi református iskolában kezdte s Kolozsvárott a református kollegiumban végezte; ezután a nagyszebeni szász iskolában  német nyelvet tanult. Onnan 1816-ban Nagyenyedre költözött, ahol bölcseleti és jogi tanulmányokat folytatott, majd 1821-ben kadétként belépett a 2. számú József császári és királyi főherceg huszárezredbe.
1830-ban hadnagyi rangjának megtartása mellett a katonai szolgálatból kilépett és nemesi kis birtokán, Marossolymoson telepedett le. Rövidesen Hunyad vármegye főbírájának választották. Az 1834-es erdélyi országgyűlésen a megye egyik követe volt. 1848-ban István nádor nemzetőr főparancsnokká nevezte ki. 1849-ben, pere idején Nagyszebenben tartották fogva. Ezután visszatérhetett a dévai tartományi bizottság élére . Később Hunyad vármegye főispánja lett.
Barcsai Ákos erdélyi fejedelem életrajzát kutatta a Vita Achatii Barcsai című latin munka nyomán; fő célja azon állítások cáfolata volt, melyek szerint Barcsai cselédsorból emelkedett volna a fejedelmi székbe. Művei 1848-ban fosztogatások nyomán elpusztultak. A szabadságharc után a költészetben keresett vigaszt. Művei Vida Károly Kolozsvári Futárjában, többnyire mások révén jelentek meg.
Feleségül vette Bruckenthal Antónia bárónőt , aki hat gyermeket szült neki:
