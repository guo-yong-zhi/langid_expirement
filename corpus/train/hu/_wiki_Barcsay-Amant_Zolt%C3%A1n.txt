Pontosságellenőrzött
Barcsay-Amant Zoltán  muzeológus, múzeumigazgató Egerben.
A Ludovika Akadémián végzett, és 1929-ben már főhadnagy volt. 1934-ben védte meg bölcsészdoktori értekezését Budapesten, A francia forradalmi háborúk hadifoglyai Magyarországon… címmel. Egerben múzeumigazgató volt.   A második világháborúban huszárszázadosként újra szolgálatba állt, majd a budapesti Hadi Múzeum munkatársaként 1945-ben a Hadtörténelmi Levéltár Bécsi Kirendeltségének munkatársa lett. A háború után bécsi lakásán élt, nem tért haza, bár az ún. katonai igazolóbizottság igazolta. Ausztriában "Dr. Prof." címet kapott. 1988-ban hunyt el, Bécsben.
A két világháború között Daróczy Zoltán által szerkesztett Nemesi évkönyv sorozatnak 1953–1978 között Barcsay-Amant Zoltán szerkesztésében létezett egy német nyelven Luzernben kiadott változata, az Adeliges Jahrbuch.
A kötetek címe azért tűnik megtévesztőnek, mert a gyűjtések évszámai szerint a folyamatosságot kívánták biztosítani. 1985-re a sorozat utolérte önmagát.
