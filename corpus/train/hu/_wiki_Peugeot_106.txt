Pontosságellenőrzött
A Peugeot 106 egy kiskategóriás autó, amelyet a Peugeot gyártott 1991 szeptemberétől 2003 júliusáig, ezzel ez lett Európa egyik leghosszabb ideig gyártott autója. 1   A Peugeot 104-et váltotta le, ezzel a Peugeot belépő modelljeként került piacra. 2005 januárjában megjelent helyette a Peugeot 107, amelynek később a Peugeot 108 vette át a helyét.
1996 januárjában megjelent a közel azonos méretű és kinézetű Citroën Saxo, és ugyanekkor a 106-ost is frissítették, minden motor injektort kapott, és a felszereltségi szinteket is megemelték.
A "fewer frills, more thrills"  szlogennel reklámozott Rally változat nem rendelkezett alufelnivel, központi zárral, és elektromos mozgatású ablakokkal sem, mindezt azért, hogy 825 kilogrammra csökkentsék a tömeget. A modellben egy 1,3 literes benzinmotor dolgozott, és egy ötsebességes kézi sebességváltóval volt ellátva. A jármű az autósportban is versenyképes lehetett, ugyanakkor praktikus családi autóként is szolgálhatott. A rally változat 1996-ban ráncfelvarráson esett át, és nagyobb, 1,6 literes motort kapott.
1995-ben a Peugeot piacra dobta a 106 elektromos változatát, a 106 Electrique-et. Több európai országban árusították, így például Franciaországban, Belgiumban, Hollandiában, Norvégiában és az Egyesült Királyságban.
