Pontosságellenőrzött
Héya Mihály  1  orvosdoktor és körorvos.
Heya András kisbirtokos és Szántó Zsuzsanna polgári székely szülők gyermeke. 1862-ben a csíksomlyói gimnáziumban kezdte a középiskolai tanulását, ahol az alsó négy osztályt, az V. és VI.-at pedig a kolozsvári kegyesrendieknél végezte és részben házi tanítással szerezte meg kenyerét. A VII. osztályt ismét Csíksomlyón járta 1856-57-ben. Minthogy szülői a papi pályára szánták őt, meghasonlott velök, elhagyta szülőföldét és Szegeden a kegyesrendieknél végezte a VIII. osztályt. Azután a pesti egyetem orvosi karánál iratkozott be, nélkülözések között, díjnokoskodással és leckeadással segítvén magán. 1878-ban végezte orvosi tanulmányait és Mohorán Nógrád megyében nyert körorvosi állást; némi összeget meggazdálkodván, 1883. márciusban Budapesten orvosdoktorrá avatták és ekkor Torockóra Aranyos-Torda megyébe ment körorvosnak.
