Pontosságellenőrzött
Nagyhódos község Szabolcs-Szatmár-Bereg vármegyében, a Fehérgyarmati járásban.
A vármegye keleti részén, a magyar-ukrán határ mentén fekszik, a Túr mellett, annak bal partján; központjától alig 3 kilométerre keletre található Magyarország, Románia és Ukrajna hármashatára.
A szomszéd települések a határ magyar oldalán: délkelet felől Garbolc, dél felől Méhtelek, délnyugat felől Rozsály, nyugat felől pedig Kishódos. Északkelet felől a legközelebbi település az ukrajnai Nagypalád .
A településen végighalad, nagyjából délkelet-északnyugati irányban a 4143-as út, közúton az ország belseje felől csak ezen érhető el, a két végponti település, Gacsály vagy Tiszabecs irányából. Az országhatár felé a 41 133-as számú mellékút vezet, melynek folytatása ukrajnai területen az M 26-os számozást viseli. 
Vasútvonal nem érinti, a legközelebbi vasúti csatlakozási pontok Zajta vasútállomás vagy Rozsály megállóhely a MÁV Nyíregyháza–Mátészalka–Zajta-vasútvonalán.
Nagyhódos az 1470-es évek előtt a Gachály család birtoka volt. 1470-ben Csató Gergely kapott részbirtokot Magyar-Hodoson. Az 1400-as évek második felében a Rosályi Kún család és a Drágfi család volt birtokosa. 1458-ban Pálfalvi Burián László és Remethey Lőrincz szerezték meg egyes részeit. 1601-ben Mezőszentmiklóssy János nyert rá királyi adományt. A település az 1700-as években tönkrement, még 1791-ben is csak hat rendes gazda lakott benne. A 18. században a Becsky család és rajtuk kívül még a Maróthy család, valamint a Lipcsey, a Rhédey és a Szilágyi családok
voltak birtokosai.
A település népességének változása:
2001-ben a város lakosságának közel 100%-a magyar nemzetiségűnek vallotta magát. 14 
A 2011-es népszámlálás során a lakosok 100%-a magyarnak, 5% cigánynak mondta magát . A vallási megoszlás a következő volt: római katolikus 4%, református 89%, görögkatolikus 6%, evangélikus 1% 15 
Botpalád ·  Cégénydányád ·  Csaholc ·  Császló ·  Csegöld ·  Darnó ·  Fehérgyarmat ·  Fülesd ·  Gacsály ·  Garbolc ·  Gyügye ·  Hermánszeg ·  Jánkmajtis ·  Kérsemjén ·  Kisar ·  Kishódos ·  Kisnamény ·  Kispalád ·  Kisszekeres ·  Kölcse ·  Kömörő ·  Magosliget ·  Mánd ·  Méhtelek ·  Milota ·  Nábrád ·  Nagyar ·  Nagyhódos ·  Nagyszekeres ·  Nemesborzova ·  Olcsvaapáti ·  Panyola ·  Penyige ·  Rozsály ·  Sonkád ·  Szamossályi ·  Szamosújlak ·  Szatmárcseke ·  Tiszabecs ·  Tiszacsécse ·  Tiszakóród ·  Tisztaberek ·  Tivadar · Tunyogmatolcs ·  Túristvándi ·  Túrricse ·  Uszka ·  Vámosoroszi ·  Zajta ·  Zsarolyán
