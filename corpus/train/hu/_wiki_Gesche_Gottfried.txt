Pontosságellenőrzött
Gesche Margarethe Gottfried . Brémai háziasszony, Németország szerte ismert sorozatgyilkos.
Egy jámbor brémai szabómester és feleségének gyermekeként látta meg a világot Johann nevű ikertestvérével együtt. Apja a család szegénysége miatt egy el nem ismert magániskolába járatta, de kifizette a tánc- és a franciaórákat is. Rendszerető és illedelmes nőnek ismerték. 1806-ban hozzáment egy nyeregkészítő mesterhez, akinek révén jó társadalmi kapcsolatokra tett szert. E házasságból született öt gyermeke közül három maradt életben.
Párja azonban züllött életet folytatott, sorra járta a kocsmákat és a kikötői bordélyházakat. Férje 1813-ban bekövetkezett halála után Gottfried egyre jobban elszegényedett. Az örökség reményében 1817-ben hozzáment egykori szeretőjéhez, a haldokló Michael Christoph Gottfried borkereskedőhöz. Egyetlen gyermekük egy év múlva halva született. Férje halála után Gesche csak kis örökséghez jutott, de folytatni próbálta nagyvilági életét. 1821-ben pénzhiány miatt eladta házát és egy szerényebb brémai negyedbe költözött. Egy évvel később beleszeretett a divatruházattal kereskedő Thomas Zimmermannba, aki azonban váratlanul házasságkötésük előtt elhunyt.
1827-ben elszegődött cselédnek régi lakóházába, ahol akkor a kerékgyártó Rumpff házaspár lakott. A házaspár női tagja hamarosan elhunyt.
A következő időszakban több haláleset is történt Gesche környezetében, ami gyanússá tette őt Johann Rumpff szemében. Rumpf egy napon egy apró fehér szemcsét fedezett fel a számára Gesche által elkészített sonkában. Felkereste orvosát, aki megállapította, hogy a húsban talált anyag arzén. 1828. március 6-án Geschét letartóztatták. A következő három évben lefolyt nyomozás során Notelius és Droste szenátorok egy példátlan gyilkosságsorozatra derítettek fényt.
1812-ben Gesche az édesanyjától kapott egy adag „Mäusebutter”  nevű arzénos zsírt, hogy azzal rovarokat irtson. Ezzel az anyaggal Gesche 8 embert gyilkolt meg és négynél okozott súlyos mérgezést. A nyolcadik gyilkosság után az egérvaj elfogyott, ekkor 6 év szünet következett a halálesetekben.
A mérget apró, nem halálos adagokban juttatta az áldozatok szervezetébe. A városban a sok haláleset miatt „brémai angyal” néven kezdték emlegetni. Szüleit valószínűleg azért gyilkolta meg, mert azok ellenezték második házasságát. Gyermekeinek azért kellett meghalniuk, mert csökkentették Gesche házassági esélyeit. A fennmaradó gyilkosságokat anyagi okokból követte el.
A Gesche által elismert gyilkosságok sorrendben:
A nyomozás és a per három évig zajlott. A per alatt Gesche ugyanazzal az egérvajjal próbálta magát megmérgezni, amelytől áldozatai is szenvedtek. Majdnem baráti viszonyt alakított ki az ellene nyomozó Droste szenátorral. A kor törvényei szerint az ítélet nem lehetett más, csak halál. 1831. április 21-én egy lovas szekéren vitték a brémai Városháza és Roland-oszlop melletti téren felállított nyaktilóhoz. Az ítélkező bíró felolvasta az ítéletet. Gottfriedet a bárd alatti asztalhoz kötözték, majd a hóhér segédje félrefésülte a haját. Néhány másodperccel később a bárd lezuhant. Ez volt az utolsó nyilvános kivégzés Brémában.
