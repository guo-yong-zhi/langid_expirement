Pontosságellenőrzött
A „hetek napján”, 2007. július 7-én  megnevezték a világ hét új csodáját. 1  Az új csodákat világsztárok részvételével megrendezett ünnepség keretében jelentették be Portugália fővárosában, Lisszabonban. A gálaműsorban fellépett Jennifer Lopez, Chaka Khan és José Carreras is. Az esemény házigazdájának szerepét az Oscar-díjas Hilary Swank és Ben Kingsley, valamint Bollywood csillaga, Bipasha Basu töltötték be.
A világ hét új csodája címet a következő építmények érdemelték ki:
A világ hét új csodája a svájci profit-orientált New Open World Corporation  cég által felügyelt nemzetközi szavazás révén készült lista, amely nevezetes történelmi emlékműveket és helyszíneket rangsorol a már lezárt szavazás kialakult végeredménye szerint.
A kampány ötlete még 1999-ben vetődött fel, amikor Bernard Weber svájci üzletember meghirdette ötletét. A „verseny” szabályai szerint a jelölt műemlékeknek emberi kéz által alkotottnak kell lenniük, és azokat 2000 előtt kellett elkészíteni. 2005. november 24-ig 177 lehetséges befutóra érkezett szavazat a világ minden tájáról.
2006 elejére a versenyben maradott helyszínek számát 21-re csökkentették, és a verseny 2006 szeptemberében éleződött ki, amikor a szervezők elkezdték sorra látogatni a helyszíneket. 2 
Az impozáns cím megszerzéséért indított verseny interneten és telefonon keresztül zajlott. A szavazás két lépcsőben valósult meg. Először bárki szavazhatott bármilyen építményre, szavazatát telefonon, SMS-ben vagy internet segítségével adhatta le. Majd a szavazás szervezői 2007. június elején bejelentették azt a 21 helyszínt, amelyek az utolsó fordulóba kerültek, attól kezdve csak ezekre az helyszínekre lehetett szavazni.
A szavazás utolsó óráiban olyan mértékű rohamnak tették ki a szervereket a szavazni kívánók, hogy a 21 különböző szavazási honlap többször is lefagyott, percekig kellett várni újraindításukra. A szervezők előzetes kalkulációi szerint több mint 90 millió szavazatot adtak le a különböző építményekre.
A szavazást ellenzők legtöbbje egyiptomi, akik ezt a megmérettetést a Nagy Piramis, mint a világ hét csodájának egyetlen, mind a mai napig fennálló tagja elleni merényletnek vélik. A közismert egyiptomi újságíró, Al-Sayed al-Naggar egyik cikkében úgy fogalmaz, hogy a kezdeményezés „egész Egyiptom, és annak kultúrája elleni összeesküvés.” Farouq Hosni egyiptomi kulturális miniszter szerint a szavazás abszurd. Nagib Amin, egyiptomi származású tudós szerint a lista nélkülöz mindenféle tudományos ismeretet.
Ezek után a N7W kivette a Gízai nagy piramist a szavazható csodák közül, és egy közleményt tett közzé, miszerint: "A New7Wonders Foundation a Gízai Piramisoknak, mint a Világ Hét Csodája közül egyedüli fennmaradónak, speciális helyet biztosít a jelöltek között, és kiveszi a szavazásból". Így a piramisok biztosan a Világ Hét Csodája között maradnak.
Meg kell jegyezni, hogy a világ hét új csodája kampányt nem mindenki ismerte el hivatalosan. Az UNESCO közleményben tájékoztatott, hogy semmilyen közösséget nem vállal a 7 csoda kiválasztási kampánnyal. 3 
Chichén Itzá ·  A Megváltó Krisztus Szobra ·  Colosseum ·  Kínai nagy fal ·  Machu Picchu ·  Petra ·  Tádzs Mahal
Akropolisz ·  Alhambra ·  Angkorvat ·  Moai ·  Eiffel-torony ·  Hagia Szophia ·  Kijomizu-templom ·  A Kreml és a Vörös tér ·  Neuschwanstein kastély ·  Gízai nagy piramis ·  Szabadság-szobor ·  Stonehenge ·  Sydney-i Operaház ·  Timbuktu
