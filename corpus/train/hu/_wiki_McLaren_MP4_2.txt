Pontosságellenőrzött
A McLaren MP4/2 egy Formula–1-es versenyautó, amit a McLaren tervezett az 1984-es idényre. A konstrukció sikeresnek volt mondható, a következő két évben B és C-variánsokkal frissítették fel, így egészen 1986 végéig versenyben volt.
Akárcsak a főbb vetélytársaknál , a kocsinak szénszálas karosszériája volt - akárcsak a McLaren MP4/1-nek, amelynél ezt a megoldást John Barnard tervező bevezette. 
Motorja a TAG-Porsche V6-os turbómotorja volt, mely maximális turbónyomással akár 800 lóerőre is képes volt időmérő edzésen. Ez egy vadonatúj motorpartner volt, a Ford Cosworth DFY V8-as motorja ugyanis már nem volt elegendő ahhoz, hogy a csapat a világbajnoki címért harcoljon vele. A motort az 1983-as Holland Nagydíjon próbálták ki először, de éles versenyben csak az 1983-as Dél-afrikai Nagydíjon üzemelt Niki Lauda MP4/1E fantázianevű autójában.
Lauda csapattársa 1984-ben Alain Prost lett, aki az előző évben mindössze két ponttal vesztette el a világbajnoki címet Nelson Piquet ellen. Miután számos kritikával illette a Renault csapatát, így távozni kényszerült, vissza pályafutása kezdőcsapatához, a McLarenhez. Mindketten remek pilóták voltak, és ami még fontosabb, megvolt bennük a technikai érzék, hogy az üzemi tapasztalatokat további fejlesztésekre hasznosíthassák.
Az MP4/2-es egyik újítása volt a szénbetétes fék, mely az acélbetétesekkel szemben előnyt jelentett, kivéve a nagy forróságban. Ez, és a motor remek üzemanyag-felhasználása az 1984-es év sikercsapatává tette a McLarent. Pilótái 12 versenyt nyertek a szezonban, mely akkor rekordnak számított. Abban az évben a Monacói Nagydíjért csak fele annyi pontot adtak az idő előtti leintésért, így minden idők legszorosabb világbajnoki küzdelmében Niki Lauda mindössze fél pont előnnyel lett világbajnok. Az autó annyira jó volt, hogy bizonyos versenyeken a teljes mezőnyt lekörözték. Bár nem az övék volt a leggyorsabb autó - ezt a címet a Brabham-BMW érdemelte ki -, de megbízhatóság tekintetében verhetetlen volt, és ez sokat számított. 1 
A sikeres konstrukción nem is nagyon változtattak a következő évben. A 2B variáns aerodinamikailag változott , a motor még erősebb lett , és csökkent az üzemanyagfogyasztás is. A felfüggesztéseken minimális átalakítást kellett végezni, ugyanis az addigi gumipartner, a Michelin visszavonult a Formula–1-ből, és helyette Goodyear-abroncsokat kellett használni.
Ebben az évben kiélezett harcot vívtak a Ferrari és Michele Alboreto ellen, de Prost megszerezte első világbajnoki címét, és a konstruktőri bajnoki címet is. Lauda az év végén visszavonult, miután az addigi eredményeihez képest pocsék évet zárt.
Ebben az évben is csak minimális változtatásokat eszközöltek, főként aerodinamikai szempontból, ez lett a 2C variáns. Prost csapattársa az 1982-es világbajnok Keke Rosberg lett. Rosberg érkezéséhez nagy reményeket fűztek, de ő sajnos csalódást okozott, miután saját bevallása szerint sem érezte az autót, és többször fel kellett adnia a küzdelmet. Ebben az évben a Williams FW11-es kódjelű autója személyében komoly ellenfelet kapott a McLaren, és a több mint kétéves konstrukciójú versenyautójuk nem tudta felvenni a versenyt a riválisukkal. Ennek főként az üzemanyagfogyasztás volt az oka: egyszerűen nem lehetett már úgy csökkenteni azt, az új szabályok fényében, hogy teljes gázzal kibírjon egy egész futamot. Mindennek ellenére Prost ügyesen taktikázott, kihasználta Nelson Piquet és Nigel Mansell, a két Williamses csapattárs házi háborúját, és nevető harmadikként megszerezte második világbajnoki címét. Tette ezt annak ellenére, hogy a motor még mindig csak 850 lóerőre volt képes, miközben a riválisok már 1000 fölött jártak - de megbízhatóságuk rossz volt.
 Bruce McLaren
 Zak Brown
 Andrea Stella
 Ladocsi Péter    James Key    Neil Oatley    Peter Prodromou    Tom Stallard
 Martin Whitmarsh    Adrian Newey    Pat Fry    Paddy Lowe    Jost Capito    Andreas Seidl
4.  Lando Norris   81.  Oscar Piastri
 Álex Palou    Mick Schumacher
 Ugo Ugochukwu
 Ayrton Senna    Emerson Fittipaldi    James Hunt    Lewis Hamilton    Niki Lauda    Mika Häkkinen    Alain Prost
 Bruce McLaren    Gerhard Berger    Martin Brundle    Jenson Button    David Coulthard    Jacky Ickx    Heikki Kovalainen     Nigel Mansell    Jan Magnussen    Kevin Magnussen    Fernando Alonso    Juan Pablo Montoya    Sergio Pérez    Kimi Räikkönen    Keke Rosberg    Carlos Sainz Jr.    Jody Scheckter    Gilles Villeneuve    Daniel Ricciardo
M2B   M4B   M5A   M7A   M7B   M7C   M7D   M9A   M14A   M14D   M19A   M19C   M23   M26   M28   M29   M29F   M30   MP4    MP4B    MP4/1C   MP4/1E   MP4/2   MP4/2B   MP4/2C   MP4/3   MP4/4   MP4/5   MP4/5B   MP4/6   MP4/6B   MP4/7A   MP4/8   MP4/9   MP4/10   MP4/10B   MP4/10C   MP4/11   MP4/11B   MP4/12   MP4/13   MP4/14   MP4/15   MP4-16   MP4-17   MP4-18   MP4-19   MP4-19B   MP4-20   MP4-21   MP4-22   MP4-23   MP4-24   MP4-25   MP4-26   MP4-27   MP4-28   MP4-29   MP4-30   MP4-31   MCL32   MCL33   MCL34   MCL35   MCL36   MCL60
