吕纯如（？—？），字孟谐，號益轩，南直隶蘇州府吴江县人，明朝政治人物。
万历二十五年（1597年）丁酉科应天乡试舉人，二十九年（1601年）辛丑科進士，授偃师县知县，调洛阳。歴任至福建參議，四十三年升副使，尋暂致仕歸 1 。四十四年起为山西提學副使 2 ，四十六年起升光禄寺添注少卿 3 ，十一月致仕归。四十七年十一月起升光禄寺少卿。天启二年以太常寺少卿董应举薦言，起用为順天府府丞，尋被弹劾去職。五年三月起復原官，四月升巡抚山东右佥都御史。六年十二月升兵部右侍郎 4 。七年二月护送惠王朱常润就藩荆州。八月改左侍郎 5 。尋以三大殿工成加恩，加兵部尚书。崇禎元年九月免官 6 ，二年被弹劾为阉党 7 。
