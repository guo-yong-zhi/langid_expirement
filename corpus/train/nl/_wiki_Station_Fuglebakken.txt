Station Fuglebakken is een S-tog-station in Frederiksberg, Denemarken, op de plek waar de spoorlijn Hellerup - Vigerslev de Borups Allé kruist.
Het station is geopend op 15 mei 1936. Aanvankelijk zou het de naam Borups Allé dragen, maar op de valreep werd besloten om het Fuglebakken te noemen. Men vreesde namelijk dat het anders voor verwarring zou zorgen met station Borup  en de halte Borupgård . De treinkaartjes en dienstregelingen konden nog worden gecorrigeerd, maar op de overzichtskaarten van de S-tog heeft de foutieve naam Borups Allé nog wel enkele jaren gestaan.
In 1998 werd het station gerenoveerd, waarbij onder andere liften werden gebouwd en een fietsenstalling aangelegd.
Het station heeft geen loket.
Hellerup · Ryparken · Bispebjerg · Nørrebro · Fuglebakken · Grøndal · Flintholm · KB Hallen · Ålholm · Danshøj · Vigerslev Allé · Ny Ellebjerg
