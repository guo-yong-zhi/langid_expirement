De dollar is de munteenheid van Australië. Eén dollar is honderd cent. Deze munteenheid wordt tevens gebruikt door de landen Kiribati, Nauru en Tuvalu en de Australische externe territoria Christmaseiland, Cocoseilanden en Norfolk. 
De volgende munten worden gebruikt: 5, 10, 20, 50 cent en 1 en 2 dollar. Het papiergeld is beschikbaar in biljetten van 5, 10, 20, 50 en 100 dollar.
In 1910 werd het Australische pond ingevoerd om het Britse pond te vervangen. Evenals het Britse pond was het verdeeld in 20 shillings en 240 pence. Op zijn beurt werd het Australische pond in 1966 vervangen door de Australische dollar, toen ook het decimale systeem werd ingevoerd. Een Australische dollar werd gelijk de helft van een pond, dus 10 shillings.
Tussen 1992 en 1996 werden de biljetten van het gebruikelijke katoenvezels vervangen door biljetten van polypropyleen en daarmee was Australië het eerste land dat bankbiljetten van kunststof invoerde.
