Het Visser 't Hooft Lyceum  is een van oorsprong protestant-christelijke school voor voortgezet onderwijs in de Nederlandse stad Leiden.
In 1919 werd de Christelijke HBS met 5-jarigen cursus opgericht aan de Witte Singel 103 in Leiden. Er startten in dat jaar 33 leerlingen. Na een paar jaar werd het pand al te klein. In 1923 verhuisde de HBS naar de Kagerstraat. 
In 1952 breidde de school uit met een gymnasium en werd zo een lyceum. Iets later werd ook een middelbare meisjesschool toegevoegd.
Van 1967 tot 1998 heette de school het Christelijk lyceum dr. W.A. Visser 't Hooft, naar de Nederlandse theoloog Willem Visser 't Hooft. Deze oprichter van de Wereldraad van Kerken wordt geroemd om zijn werk als verzoener binnen het christendom. In 1998 is de naam veranderd in Visser 't Hooft Lyceum.
Na de invoering van de mammoetwet in 1968 werden, zoals bij veel scholen in Nederland,  afdelingen voor vwo, havo en mavo opgericht. In 1975 opende het lyceum een dependance in Leiderdorp, en in 1994 voegden de protestant-christelijke scholen in Leiden, Leiderdorp en Rijnsburg zich samen. In 2006 had het Visser 't Hooft Lyceum 5 locaties en 4 vestigingen. Bij de invoering van de Tweede fase in 1998 werden afdelingen vmbo, havo en vwo  gevormd.
Sinds 2012 maakt het Visser 't Hooft Lyceum, samen met het Bonaventuracollege en een aantal basisscholen, deel uit van de Stichting Confessioneel Onderwijs Leiden . In september 2016 werd de aparte mavo-locatie van de school aan de Antonie Duycklaan gesloten. Ook de locatie in Leiden Zuid-West werd gesloten. De school is een van de grootste die Leiden heeft. In 2013 werd de school door Omroep West uitgeroepen tot leukste school van 2013. 1 
Kagerstraat
Oude entree Kagerstraat 
Vestiging Leiden
Glas in lood 
Muurgedicht Guillaume van der Graft
Voormalige vestiging Antonie Duyklaan
Onthulling oorlogsplaquette 
Oorlogsplaquette
Vestiging Leiderdorp
Voormalige vestiging Leiden Zuid-West
Vestiging Rijnsburg
