De Wereldkampioenschappen kunstschaatsen is een evenement dat georganiseerd wordt door de Internationale Schaatsunie.
Het WK toernooi van 1992 vond plaats in Oakland . Het was de eerste keer dat de Wereldkampioenschappen Kunstschaatsen hier plaatsvonden. Oakland was de vijfde Amerikaanse gaststad na New York , Colorado Springs , Hartford  en Cincinnati  waar het WK Kunstschaatsen plaatsvond.
Voor de mannen was het de 82e editie, voor de vrouwen de 72e editie, voor de paren de 70e editie, en voor de ijsdansers de 40e editie.
De Duitse en Oostenrijkse schaatsbond, verenigd in de "Deutscher und Österreichischer Eislaufverband", organiseerden zowel het eerste EK Schaatsen voor mannen als het eerste EK Kunstrijden voor mannen in 1891 in Hamburg, Duitsland, nog voor het ISU in 1892 werd opgericht. De internationale schaatsbond nam in 1892 de organisatie van het EK Kunstrijden over. In 1895 werd besloten voortaan de Wereldkampioenschappen kunstschaatsen te organiseren en kwam het EK te vervallen. In 1896 vond de eerste editie voor de mannen plaats. Vanaf 1898 vond toch weer een herstart plaats van het EK Kunstrijden.
In 1906, tien jaar na het eerste WK voor de mannen, werd het eerste WK voor de vrouwen georganiseerd en twee jaar later, in 1908, vond het eerste WK voor de paren plaats. In 1952 werd de vierde discipline, het WK voor de ijsdansers, eraan toegevoegd.
Er werden geen kampioenschappen gehouden tijdens en direct na de Eerste Wereldoorlog  en tijdens en direct na de Tweede Wereldoorlog  en in 1961 vanwege de Sabena vlucht 548 vliegtuigramp op 15 februari op Zaventem waarbij alle passagiers, waaronder de voltallige Amerikaanse delegatie voor het WK kunstrijden op weg naar Praag, om het leven kwamen.
Er namen deelnemers uit een recordaantal van 37 landen deel aan deze kampioenschappen. Zij vulden eveneens een recordaantal van 121 startplaatsen in. Negen landen kwamen dit jaar voor het eerst met een één of meerdere deelnemers uit op de kampioenschappen. Naast Griekenland namen Kroatië en Slovenië  en de voormalige Sovjet-republieken Azerbeidzjan, Estland, Letland, Litouwen, Oekraïne en Oezbekistan deel.
Voor België nam debutante Alice Sue Claeys deel bij de vrouwen, ze was de tiende Belgische vrouw die aan het vrouwentoernooi deelnam. Ze eindigde op de zevende plaats in het eindklassement, alleen Yvonne de Ligne-Geurts, met een vijfde plaats in 1929 en een zesde plaats in 1932 behaalde eerder een beter resultaat bij de vrouwen.
Voor Nederland nam Marion Krijgsman voor de tweede keer deel in het vrouwentoernooi.
Bij de mannen veroverde Viktor Petrenko de wereldtitel, het was zijn vierde WK medaille, in 1988 werd hij derde, in 1990, 1991 tweede. Het was meteen de eerste medaille voor Oekraïne bij het WK Kunstschaatsen. De wereldkampioen van 1989, 1990, 1991, Kurt Browning, veroverde zijn vierde opeenvolgende WK medaille, dit jaar werd hij tweede. Elvis Stojko op de derde plaats veroverde zijn eerste WK medaille.
Bij de vrouwen prolongeerde Kristi Yamaguchi haar in 1991 veroverde wereldtitel. Nancy Kerrigan, in 1991 derde, nam dit jaar een trede hoger plaats op het erepodium, zij werd tweede. Chen Lu op de derde plaats veroverde de eerste medaille voor China bij het WK Kunstschaatsen.
Bij het paarrijden prolongeerden wereldkampioenen Natalia Mishkutenok / Artur Dmitriev hun in 1991 veroverde wereldtitel, het was hun derde WK medaille, in 1990 werden ze derde. Voor Radka Kovaříková / René Novotný op de tweede plaats was het hun eerste WK medaille. Het paar Isabelle Brasseur / Lloyd Eisler op de derde plaats veroverden hun derde WK medaille, in 1990, 1991 werden ze  tweede.
Bij het ijsdansen stonden voor de vierde keer drie paren uit hetzelfde land op het erepodium. In 1955, 1956 en 1968 waren het Britse paren, dit jaar drie paren uit Rusland. Marina Klimova / Sergei Ponomarenko veroverden hun derde wereldtitel, ook in 1989 en 1990 werden ze wereldkampioen, het was hun achtste medaille, van 1986-1988 en 1991 werden ze tweede. Maya Usova / Alexander Zhulin op plaats twee veroverden hun vierde WK medaille, in 1989 werden zij tweede, in 1990 en 1991 derde. Voor Oksana Grishuk / Jevgeni Platov op de derde plaats was het hun eerste medaille.
Er deed een recordaantal van 35 mannen uit 28 landen mee. De Pool Grzegorz Filipowski nam voor de elfde keer deel, hij was de vijfde persoon die meer dan tien keer aan het WK deelnam, Ulrich Salchow , Sonja Henie , Janet Sawbridge  en Alain Calmat  gingen hem hierin voor. Voor Mark Mitchell was het zijn debuut bij de mannen, in 1989 en 1990 nam hij met Michelle McDonald deel bij het ijsdansen. Tien mannen maakten hun WK debuut.
Er deed een recordaantal van 40 vrouwen uit 32 landen mee. Zeljka Cizmesija was dit jaar de deelneemster met de meeste deelnames, het was haar zevende optreden, zes keer kwam ze voor Joegoslavië uit en dit jaar voor Kroatië. Zestien vrouwen maakten hun debuut op het WK.
Er deed een recordaantal van 20 paren uit twaalf landen mee. Lloyd Eisler  nam voor de negende keer deel. Danielle Carr / Stephen Carr waren het paar met de meeste gezamenlijke deelnames, zij namen voor de achtste keer deel. 
Zes paren maakten hun debuut op het WK.
Er deden 26 paren uit 20 landen mee. Marina Klimova / Sergei Ponomarenko waren het paar met de meeste gezamenlijke deelnames, zij namen voor de negende keer deel. Tien paren maakten hun WK debuut. Twee mannen namen dit jaar met een nieuwe schaatspartner deel, Andrew Place nam in 1990 deel met Lynn Burton en dit jaar met Melanie Bruce en Hristo Nikolov nam in 1991 deel met Maria Hadjiihska en dit jaar met Albena Denkova.
Medaillewinnaars
Mannen · 
Vrouwen ·
Paren · 
IJsdansen 
 Toernooi
1896 · 
1897 · 
1898 · 
1899 · 
1900 · 
1901 · 
1902 · 
1903 · 
1904 · 
1905 · 
1906 · 
1907 · 
1908 · 
1909 · 
1910 · 
1911 · 
1912 · 
1913 · 
1914 · 
1915-1921 · 
1922 · 
1923 · 
1924 · 
1925 · 
1926 · 
1927 · 
1928 · 
1929 · 
1930 · 
1931 · 
1932 · 
1933 · 
1934 · 
1935 · 
1936 · 
1937 · 
1938 · 
1939 ·
1940-1946 · 
1947 · 
1948 · 
1949 · 
1950 · 
1951 · 
1952 · 
1953 · 
1954 · 
1955 · 
1956 · 
1957 · 
1958 · 
1959 · 
1960 · 
1961 · 
1962 · 
1963 · 
1964 · 
1965 · 
1966 · 
1967 · 
1968 · 
1969 · 
1970 · 
1971 · 
1972 · 
1973 · 
1974 · 
1975 · 
1976 · 
1977 · 
1978 · 
1979 · 
1980 · 
1981 · 
1982 · 
1983 · 
1984 · 
1985 · 
1986 · 
1987 · 
1988 · 
1989 · 
1990 · 
1991 · 
1992 · 
1993 · 
1994 · 
1995 ·
1996 · 
1997 · 
1998 · 
1999 · 
2000 · 
2001 · 
2002 · 
2003 · 
2004 · 
2005 · 
2006 ·
2007 ·
2008 ·
2009 ·
2010 ·
2011 ·
2012 ·
2013 ·
2014 ·
2015 ·
2016 ·
2017 ·
2018 ·
2019 · 
2020 · 
2021 ·
2022 ·
2023
 ISU-kampioenschappen
WK kunstschaatsen junioren ·
EK kunstschaatsen ·
Viercontinentenkampioenschap ·
Olympische Spelen
