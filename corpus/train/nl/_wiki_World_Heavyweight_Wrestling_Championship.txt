Het World Heavyweight Wrestling Championship was het eerste erkende kampioenschap in het professioneel worstelen, dat opgericht werd in 1905 om te identificeren wie het beste 'catch as catch can' professionele worstelaar werd in de wereld.
De eerste erkende World Heavyweight Champion was George Hackenschmidt en hij veroverde dit kampioenschap door Tom Jenkins te verslaan in New York op 4 mei 1905. Deze titel bleef actief tot 9 november 1956.
De Amerikaanse worstelorganisatie, National Wrestling Alliance, richtte in januari 1946 een eigen "World Heavyweight Championship" op, het NWA World Heavyweight Championship, en werd de opvolger van het World Heavyweight Wrestling Championship.
De World Wide Wrestling Federation  richtte in 1964 een eigen "World Heavyweight Championship" op, het WWWF World Heavyweight Championship , omdat de WWF besloot om niet meer samen te werken met de NWA. Decennia later, in 2002, richtte de WWE met het WWE World Heavyweight Championship een tweede "World Heavyweight Championship" op. Het WWE World Heavyweight Championship was de opvolger van het WCW World Heavyweight Championship en het NWA World Heavyweight Championship.
De inmiddels opgeheven Amerikaanse worstelorganisaties American Wrestling Association , World Championship Wrestling  en Extreme Championship Wrestling  hadden ook hun eigen World Heavyweight Championships: AWA World Heavyweight Championship, WCW World Heavyweight Championship en ECW World Heavyweight Championship.
Total Nonstop Action Wrestling werd opgericht in 2002 en besloot om samen te werken met de NWA. Door hun samenwerking kon TNA aanspraak maken met het NWA World Heavyweight Championship. In 2007 besloot TNA om hun samenwerking met NWA te beÃ«indigen en richtte hun eigen World Heavyweight Championship op, het TNA World Heavyweight Championship.
