Jan Godefrides Welsman  was een politicus ten tijde van de Bataafse Republiek. 1 
Welsman werd op 24 juli 1750 gedoopt in de Lutherse kerk in Amsterdam als zoon van Jan Harmen Welsman en Christina van Elen/Eelle. Hij trouwde in 1773 met Anna Elisabeth Schalk.
Welsman was koopman in Rotterdam. Vanaf 1797 had hij zitting in de elkaar opvolgende landelijke wetgevende colleges; hij was lid van de Tweede Nationale Vergadering , lid van de Constituerende Vergadering  en lid van de Tweede Kamer  en Eerste Kamer  van het Vertegenwoordigend Lichaam. 
Hij overleed in 1802, op 52-jarige leeftijd, en werd begraven in Amsterdam.
