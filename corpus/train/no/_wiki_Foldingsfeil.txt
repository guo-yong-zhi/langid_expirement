Foldingsfeil eller Aliasing er i signalbehandling og relaterte områder en effekt som gjør det umulig å skille ulike type signaler etter punktprøving . Begrepet knyttes også til forvrengingen som oppstår når et signal som er rekonstruert fra punktprøvinger er forskjellig fra det opprinnelige kontinuerlige signalet.
Foldingsfeil kan forekomme når signaler punktprøves over tid, for eksempel digital lyd, og er omtalt som temporal  foldingsfeil. Foldingsfeil kan også oppstå ved romlig punktprøvde signaler, for eksempel  moarémønster i digitale bilder. Foldingsfeil i romlig punktprøvde signaler kalles romlig foldingsfeil.
Foldingsfeil oppstår når punktprøvingsfrekvensen er lavere enn den såkalte Nyquistfrekvensen, det vil si den dobbelte av det opprinnelige signalets maksimale frekvens. Foldingsfeil kan unngås ved å benytte et lavpassfilter på det analoge signalet før punktprøving.
Begrepet folding refererer til symmetrien til et signal om Nyqvistfrekvensen i frekvens-rommet . Frekvenser over Nyqvistfrekvensen "foldes"  over Nyqvistfrekvensen. Derfor blir denne også kalt foldingsfrekvensen. 
