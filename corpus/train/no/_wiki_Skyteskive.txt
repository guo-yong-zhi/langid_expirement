En skyteskive, eller blink, er målmateriell i ulike former og fasonger som brukes i dart, bueskyting, armbrøst, pistol, rifle, hagle og andre former for skytesport. Skivene kan for eksempel være laget av papp eller papir, gummi eller stål . Det finnes elektroniske skiver som kan gi skytteren presise tilbakemeldinger på skuddplassering ved hjelp av en skjerm.
De fleste skivene som brukes i skytesport i dag er abstrakte figurer som opprinnelig enten skulle forestille menneskekelige motstandere i kamp eller dyr i en jaktsituasjon. For eksempel kan den velkjente runde skyteskiven ha forestilt overkroppen på en menneskelig motstander eller vitale deler på et dyr som blir jaktet. Nevneverdige eksempler på skyteskiver med militære røtter, men som sees på som abstrakte figurer i dag, er feltfigurene som brukes i feltskyting med rifle i Det frivillige Skyttervesen og feltskyting med pistol i Norges Skytterforbund. Feltfigurene i skulle opprinnelig forestille blant annet hjul på fiendtlige kjøretøy , tønner, bunkeråpninger  eller fiendtlig personell .  Røttene til disse skivene gis som regel ikke så mye oppmerksomhet , og har blitt beholdt for variasjon og tradisjon.
FITA-skiver blir brukt i konkurranser arrangert av World Archery Federation . Skivene har 10 jevnt fordelt konsentriske ringer, vanligvis med verdier fra 1 til 10. I tillegg har 10-eren en innerring som kalles X ringen. Skivene farget som følger:
3D-skiver er 1/1 skala etterligninger av levende dyr som brukes i feltbueskyting.
Dartskiver er ca. 45 cm i diameter inklusive ytterkant 1 , og senter av skiven skal henge 173 cm over gulvet. Avstanden til skiven kan variere avhengig av spill, og vanligvis kaster hver deltaker tre piler mot skiven per omgang.
Det vanligste spillet er 501, som starter med at hver spiller har 501 poeng. Summen av treffpoeng per omgang trekkes fra, og målet er å komme først ned i akkurat 0 poeng. Den siste tellende pilen må være en dobbel, som vil si at den må stå i skivens ytterste sektor.
På innendørsskyting brukes 5,6 mm tolk, mens 7,92 mm tolk brukes på utendørsskyting.
Utdypende artikkel: Nordisk feltskyting med rifle
Mange feltstevner har hold med ukjente avstander , og for å treffe på de lengre holdene må skytterne derfor bedømme avstand og vind for deretter å justere siktene høyde- og sideveis. Avstand kan bedømmes dersom man kjenner skivens størrelse  og vinkelstørrelsen . I DFS feltskyting er alltid skivetype og tilhørende størrelse oppgitt på forhånd av arrangøren, og skytteren kan deretter lese av vinkelstørrelsen  ved hjelp av siktene. Når skivetype og dekningsbredde er kjent er det vanligst å slå opp i en forhåndslaget tabell for å finne omtrentlig avstand til skivene, men avstanden kan også finnes med utregning. For minst mulig målefeil og størst nøyaktighet bør man sammenligne siktene med den lengste delen av figuren. Bruk av tabell er vanligst både for diopter i klasse 1-5 og med kikkert i kikkertklassen. C-blinkene kalles også for «Motala». Størrelsen på innertreff er 40% av bredden og høyden til yttertreff.
Skivedimensjoner i millimeter gjør manuell utregning av vinkelstørrelse i milliradianer enklere ved at man unngår kommaforvirring.
Finfelt skytes med kaliber .22 LR på fast avstand 100 m, og det kreves derfor ikke avstandsbedømming.
For grovknepp: 1 mrad = 10 klikk, en vinkelbredde på 1.5 mrad tilsvarer derfor 15 knepp.
En 10 cm  leirdue.
Kastemaskin for leirduer.
Leirduer blir vanligvis brukt som flyvende mål for leirdueskyting.
I metallsilhuettskyting brukes utelukkende fallende stålskiver av dyrefigurene høns, gris, kalkun og sauebukk.
Pappskiver i samme form og størrelse som stålmål brukt i metallsilhuettskyting.
I feltskyting med pistol i Norges Skytterforbund brukes det skiver med varierende farge, form og størrelse. Mange av figurene er de samme eller bærer likhet med figurene som brukes til feltskyting med rifle i DFS, og gir enten innertreff, yttertreff eller bom. Det kan også brukes skiver delt inn i flere poengsoner, og skiver kan være oppdukkende eller forsvinnende. Det brukes også fallfigurer i stål.
Konkurranser innen International Confederation of Fullbore Rifle Associations  skytes enten på mellom- eller langhold, og med avstander enten oppgitt i yard eller meter. F-Class  skyter på samme skiver som Palma , med eneste forskjell at det tas med en ekstra innerring når poengene for F-Class skal beregnes. På mellomhold  brukes forskjellige skivestørrelser, mens på langhold  brukes en og samme skive. 2  Nedenfor er de offisielle skivemålene, sammen med omtrentlige vinkelmål i milliradianer og bueminutter avhengig av distanse.
Den åttekantede IPSC-skiven er den mest brukte skiven til dynamisk sportsskyting.
IPSC Popper er et fallende stålmål som blir brukt i dynamisk sportsskyting.
I dynamisk sportsskyting organisert av International Practical Shooting Confederation brukes både stål- og pappskiver. «IPSC Target» og den 2/3 nedskalerte «IPSC Mini Target» er standard pappskiver for alle disiplinene. Sentrum av disse pappskivene kalles A-sonen. Det brukes standardiserte fallende stålmål som kalles «poppere», enten fullstørrelse «IPSC Popper» eller den 2/3 nedskalerte versjonen «IPSC Mini Popper». I tillegg brukes pappskivene «Universal Target»  samt «A3» og «A4» .
Tolkelinjene på pappskivene skal være slik at de ikke er synlige fra 10 meter. 3 
Innenfor International Shooting Sport Federation  brukes stort sett sirkulære skiver, med variasjoner avhengig av disipliner. For hagle brukes leirduer.
