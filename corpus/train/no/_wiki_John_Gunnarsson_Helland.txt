Jon Gunnarsson Helland  var en norsk felemaker fra Bø i Telemark, som ble Helland-slektens siste felemaker. 
Helland var den fjerde av sønnene til felemaker Gunnar Olavsson Helland hvor fire av fem ble felemakere. 
Han var i en periode hjemme i farens verksted, deretter en periode hos broren Olaf G. Helland på Notodden. I denne tiden gjorde han sine beste feler. Fra 1917 til 1927 foretok han reiser til Sverige og Tyskland. Han drev senere musikkhandel og fiolinverksted i Skien, hvor han laget begge typer. 
