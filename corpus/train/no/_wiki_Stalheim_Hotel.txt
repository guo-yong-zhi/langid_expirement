Stalheim Hotel er et hotell beliggende på Stalheim, ca. 36 km øst for Voss langs E16 og 12 km vest for Gudvangen innerst i Nærøyfjorden. Det nåværende hotellet ble bygget i 1960 og utvidet i 1966 og har nå 124 rom og plass til 218 gjester.
Stalheim Hotel ble første gang åpnet 15. mai 1885 med 10 spartansk utrustede rom. I 1888 overtok svensken Albert Petterson driften. I 1890 ble hotellet utvida og i 1892 sto det nye hotellet ferdig. Som et av Vestlandets første fikk Albert Petterson også bygget et eget vannkraftverk ved Stalheimselva i 1892. Kraftverket var i drift til 1976 og er ikke blitt endret siden.
Hotellet brant ned 20. februar 1900 uten tap av liv. Hotellet ble gjenoppbygget, men gikk tapt i en ny brann i november 1902. 
I 1906–07 ble Meinhardts Hotel på Voss demontert og flyttet til Stalheim, som det tredje hotellet på stedet. Noen år senere ble hele hotellet flyttet 37 meter mot stupet og utvidet med en stor ny fløy. 
Under andre verdenskrig i 1943 opprettet den tyske organisasjonen Lebensborn barnehjemmet Stalheim på Stalheim turisthotell med hundre barneplasser. 1  2  3 
Natt til 22. juni 1959 brant hotellet ned for tredje gang. Denne gang omkom 23 mennesker i den eksposive brannen, bedre kjent som Stalheim-brannen 4 .
Hotellet ligger ca. 380 m over havet på toppen av den berømte og beryktede Stalheimskleivi med en utsikt utover Nærøydalen, som sammen med Nærøyfjorden ble tatt inn på UNESCOs verdensarvliste i 2004.
Stalheim hotell, trolig rundt 1890.
Stalheim hotell etter at det ble påbygget av Albert Petterson i 1892.
Kulturlandkskapet rundt Stalheim hotell i 1898.
Tyske turister på «polarfart» med dampskipet München 1925 på vei opp Nærøydalen til Stahlheim Hotel
«Mokka-time» for tyske turister i hagen ved Stahlheim Hotel 1925
