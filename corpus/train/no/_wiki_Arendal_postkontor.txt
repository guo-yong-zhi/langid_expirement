Arendal postkontor var et postkontor opprettet i 1706, 17 år før Arendal ble kjøpstad. Postkontoret hadde sin siste åpningsdag lørdag 31. oktober 2020.
Fram til 1706 ble posten levert på Sandstø i Øyestad, da det var på ruten fra Kristiania til Kristiansand.
Byens første postmester var Ove Nielsen Lindved, og han bodde ved byens kirke, og hadde postkontor i sitt private hus, som i dag bærer navnet Det Lindvedske hus. Dette var vanlig, så når det ble ny postmester så flyttet postkontoret. Fra 1801 til 1833 var det danskfødte Christian Pettersen som var postmester. Han fikk innredet en tidligere krambod på Tyholmen til postkontor. Fra denne hadde han en luke inn til sitt forværelse i huset som lå vegg i vegg, og en ble betjent via denne.
Da adjunkt Carl Napoleon Bernadotte Heyerdahl overtok som postmester i 1857 ble poståpneriet flyttet til et hus ytterst på Langbryggen. Der ble det værende under flere postmestre, frem til 1914, hvor det flyttet inn i Grandgården rett ved. Dette var en vesentlig oppgradering fra tidligere, og avisen skrev store ord om de nye lokalene.
Allerede på 1940-tallet ble det kikket etter nye lokaler, og i 1961 flyttet posten til Statens Hus ved Kanalplassen, hvor det var til 28. september 2018. 1. oktober 2018 flyttet postkontoret til Peder Thomassons gate 12, hvor det var fram til nedleggelsen.
Avdelingen for sortering, transport og omdeling ble flyttet til Myrene rett utenfor Arendal sentrum i 1983. Så ble den flyttet til Stoa, og så til Kristiansand i 2014 da avdelingen på Stoa ble lagt ned.
I 1999 var det omorganisering av postnummersystemene, og alle under 4800 ARENDAL fikk postnumrene 4825 - 4849.
Vikar fra 1.12.1959:
