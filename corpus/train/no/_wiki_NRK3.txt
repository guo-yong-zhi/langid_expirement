NRK3 er en TV-kanal fra NRK. Kanalen er en underholdningskanal for unge voksne, med hovedvekt på aldersgruppen mellom 12 og 29 år. På dagtid, fra 06.00 til 19.30, har NRK Super sendinger på kanalen, men etter 19.30 tar NRK3 over. Kl 06.00 er Super tilbake.
NRK3 startet sendingene 3. september 2007 1 , og er tilgjengelig i hele Norge med sendinger i det digitale bakkenettet, satellittsendinger og kabel-TV. 1. februar 2011 ble kanalen NRK3 HD lansert. Denne sender de samme programmene som NRK3, men vil sende tilgjengelige programmer i HD-kvalitet og øvrige program oppkonvertert til HD-kvalitet.
Kanalen hadde en markedsandel på 3,5 % i første kvartal av 2012. 2 
