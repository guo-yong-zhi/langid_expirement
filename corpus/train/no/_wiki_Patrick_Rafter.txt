Patrick Michael Rafter  er en tidligere australsk tennisspiller.
Han vant US Open i 1997 og 1998. I 2000 kunne han ha blitt den første australske vinneren av Wimbledon-turneringen siden Pat Cash, men han tapte finalen mot Pete Sampras. I 2001 tapte han igjen finalen, denne gang mot Goran Ivanišević.
Rafter vant doubleturneringen i Australian Open i 1999.
I Davis Cup kom han til finalen med det australske laget i 2000 og 2001, men begge gangene ble det tap, mot Spania i 2000 og mot Frankrike i 2001.
Han la opp som tennisspiller i 2002.
