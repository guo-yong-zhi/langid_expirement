Leieboerforeningen  ble stiftet i 1933 og er en ikke-kommersiell medlems- og interesseorganisasjon for leieboere i Norge. Foreningen har ca. 5 000 medlemmer og kontor i Oslo. Foreningens viktigste medlemstilbud er juridisk rådgivning og bistand til leieboere, og foreningen har ansatt både advokater og viderekomne jusstudenter. Foreningen har også jobbet med ulike boligsosiale prosjekter, hovedsakelig finansiert med kompetansemidler fra Husbanken. Som interesseorganisasjon jobber foreningen for en mer velfungerende leiesektor og har bred kontaktflate til myndigheter, andre organisasjoner og aktører i boligsektoren.
Leieboerforeningen var sekretariat for Norges Leieboerforbund  inntil denne paraplyorganisasjonen ble nedlagt 31. desember 2006. 
Leieboerforeningen sitter i styret i International Union of Tenants .
Lars Aasen har vært daglig leder i foreningen siden 1991.
Foreningen har kontorer i Borggata 2B på Grønland i Oslo.  
