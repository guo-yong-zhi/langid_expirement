Peter Doherty  er en engelsk musiker og poet. Han er låtskriver og gitarist i bandet Babyshambles, men er mest kjent for sitt band The Libertines. Bandet ble oppløst på grunn av Dohertys økende blandingsmisbruk. Doherty har fått mye oppmerksomhet i tabloidavisene på grunn av sitt forhold til Kate Moss og på grunn av sin kokain- og heroinbruk. 7 
Peter Doherty ble født Hexham, England. Foreldrene er Jacqueline , av jødisk avstamning, og Peter John Doherty, an irsk avstamning. Han fikk en katolsk oppdragelse, og vokste opp på forskjellige militære garnisoner, på grunn av hans fars arbeid som offiser i det britiske forsvaret, og bodde blant annet Catterick, Belfast, Tyskland, Bedworth, Dorset og Larnaca, sammen med moren, en barnepike og sine to søstre, Amy Jo og Emily. Doherty var nummer to av de tre barna. Han var akademisk sett suksessfull, i en alder av 16 år vant han en poesikonkurranse, og vant en tur til Russland organisert av the British Council og ble også tilbudt en plass ved Oxford University, som han takket nei til. 8 
Etter fullført utdannelse flyttet han til sin bestemors leilighet i London, hvor han sa han var skjebnebestemt å være, og der han jobbet med å fylle graver på Willesden kirkegård. Han gikk på samme tid på Queen Mary, en del av the University of London, for å studere engelsk litteratur, men han forlot kurset etter et år. Etter å ha forlatt universitetet, flyttet han inn i en leilighet i London, sammen med venn og musiker Carl Barât, som hadde vart en klassekamerat av Dohertys eldre søster ved Brunel University.
Doherty og Caral Barat grunnla i 1997 garasjebandet The Libertines. De andre medlemmene av bandet var John Hassal og Gary Powell .Bandet var sentrert rundt samarbeidet mellom Barat og Doherty.
Det var først i 2002, da de ga ut debutalbumet Up the Bracket, at de begynte å få en videre suksess .Albumet nådde b.l.a toppen av de britiske listene, og deres selvtitulerte andrealbum ble kåret til årets nest beste album av NME.
Bandet slet med interne konflikter, de fleste bundet til Dohertys kokain- og heroinmisbruk. Bandet ble oppløst i 2004. Doherty har senere sagt at bandets oppløsning ikke skyldtes hans dopmisbruk, men uenigheter mellom ham og Barat. 
Etter oppløsningen av The Libertines i 2004 dannet Doherty bandet Babyshambles. De ga ut tre album og var aktive frem til 2014. Debutalbumet Down in Albion ble produsert av Mick Jones, som også hadde produsert Thef Libertines' to første album. Albumet nådde topp 10 på Storbritannias hitliste. Kate Moss, Dohertys kjæreste på tiden er med som vokalist på albumets første sang.
Bandets andre album, Shotters Nation ble utgitt i 2007. Singelen Delivery nådde 6.plass på de britiske hitlistene. Bandets siste album, Sequel To The Prequel ble utgitt i 2013, og har siden 2014 ikke gjort noen liveopptredener.  
The Libertines gjorde reunion for Reading and Leeds Festival 2010, til stor glede for fans og kritikere. Etter de to konsertene i 2010 tok det igjen fire år før bandet skulle gjenforenes. Foran 60 000 i Londons Hyde Park startet et nytt kapittel for bandet.  9  Albumet Anthems for Doomed Youth ble utgitt i 2015, til generelt gode tilbakemeldinger fra musikkpressen. Suksessen med comebacket gjorde at The Libertines turnerte mye fra 2016-2019. 
Bandet har i 2022 feiret 20-års jubileumet av debutalbumet Up The Bracket, blant annet med en stor konsert i Wembley Arena sommeren 2022.  10  Doherty og Barat reiste i september 2022 til Jamaica for å jobbe med nytt album.  11  Albumet forventes å slippes høsten 2023. 
Før oppløsingen av The Libertines, samarbeidet Doherty med den lokale poeten Wolfman. Sammen spilte de inn singelen "For Lovers". Selv om singelen fikk stor suksess, som ble nominert den den prestisjetunge prisen Ivor Novello Award for songwriting 12 , fikk Doherty og Wolfman relativt lite penger, rettighetene til sangen ble tidlig solgt for en lav sum til en reklame. 13 
I 2004 var Doherty gjestevokalist på sangen «Down to the underground» til den britiske gruppen Client. Sangen ble sluppet i juni 2004, som B-siden på gruppens singel «In it for the money», og er også med på deres andre album, City.
Andre prosjekter fra Doherty inkluderer bandet Babyshambles og hans soloprosjekt The Puta Madres. 
