Norderåa er ei elv i Elverum kommune i Innlandet. Elva er ei 4,6 km lang sideelv til Glåma som renner ut av Rudstjennet sørvest i kommunen. Munningen til elva ligger nær gården Søby, og er på den andre sida av Glåma fra den populære badestranda Løkenstranda i Heradsbygda.
Det finnes en liten ørretbestand i de nedre delene av elva, og noe av Glommaørreten bruker elva for å gyte. 1  Noe grad av tømmerfløting fant sted på elva før i tida, og det blei da bygd tømmerrenner fra skogene i Stensåsen i Løten og ned til Norderåa for å frakte tømmer ut til Glåma. 2  Den siste sesongen med tømmerfløting på Norderåa fant sted i 1969, og det blei da kun innmeldt 4 375 tømmerstokker til fløting på elva. 3 
