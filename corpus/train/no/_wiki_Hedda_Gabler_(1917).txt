Hedda Gabler er en amerikansk stumfilm fra 1917, regissert av Frank Powell. Filmen bygde på Henrik Ibsens skuespill, Hedda Gabler, fra 1890. Den hadde premiere 7. mai 1917.
Hedda Gabler er den degenererte datteren til en alkoholisert og duellerende far. Hun og ektemannen George Tesman har akkurat kommet hjem fra bryllupsreisen. Hedda har en nifs kjærlighet for farens pistoler. Hun innbiller seg at hun ser sin tidligere elsker, Ejlert Lovberg, i mannens sted. Lovberg har skrevet en viktig bok under den positive innflytelsen til Thea Elvsted.  Når Hedda får vite det vil hun vinne tilbake hans kjærlighet. Lovberg begynner å drikke, mister manuskriptet og blir desperat.
Tesman finner det og Hedda får tak i det fra ham. Lovberg bryter med Thea og reiser til Hedda. Hun viser ham pistolene sine. Lovberg tar én av dem og skyter seg senere i Theas armer. Hedda skyter også seg selv etter å ha brent manuskriptet, som hun regnet som barnet til Løvborg og Thea.
