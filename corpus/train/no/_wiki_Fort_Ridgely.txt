Fort Ridgely var en amerikansk utpost nær dakota-reservatet i det sørvestre Minnesota, nær New Ulm. Det ble bygd mellom 1853 1855, og spilte en viktig rolle under siouxopprøret i 1862. Fortet var under angrep to ganger under denne krigen i slaget ved Fort Ridgely i løpet av 20. til 22. august 1862, som stod mellom den amerikanske hær og dakotaindianere.
Hæren forlot fortet i 1867 og flyttet stillingen sin vestover. Sivile tok over bygningene og demonterte dem senere for å bruke materialene.
I dag er bygningsfundamentene bevart av Nicollet County Historical Society og eid av Minnesota Historical Society. Den gamle hovedbygningen som ble delvis rekonstruert på 30-tallet, huser nå et museum.
