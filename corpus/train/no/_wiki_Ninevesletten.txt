Ninevesletten  ligger i nordlige delen av provinsen Ninawa i nordlige Irak.
Området har en sammensatt befolkning av minoritetsgrupper som yazidier, shabaker, assyrere , foruten turkmenere,arabere og kurdere. Området, som sommeren 2014 ble erobret av islamistorganisasjonen  ISIL er omstridt. Den kurdiske regionale regjering hevder at dette er en naturlig del av Kurdistan, mens turkmenske organisasjoner hevder det er en del av Turkmeneli og assyrere i eksil vil opprette en assyrisk republikk her. 1 
Ninevesletten har vært behersket av store sivilisasjoner som mederne, babylonerne, assyrerne,perserne og  mange andre i århundrenes løp. Området rommer ruiner av mange historiske byer som Nineve, Nimrud  og Dur-Sharrukin. De gammeltestamentlige profetene Jona og Nahum anses å være begravet  her.
Assyrernes kulturelle tradisjoner lever videre på Ninevesletten. I området tales det fortsatt arameisk, 2  som var det offisielle språket i det assyriske rike. 3  Men det arameisk som tales på Ninevesletten inneholder også mange ord som har sine røtter i akkadisk, som var det eldste assyriske språket. 4  I området finnes byer, kirker og kloster som er godt over tusen år gamle. 2  Assyrerne på Ninevesletten tilhører for det meste den kaldeisk-katolske kirke, den syrisk-katolske kirke og den syrisk-ortodokse kirke. En liten del tilhører Østens assyriske kirke.
