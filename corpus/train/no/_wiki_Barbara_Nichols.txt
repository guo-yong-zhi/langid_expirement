Barbara Marie Nickerauer , bedre kjent som Barbara Nichols, var en amerikansk skuespillerinne, danserinne og modell. Hun spilte i filmer som Konge og fire damer , The Pajama Game , Pal Joey , Hvem var den damen? , En stjernes fortid , The Human Duplicators  og The Power . Nichols spilte også gjesteroller i TV-serier som The Twilight Zone, Hawaii Five-O, The Doris Day Show, Batman, The Thin Man og Dragnet. Hun døde 47 år gammel.
Barbara Marie Nickerauer 1  ble født 10. desember 1928 a  i Mineola i New York, som datter av George og Julia Nickerauer. 3  Familien flyttet til Jamaica i Queens da Nickerauer var i tenårene. 1  Der studerte hun ved Woodrow Wilson High School. 4  Etter å ha blitt uteksaminert arbeidet hun i en skjønnhetssalong. 5 
Nichols vant flere lokale skjønnhetskåringer. 4  Hun bleket det rødbrune håret sitt da hun fikk sin første teaterjobb, i en dansetropp, på et hotell i Ciudad Trujillo i Den dominikanske republikk. 1  5  Da hun kom tilbake til USA var hun korpike på Latin Quarter i New York og arbeidet deretter som pinupmodell. 6  Nichols debuterte på Broadway i en nypremiere av musikalen Pal Joey i 1952. Hun hadde sin filmdebut i en ukreditert rolle som danserinne i westernfilmen De fortaptes elv , med Robert Mitchum og Marilyn Monroe i hovedrollene. 
På midten av 1950-tallet spilte Nichols en rekke roller i fjernsynsteater, vanligvis som en femme fatale, og fikk kallenavnet «Fjernsynets svar på Marilyn Monroe». 5  Hun spilte i filmer som De møttes i regnet , Konge og fire damer , Den søte duft av suksess , The Pajama Game , Pal Joey , The Naked and the Dead  og Mellom to menn . Nichols spilte modellen Ginger i situasjonskomedien Love That Jill, som varte i én sesong i 1958. 7  Hun spilte også gjesteroller i TV-serier som The Thin Man, Dragnet, The Bob Cummings Show, Climax! og The Untouchables.
Nichols spilte i Broadway-musikalen Let It Ride i 1961. På 1960- og 1970-tallet spilte hun i filmer som Hvem var den damen? , Jenter, her er det gutter , En stjernes fortid , Opprør i kvinnefengselet , Med hilsen, Bimbo Jones , The Human Duplicators , Elsket og savnet , The Power  og Charley and the Angel . Hun spilte også gjesteroller i TV-serier som The Twilight Zone, Batman, The Doris Day Show, Green Acres, The Wild Wild West, Love, American Style, Hawaii Five-O og The Beverly Hillbillies. Nichols' siste film var Won Ton Ton Superstar . 
Nichols skadet seg i to bilulykker. Hun måtte fjerne milten etter en ulykke i 1957 og skadet leveren i en ulykke flere år senere. 3  Nichols ble innlagt på Cedars-Sinai Medical Center i Los Angeles i august 1976, grunnet komplikasjoner som følge av skadene. Hun døde på sykehuset 5. oktober 1976. 8  Nichols er gravlagt på Pinelawn Memorial Park i Farmingdale i New York.
