Det Norske Travselskap, forkortet DNT, er en organisasjon som består av 13 travforbund og 179 travlag i Norge. Mer enn 16 000 medlemmer er organisert i lokallagene. DNT ble dannet allerede i 1875 for å styrke hesteavl og travsport i Norge. Fra 1903 har DNT vært sentralforbundet for all norsk travsport. I 1982 opprettet DNT stiftelsen Norsk Rikstoto som driver totalisatorspill ved elleve norske travbaner.
