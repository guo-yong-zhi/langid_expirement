Richard F. Kjelstrup  var en norsk klarinettist og pedagog. 1 
I en årrekke var han Norges ledende utøver på sitt instrument, og mange av dagens profesjonelle klarinettister og klarinettpedagoger har vært hans elever. Hans eldre bror var fiolinisten Aage Kjelstrup som spilte 2. fiolin i Oslo Filharmoniske Orkester i siste del av musikerkarrièren etter å ha vært fiolinist og kapellmester på restauranter i en årrekke.
Kjelstrup var elev ved 4. divisjon musikkskole i 1937, samtidig som han ble med som militærmusiker i Bergen 1937–41. Han studerte med Fritz Hofmann 2   og spilte samtidig i Bergen Filharmoniske Orkester. Så bars det til Oslo for å studere med Oslo Filharmoniske Orkesters legendariske soloklarinettist Erling Carlsen. Senere studerte han med den franske klarinettlegenden Louis Cahuzac, og han førte Cahuzacs faglige prinsipper og spillestil til Norge.
Han var en tid musikksjef i Hans Majestet Kongens Garde. I hovedstaden spilte han i Nationaltheatrets orkester  og deretter i Oslo Filharmoniske Orkester . Fra 1962 var han orkestrets soloklarinettist.
Han var en av stifterne av Den Norske Blåsekvintett i 1955, og her musiserte han sammen med norske toppmusikere som fløytisten Ørnulf Gulbransen, oboisten Tom Klausen, hornisten Ivar Bratlie og fagottisten Torleiv Nedberg.
Han spilte regelmessig kammermusikk med Hindarkvartetten.
Han var førsteamanuensis i klarinett ved den nystartede Norges musikkhøgskole 1973–84, professor samme sted , samt lærer ved Barratt Due musikkinstitutt 1973–94. Han var også dirigent for flere korps.
Til Kjelstrups minne er det utgitt en CD med arkivopptak av Kjelstrup som solist og kammermusiker. En av hans elever, dirigenten Ole Kristian Ruud, har skrevet tekstboken med biografisk stoff om Kjelstrup. Albumet rommer en rekke arkivopptak med Kjelstrup hvor han framfører verk av blant andre Bjarne Brustad og kan oppleves som solist og kammermusiker. Læreren Erling Carlsen kan også høres på Cd' en.
