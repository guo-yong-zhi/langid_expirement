En krigførende part er et individ, en gruppe, et land eller en annen enhet som fungerer på en fiendtlig måte, for eksempel ved å engasjere seg i kamp.
I  krigstid, er et krigførende land i kontrast til nøytrale land og ikke-krigførende parter. Anvendelsen av krigens lover  overfor nøytrale land og krigførende parters ansvar er ikke påvirket av noen forskjell mellom nøytrale land, nøytrale krefter eller ikke-krigførende parter. 1  2 
"Krigførende part" er et begrep som brukes i internasjonal folkerett for å vise status for to eller flere enheter, vanligvis suverene stater, som er engasjert i en krig. I en krig kan en av partene eller begge, påberope seg retten til selvforsvar i henhold til Artikkel 51 i FN-Charteret 3 
Status som krigførende part kan også eksistere mellom en eller flere suverene stater på den ene siden og opprørsstyrker på den andre, hvis slike opprørsstyrker er anerkjent som krigførende parter. Hvis det er et opprør mot en gitt myndighet , og de som tar del i opprøret  ikke er anerkjent som krigførende part, er konflikten en insurreksjon eller et opprør. 5  Når status som krigførende part er etablert mellom to eller flere stater, er deres relasjoner bestemt og styrt av krigens regler.
