Brita Lid  var en norsk lærer og forfatter som skrev bøker på nynorsk.
Brita Lid tok examen artium i 1916, og var påfølgende vinter elev ved Volda lærarskule. I årene 1918-1920 var hun lærer ved Sørlandet kristelige ungdomsskole og i 1920-1921 ved Grenland ungdomsskole. Sommeren 1921 gjennomførte hun et ungdomsskolekurs i Askov i Danmark, før hun i 1921-1922 var lærer ved Sagavoll ungdomsskole. I perioden 1922 til 1954 var hun lærer ved folkeskolen i Volda, og til 1963 i Haram.
Lid utga i alt syv fortellinger og historiske romaner, og dessuten en diktsamling, Dvergsmedsteinar, som ble utgitt i 1934. Hennes debut, Gunnvor, utkom i 1929. Hennes roman Gjenom eld og vatn fra 1933 ble filmatisert allerede samme år som den utkom. I romanen Stormtid forteller hun om Hans Nielsen Hauge. 1  Boken delte førstepremien i en evangelisk romankonkurranse arrangert av Ansgar forlag. 2 
Foruten å skrive egne tekster, oversatte hun også salmer fra tysk og dansk.
Brita Lid var leder av Lid kvinneforening på Voss, og i årene 1932-1948 leder i Norsk Misjonsselskap. Fra 1946 var hun styremedlem i Norsk kristelig forfatterlag.
Brita Lid var datter av gårdbruker Ola Gitleson Lid  og Maria Josefsdotter Bjørgum , søsterdatter av forfatter Brita Bjørgum  og søster av botaniker og forfatter Johannes  og etnolog Nils Lid . Hun forble ugift.
Portal: Litteratur