Rettferdighetspartiet er et norsk politisk parti som ble stiftet 8. mars 1997. Det stilte til valg i Oslo ved stortingsvalget  1997 og 2001. Det stilte også til valg ved kommune- og fylkestingsvalget 2003. Leder og listetopp var taxisjåfør Ove Andre Johansen.
I 1997 fikk partiet 281 stemmer, hvilket utgjorde 0,1 % av stemmene i Oslo. Ved valget i 2001 fikk det kun 138 stemmer, eller 0,15 % av stemmene i Oslo.
Partiet er aldri representert på Stortinget og heller ikke i bystyret i Oslo ved lokalvalgene i 2003.
Rettferdighetspartiet vil legge alle ideologier døde og heller lage politiske programmer som er bygd på rettferdighetsprinsipper for hvordan menneskeheten og miljøet skal klare seg på best mulig måte. Partiet vil at det legges mer vekt på å utvikle gode lover og regler, som kan styre og regulere verden nasjonalt og internasjonalt. 
Partiet hevder at de gamle ideologiene heller skapte flere problemer, eller i det minste bidrar til å forverre eksisterende problemer som fattigdom, sult, forurensning, kriger med mer.
