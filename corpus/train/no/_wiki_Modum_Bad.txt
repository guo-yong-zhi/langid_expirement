Modum Bad – Gordon Johnsens stiftelse på Modum er en norsk, landsdekkende diakonal institusjon for behandling av psykiske lidelser. Institusjonen ble opp­rettet i 1957  og har som hovedmål å fremme psykisk helse og livskvalitet gjennom forskning, behandling og forebygging.
Gjennom avtale med Helse Sør- Øst mottar Modum Bad pasienter til fem kliniske døgnavdelinger med 103 plasser. Målgruppen er pasienter over 18 år med angst, depresjon, spiseforstyrrelser og traumelidelser. En av avdelingene tilbyr familiebehandling. Virksomheten omfatter også: Voksenpsykiatrisk poliklinikk i Modum, Traumepoliklinikken i Oslo, Forskningsinstituttet, Institutt for Sjelesorg og Kurs og kompetansesenteret og Villa Sana - Seksjon for arbeidshelse. 
Med sine over 300 ansatte, fordelt på rundt 225 årsverk, er Modum Bad den tredje største arbeidsplassen i Modum kommune. Modum Bads visjon er: "En kilde til liv"​.
De kliniske døgnavdelingene har 103 pasientplasser. Behandlingsområdene er angst, depresjon, spiseforstyrrelser og traumelidelser. Modum Bad tilbyr også familiebehandling.
Modum Bads voksenpsykiatriske poliklinikk 4  i Vikersund tar i mot alle typer psykiatriske lidelser til diagnostisk vurdering og behandling. Traumepoliklinikken Modum Bad i Oslo, er en spesialisert poliklinikk som tilbyr utredning og behandling av sammensatte traumerelaterte lidelser, primært etter seksuelle overgrep i barndom/ungdom.
Forskningsinstituttet 5  har som overordnet mål å drive med «behandlingsforskning med sikte på å utvikle og forbedre institusjonens behandlingsopplegg, forskning i grensefeltet mellom psykiatri og sjelesorg, samt å gi impulser til det øvrige psykiatriske hjelpeapparatet».
Villa Sana 6  Ressurssenteret tilbyr kurs og rådgivning for å fremme god arbeidshelse. Tilbudet bygger på en mangeårig erfaring fra rådgivning av leger og tannleger som har vanskeligheter i yrke, samliv eller privatliv. Villa Sana har i dag avtale med Den norske Legeforening, Tannlegeforeningen og Den norske sykepleierforening.
I henhold til legenden skal kong Olav Haraldsson, den senere Olav den hellige, en gang rundt år 990 ha ridd over moene. Der hvor hesten stopper og sparker i bakken skal det ha sprunget fram en kilde som var jernholdig og helsebringende.
