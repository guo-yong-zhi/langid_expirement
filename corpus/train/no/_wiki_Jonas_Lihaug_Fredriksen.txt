Jonas Lihaug Fredriksen  er en norsk youtuber, programleder og tidligere komiker. 
Fredriksen har studert journalistikk ved Høgskulen i Volda. 1 
Sammen med Henrik Hildre startet han YouTube-kanalen Baibai og Huginn i 2014. 2  Der publiserte de for det meste videoer av at de spilte spill som Minecraft og Rocket League samtidig som de snakket sammen om spillet og verden utenom. 3 .  
Fredriksen og Hildre vant bransjeprisen Gullsnutten i kategorien «Årets Youtuber» i 2016 4  og tok over programlederrollen for NRKs YouTube-kanal FlippKlipp i perioden 2015–2018. FlippKlipp Studio er en YouTube-kanal driftet av NRK Super-redaksjonen. 5  6   Duoen gikk etter dette videre til Underholdningsavdelingen i NRK for å drive podkasten Jonas og Henrik og medvirke i NRKs YouTube-kanal NRK 4ETG, sammen med Martha Leivestad og Henrik Farley. I september i 2019 sluttet Henrik Hildre i 4ETG og begynte som redaktør i Donald Pocket. Fredriksen sluttet i 4ETG 1. juni 2020. 
Han startet sin egen YouTube-kanal 12. mai 2020, som per desember 2021 hadde 50.000 abonnenter. 7  8  Også denne kanalen er viet spill som Minecraft og Among Us.
Fredriksen var deltaker i realityserien Forræder på TV2 høsten 2022. Fredriksen var en av tre deltagere som var tildelt rollen som «forræder», og ble forvist av gruppen i episode 8. 9 
