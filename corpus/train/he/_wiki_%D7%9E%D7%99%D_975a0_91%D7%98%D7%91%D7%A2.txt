מין שנכחד בטבע  הוא מין  של אורגניזם שהיה מצוי בטבע ועקב פגיעה בו או באזור חיותו נכחד מהטבע ונשארו מספר פריטים מעטים בשבי. פרטים אלה נחשבים למין שכלה מן העולם באיטיות, אלא אם כן ישוחרר גרעין מספיק גדול לטבע. 
מונח זה שונה מבעלי חיים מבויתים, שחלקם גם נכחדו בטבע . החיות המבויתות השתנו לגמרי ממצבם הטבעי כדי לחיות עם האדם, לעומת חיות בר שנכחדו בטבע, שאינן קרובות לאדם וחיות יחד איתו, אלא רק בגני חיות ופארקים ואינן קיימות בטבע.
יצורים שנכחדו בטבע יכולים לעיתים להיכחד לחלוטין  אם אינם מספיק יציבים או מותאמים לשבי. כך קרה לג'ורג' הבודד - צב הגלאפגוס האחרון מתת-המין צב פינטה ענק . הוא חי בשבי עד להכחדת תת-המין. אותו דבר היה עם היונה הנודדת. עם זאת לעיתים מינים נכחדים בטבע, אך הופכים לנפוצים כחיות בשבי, למשל הדג Ameca splendens, שנכחד בטבע כמעט לחלוטין מנהרות מקסיקו, אך הפך לדג נוי נפוץ.
דוגמאות למינים שנכחדו בטבע המסווגים ברשימה האדומה של IUCN:
תהליך ההשבה לטבע של בעלי חיים שנעלמו מן הטבע הוא תהליך מורכב וממושך, מכיוון שתנאי השטח הטבעי תמיד קשים יותר מהתנאים המבוקרים בשבי. בעלי חיים הגדלים בשבי עוברים לעיתים גם תהליך של החתמה על בני האדם ויש למצוא לכך פתרונות יצירתיים כדי למנוע תופעה זו ולכן תהליך גידולם בשבי חייב להיות מושכל ונבון.
