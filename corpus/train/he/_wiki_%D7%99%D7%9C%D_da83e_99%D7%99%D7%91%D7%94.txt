ילנה ויאצ'סלוונה דמנטייבה, ; ידועה בעברית גם בשם אלנה דמנטייבה; נולדה ב-15 באוקטובר 1981 במוסקבה) היא טניסאית מקצוענית במסגרת סבב ה-WTA בעבר , דורגה בשיאה במקום שלישי בעולם. היא אלופה אולימפית של טורניר הנשים ליחידות  ובעלת מדליית כסף . כמו כן, היא הגיעה פעמיים למשחק הגמר בטורנירי גראנד סלאם. דורגה עם פרישתה מטניס  במקום ה-9 בדירוג ה-WTA.
בשנת 1995 שיחקה דמנטייבה לראשונה בטורניר בסבב ה-ITF במוסקבה. בשנת 1996 היא המשיכה לשחק בסבב ה-ITF ואף זכתה בתואר יחידות ראשון בטורניר שנערך בעיר יורמלה שבלטביה. ב-1997 דמנטייבה שיחקה לראשונה בסבב ה-WTA בטורניר מוסקבה . היא הפסידה בסיבוב ה-1 לפטי שנידר לאחר שעברה את סיבובי המוקדמות. בנוסף זכתה דמנטייבה בשנה זו בתואר יחידות נוסף באיסטנבול ובשלושה תוארי זוגות ראשונים באיסטנבול, טביליסי ובתומי, כולם בצוותא עם אנסטסיה מיסקינה. כל התארים היו בסבב ה-ITF. ב-1998 שיחקה דמנטייבה בעוד שני טורנירים מסבב ה-WTA והפסידה בהם בסיבוב הראשון. בטורניר פראג  הפסידה דמנטייבה לאמלי מורסמו ובטורניר מוסקבה היא הפסידה לסאבינה אפלמנס.
שנת 1999 הייתה השנה המלאה הראשונה של דמנטייבה בסבב הנשים הבכיר, ה-WTA. את השנה סיימה דמנטייבה כאחת ממאה השחקניות הטובות בעולם. הישגי השיא שלה בשנה זו היו הגעה לשלב חצי הגמר בטורניר פלרמו  ולרבע גמר בטורניר טשקנט . כמו כן ערכה דמנטייבה בשנה זו הופעות בכורה בכל ארבעת טורנירי הגראנד סלאם, ואף הגיעה לסיבוב השלישי באליפות ארצות הברית הפתוחה. בשנה זו שיחקה דמנטייבה לראשונה גם בגביע הפדרציה, שם ניצחה את ונוס ויליאמס במה שהיה הניצחון היחיד של נבחרת רוסיה בגמר הגביע מול נבחרת ארצות הברית.
גולת הכותרת של שנת 2000 עבור דמנטייבה הייתה הזכייה במדליית הכסף בטורניר הטניס של אולימפיאדת סידני. דמנטייבה הפסידה במשחק הגמר לוונוס ויליאמס. בשנת 2000 הגיעה דמנטייבה ארבע פעמים לשלב חצי הגמר בטורנירים מסבב ה-WTA : באינדיאן וולס מאסטרס , לוס אנג'לס , אליפות ארצות הברית הפתוחה  ואליפות סבב ה-WTA . את השנה סיימה דמנטייבה כאחת מבין 20 הטניסאיות הטובות בעולם.
בשנת 2001 הגיעה דמנטייבה פעמיים לשלב הגמר בטורנירים מסבב ה-WTA. הטורניר הראשון היה באקפולקו שבמקסיקו  והשני היה במוסקבה, שם ניצחה דמנטייבה את מרטינה הינגיס  לפני שהפסידה לילנה דוקיץ' בגמר. כמו כן הגיעה דמנטייבה פעמיים לשלב חצי הגמר, במיאמי  ובלייפציג . ב-2001 דמנטייבה שיחקה שנה שנייה ברציפות באליפות סבב ה-WTA, אך הפסידה בסיבוב הראשון לקים קלייסטרס. בשנה זו דמנטייבה דורגה לראשונה כאחת מעשר הטניסאיות הטובות בעולם כאשר עלתה בחודש פברואר של אותה השנה מהמקום ה-11 למקום ה-10.
בשנת 2002 הגיעה דמנטייבה פעם נוספת לשלב הגמר, הפעם בטורניר ס'הרטוחנבוס שבהולנד . פעמיים נוספות בשנה זו הגיעה דמנטייבה לשלב חצי הגמר. הפעם הראשונה הייתה בטורניר באקפולקו  והשנייה הייתה בפילדרשטאט . באליפות סבב ה-WTA שנערכה בסוף שנת 2002 הפסידה דמנטייבה בסיבוב הראשון לז'וסטין הנין. כמו כן זכתה דמטייבה בשנה זו בארבעה תוארי זוגות ראשונים בסבב ה-WTA - בברלין , סן דייגו , מוסקבה ובאליפות סבב ה-WTA. כל הזכיות היו עם יאנטה הוסארובה הסלובקית.
2003 הייתה השנה בה זכתה דמנטייבה בשלושה תוארי יחידות ראשונים בסבב ה-WTA. הזכיות היו באיי אמלייה , באלי  ושאנגחאי . דמנטייבה הגיעה בארבע פעמים נוספות לשלב חצי הגמר : בפריז , טורונטו , ניו הייבן  ומוסקבה . מאליפות סבב ה-WTA נשרה דמנטייבה בשלב הבתים, לאחר שניצחה משחק אחד והפסידה בשניים. בשנה זו הוסיפה לעצמה דמנטייבה תואר זוגות נוסף, בס'הרטוחנבוס ביחד עם לינה קראסנורוצקאיה.
ב-2004 המשיכה דמנטייבה להיות מדורגת בין עשר הראשונות, כאשר היא מגדילה לעשות ומגיעה פעמיים לשלב הגמר בטורנירי גראנד סלאם, באליפות צרפת הפתוחה  ובאליפות ארצות הברית הפתוחה . בנוסף זכתה דמנטייבה בשנת 2004 בתואר WTA נוסף, בהאסלט שבבלגיה  והגיעה עוד פעמיים לשלב הגמר. הפעם הראשונה הייתה בטורניר מיאמי  והשנייה הייתה במוסקבה . לשלב חצי הגמר הגיעה דמנטייבה ארבע פעמים, בלוס אנג'לס , סן דייגו , ניו הייבן  וציריך . באליפות סבב ה-WTA נשרה דמנטייבה לאחר שלב הבתים, בו הפסידה בכל שלושת משחקיה. בשנה זו הגיעה דמנטייבה למיקום שיא בקריירה עד לאותה התקופה - מקום 4 בעולם.
ב-2005 המשיכה דמנטייבה במשחקה היציב וסיימה עונה שלישית ברציפות בה דורגה בין 10 הראשונות בעולם.
היא הגיעה בשנה זו פעמיים לשלב הגמר, בטורניר צ'ארלסטון  ובפילדלפיה . שש פעמים הגיעה דמנטייבה בשנה זו לשלב חצי הגמר, כאשר הפעם המשמעותית ביותר הייתה באליפות ארצות הברית הפתוחה, בה ניצחה את לינדזי דבנפורט שהייתה אז במקום הראשון בעולם. בחצי הגמר הפסידה דמנטייבה למארי פירס. חמש הפעמים הנוספות היו בסידני , אינדיאן וולס , לוס אנג'לס , שם היא זכתה בתחרות הזוגות בצוותא עם פלאביה פנטה ופילדרשטאט . מאליפות סבב ה-WTA נשרה דמנטייבה בשלב הבתים לאחר שהפסידה בשלושת משחקיה.
בשנת 2006 זכתה דמנטייבה בתארים מספר 5 ו-6 בקריירה. התואר החמישי היה בטוקיו  והשישי היה בלוס אנג'לס . בטורניר אינדיאן וולס הגיעה דמנטייבה לשלב הגמר . לשלב חצי הגמר הגיעה דמנטייבה במהלך 2006 ארבע פעמים : באנטוורפן ובוורשה  היא הפסידה לקים קלייסטרס, בס'הרטוחנבוס היא הפסידה למיכאלה קרייצ'ק ובמוסקבה לאנה צ'קבטדזה. מאליפות סבב ה-WTA נשרה דמנטייבה לאחר שלב הבתים, בו הפסידה בכל שלושת משחקיה.
גם בשנת 2007 דמנטייבה זכתה בשני תארים בסבב ה-WTA, באיסטנבול  ובמוסקבה . בשלוש פעמים דמנטייבה הגיעה לשלב חצי הגמר : בטוקיו , סן דייגו  ובניו הייבן . את השנה סיימה דמנטייבה במקום ה-11, ולראשונה לאחר ארבע שנים רצופות לא סיימה את שנת המשחקים כחלק מן העשירייה המובילה. כמו כן בפעם הראשונה מאז 1999 לא העפילה דמנטייבה ב-2007 לאליפות סבב ה-WTA.
ב-2008 הגשימה דמנטייבה חלום כאשר זכתה במדליית זהב אולימפית בטורניר הטניס של אולימפיאדת בייג'ינג לאחר ניצחון על בת ארצה דינארה סאפינה. בשנה זו היא זכתה בשני תארים נוספים בסבב ה-WTA, בדובאי לאחר ניצחון על סבטלנה קוזנצובה ובלוקסמבורג לאחר ניצחון על קרוליין ווזניאקי. היא הגיעה לשלב הגמר בשני טורנירים נוספים: בברלין  ובאיסטנבול . כמו כן, הגיעה דמנטייבה בשנה זו שבע פעמים לשלב חצי הגמר: בפריז , צ'ארלסטון , ס'הרטוחנבוס , אליפות וימבלדון , אליפות ארצות הברית הפתוחה , מוסקבה  ובאליפות סבב ה-WTA . את השנה סיימה דמנטייבה במקום ה-4 והשוותה את דירוג השיא שלה עד לאותו הרגע.
בשנת 2009 זכתה דמנטייבה בשלושה תארים, שניים מהם בזה אחר זה. הראשון היה באוקלנד  והשני בסידני . התואר השלישי היה בטורונטו . דמנטייבה הגיעה פעם אחת לשלב הגמר, בטורניר פריז  ושש פעמים לשלב חצי הגמר : באליפות אוסטרליה הפתוחה , בצ'ארלסטון , בשטוטגרט , באליפות וימבלדון , בסטנפורד  ובסינסינטי . בסוף שנת 2009 העפילה דמנטייבה לאליפות סבב ה-WTA, ממנה נשרה לאחר שלב הבתים. בחודש אפריל העפילה דמנטייבה למקום ה-3 בעולם, שהיווה מיקום שיא עבורה.
בשנת 2010 זכתה דמנטייבה בשני בטורנירים מסבב ה-WTA. הזכיות היו בטורנירים שנערכו בסידני  ובפריז . בשני טורנירים נוספים בסבב ה-WTA הגיעה דמנטייבה עד לשלב הגמר. הטורניר הראשון השתייך לקטגוריה הבינלאומית ונערך בקואלה לומפור, ודמנטייבה הפסידה בו לאליסה קלייבאנובה. הטורניר השני נערך בטוקיו, ודמנטייבה הפסידה בו לקרוליין ווזניאקי. בטורניר ניו הייבן  הגיעה דמנטייבה לשלב חצי הגמר, והפסידה בו לקרוליין ווזניאקי. בשל פציעה פרשה דמנטייבה במהלך משחק חצי גמר רולאן גארוס, ופרשה מטורניר וימבלדון, ובכך נקטע רצף של 46 טורנירי גראנד סלאם בהם השתתפה. בסוף שנת 2010 העפילה דמנטייבה לאליפות סבב ה-WTA, ממנה נשרה לאחר שלב הבתים, והודיעה לאחר משחקה האחרון באליפות על פרישתה מטניס.
הופעת הבכורה של דמנטייבה בגביע הפדרציה הייתה ביולי 1999, אז היא הפסידה בצוותא עם ילנה מאקרובה לדניאלה האנטוחובה ולודמילה צרבנובה במשחק הזוגות במסגרת התמודדות בין הנבחרת הרוסית לזו של סלובקיה. דמנטייבה זכתה כחלק מנבחרת רוסיה בגביע הפדרציה פעם אחת  והגיעה פעמיים נוספות לשלב הגמר .
המאזן של דמנטייבה בגביע הפדרציה עומד על 26 ניצחונות  מול 9 הפסדים .
לאחר משחקה האחרון בשלב הבתים של אליפות סבב ה-WTA לשנת 2010, בו הפסידה לפרנצ'סקה סקיאבונה, הודיעה דמנטייבה על פרישתה מטניס. דמנטייבה זכתה בקריירה שלה ב-16 תוארי WTA ליחידות וב-6 תוארי WTA לזוגות. דירוג השיא שלה בסבב היחידות היה המקום ה-3 בעולם, אליו הגיעה בשנת 2009. בסבב הזוגות דורגה בשיאה במקום ה-5, בשנת 2003. זכתה גם במדליית זהב באולימפיאדת בייג'ינג .
