סטיבן אלן שוורצמן  הוא איש עסקים יהודי ופילנתרופ מיליארדר אמריקאי. הוא היו"ר והמנכ"ל של The Blackstone Group , חברת פרייבט אקוויטי גלובלית המנהלת נכסים בהיקף של מעל ל-880 מיליארד דולר.
שוורצמן היה לזמן קצר היו"ר של הפורום האסטרטגי והמדיניות של הנשיא דונלד טראמפ. 2 
שוורצמן גדל במשפחה יהודית בהנטינגדון ואלי, פנסילבניה , בנם של ארלין וג'וזף שוורצמן. 3  4  אביו היה הבעלים של שוורצמנ'ס, חנות ל"מוצרים יבשים" לשעבר בפילדלפיה, והיה בוגר בית הספר וורטון. 5 
שוורצמן למד בבית הספר המחוזי אבינגטון בפרברי פילדלפיה וסיים את לימודיו בתיכון אבינגטון  ב-1965.  6  הוא למד באוניברסיטת ייל, שם היה חבר באגודה שנקראה גולגולת ועצמות והקים את אגודת הבלט של דבנפורט.  7   8   9  לאחר שסיים את לימודיו ב-1969, שירת במשך זמן קצר במילואים בצבא ארצות הברית לפני שיצא ללמודים בבית הספר לעסקים בהרווארד , שם סיים את לימודיו ב-1972.  10 
עבודתו הראשונה של שוורצמן בתחום השירותים פיננסיים הייתה עם דונלדסון, לופקין וג'נרט, בבנק השקעות שהתמזג עם קרדיט סוויס בשנת 2000. עם סיום לימודיו בבית הספר למנהל עסקים, שוורצמן עבד בבנק ההשקעות ליהמן ברדרס, הפך למנכ"ל הבנק בגיל 31, ולאחר מכן ראש תחום מיזוגים ורכישות גלובליים.  11  בשנת 1985, שוורצמן והבוס שלו בליהמן ברדרס, פיטר פיטרסון, הקימו את קבוצת The Blackstone Group, שהתמקדה בתחילה במיזוגים ורכישות של חברות.  12   13  בלקסטון הסתעפה לרכישת עסקים, נדל"ן, הלוואות ישירות, נכסים חלופיים. נכון לשנת 2020 היא ניהלה נכסים בשווי של כ-619 מיליארד דולר. 14   15 
ביוני 2007 כשבלקסטון יצאה להנפקה, היא חשפה בתצהיר החברה לבורסה לניירות ערך ששוורצמן הרוויח כ-398.3 מיליון דולר בשנת הכספים 2006.  16  לאחר ההנפקה הוא הרוויח 684 מיליון דולר ממכירת חלק מאחזקותיו בבלקסטון שנמכר בהנפקה, תוך שמירה על יתר אחזקותיו בחברה ששוויין עמד על 9.1 מיליארד דולר.  17 
ביוני 2007 תיאר שוורצמן את השקפתו על השווקים הפיננסיים באמירה: "אני רוצה מלחמה, לא סדרה של התכתשויות. . . אני תמיד חושב, מה יהרוג את המציע השני."  18 
בספטמבר 2011, שוורצמן היה רשום כחבר במועצה המייעצת הבינלאומית של קרן ההשקעות הישירות הרוסית.  19   20 
שוורצמן הוא רפובליקני. הוא חבר ותיק של הנשיא לשעבר דונלד טראמפ וכיהן כיו"ר הפורום האסטרטגי והמדיניות של טראמפ. 2   21  בתגובה לביקורת כנגדו על מעורבותו בממשל טראמפ,  22  כתב שוורצמן מכתב, בו טען ש"השפעה ומתן עצות טובות זה דבר טוב, גם אם זה מושך ביקורת או דורש הקרבה מסוימת". 2 
הוא גייס 100,000 דולר עבור מאמציו הפוליטיים של ג'ורג' ווקר בוש .  23 
באוגוסט 2010 השווה שוורצמן את התוכנית של ממשל אובמה להעלאת שיעור המס על הריבית למלחמה ולפלישה של היטלר לפולין ב-1939, הוא אמר, "זו מלחמה. זה כמו כשהיטלר פלש לפולין ב-1939."  24  מאוחר יותר התנצל שוורצמן על האנלוגיה.  25   26  בשנת 2012, אובמה התקשר לשוורצמן וביקש את עזרתו בתיווך על מנת להגיע להסכם על תקציב ארצות הברית עם הרפובליקנים בקונגרס, כדי להימנע מצוק פיסקאלי.  27  בסופו של דבר הגיעו הצדדים להסכם בעזרת שוורצמן. תוכנית המס החדשה הוסיפה הכנסה נוספת לאוצר ארצות הברית בגובה של 1 טריליון דולר על ידי העלאת מיסים, סגירת פרצות מס וסיום ניכויים. מאוחר יותר ניסח אובמה הודעה רשמית של תמיכה בחוקרים ששוורצמן היה מעורב ויוזמת חינוך שבוצעה על ידי שוורצמן.  28 
בתחילת 2016, שוורצמן אמר שבמרוץ של שני המועמדים לנשיאות במפלגה הרפובלקאית הוא יעדיף את דונלד טראמפ על טד קרוז. הוא אמר שהאומה זקוקה ל"נשיאות מגובשת ומרפאה, לא כזו שמסתובבת ימינה או שמאלה".  29  הוא תרם בעבר למרקו רוביו ב-2014. הוא גם תמך וגייס כספים עבור מיט רומני ב-2012.  30 
בסוף 2016, שוורצמן "עזר להרכיב" צוות של מנהלי תאגידים כדי לייעץ לטראמפ בתחומים של תוספת מקומות עבודה וכלכלה. הקבוצה, הפכה לפורום האסטרטגי והמדיניות של טראמפ. 31  32  בפברואר 2017 מונה שוורצמן לתפקיד יו"ר הפורום האסטרטגי והמדיניות של הנשיא, המאגד 16 מנכ"לים של התאגידים הגדולים ביותר, בנקים וחברות השקעות בארצות הברית כדי לייעץ לנשיא. ב-16 באוגוסט 2017, בעקבות התפטרותם של חמישה חברים, הנשיא טראמפ הודיע ברשת החברתית טוויטר שהוא מפרק את הפורום.  33 
בדצמבר 2018, שוורצמן ארגן מבצע התרמה ותמיכה בנשיא טראמפ. הדו"ח הפיננסי של המבצע חשף ששוורצמן תרם 344,000 דולר לתמיכה במסע הבחירות מחדש של טראמפ. בעקבות בחירתו מחדש טראמפ מינה את שוורצמן ליושב ראש הפורום האסטרטגי והמדיניות של הבית הלבן. 34 
בשנים 2019 ו-2020, שוורצמן תרם שתי תרומות בסך 500,000 דולר כל אחת כדי לתמוך בבחירתה מחדש של הסנאטורית סוזן קולינס ממיין.
בשנת 2020 תרם שוורצמן 15 מיליון דולר לקרן המנהיגות של הסנאט,  35  הקשורה למיץ' מקונל.  36 
נכון ל־2 באוקטובר 2021 במדד המיליארדרים של בלומברג , נכתב שהשווי הנקי של שוורצמן היה של 34.3 מיליארד דולר. בשנת 2014, שוורצמן נבחר לאחד מ-50 האנשים המשפיעים ביותר של השנה במדד של בלומברג.  37  בשנת 2016, שוורצמן שוב נבחר כאחד מ-50 האנשים המשפיעים ביותר של השנה על ידי בלומברג.  38 
בשנת 2004, שוורצמן תרם אצטדיון כדורגל חדש לתיכון אבינגטון בו למד. האצטדיון נקרא - אצטדיון סטפן א. שוורצמן. בשנת 2007, שוורצמן נמנה בין 100 האנשים המשפיעים ביותר בעולם על פי טיים מגזין .
בתחילת 2008, הודיע שוורצמן כי תרם 100 מיליון דולר להרחבת הספרייה הציבורית של ניו יורק, שהוא שימש כנאמן שלה. שם הבניין המרכזי של הסיפריה ברחוב 42 ובשדרה החמישית שונה ונקרא "בניין סטיבן א. שוורצמן".  39  בשנת 2018 תרם שוורצמן 10 מיליון דולר לספרייה הלאומית של ישראל.  40 
ב-21 באפריל 2013, הכריז שוורצמן על מתנה אישית של 100 מיליון דולר להקמת תוכנית מלגות לימוד בסין, לפי מודל של תוכנית מלגות רודוס.  41  שוורצמן הכריז במקביל על קמפיין גיוס כספים עם יעד של 200 מיליון דולר, לטובת אוניברסיטת טסינגואה הסינית ולטובת המפלגה הקומוניסטית הסינית.  42   43   44 
באביב 2015, פיטר סאלוביי, נשיא אוניברסיטת ייל, הודיע כי שוורצמן תרם 150 מיליון דולר למימון מתחם הסעדה באזור ההיסטורי שנקרא "Commons", במרכז הקמפוס של האוניברסיטה.  45   46 
בתחילת 2018, פורסם כי שוורצמן נתן 25 מיליון דולר לתיכון אבינגטון, בו למד בצעירותו. עם זאת, תרומה זו הייתה מותנית בכמה תנאים, כולל שינוי שמו של בית הספר. לאחר שנודע לציבור על העסקה, נערך הסכם חדש עם שוורצמן והוא הסיר כמה מהתנאים לתרומתו, כולל שינוי שם בית הספר.  47 
באוקטובר 2018, שוורצמן תרם 350 מיליון דולר למכון הטכנולוגי של מסצ'וסטס להקמת מכללת שוורצמן למחשוב.  48 
ביוני 2019, אוניברסיטת אוקספורד הודיעה כי שוורצמן תרם 150 מיליון פאונד להקמת מרכז שוורצמן למדעי הרוח, שבנייתו עתידה להסתיים עד שנת הלימודים האקדמית של האוניברסיטה 25–2024.  49   50 
שוורצמן הודיע בפברואר 2020 שהוא הצטרף למיזם התחייבות הנתינה, והוא מתחייב לתת את רוב עושרו למטרות פילנתרופיות.  51   52 
באוקטובר 2020, שוורצמן התחייב לתת 8 מיליון דולר לקרן הספורט של ארצות הברית לקראת אולימפיאדת טוקיו 2021 ופריז 2024 .  53 
בדצמבר 2021, שוורצמן ואשתו כריסטין נתנו 25 מיליון דולר למרכז הרפואי לבעלי חיים בניו יורק . שם בית החולים שונה למרכז רפואי לבעלי חיים, סטיבן וכריסטין שוורצמן.
שוורצמן התחתן עם אשתו הראשונה אלן פיליפס ב-1971, שהייתה נאמנה של אוניברסיטת נורת'ווסטרן והמרכז הרפואי הר סיני . הם התגרשו ב-1990. יש להם שני ילדים משותפים, אחד מילדיו הוא מפיק הסרטים והסופר טדי שוורצמן  54   55   56 
שוורצמן התחתן עם אשתו השנייה כריסטין הרסט ב-1995, היא עורכת דין לקניין רוחני שגדלה בלונג איילנד, ניו יורק. 57  יש לה ילד אחד מנישואים קודמים. 58 
הוא מתגורר בדירת דופלקס שהייתה בבעלותו של ג'ון ד. רוקפלר ג'וניור.  59   60 
בשנת 1999 קיבל שוורצמן את פרס צלחת הזהב של האקדמיה האמריקאית להישגים .  61 
שוורצמן שימש פרופסור מורה מן החוץ בבית הספר לניהול באוניברסיטת ייל והיה יו"ר חבר הנאמנים של מרכז ג'ון פ. קנדי לאמנויות הבמה בין השנים 2004 ל-2010.
בדצמבר 2018, הוענק שוורצמן עיטור מסדר הנשר האצטקי , הכבוד הגבוה ביותר של מקסיקו לזרים, על ידי הנשיא אנריקה פניה נייטו, כהוקרה על עבודתו של שוורצמן בשם ארצות הברית בתמיכה בהסכם ארצות הברית-מקסיקו-קנדה .  62 
בשנת 2019 כתב שוורצמן את ספרו הראשון שכותרתו, "מה שצריך: הם שיעורים במרדף אחר מצוינות " הספר שואב מניסיונותיו בעסקים, בפילנתרופיה ובשירות הציבורי. ספרו הפך לרב מכר על פי הניו יורק טיימס .  63 
