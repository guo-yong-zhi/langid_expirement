ג'ובאני בטיסטה גואדניני  היה בונה כינורות איטלקי, שנחשב לאחד המעולים ביותר באומנות בניית כלי הקשת בהיסטוריה. הכינורות שלו מוגדרים לא פעם כ"סטרדיוואריוס לעניים", בהתייחס ליצירתו של אנטוניו סטרדיווארי, שמקובל לראות בו את גדול בוני הכינורות בכל הזמנים.
גואדניני נולד סמוך לפיאצ'נצה, באזור אמיליה-רומאניה. במלאכת האומן שלו החל לעסוק בסביבות 1729 והמשיך בכך עד מותו. עבודתו מתחלקת לארבע תקופות עיקריות, המכונות על שם ערי איטליה שבהן חי ופעל אותו זמן: פארמה, פיאצ'נצה, מילאנו וטורינו. כלי הנגינה של תקופתו האחרונה, טורינו, נחשבים לטובים ביצירותיו ומחיריהם גבוהים על פי רוב בהתאם לכך.
אביו של גואדניני, לורנצו, עסק גם הוא בבניית כלי קשת. בנו, ג'וזפה ובני גואדניני אחרים המשיכו את שושלת בוני הכינורות למשך דורות אחדים.
ג'ובאני בטיסטה גואדניני מת בטורינו ב-1786.
הכנר הישראלי איתי שפירא מנגן בכינור גואדניני משנת 1745.
