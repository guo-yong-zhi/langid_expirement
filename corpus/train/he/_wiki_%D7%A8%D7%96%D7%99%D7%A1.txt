ועל ראזיס, אחד מזקני ירושלים, הולשן בפני ניקנור, והוא איש אוהב אנשי עירו ושמעו טוב ביותר, ומתוך אהדה מכונה היה 'אבי היהודים' כי בזמני המחלוקת שהיו הוא הביא הכרעה למען היהדות, ובמלוא המסירות היה מסכן גוף ונפש למען היהדות  וניקנור ברצותו להפגין את רצונו הרע כלפי היהודים, שלח יותר מחמש מאות חיילים כדי לתפוס אותו, זאת מכיוון שסבר כי בתפסו אותו יגרום להם סבל, אך כאשר עמדו ההמונים להשתלט על המגדל והיו פורצים את שער החצר ומצווים להביא אש להצית את השערים, הוא בהיותו מוקף ולכוד – הנחית את עצמו על חרבו ברצותו למות באצילות ושלא ייפול לידי החוטאים ותחולל אצילותו באופן שאינו ראוי אולם מאחר שלא הצליח למקם היטב את מכת החרב בגלל חפזון המאבק, והאספסוף כבר זרק את עצמו פנימה דרך פתחי השערים, הוא זינק באצילות על החומה ובגבריות השליך את עצמו מטה אל האספסוף, מאחר שהם זזו אחורה מיד נוצר חלל והוא נחת במרכז השטח שהתרוקן, בעודו נושם ובוער מזעם הוא קם – דמיו שותתים כמעיין ופצעיו מכבידים – ובעבר בריצה את האספסוף נעמד על איזה סלע תלול, אז בהיותו כבר לגמרי בלא דם, בחשפו את קרביו ובלקחו אותם בשתי ידיו הוא זרקם לאספסוף; ולאחר שקרא לריבון החיים והרוח להחזירם אליו שוב, הוא נפטר באופן הזה
רזיס או ראזיס היה ממנהיגי היהודים בתקופת מרד החשמונאים. נודע בשל התאבדותו הקשה.
השם רזיס לקוח כנראה מהמילה רז אשר מופיעה בספר ישעיהו. 1  2  יש ששיערו שמקור השם הוא פרסי. 3 
רזיס מוזכר רק בספר מקבים ב, הוא מתואר כאחד מזקני ירושלים, אהוב על הבריות, פופולרי, ואדם שמסכן את עצמו למען הכלל. על פי ספר מקבים, ניקנור שלח חמש מאות אנשים ללכוד אותו ולענות אותו. רזיס שהה באותה עת במצודה, כאשר חיילי ניקנור פרצו את החומות, הוא ניסה להתאבד ונפל על חרבו אך כשל בכך. כאשר לא הצליח, קפץ מגג המגדל, אך עדיין לא מת. לאחר מכן עלה על סלע וקרא לאלוקים לקבל את נשמתו, הוא תלש את קרביו זרקם לקהל ומת.
לפי פרשנות מסוימת, תיאור ההתאבדות בספר מקבים ב לא מבקר את ההתאבדות ואף מעריץ את המוות. 4 
יש מספר השערות בקשר לתפקידו המדויק של רזיס, ולסיבת רדיפתו בידי ניקנור: יש שכתבו שמכיוון שהיה מפורסם רצה ניקנור להורגו כדי להוריד את המורל של הציבור, יש שכתבו שהיה חבר של יהודה המכבי ומותו היה מאיים על יהודה, 5  איה ברסקי אלישב כתבה על סמך זיהוי השם רזיס כשם פרסי שייתכן שרזיס שימש כמרגל של יהודה ועסק באיסוף מודיעין ליהודה, ועל כן לכידתו יכלה לסכן את יהודה. 6 
