נמל התעופה לונדון הית'רו , הנקרא לרוב בקיצור "הית'רו", הוא נמל התעופה הבינלאומי הגדול ביותר בבריטניה, הממוקם ברובע הילינגדון בלונדון, 24 ק"מ מערבית למרכז העיר. זהו נמל התעופה העמוס ביותר באירופה, ונכון לשנת 2011 הוא הראשון בעולם במספר הנוסעים בטיסות בינלאומיות והשלישי בכמות כלל הנוסעים הטסים בו בשנה. ב-2012 היו בו 469,335 המראות ונחיתות ועברו בו 70,037,417 נוסעים 1 . ב-2018 נבחר הנמל כנמל התעופה המציע את טיסות הקישור הרבות ביותר 2 .
הית'רו החל לפעול בשנות ה-30 של המאה ה-20 תחת השם Great Western Aerodrome, שהיה בבעלות פרטית בידי חברת התעופה Fairy Aviation, שעשתה בו שימוש בעיקר לטיסות ניסוי. לצורך הקמת השדה, נרכשה הקרקע מהכומר של הרמונדסוורת' . השדה נקרא על-שם יישוב קטן בשם הית' רו  ששכן במקום, ולאחר מכן נהרס כדי לפנות מקום לשדה התעופה. הכפר שכן בסמוך למקום שבו ניצב כיום טרמינל 3 של השדה. באותה העת לא הייתה בשדה כל תנועה של תעופה מסחרית, ונמל התעופה קרוידון הוא זה ששימש את הבירה הבריטית.
בשנת 1944 עבר הית'רו לפעול תחת אחריות משרד האווירייה. הרולד בלפור, שכיהן בשעתו כתת-שר האווירייה בין השנים 1938–1944 כתב באוטוביוגרפיה שלו בשנת 1973 כי הוא הוליך שולל את הוועדה הממשלתית באופן מכוון, באומרו כי רכישת השדה נחוצה כדי לעשות שימוש בשדה כבסיס למטוסי הפצצה. למעשה, כתב בלפור, כוונתו הייתה תמיד לעשות שימוש באתר עבור התעופה האזרחית והוא רק ניצל את מצב החירום כדי למנוע דיון ציבורי ארוך ויקר. חיל האוויר המלכותי  מעולם לא עשה שימוש בשדה, והשליטה בו עברה למשרד התעופה האזרחית בינואר 1946. הטיסה האזרחית הראשונה באותו היום המריאה לבואנוס איירס, עם עצירה בליסבון לצורך תדלוק.
שדה התעופה נפתח באופן כולל לתעופה אזרחית ב-31 במאי 1946. בשנת 1947 היו בהית'רו 3 מסלולי טיסה, ושלושה נוספים היו בתהליכי בנייה. המסלולים הישנים ביותר, שנבנו עבור מטוסי בוכנה, היו קצרים ומצטלבים, כדי לאפשר המראות בכל תנאי הרוח. משטח הבטון הראשון של המסלול המודרני הראשון בשדה הונח על ידי המלכה אליזבת השנייה, בשנת 1953. שנתיים לאחר מכן חנכה המלכה את בית הנתיבות הראשון , לימים טרמינל 2.
זמן קצר אחר-כך החל לפעול בית הנתיבות השני , לימים טרמינל 3. טרמינל 1 נפתח בשנת 1968, והשלים את אשכול המבנים במרכז השדה. מיקום בתי הנתיבות במרכז הפך מאז למגבלה בפני תוכניות ההתרחבות. ההחלטה למקם את המבנים במרכז המסלולים נסמכה על ההנחה כי הנוסעים לא יזדקקו למקומות חנייה רבים, שכן באותם ימים הטיסה הייתה בעיקר נחלת של העשירים, שבמרבית המקרים הוסעו לשדה בידי נהגים פרטיים.
בשנת 1987 הפריטה הממשלה את רשות שדות התעופה הבריטית, British Airports Authority , שכללה שבעה מתוך שדות התעופה של בריטניה, בהם הית'רו.
נחנך רשמית על ידי המלכה אליזבת השנייה במאי 1969, אף שמעשית נפתח עוד קודם לכן בשנת 1968. בשנת 2005 הושלמו שיפוצים נרחבים בטרמינל, אשר במסגרתם נוסף האגף המזרחי החדש שהכפיל את גודל שטח ההמתנה להמראות. טרמינל 1 מטפל ברוב טיסות הפנים, כולל אירלנד, וכן במספר טיסות בינלאומיות.
לאחר סגירת הטרמינל ב-29 ביוני 2015, שימש עשרים טיסות יומיות בלבד של בריטיש איירווייז לתשעה יעדים.
במאי 2017, הועמדה כל תכולת הטרמינל למכירה פומבית.
הטרמינל הוותיק ביותר בשדה, אשר נחנך על ידי המלכה בשנת 1955 תחת השם Europa Building. הטרמינל מטפל בעיקר בטיסות ליתר מדינות אירופה. בשנת 2008 נסגר הטרמינל ובהמשך נהרס, ותחתיו הוקם טרמינל 2 החדש, הנקרא "טרמינל המלכה", אשר נחנך ביוני 2014.
טרמינל 3 נפתח ב-13 בנובמבר 1961 תחת השם Oceanic Terminal. בשנת 1968, עם הקמת טרמינל 1, הפך שמו לטרמינל 3. בשנת 1970 עבר הטרמינל שיפוצים נרחבים והוסף בניין נחיתות. כמו כן, נוספו שטחים נוספים ובתוכם משטח ההליכה הנע הראשון בבריטניה. בשנת 2006 נתווסף שרוול 6 בהשקעה של 105 מיליון ליש"ט שמאפשר חיבור למטוס האיירבוס A380 החדש. סינגפור איירליינס משתמשת בשרוול זה לצורך חיבור איירבוס A380 בטיסה לסינגפור.
טרמינל 4 נבנה במנותק מהטרמינלים הישנים, מדרום למסלול הדרומי. הטרמינל נפתח בשנת 1986 והפך לביתה של חברת התעופה בריטיש איירווייז שהופרטה באותם ימים. לאחר מספר שנים, ביתה של חברת התעופה בריטיש איירוויז הועבר לטרמינל 5. טיסות אל על יוצאות מהטרמינל.
הצורך בהקמת טרמינל נוסף עלה עוד בשנת 1982, אך הטרמינל נפתח רק בשנת 2008 ועלותו נאמדת ב-4.3 מיליארד ליש"ט. הטרמינל נבנה בצד המערבי של שדה התעופה. הוא כולל 60 שערי עלייה למטוסים, למעלה מ-100 חנויות ומסעדות ויכול לתמוך ב-30 מיליון נוסעים בשנה. פתיחת הטרמינל לוותה בתקלות רבות. מאות המראות ונחיתות בוטלו ועשרות אלפי מזוודות לא הגיעו ליעדן. כיום, טרמינל 5 משמש כטרמינל הראשי של בריטיש איירוויז. במסגרת פרויקט הקמת הטרמינל נבנתה מנהרה תת-קרקעית המחברת בינו לבין טרמינלים 2 ו-3.
אל על מפעילה 14 טיסות שבועיות בין הנמל לתל אביב. 
בריטיש איירווייז מפעילה 14 טיסות שבועיות בין הנמל לתל אביב.
וירג'ין אטלנטיק מפעילה 14 טיסות שבועיות בין הנמל לנמל התעופה בן-גוריון החל משנת 2023 3  
ישנן מספר דרכים להגיע אל או מ-נמל התעופה הית'רו.
אם הגעתם עם הרבה מזוודות או הרבה בני משפחה תעדיפו לקחת מונית, אך תזהרו, מונית מנמל התעופה או אל נמל התעופה יכול לגבות בין 80 פאונד  ל-300 פאונד 
ישנן גם את הרכבת שתעזור לכם להגיע אל היעד ויש כ4 דרכים.
1. הית'רו אקספרס  שייקח אתכם בתוך כרבע שעה לתחנת פדינגטון
2 ו-3. הית'רו קונקט  וקו אליזבת  שיעצרו ביותר תחנות בדרך והנסיעה תערך כחצי שעה.
4. הרכבת התחתית של לונדון  עם קו פיקדילי  שהיא ממש זולה  ויש יותר תדירות  אבל ממש איטית
ישנן גם כבישי הגעה כמו הכביש M4 או כביש M25
נוספים: נורתהולט  ביגין היל  המנחת  אוקספורד  אשפורד
