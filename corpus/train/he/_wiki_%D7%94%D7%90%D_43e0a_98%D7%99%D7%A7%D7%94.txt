האגודה האמריקאית למתמטיקה  היא האגודה המדעית הגדולה והחשובה ביותר הפועלת בארצות הברית בתחום המתמטיקה. האגודה – שנוסדה בשנת 1888 – עוסקת בקידום המחקר והחינוך במתמטיקה, פרסום מאמרים מדעיים, עריכת כתבי עת, ביקורת עמיתים, הוצאת ספרים, חלוקת פרסים, מענקי מחקר, ועוד. נכון לשנת 2020, לאגודה כ־30,000 חברים פרטיים, וכ־570 מוסדות חברים מרחבי העולם. 1  האגודה חברה במועצת הכנסים של מדעי המתמטיקה  והיא אחת מארבע אגודות המרכיבות את מועצת המדיניות המשותפת למתמטיקה .
האגודה האמריקאית למתמטיקה הוקמה בשנת 1888 בשם אגודת ניו יורק למתמטיקה  על ידי המתמטיקאי תומאס סקוט פיסק  מאוניברסיטת קולומביה שבניו יורק בהשראת אגודת לונדון למתמטיקה  כשנה לאחר שביקר באנגליה באוניברסיטת קיימברידג' בשנת 1887. 2  3 
בשנת 1887, בזמן שהותו באנגליה, פיסק הוזמן על ידי המתמטיקאי הבריטי ג'יימס וויטברד לי גליישר  למפגשי אגודת לונדון למתמטיקה. פיסק התרשם מהמפגשים, וכשחזר לניו יורק בשנת 1888, תכנן לראשונה להקים אגודה מקומית שתחבר בין חובבי מתמטיקה בהשראת אגודת לונדון למתמטיקה. החוקה הראשונה נוסחה במפגש השני עם פיסק וחבריו שהתקיים ב־29 בדצמבר 1888, ואגודת ניו יורק למתמטיקה הוקמה באופן רשמי. 2  3 
בשנת 1888 ג'ון ואן אמרינג' , פרופסור נערץ למתמטיקה בבית הספר לאומנויות של קולומביה קולג'   בה למד פיסק, נבחר להיות הנשיא הראשון של האגודה, ופיסק הפך למזכיר הכללי הראשון של האגודה. עד סוף 1889 היו רק שישה־עשר חברים באגודה. 2 
בשנת 1890 האגודה ניסתה להקים את הכתב העת הראשון שלה, אך נעמדה מול התנגדות בעיקר מהחשש לתחרות עם כתב העת האמריקאי למתמטיקה של אוניברסיטת ג'ונס הופקינס. התוצאה הייתה הקמת ידיעון לענייני האגודה בשנת 1891, א  ופיסק התמנה להיות העורך הראשי של הידיעון. לאחר פרסום הידיעון, האגודה התחילה לגדול באופן משמעותי ועד סוף אותה שנה היו בה כבר 210 חברים. 2 
בשנת 1891 הצטרפה המתמטיקאית הבריטית שרלוט סקוט  לאגודה, והייתה האישה הראשונה באגודה. 4 
בשנת 1892 האגודה כבר תפסה מעמד לאומי בפועל, והצטרפו אליה גם חברים חדשים מאנגליה, בינם נמנו ג'יימס גליישר, ארתור קיילי, ושרלוט סקוט. 2 
בשנת 1893 האגודה הוציאה לאור את ספרה הראשון. 1 
בשנת 1894 האגודה התארגנה מחדש תחת שמה הנוכחי, והפכה לאגודה לאומית בארצות הברית באופן רשמי. 1  באותה שנה שרלוט סקוט הצטרפה לוועדה הראשונה, האישה הראשונה החברה בוועדת האגודה. 4 
בשנת 1900 האגודה הקימה את כתב העת הראשון שלה לפרסום מאמרים במחקר במתמטיקה, Transactions of the American Mathematical Society. 1  3  6 
בשנת 1908, אחרי עשרים שנות פעילות מאז הקמתה, האגודה כבר צברה 592 חברים, ערכה במחזור קבוע כתב עת, ידיעון, וכנס הרצאות שנתי. 2 
בשנת 1914 האגודה האמריקאית למתמטיקה  והאיגוד האמריקאי למתמטיקה  יוזמים לראשונה את כנס המפגשים המשותפים במתמטיקה. 7 
בשנת 1927 האגודה האמריקאית למתמטיקה ואוניברסיטת ג'ונס הופקינס התחילו לערוך יחד את כתב העת האמריקאי למתמטיקה של האוניברסיטה כעבור 37 שנים של יחסי תחרות מאז הניסיון הראשון של האגודה להקים כתב עת מדעי במתמטיקה בשנת 1890. האגודה שלמה $26,000  לאוניברסיטה תמורת שיתוף הפעולה. 2 
בשנת 1940 האגודה הקימה את כתב העת Mathematical Reviews להליכי ביקורת עמיתים. 1  בסוף המאה ה־20 כתב העת סוּפְרַת ועבר להפצה אלקטרונית ב־MathSciNet. 8 
בשנת 1951 המטה הראשי של האגודה עבר מאוניברסיטת קולומביה שבניו יורק לאוניברסיטת בראון בפרובידנס שבמדינת רוד איילנד. 1  9 
בשנת 1954 האגודה קראה לפתיחת מסלול אקדמי חדש לתואר דוקטור לאמנויות במתמטיקה עבור בוגרי תואר שלישי. המסלול דומה לתואר דוקטור רגיל במתמטיקה, אך ללא מטלת תזה. 10 
בשנת 1965 האגודה פתחה לשכה חדשה ב־אן ארבור, מישיגן. 11  שנה לאחר מכן מטה העריכה הראשי של האגודה הועבר מאוניברסיטת בראון ללשכה החדשה ב־אן ארבור, היכן שהוא כיום. 1 
בשנת 1979 האגודה הפיצה את חבילת AMS-LaTeX עבור LaTeX. 1 
בשנת 1983 נבחרה המתמטיקאית האמריקאית ג'וליה רובינסון לנשיאות האגודה, האישה הראשונה בתפקיד זה. 1  12 
בשנת 1988 האגודה הקימה את כתב העת Journal of the American Mathematical Society, כתב העת המרכזי של האגודה כיום. 13 
בשנת 1989 הייתה האגודה המדעית הראשונה שהפיצה את הליכי ביקורת העמיתים והמחקר שלה בתקליטורי CD-ROM. 1 
בשנת 1992 האגודה פתחה לשכה בבירת ארצות הברית, וושינגטון די סי. באותה שנה, האגודה התחילה להפיץ את הידיעון  באופן אלקטרוני. 1 
בשנת 1996 האגודה השיקה את MathSciNet לכלל הגולשים, המאגר האלקטרוני של האגודה להליכי ביקורת עמיתים ומחקר במתמטיקה. 1  14  8 
בשנת 1999 האגודה ספרתה כחצי מיליון סקירות במתמטיקה מהארכיון שלה  והעלתה אותן ל־MathSciNet. 1  14 
בשנת 2000 האגודה למתמטיקה שימושית ותעשייתית  הצטרפה למיזם המפגשים המשותפים במתמטיקה  יחד עם האגודה האמריקאית למתמטיקה  והאיגוד האמריקאי למתמטיקה . 1 
בשנת 2007 כתב העת Electronic Research Announcements הועבר לרשות המכון האמריקאי למדעי המתמטיקה . המכון שינה את שמו של כתב העת בהמשך ל־Electronic Research Archive. 15  16 
בשנת 2001 האגודה הקימה את האתר MathJobs לתעסוקה בתחומי המתמטיקה בשיתוף פעולה עם המחלקה למתמטיקה באוניברסיטת דיוק. 1  17 
בשנת 2010 האגודה ספרתה את הארכיון שלה והעלתה לרשת כ־34,000 מאמרים שפורסמו בכל כתבי העת הוותיקים של האגודה במשך כמאה שנים. 1 
בשנת 2012 הוקמה עמיתות האגודה האמריקאית למתמטיקה. 1 
בשנת 2017 האגודה האמריקאית למתמטיקה  והאיגוד האמריקאי למתמטיקה  הכריזו על הסכם שהאגודה תרכוש את הוצאת הספרים של האיגוד. 1 
בשנת 2018 האגודה שינתה את הסמליל שלה, והשיקה זהות חזותית חדשה. 5 
האגודה מוציאה לאור מגוון כתבי עת במחקר, וחינוך במתמטיקה. רובם עם גישה חופשית ומעבירים ביקורת עמיתים לפני פרסום מאמר. כמה מכתבי העת מפרסמים את המאמרים מיידית לאחר ביקורת העמיתים באופן מקוון בנוסף לפרסום במחזור ההדפסה המרוכז.
האגודה מעניקה פרסים על הישגים שונים במחקר בתחומי המתמטיקה.
הפרס משותף עם האגודה למתמטיקה שימושית ותעשייתית 
הפרס משותף עם האגודה למתמטיקה שימושית ותעשייתית 
חבורות לי
האגודה מעניקה פרסים כאות להוקרה על הישגים ותרומות שונות לקידום המתמטיקה בתקשורת המונים, שירות הציבור, חינוך, אמנות, ויוזמה מדעית.
האגודה מציעה סיוע כלכלי לחוקרים ותלמידים במתמטיקה ממוסדות אקדמיים באמריקה הצפונית.
עמית האגודה האמריקאית למתמטיקה  הוא תואר כבוד הניתן לחברים שנבחרים במועמדות כל שנה על ידי עמיתים נוכחים. העמיתות הוקמה בשנת 2012. 77 
עיינו גם בפורטל
פורטל המתמטיקה הוא שער לכל הנושאים הקשורים במתמטיקה. בין היתר, ניתן למצוא בו קישורים אל תחומי המשנה של ענף המתמטיקה, אל מושגי יסוד בתחום, אל ערכים העוסקים בהיסטוריה של המתמטיקה ואל ערכים לגבי מתמטיקאים חשובים.
