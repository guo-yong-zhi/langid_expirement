ג'ניפר לי הייל  היא שחקנית קולנוע וטלוויזיה קנדית-אמריקאית. הייל ידועה בעיקר בשל דיבוב במשחקי וידאו ובסרטי הנפשה.
ג'ניפר הייל נולדה בהפי ואלי-גוס ביי בקנדה ותוך זמן קצר המשפחה עברה לארצות הברית. היא גדלה בדרום, בעיקר במונטגומרי וברמינגהאם שב אלבמה. לאחר סיום בית הספר לאמנויות היא המשיכה את הלימודים בקולג' המקומי וסיימה אותו עם תואר במנהל עסקים.
בשנת 1988 השתתפה בסרט טלוויזיה ותוך זמן קצר עברה ללוס אנג'לס. במהלך שנות ה-90 של המאה ה-20 החלה לדבב בסרטי אנימציה - בנות הפאוור פאף, ההרפתקאות של בילי ומנדי, אווטאר: כשף האוויר האחרון, האגדה של קורה, טוטלי ספייס ורבים נוספים. בשנת 1995 הייתה קריינית בסרט "חופרי הזהב: הסוד של דובי ההר" בכיכובה של כריסטינה ריצ'י.
הייל היא גם המדדבת הנוכחית של סינדרלה, הנסיכה השנייה בזיכיון של נסיכות דיסני והגיבורה הראשית של הסרט בשם זה. היא דיבבה אותה בשני סרטי ההמשך של הסרט "סינדרלה" מ-1950, "סינדרלה 2: חלומות מתגשמים" ו"סינדרלה 3: אהבת אמת", ובסרטים "הנסיכה סופיה הראשונה: היה הייתה נסיכה" ו"ראלף שובר את האינטרנט".
משנת 2002 עד 2008 דיבבה בסדרת האנימציה "שם קוד: ילדי השכונה" ששודר בCartoon Network. בשנת 2009 השתתפה בסרט האנימציה "סופרמן/באטמן: אויבי הציבור", כמדבבת של סטארפייר ושל קילר פרוסט, ובאותה שנה דיבבה בסדרה "מלחמת הכוכבים: מלחמת המשובטים" את דמותה של איילה סאקורה. בשנת 2012 היא דיבבה את דמותה של קרול פריס ב"גרין לנטרן: סדרת האנימציה".
היא לקחה חלק בעיבור משחקי מחשב כמו באלדורז גייט, Mass Effect,  מטאל גיר, ביושוק לנצח, Knack ועוד.
