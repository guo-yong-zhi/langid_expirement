גרגורי "ג'י ג'י" ג'קסון השני  הוא כדורסלן אמריקאי המשחק בעמדות הפאוור פורוורד והסנטר.
ג'קסון נולד וגדל בקולומביה, ושיחק כדורסל בתיכון מקומי. 1  בשנתו השנייה בתיכון העמיד ממוצעים של 15.8 נקודות ו-10 ריבאונדים למשחק, והוביל את קבוצתו לזכייה באליפות המקומית. שנה לאחר מכן העמיד ממוצעים של 22.1 נקודות, 10.9 ריבאונדים ו-2.3 חסימות למשחק, והוביל את הקבוצה לזכייה באליפות שנייה ברציפות. 2  הוא בחר לשחק עבור קבוצת הכדורסל של אוניברסיטת קרוליינה הצפונית, 3  4  5  אך לבסוף חזר בו ובחר והעדיף את אוניברסיטת קרוליינה הדרומית. 6  7  8  בשבוע הראשון של העונה זכה בתואר הפרשמן המצטיין של הקונפרנס בו קבוצתו משחקת, לאחר שהעמיד ממוצעים של 15 נקודות ו-9 ריבאונדים. 9  ב-22 בדצמבר 2022 קבע שיא קריירה של 16 ריבאונדים והוסיף 12 נקודות ו-2 חסימות בניצחון קבוצתו 65–58 על מערב קנטקי. ב-7 בינואר 2023, בהפסד קבוצתו 42–85 לטנסי, החטיא ג'קסון את כל 8 הזריקות אותן ניסה לקלוע, והוסיף 4 איבודים ב-21 דקות משחק. במשחק הבא הוא עלה מהספסל וקלע 16 נקודות בניצחון קבוצתו 71–68 על קנטקי. 10  ב-21 בינואר 2023 רשם שיא קריירה של 30 נקודות, אותן קלע לאחר שהחטיא 8 זריקות ברציפות, ואליהן הוסיף 8 ריבאונדים ו-2 חסימות בהפסד קבוצתו 66–81 לאובורן. בכל עונת 2022/2023 העמיד ממוצעים של 15.4 נקודות, 5.9 ריבאונדים, ו-0.8 אסיסטים ב-32 דקות למשחק.
ב-24 במרץ 2023 הכריז כי יתמודד בדראפט 2023 ב-NBA. 11 
