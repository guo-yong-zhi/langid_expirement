"האצולה" או "אצולת הכאב" היא להקת רוק משדרות. הלהקה הוקמה כאשר אייל רביבו ויוסי כהן צירפו אליהם את שמעון אדף, יוסי ברמוחא ואת ירון רגב. בתחילה הלהקה ניגנה רק מוזיקה אינסטרומנטלית , אך עם הצטרפותו של ירון רגב כסולן, כתב אדף את המילים לאלבומם היחיד - "צורך". האלבום יצא בשנת 1996 בהוצאת פונוקול והופק על ידי ברי סחרוף. ומתוכו בלטו השירים: "גן אחר" ושיר הנושא. כשנה לאחר הוצאת האלבום, ב-1997, התפרקה הלהקה.
האלבום צורך נכתב כולו על ידי שמעון אדף. השירים באלבום עוסקים באופן בלעדי ביחסים בינו לבינה. בחוברת המצורפת לאלבום ישנו סיפור קצר, פרי עטם של אדף ורגב, לזכרו של סופר המדע הבדיוני והפנטזיה, רוג'ר זילאזני.
