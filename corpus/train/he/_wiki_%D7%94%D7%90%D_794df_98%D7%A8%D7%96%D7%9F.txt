האגדה של טרזן  הוא סרט פעולה-הרפתקאות המבוסס על הספר "טרזן מלך הקופים" מאת אדגר רייס בורוז. הסרט בוים על ידי דייוויד ייטס ונכתב על ידי אדם קוזאד וקרייג ברואר, כשבתפקידים הראשיים מככבים אלכסנדר סקארסגארד, מרגו רובי, סמואל ל. ג'קסון וכריסטוף ואלץ. הסרט יצא לאקרנים ברחבי העולם ב-1 ביולי 2016, ובישראל ב-7 ביולי באותה שנה.
הצילומים החלו באולפני "Warner Bros" שבבריטניה ב-30 ביוני 2014, והסתיימו ב-3 באוקטובר 2014. הסרט הוקדש לזכרו של ג'רי ויינטראוב, מפיק הסרט, שנפטר ב-6 ביולי 2015.
לאחר שספינתם נטרפה, ג'ון קלייטון, אשתו אליס, ובנם הקטן, ג'ון קלייטון ה-III נתקעים בבית עץ בג'ונגל בשטחי קונגו, אפריקה. אליס מתה מנסיבות טבעיות, וג'ון נהרג על ידי הקופים; ומותירים את תינוקם לגורלו. התינוק נלקח על ידי קופה בשם קאלה ובנה, אקוט. משפחת הקופים מכנים את התינוק "טרזן" - לבן עור. בבגרותו, טרזן פוגש אישה בשם ג'יין פורטר, ומתאהב בה. זמן קצר לאחר מכן, קאלה נרצחת על ידי צייד צעיר המשתייך לשבט אחר, וטרזן הורג אותו כנקמה, מבלי לדעת שהוא היה בנו של הצ'יף מבונגה.
כתוצאה מועידת ברלין, קונגו התחלקה בין בלגיה לבריטניה. ממשלת בלגיה נמצאת על סף פשיטת רגל ובתגובה, המלך ליאופולד השני של בלגיה מחליט לחלץ את מרבצי המחצבים העשירים של אגן הקונגו, תוך כדי שליחת משלחת בראשותו של לאון רום כדי לאבטח את היהלומים האגדיים של אופר. המשלחת נקלעת למארב, וכל אנשיה נטבחים למעט רום. מנהיג השבט, צ'יף מבונגה, מציע לו את היהלומים בתמורה לטרזן.
בתחילת הסרט, ג'ון קלייטון ה-III שחזר לאנגליה כלורד גרייסטוק, מוזמן על ידי המלך ליאופולד, באמצעות ראש ממשלת בריטניה, בחזרה לקונגו כדי לשמש כשליח סחר של הפרלמנט. ג'ורג 'וושינגטון ויליאמס, מנסה לשכנע את ג'ון ללכת, כשהוא חושף שהוא מודע לכך שג'ון שהוא טרזן. בתחילה, ג'ון דוחה את ההזמנה. עם זאת, ויליאמס חושד כי הבלגים משעבדים את אוכלוסיית קונגו, ומשכנע אותו לנסוע על מנת כדי להוכיח את חשדותיו. ג'יין מתאכזבת כאשר ג'ון אומר לה שהיא לא יכולה לבוא לנסיעה בשל איבוד תינוקם שנים לפני. בסופו של דבר, הוא שוקל מחדש ומאפשר לה לבוא עמו.
ג'ון, ג'יין, וויליאמס מגיעים לקונגו, שם השלישייה נתקלת בשבט שהכיר את ג'ון וג'יין במהלך שהותם בג'ונגל. לאחר שעקבו אחריהם, רום ושכירי החרב שלו תוקפים את מחנה השבט והורגים את צ'יף השבט בהתקפה. רום ושליחיו בורחים עם ג'יין וכמה מחברי השבט ומשאירים את ג'ון מאחור. בעזרתם של לוחמי השבט, ג'ון ויליאמס מיירטים רכבת צבאית בלגית הנושאת עבדים שנתפסו. השניים מגלים כי רום מתכוון להשתמש ביהלומים כדי לשלם לצבא גדול להכניע את קונגו ולאפשר לבלגיה לכרות עושר לטובתו של ליאופולד. יחד עם וסימבו, ידיד ותיק של ג'ון, ג'יין בורחת מרום. בינתיים, ג'ון ויליאמס נתקלים אקוט הבוגר, המשמש כמנהיג הקופים. מודע לכך שאקוט רואה בו עריק, ג'ון מאתגר אותו לקרב ומפסיד. בזמן שרום מחפש אחר ג'יין, לוחמים פותחים באש על מחנהו של רום והורגים כמה מאנשיו.
מפויס עם אקוט, ג'ון רודף אחר רום, אך מופרע במהירות על ידי שבטו של מבונגה. ג'ון מאתגר את אנשי השבט לקרב פנים מול פנים, במהלכו הוא כמעט הורג את מבונגה, אך משוכנע על ידי ויליאמס לתת לו לצאת לחופשי. רום לוקח ג'יין ואת היהלומים לבומה, שם הוא מתכנן להשתלט על הצבא. ויליאמס ואקוט מעוררים מנוסת בהלה של עדרי גנו, ומסיחים את דעתם של החיילים, דבר המאפשר לג'ון להציל את ג'יין. עם טביעת סירתו, רום מנסה להרוג את ג'ון, אך בסופו של דבר נאכל על ידי תנינים.
לאחר מכן, ויליאמס חוזר לאנגליה ומציג לראש הממשלה ראיות החושפות את סחר העבדים בקונגו. שנה לאחר מכן, ג'ון וג'יין, שחזרו לביתו הישן של פרופסור פורטר, אביה של ג'יין, מקדמים בברכה את בואו של תינוקם החדש.
ביוני 2003, ג'ון אוגוסט קיבל תשלום על כתיבת גרסה מודרנית לעלילותיו של טרזן מהחברות "Warner Bros Pictures" ו-"Jerry Weintraub Productions" 9 . ב-14 בדצמבר 2006, הוכרז ש-"Warner Bros" מפתחים סרט על טרזן, כשג'רי ויינטראוב יפיק את הסרט, גיירמו דל טורו יביים את הסרט בזמן שג'ון קולי יכתוב את התסריט של הסרט 10 . ב-2 בספטמבר 2008, "variety" דיווח שהבמאי סטיבן סומרס נמצא במשא ומתן לבימוי הסרט. ב-3 בדצמבר 2008, "Entertainment Weekly" פרסם שהסרט יהיה אפל ב"סגנון של שודדי הקאריביים" 11 . ביולי 2009, "Super Beatty" דיווחו שהסרט יהיה "סרט פעולה והרפתקאות רומנטי גדול" ויהיה כרוך בהמון פארקור ואנרגיה גבוהה. באוקטובר 2010, אושר שסומרס עזב את הפרויקט. לאחר מכן, הפרויקט נתקע אך ב-6 במאי 2011, "Warner Bros" החלו שוב בפיתוח הסרט. האולפן שכר שני תסריטאים, קרייג ברואר ואדם קוזאד שייכתבו טיוטות נפרדות של התסריט. ב-18 ביוני 2012, דייוויד ייטס, גארי רוס וסוזנה וייט נכנסו למשא ומתן על תפקיד הבמאי לסרט 12 . ב-1 באוגוסט 2012, דווח שדייוויד ייטס נמצא במגעים סופיים לבימוי הסרט. ב-7 בנובמבר 2012 דייוויד ייטס אישר סופית שהוא יביים את הסרט 13 .
ב-12 באוגוסט 2012, דווח שהשחיין מייקל פלפס נמצא במשא ומתן לתצטרפות לצוות השחקנים של הסרט 14 , מה שיסמן את הופעת הבכורה שלו על המסך. ב-7 בנובמבר 2012, ההפקה בחנה את טום הארדי, הנרי קאביל וצ'ארלי האנם לתפקיד הראשי בסרט 13 . ב-14 בנובמבר 2012, אלכסנדר סקארסגארד הצטרף לצוות השחקנים כטרזן על ידי דייוויד ייטס, ואילו סמואל ל. ג'קסון הצטרף כג'ורג' וושינגטון ויליאמס. ייטס מצא את סקארסגארד כ"טרזן המושלם". הוא אהב את העובדה שהוא נולד בשוודיה, אבל מצא את הקריירה שלו באמריקה, כך ש"יש לו האיכות הנפלאה הזו של חוסר שייכות ממשי לכאן או לכאן", דייוויד ייטס סיפר מאוחר יותר בראיון. ב-6 במרץ 2013, ייטס רצה את ג'סיקה צ'סטיין בתפקיד הנשי הראשי כג'יין פורטר. ב-26 בספטמבר 2013, כריסטוף ואלץ היה במשא ומתן על תפקיד הנבל בסרט; ומאוחר יותר לוהק כחייל בלגי בשם קפטן לאון רום שמנסה ללכוד את טרזן בתמורה לכופר יהלומים.
ההפקה התעניינה במרגו רובי ואמה סטון כליהוק לתפקיד הראשי הנשי, ג'יין פורטר. ההפקה גם שקלה את אמה ווטסון, שרה בולגר, ג'ורג'ינה הייג', לוסי הייל, לינדזי פונסקה, אלינור טומלינסון, גבריאלה ויילד, לוסי בוינטון וקרסידה בונז. ב-18 בינואר 2014, מרגו רובי אושרה כמי שתשחק את התפקיד הנשי הראשי כג'יין בסרט יחד עם סקארסגארד. ב-4 ביוני, דג'ימון הונס לוהק כצ'יף מבונגה. ב-17 ביוני, אלה פורנל לוהקה כג'יין פורטר הצעירה, קספר קראמפ לוהק כקפטן קרצ'ורבר. בשחרורו של הטריילר הרשמי הראשון בדצמבר 2015, עולה כי ג'ים ברודבנט גם הצטרף לצוות השחקנים.
הצילומים העיקריים של הסרט החלו ב-30 ביוני 2014, באולפני "Warner Bros" שבליבסדן, הרטפורדשייר, בריטניה 15 . צילומי הסרט נמשכו עד ה-3 באוקטובר 2014 16 
חברת "Warner Bros Pictures" הודיעה שהסרט ייצא לאקרנים ב-1 ביולי 2016. הסרט ייצא לאקרנים בגרסה מסורתית, 3D וב-IMAX 17 .
מידע וכתבות:
ביקורות:
