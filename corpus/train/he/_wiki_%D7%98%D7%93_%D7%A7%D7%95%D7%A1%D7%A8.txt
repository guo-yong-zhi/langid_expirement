טֶד קוּסֶר  הוא משורר יהודי אמריקאי, מסאי ומרצה.
טד קוסר למד באיווה, והשלים לימודיו בספרות אנגלית, באוניברסיטה של נברסקה. חיבר יותר מעשרה ספרי שירה שזכו להערכה רבה ולכיבודים ופרסים ספרותיים. במשך תקופה ארוכה עבד לפרנסתו בתחום הביטוח.
טד קוסר זכה, בין השאר, בפרס על שמו של סטנלי קוניץ, אף הוא משורר יהודי אמריקאי דגול. כן זכה בתפקיד החשוב של "משורר הקונגרס", השלושה עשר במספר, תפקיד מקביל למשורר החצר של בית המלוכה האנגלי. הוא שירת התפקיד זה משנת 2004 עד לשנת 2006.
לפרסום רב בארצות הברית, זוכה הפרויקט "החיים האמריקניים בשירה" שכותב המשורר הלאומי - משורר הקונגרס - האמריקאי, טד קוסר. זהו טור שבועי המתפרסם בעיתונים ברחבי ארצות הברית ומגיע ל-3.8 מיליון קוראים מדי שבוע. הפרויקט מתנהל כמה שנים, ובשנת 1996 זכה לתמיכה נדיבה מבעלי הון אמריקאים.
לעברית תורגמו רק כמה שירים בודדים משלו.
