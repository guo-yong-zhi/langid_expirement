מכירת ספרים היא פעילות מסחרית, הכוללת סחר, הפצה וקמעונאות של ספרים , בסוף תהליך הוצאתם לאור.
מכירת ספרים מתקיימת בדרך כלל בחנויות ייעודיות הנקראות חנויות ספרים. ניתן להבחין בין חנויות ספרים אשר משתייכות להוצאת ספרים מסוימת, חנויות ספרים גדולות  וחנויות קטנות וייחודיות. קיימות חנויות המתמחות בסוג מסוים של ספרות - ספרים בתחומי המשפט, הרפואה, ספרות תורנית או ספרים אקדמיים. חנויות עשויות להיות משויכות ליותר מסוג אחד בחלוקה זו: כך, למשל, חנויות רשת אקדמון בישראל הן חנויות הקשורות באופן רופף למוציא לאור מסוים , אך מוכרות גם מוצרים של מוציאים לאור נוספים; הן מהוות רשת קטנה; והן מתמחות בספרות אקדמית ובפרסומים של הוצאות ספרים אוניברסיטאיות.
בנוסף, קיימות חנויות המתמחות בספרים עתיקים, נדירים או משומשים . חנויות אלה מאפשרות לרכוש ספרים שאזלו מהמלאי של המו"ל. מחירי הספרים בחנויות אלה תלויים בביקוש, לעיתים הם נמוכים משמעותית מהמחיר המקורי של הספר , ולעיתים גבוהים משמעותית מהמחיר המקורי של הספר .
מוכרי ספרים עוברים לעיתים קרובות הכשרה ואמורים להיות מסוגלים לענות לשאלות הצרכנים על ספרים ולהמליץ על ספרים אחרים.
הוצאות ספרים ורשתות חנויות ספרים עורכות אירועי קידום מכירות בהם מוזמן סופר למפגש עם קהל הקוראים-הרוכשים. באירועים אלו מקובל כי הסופר חותם על עותקי ספריו ומקדישם לרוכשי הספר ולעיתים אף מרצה או מתראיין ועונה על שאלות הקהל.
לעיתים מוקמים דוכני ספרים בסמוך לריכוזי קהל. כך למשל ישנן נקודות מכירה לספרים פופולריים בתחנות רכבת בישראל, וסוחרי ספרים תורניים עוברים בין ישיבות ובתי כנסת ופותחים במקום דוכנים זמניים למכירת ספרים.
חנות ספרי אדריכלות במכון המלכותי לאדריכלים בריטים בלונדון
דוכני ספרים ליד אוניברסיטת בוקרשט, רומניה
חנות הספרים "אל אטנאו גרנד ספלנדיד" בבואנוס איירס, ארגנטינה
סופרת ספרדיה חותמת על ספרה בחנות ספרים בבילבאו
חנות הספרים "אסטרונאוטית" המופעלת ממשאית עומדת בדרך כלל ברחוב גדליה אלון בירושלים
