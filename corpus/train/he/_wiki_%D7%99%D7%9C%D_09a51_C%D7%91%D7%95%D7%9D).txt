ילד של חלום הוא אלבום אוסף שאיגד שירי ילדים בולטים שהקליט הזמר אריק איינשטיין במהלך הקריירה שלו. האלבום הופק על ידי חברת פונוקול ויצא לאור בשנת 2006.
שם האלבום נלקח משיר הנושא של האלבום "ילד של חלום" שהוציא איינשטיין באלבומו "ילדודס" מ-1978.
מתוך כל אוסף השירים, הרצועות: "גמד שרצה להיות ענק", "שחפים", "דורית הגפרורית", "אבא אבא מה קרה", "ילד של חלום", "הירח הצהוב", "נומי נומי", "דני גיבור", "אור ותכלת" ונלקחו מהאלבומים: "ילדודס" ו-"ילדים", ראו אור בפעם הראשונה על גבי תקליטור. כל השאר נכנסו באוספים אחרים שעשה איינשטיין בעבר.
