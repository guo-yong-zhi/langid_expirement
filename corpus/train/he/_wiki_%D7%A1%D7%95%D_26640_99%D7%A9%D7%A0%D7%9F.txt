סוורפלי רדקרישנן  היה פילוסוף ופוליטיקאי הודי. שימש כסגן נשיא הודו הראשון בשנים 1952–1962, וכנשיא הודו השני בשנים 1962–1967. נחשב לאחד מגדולי הפילוסופים של הדת בהודו במאה ה-20. עבד באוניברסיטת קולקטה ובאוניברסיטת אוקספורד. נחשב לחוקר פורץ דרך בתחום חקר ההינדואיזם, הן בהודו והן במערב.
רדקרישנן נולד בשנת 1888 בדרום הודו הבריטית, ליד גבול אנדרה פרדש וטאמיל נאדו. התחתן בגיל 16 ובהמשך נולדו לו חמש בנות ובן. בשנת 1906 סיים תואר שני בפילוסופיה. בשנת 1918 מונה לפרופסור וכתב מאמרים רבים ובשנת 1920 פרסם את ספרו הראשון. בשנת 1938 נבחר להיות חבר באקדמיה הבריטית.
אחד מתפקידיו הפוליטיים הראשונים היה ייצוג הודו באונסק"ו החל משנת 1947, ובשנים 1949–1952 היה גם שגריר הודו לברית המועצות. בשנת 1949 נבחר לאספה המכוננת של הודו. בשנת 1952 נבחר לסגן נשיא הודו, ושימש בתפקיד זה כעשר שנים, עד שנבחר לנשיא הודו בשנת 1962. לרדקרישנן לא היה רקע פוליטי במפלגת הקונגרס הלאומי ההודי, ולא לקח חלק מרכזי במאבק נגד השלטון הבריטי.
1962–1967 
