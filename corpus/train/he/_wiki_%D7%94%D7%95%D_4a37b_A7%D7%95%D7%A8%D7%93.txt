הונדה אקורד הוא שמה המסחרי של סדרת מכוניות, המיוצרות על ידי חברת המכוניות היפנית הונדה משנת 1976 עד היום.
הונדה אקורד הייתה המכונית היפנית הראשונה ששווקה בארצות הברית בשנת 1982. בארצות הברית היא הייתה המכונית היפנית הנמכרת ביותר במשך 15 שנים רצופות . במשך השנים הונדה הציגה גרסאות שונות לכול דור. בדור הראשון  היא הוצגה כסופר מיני, ובשנת 1980 הגרסאות הורחבו לסדאן קופה וואגן.
הונדה אקורד 1 שווקה בשנת 1976 עם 68 כוחות סוס. האקורד הייתה גדולה יותר מהונדה סיוויק. בשנת 1978 שווקה גרסת ה-LX שהוסיפו לדגם בין היתר מזגן ושעון דיגיטלי. ב-1979 שווקה גרסת הסדאן בעלת 72 כוחות סוס. בשנת 1981 שווקה גרסת ה-SE ובה כיסאות עור וחלונות חשמליים. המכונית התחרתה במכוניות: ניסאן בלובירד, טויוטה קורונה, מאזדה קפלה ומיצובישי גאלנט.
הדור השני של האקורד הופיע בשנת 1981. מבחינה המכנית המודל החדשה דומה מאוד לדור הראשון עם אותו סוג של מנוע 1,751 סל"ד המספק 75 כ"ס, תיבת הילוכים ידנית בעלת 5 הילוכים ואוטומטית בעלת 3 הילוכים.
בדור השני של הונדה אקורד ירדה תצרוכת הדלק ב-15% ביחס לדור הקודם. בשנת 1983 הונדה שיפרה את תיבת ההילוכים האוטומטית ברכב לארבעה הילוכים. בנוסף נוספו לכל המכוניות חלונות חשמל, נעילה חשמלית וסאנרוף. הדור השני ירד מקו היצור בשנת 1985.
בשנת 1986 הוצג לראשונה הדור השלישי של האקורד שהיה שונה לגמרי מקודמיו. הרכב הפך ליותר גדול ורחב ודומה יותר לאקורד המודרנית. אחד ההבדלים הבולטים ביותר לעין היה פנס נפתח. דבר זה לא היה מקובל עד אז ברכבי סדאן. הרכב צויד במנוע חזק 2.0 ליטר עם 120 כ"ס.
לראשונה הוצעה מערכת ABS כאופציה בהונדה. בשנת 1989 הופסק יצור המודל למען הדור הרביעי.
בשנת 1990 הופיע הדור הרביעי של האקורד. הרכב נבנה על שלדה יותר רחבה וארוכה. המכונית צוידה במנוע 2.2 ליטר בעל הזרקת דלק חשמלית. לראשונה יצרה הונדה את המנוע ותיבת ההילוכים מאלומיניום במכונית משפחתית. עד אז דבר זה היה נפוץ בהונדה במכוניות פאר בעיקר של אקורה.
בשנת 1991 הוצגה גם הסטיישן של אקורד. בשנת 1992 עברה האקורד מתיחת פנים קלה כאשר הפכה למעט יותר מרובעת. הדור הרביעי יוצר עד שנת 1994.
בשנת 1994 יצא הדור החמישי של האקורד שנבנה על שילדה עוד יותר רחבה מהדור הקודם. לראשונה הונדה השיקה מודל מיוחד לשוק האירופאי. המכונית יוצרה על ידי "סווינדון" בבריטניה.
המכונית צוידה במנוע 2.2 ליטר כמו בדור הקודם אך בשנת 1995 נוספה אופציה למנוע V6 בעל 2.7 ליטר שנלקח מאקורה לג'נד.
הדור השישי של אקורד יצא לאור בשנת 1998. האקורד בעצם התחלקה לשלושה מודלים: אקורד יפן, אקורד צפון אמריקה ואקורד אירופה.
האקורד היפנית הפכה לצרה יותר משני הדורות הקודמים לה . המכונית הוצגה בשני סוגים: סדאן וסטיישן.
האקורד האירופאית הייתה שונה מאוד מהיפנית והאמריקאית. היא הייתה קצרה יותר. לנהגים האירופאים הוצעו שתי גרסאות: סדאן והאצ'באק.
הדור השישי של אקורד יוצר עד שנת 2002.
בשנת 2002 יצא הדור השביעי שהתחלק לשני מודלים: אקורד שיוצרה לשוק היפני והאירופאי ואקורד שיוצרה לשוק האמריקאי.
המכונית נבנתה על השלדה של הגרסה הקודמת  של האקורד היפנית. המודל יוצרה אך ורק ביפן. המכונית צוידה במנוע 2.4 ליטר, תיבת הילוכים אוטומטית בעלת 5 הילוכים ותיבת הילוכים ידנית עם 5 ומאוחר יותר אפשרות לשישה הילוכים.
האקורד האמריקאית שוב התארכה מעט. לנהגים האמריקאים ניתנה אפשרות לבחור בין רכב סדאן לקופה. בשנת 2004 הונדה ציידה לראשונה את האקורד ברדיו לוויני. בשנת 2005 יצא לאור הונדה אקורד היברידית.
בשנת 2008 יצא הדור השמיני.
טכנולוגית דגם מיטסוקה נואוארה אשר יוצרה על ידי יצרנית המכוניות היפנית "Mitsuoka Motor Co., Ltd" בין השנים 2004 - 2012 התבססה על טכנולוגית "הונדה אקורד".
