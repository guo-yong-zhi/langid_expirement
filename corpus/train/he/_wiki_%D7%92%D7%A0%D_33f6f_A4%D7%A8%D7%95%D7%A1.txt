גנון פרוס  הוא מין של פרימט מהסוג גנון החי באפריקה המערבית בקמרון, ניגריה והאי ביוקו שבגינאה המשוונית. הזואולוג הגרמני פול מטשי  קרא למין בשנת 1898 על שמו של הבוטניקאי פול פריו  שחקר את הצמחייה של קמרון.
אורכו של הגנון ללא הזנב הוא 48 סנטימטרים והזכר גדול מהנקבה. הגנון בעל פרווה בצבע אפור עד שחור וסנטר בצבע אפור. הגנון חי בקבוצות של עד 12 קופים הכוללים זכר בוגר, חלק מהנקבות וגוריהן. הנקבה ממליטה בסוף עונת הרבייה גור אחד. הגנון חי ביערות הגשם של אפריקה המערבית וניזון בעיקר מעלים, פירות, זרעים, פרחים וחסרי חוליות קטנים כמו חרקים. הטורפים העיקריים של הגנון הם נמרים, שימפנזות, פיתון סלעים אפריקני, חתול זהוב אפריקני ועיט כתר. הגנון נמצא על פי הרשימה האדומה של IUCN במצב השימור סכנת הכחדה עקב בירוא יערות וציד כשבאי ביוקו האוכלוסייה ירדה ב50 אחוז ב20 השנים האחרונות.
