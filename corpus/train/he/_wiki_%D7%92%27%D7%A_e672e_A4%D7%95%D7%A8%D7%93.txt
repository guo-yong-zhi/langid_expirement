ג'סי ברדפורד  הוא שחקן ודוגמן אמריקאי. זכה בשני פרסי האמן הצעיר עבור משחקו בסרטים "מלך הגבעה" משנת 1993 ו"רחוק מהבית" בשנת 1995, ובשנים לאחר מכן התפרסם בסרטים "מעודדות צמודות" ו"גיבורי הדגל" של קלינט איסטווד.
ברדפורד נולד כג'סי ברדפורד ווטרוז בנורווק קונטיקט, בן יחיד לשחקנים טרי פורטר וקרטיס ווטרוז, שהופיעו בפרסומות, באופרות סבון ובסרטים. אמו גילמה את אמו של דמותו בסרט "מרדף ממוחשב" משנת 1995. בני דודיו של ברדפורד הם ג'ונתן סבק  ושרה מסר, סופרת ומשוררת. הוא החל לשחק בגיל שמונה חודשים והופיע בפרסומת למקלות ניקוי אוזניים. בעידוד הוריו החל ברדפורד לדגמן ולהיבחן לתפקידי משחק. הופעתו הראשונה בסרט הייתה בתפקיד בנו של רוברט דה נירו בסרט "להתאהב" משנת 1984.
הוא סיים את לימודיו בבית הספר התיכון "בריאן מקמהון". הוא נבחר בטקס הסיום למלך Homecoming. הוא היה קפטן נבחרת הטניס, ונבחר ל"שחקן הנאה ביותר "ול"שחקן המועדף" על ידי בני ובנות כיתתו בתיכון . 1  הוא המשיך ללמוד באוניברסיטת קולומביה, וסיים לימודי קולנוע בשנת 2002.
כשחקן ילדים, ברדפורד כיכב בסרטים "בחזקת חף מפשע" לצד האריסון פורד בשנת 1990, "מלך הגבעה"  ו"רחוק מהבית" . הוא המשיך לשחק בתפקידים בולטים בסרטי קולנוע, ביניהם "רומיאו וג'ולייט" , "כביש מהיר"  ו"מעודדות צמודות" . 2  בשנת 2002 הוא הופיע בתפקיד הראשי בשני סרטים: "Clockstoppers" ו-"Swimfan". כמו כן היה לו תפקיד קטן כמתמחה בבית הלבן במשך תשעה פרקים במהלך העונה החמישית של סדרת הטלוויזיה "הבית הלבן".
ברדפורד שיחק את התפקיד של רנה גאנון בסרט "גיבורי הדגל" בשנת 2006, המבוסס על ספר באותו השם מאת ג'יימס בראדלי. הסרט מבוסס על אירועי קרב איוו ג'ימה ובוים על ידי זוכה פרס האוסקר, הבמאי והשחקן קלינט איסטווד. 
בשנת 2009 לוהק ברדפורד לתפקיד ראשי בסרט "אני מקווה שהם מגישים בירה בגיהנום", המבוסס על רב המכר של הסופר טאקר מקס.
בשנת 2010 לוהק לתפקיד הראשי לצד ג'ימי סמיטס בסדרת הדרמה "Outlaw". 3  4 
בשנת 2016 הוא שיחק בשלושה פרקים בסדרת הטלוויזיה "קוד בלאק". 5  בשנת 2017 שיחק בסרטה של ליאה תומפסון, "השנה של גבר מדהים".
ברדפורד היה אחד המשקיעים במועדון הלילה "פלאם" במנהטן, יחד עם כריס נות', סמנתה רונסון, ונואל אשמן, בין היתר. 6 
בשנת 2015 ניהל קשר רומנטי עם זמרת ההיפ הופ אזיליה בנקס. 2 
בדצמבר 2018 התחתן ברדפורד עם השחקנית הברזילאית אנדראה לייל. 7  בדצמבר 2019 הודיעו השניים כי הם מצפים לילד.
