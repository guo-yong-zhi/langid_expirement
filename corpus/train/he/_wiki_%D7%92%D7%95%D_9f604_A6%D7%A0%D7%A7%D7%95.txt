גושה קוצנקו  או בשמו המלא יורי גיאורגייביץ' קוצנקו  הוא זמר ושחקן קולנוע רוסי נודע.
גושה קוצנקו נולד בזפוריז'יה, ברית המועצות  במאי 1967 לגאורגי פאבלוביץ' קוצנקו, שעבד במשרד הממשלתי לתעשיית הרדיו ולסבטלנה ואסילייבנה קוצנקו שעבדה כטכנאית רנטגן בבית החולים המקומי. סבתו מצד האב הייתה זמרת אופרה.
מאוחר יותר משפחתו עברה ללבוב, שם סיים את בית הספר מס' 56 בעיר והתקבל ללימודים בטכניון של לבוב , אך לא הספיק להשלים את לימודיו וגויס לצבא הסובייטי.
ב-1988 עבר למוסקבה ולמד במכון הממלכתי של מוסקבה לאלקטרוניקה, טכנולוגיית רדיו ומכשור אוטומטי. שנתיים לאחר מכן למד בבית הספר-סטודיו של התיאטרון המוסקבאי האומנותי אותו סיים ב-1992. עבד בתיאטרון ע"ש מוססובייט ושיחק מאז בעשרות סרטי קולנוע רוסיים ובסרטים זרים בודדים.
חבר מפלגת השלטון ברוסיה, רוסיה המאוחדת.
בת מנישואיו הקודמים למריה מיכאילובנה פורושינה, שמה פולינה קוצנקו . בשנים 2001-2009 היה נשוי לדוגמנית אירינה מיכאילובנה סקריניצ'נקו.
קוצנקו היה סולן להקת הרוק בראנינה-97  וב-2004 הקים את להקת "Гоша Куценко & Anatomy of Soul" . ב-2010 הוציא את הדיסק הראשון שלו: «Май Ворлд» . גושה הוא אוהד מושבע של להקת מיוז.
