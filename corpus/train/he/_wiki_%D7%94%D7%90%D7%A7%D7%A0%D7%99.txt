
לחצו כדי להקטין חזרה
לחצו להגדלה
רובע הַאקְנִי של העיר לונדון ) הוא אחד מרובעי לונדון הפנימית, במזרח העיר לונדון.
חלקו הדרומי של הרובע גובל בסיטי של לונדון ובאזור ברודגייט, ובעקבות קרבה זו, האזורים הסמוכים לסיטי מהווים בעיקר אזורי מסחר ומשרדים.
בדרום מערב הרובע מצויות השכונות שורדיץ' והוקסטון המהוות אזורי בילוי, מועדוני לילה, מסעדות ובארים. באזור המרכז ההיסטורי של האקני - האקני סנטרל מצויה הספרייה החדשה של הרובע, תיאטראות, מוזיאון האקרני וההאקני אמפייר.
בשכונת דרום האקרני מצויים בתי טרסה רבים מהתקופה הוויקטוריאנית והאדוארדיאנית.
בצפון הרובע מצויות השכונות קלפטון, סטמפורד היל וסטוק ניואינגטון ובמזרח הרובע מצויות ביצות האקני.
הדרך הרומאית רחוב ארמיין עברה בקצהו המערבי של הרובע, אשר בתקופה הרומית היה מיוער כולו ביערות אלונים. ברובע התגלו שרידים רבים מתקופה זו 1 . 
עד תקופת טיודור היו מרבית שטחי הרובע שייכים למנזרים באזור. עם פירוק המנזרים על ידי הנרי השמיני הועברו שטחי הרובע לידי האצולה, ובאזור קלפטון תחתית הוקם ארמון של הנרי השמיני 2 .
בית סאטון הוא המבנה העתיק ביותר ברובע הקיים עד ימינו - מבנה זה היה אחד ממבני הכפר האקני אשר שגשג בתקופת טיודור ובתקופה הג'ורג'יאנית. רבים מתושבי העיר לונדון החזיקו בהאקני בתי כפר ובתי נופש, ובהמשך נבנו ברובע מספר בתי אחוזה גדולים.
בשנות ה-30 של המאה ה-20 התיישבה ברובע אוכלוסייה יהודית אורתודוקסית באזור סטוק ניואינגטון וסטמפורד היל.
בעקבות מלחמת העולם השנייה התפתח הרובע לפרוור מגורים פופולרי, אולם על אף הבנייה המרובה נחשב הרובע לאחד הרבעים ה"ירוקים" ביותר במרכז לונדון - ברובע 62 פארקים וגנים ציבוריים 3 . במגרשי הכדורגל הרבים של פארק ביצות האקני נערכו משחקים במסגרת מהמשחקים האולימפיים בשנת 2012.
רובע מרטון הוקם בשנת 1965 מכוח חוק השלטון בלונדון 1963 מאיחודם של הרובע המטרופוליני של האקני, הרובע המטרופוליני של שורדיץ' והרובע המטרופוליני של סטוק ניואינגטון. סמלי שלושת הרבעים אוחדו והם מהווים כיום את סמל הרובע הנוכחי .
בשונה ממרבית הרשויות המקומיות באנגליה, ראש עיריית הרובע נבחר בבחירות ישירות. ראש העיר הנוכחי הוא ג'ולז פייפ, עומד בראש מנהלת הרובע  ומועצת הרובע .
כיום  למפלגת הלייבור 44 מושבים במועצת הרובע , למפלגה השמרנית 9 מושבים במועצה, למפלגה הליברל-דמוקרטית שלושה מושבים, ולמפלגת הירוקים מושב אחד 4 .
ברובע האקני מתגוררים כ- 202,824 תושבים  5 .
89,490  מתושבי הרובע מגדירים עצמם כלבנים בריטים; 30,978  מגדירים עצמם לבנים, אך לא בריטיים; 50,009  מגדירים עצמם שחורים; 17,414  מגדירים עצמם אסיתיים; 8,501  מגדירים את מוצאם כמוצא מעורב; ו-6,432  מגדירים עצמם כבעלי מוצא סיני או מוצא אחר.
132,931  מתושבי הרובע נולדו בממלכה המאוחדת; 10,095  נולדו בחלקים אחרים של אירופה, והיתרה - 59,798  נולדו ברחבי העולם.
94,431  מתושבי הרובע הגדירו עצמם כנוצרים; 27,908  כמוסלמים; 10,732  כיהודים; 6,831  הגדירו עצמם כבעלי דת אחרת; 38,607  הגדירו עצמם כחסרי דת, והיתרה - סירבו לענות לשאלה זו בסקר שנערך בשנת 2001.
32% מתושבי הרובע מחזיקים בבעלותם את הבתים בהם הם מתגוררים.
ברובע האקני לומדים כ-27,000 תלמידים בכ-70 בתי ספר המנוהלים על ידי קרן פרטית 6 .
האקני הוא היחיד מרבעי לונדון הצפוניים לנהר התמזה שקווי הרכבת התחתית של לונדון אינם עוברים בו .
עבודות להארכת קו מזרח לונדון תאפשרנה את קישורו של הרובע למערכת הרכבת התחתית.
ברובע מצויים מוזיאון האקני - מוזיאון להיסטוריה של הרובע, מוזיאון ג'פרי, בית סאטון ומספר רב של גלריות.
בין התיאטראות העיקריים שברובע נמצא תיאטרון האקני אמפייר ההיסטורי, שנבנה בשנת 1901.
ברובע 1,300 מבנים המודרים מבנים לשימור ובהם מגדל סנט אוגוסטין מהמאה ה-13 ומבנים רבים מתקופת טיודור, התקופה הג'ורג'יאנית, התקופה הוויקטוריאנית והתקופה האדוארדיאנית.
