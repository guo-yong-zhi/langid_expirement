אובזור  היא עיירת קייט במחוז בורגס שבבולגריה 1 , על גדות הים השחור בסמוך לבורגס, לנסבר ולנחל דבויניקה ובשטחה אחת מרצועות החוף הארוכות בבולגריה, כ-8 קילומטרים אורכה. השם אובזור הוענק למקום ב-1936 ומאז 1984 היישוב הוכר כעיר עצמאית .
ראשית התיישבות מאורגנת במקום מתוארכת למאה ה-6 לפנה"ס, בתקופת הממלכה התראקית.
בתקופת יוון העתיקה היה במקום נמל בחבל תראקיה. הרומאים הקימו במקום מקדש לאל יופיטר ומצודת דרכים, לאחר שכבשו את המקום במאה ה-1 לפנה"ס 2 .
בימי הביניים הוקמה במקום מצודה ששרידיה קיימים עד היום.
