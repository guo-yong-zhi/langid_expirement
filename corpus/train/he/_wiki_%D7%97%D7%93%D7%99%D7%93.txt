חָדִיד הוא מושב באזור המרכז ליד העיר מודיעין, השייך למועצה אזורית חבל מודיעין.
המקום יושב לראשונה במאי 1949 על ידי קבוצת תחיה של הפועל המזרחי 3  שעבר הכשרה בגת רימון 4  5 . בעליה על הקרקע מנתה הקבוצה 80 חברים, מתוכם 20 זוגות נשואים 6 . הם שכנו באוהלים ובצריפים. 
עם העלייה על הקרקע, קיבל היישוב את שמו, על שם העיר הקדומה "חדיד", ששכנה בתל חדיד הסמוך. 
הקבוצה סבלה מעזיבה רבה 7 .
בשנת 1952, תושבי הקיבוץ עברו למקום סמוך, 2 ק"מ מערבה, אל מקום מישורי ונמוך יותר. 
במקומם הובאו, באוקטובר 1952, עולים מתימן, שגרו עד אז בכפר העבודה פאר-עם, שפונה לשם הקמת חצור הגלילית. הקיבוץ נקרא מעתה חדיד תחתית והמושב נקרא חדיד עילית. 8  9 . 
תושבי חדיד עילית סבלו במקום, ובפברואר 1953 הפגינו בתל אביב נגד טיפול הסוכנות במושב 10 . באפריל 1954 תושבי חדיד עילית עזבו את המקום ועברו לכפר יעבץ. היישוב חדיד תחתית נשאר במקום, ושמו חזר להיות חדיד. בהמשך עזבו אותו אנשי הקיבוץ המקוריים, וב-1955 התיישבו בו עולים מקוצ'ין ומתימן. 11 
בהמשך הצטרפו עולים יוצאי רומניה. כיום, מתגוררים במושב כ-800 נפשות והאוכלוסייה דתית. 
ביישוב פועלים: צרכנייה, מזכירות, מועדון, מקווה, בית כנסת, גני ילדים, וספרייה.
שלט בכניסה למושב
