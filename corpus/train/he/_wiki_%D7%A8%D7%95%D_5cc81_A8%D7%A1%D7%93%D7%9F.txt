רוי מרסדן  הוא שחקן בריטי. ידוע ביותר על שום שגילם את הבלש אדם דלגליש, גיבור סדרות טלוויזיה המבוססות על ספרי המתח של פ.ד. ג'יימס, ואת ניל ברנסייד, ראש אגף המבצעים בביון הבריטי בסדרה המובחרים.
מרסדן נולד בשכונת סטפני שבעיר לונדון. למד באקדמיה המלכותית לאמנות הדרמה. ניסיון שלו לאגד את התלמידים לא עלה יפה.
בשנות השישים המוקדמות, עבד מרסדן עם הלהקה השייקספירית המלכותית והחל לצבור קרדיטים בתיאטרון הכוללים מגוון גדול של תפקידים, החל מאנטון צ'כוב והנריק איבסן ועד אלכסנדר ומפילוב, מחזאי סובייטי בן זמננו. הוא העדיף את התיאטראות הניסיוניים של גלאזגו, אדינבורו, ברמינגהאם וקיימברידג' על התיאטרון המסחרי של לונדון.
הופעותיו כללו את התפקידים של קריספן במחזה "The Friends"  , קסקה ולוקיליוס ב"יוליוס קיסר" , פול שיפל ב-"Schippel"  , היינריך קריי ב-"The Plumber's Progress"  . כמו כן גילם את דמות ג'ון לונג סילבר ב"אי המטמון" בתיאטרון מרמייד בלונדון, ואת הנרי היגינס ב"פיגמליון" בתיאטרון אלברי. ב-2008 הופיע מרסדן בשתי הפקות, "Murder on Air" ו-"Happy Jack" בתיאטרון רויאל בווינדזור.
מרסדן גילם את דמותו של הבלש אדם דלגליש בסדרות הטלוויזיה של Anglia TV לפי ספריה של פ.ד. ג'יימס במשך כ-15 שנה. בתחילה הסדרות היו בנות חמישה או שישה פרקים באורך שעה, שהוקלטו כפי שהיה נהוג אז בווידאו ולא בסרט.
הסדרות הראשונות היו:
ב-1991 עם שידור הסדרה "Devices and Desires" נפטר המפיק ג'ון רוזנברג. עם מותו שונה הפורמט של הסדרה, חברת אנגליה העדיפה את הפורמט הפופולרי של סדרת המפקח מורס ושני העיבודים הבאים היו סרט טלוויזיה באורך שעתיים.
שני העיבודים האחרונים צולמו כסדרה של שלושה פרקים באורך שעה.
אחר כך ה-BBC רכשו את הזכויות על ספרי פ.ד. ג'יימס ואת מרסדן החליף השחקן מרטין שו.
בין השנים 1978 - 1980 כיכב מרסדן בסדרת הריגול המובחרים שעסקה במלחמה הקרה. הוא גילם את ניל ברנסייד, האיש המופקד על כלל מבצעי הביון בארגון. כאיש שטח לשעבר משקיע ברנסייד את כל מרצו במתן גיבוי ותמיכה לאנשיו בשדה, ועל כן הוא נתון לאורך הסדרה במאבקים כנגד פוליטיקאים המפעילים בציניות את שירות הביון וסוכניו 1 . הסדרה רצה במשך שלוש עונות ו-20 פרקים, עד להיעלמותו של איאן מקינטוש, יוצר הסדרה, ב-1979.
ב-1984 לוהק לסדרה "Airline" של יורקשייר טלוויז'ן בו גילם את ג'ק רסקין טייס ממלחמת העולם השנייה אשר מנסה להפעיל חברת תעופה משלו. בסדרה שחקה לצידו אשתו השחקנית פולי המינגוויי שהייתה אז בהריון עם ילדם הראשון.
תפקידים בולטים נוספים היו של ג'ורג' אוסבורן בעיבוד מ-1967 לרומן יריד ההבלים וכארתור צ'יפינג ב"היה שלום מר צ'יפס" משנת 1987.
כמו כן הופיע מרסדן בתפקידי אורח בסדרות שונות כמו "הנוקמים החדשים", "Space: 1999", ,"על טפשים וסוסים", "המלחמה של פויל" ו- "Tales of the Unexpected". הוא השתתף בפרק הפותח של העונה השלישית של דוקטור הו  בתפקיד יועץ רפואי. ב-2008 שיחק בסדרה "הארמון" בתפקיד המזכיר הפרטי של המלך ריצ'רד. ב-2009 שב וגלם את דמות אחד האחים דריסקול בסדרה "על טפשים וסוסים" ובסדרת הספין אוף "הדשא הירוק יותר". ב-2010 הופיע בתפקיד אורח בסדרה "תחבולות חדשות" ו-2011 הופיע בסדרה "עדות אילמת".
בקולנוע השתתף בסרט "The Squeeze" מ-1977, בסרט "הנשר נחת"  בתפקיד קצין נאצי, וב-2005 שיחק בתפקיד אוברון בסרט מבוכים ודרקונים 2.
