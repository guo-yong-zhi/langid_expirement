Би́стра, Бистрий — річка в Україні, у межах Іршавського району Закарпатської області. Ліва притока Боржави .
Довжина 18 км, площа басейну 41 км². Похил річки 28 м/км. Річка переважно гірського типу, лише в пониззі носить рівнинний характер. Долина у верхній течії вузька, переважно V-подібна, заліснена, у пониззі — розширюється. Річище слабозвивисте, у пригирловій частині каналізоване.
Бистра бере початок при північно-східних схилах гори Тупий . Тече переважно на захід. Впадає до Боржави на північ від села Вільхівка.
