Carol Elaine Channing, född 31 januari 1921 i Seattle, Washington, död 15 januari 2019 i Rancho Mirage, Kalifornien, var en amerikansk skådespelare, komiker, sångare och underhållare.
Channings far var en känd föreläsare inom Kristen Vetenskap-kyrkan. Hon hoppade av studierna för att göra karriär inom show business. Channings stora genombrott kom 1949 i Broadwayuppsättningen av Gentlemen Prefer Blondes, där hon sjöng "Diamonds Are a Girl's Best Friend" – en melodi som än idag är hennes "signaturmelodi".
Channing medverkade sedan i många andra musikaler på Broadway, bland annat Hello, Dolly!. 
Channing framträdde mestadels på scen och nattklubbar. Bland hennes filmer märks Moderna Millie , där hon nominerades för en Oscar för bästa kvinnliga biroll.
