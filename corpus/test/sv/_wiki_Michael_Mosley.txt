Michael J. Mosley, född 22 mars 1957 i Calcutta, är en brittisk journalist, TV-producent och programledare. Han är programledare för BBC-serien Inside the Human Body där han undersöker senaste rönen inom träning, kost och livshållning. Han är också grundare av 5:2-dieten. 
Michael Mosley gjorde tv-dokumentären Eat, fast, and live longer som visades i SVT:s Vetenskapens värld i slutet av mars 2013. I dokumentären gav Mosley sig ut på resa för att få svar på hur fasta kan förlänga livet och ge positiva effekter på de riskfaktorer som orsakar hjärt- och kärlsjukdomar, diabetes och cancer. Resultatet blev boken Fast diet, på svenska 5:2-dieten, som han skrivit tillsammans med Mimi Spencer. Boken kom ut i Storbritannien under februari 2013 och blev genast en internationell bestseller. På svenska kom 5:2 dieten ut som e-bok den 10 juli 2013 och som tryckt bok den 6 augusti 2013. 
