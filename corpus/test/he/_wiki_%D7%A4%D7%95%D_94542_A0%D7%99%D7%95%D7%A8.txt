פול דונלד וייט ג'וניור  הוא מתאבק מקצועי ושחקן אמריקאי הידוע בשם הזירה שלו "ביג שואו".
וייט נולד בדרום קרוליינה והחל להתאבק בשנת 1995 כאשר הצטרף ל-WCW תחת השם "הענק". הוא הופיע לראשונה לצידו של המתאבק קווין סאליבן, כחבר בקבוצת "Dungeon of Doom"  - קבוצת מתאבקים בעלי דמויות "מפלצתיות" שמטרתה הייתה לנצח את המתאבק האלק הוגאן, אלוף ה-WCW באותו הזמן, ואחד המתאבקים המפורסמים ביותר בעסק. וייט הוצג בתור בנו של אנדרה הענק, יריבו הגדול של הוגאן, שבדומה לוייט סבל מהפרעת אקרומגליה והיה מזוהה בממדיו הגדולים. הענק האשים את הוגאן ב"הריגת" אביו. לאחר שהשמיד את האופנוע של הוגאן באמצעות משאית ענק, הוגאן איתגר אותו לקרב על התואר ולתחרות משאיות.
ב-29 באוקטובר, באירוע האלווין האבוק, כל אחד מהם נהג במשאית אחרת על גג הבניין שבו נערך האירוע בניסיון לדחוף את המשאית האחרת מחוץ למעגל . הוגאן ניצח בתחרות, ועימות ביניהם לאחר הקרב הסתיים ב"נפילתו" של וייט מגג הבניין. מאוחר יותר באותו לילה, וייט  נכנס לזירה בפעם הראשונה לקרב על האליפות מול הוגאן. מנהלו של הוגאן, ג'ימי הארט, תקף את השופט עם המגפון שלו, וכך גרם לפסילתו של הוגאן והצטרף לקבוצה של וייט. מאוחר יותר התברר שהארט הכניס לחוזה הקרב סעיף שאיפשר להוגאן להפסיד את התואר בפסילה, וכך זכה וייט באליפות ה-WCW בקרב הרשמי הראשון שלו. בגיל 23 הוא נחשב לאלוף העולם הצעיר ביותר בהיסטוריה של WCW. שמונה ימים לאחר הזכייה בתואר, התואר נשלל מוייט בגלל המחלוקת של הזכייה.
הענק ניסה להשיב אליו את התואר הפנוי בקרב מרובה משתתפים של 60 אנשים. לאחר שהוגאן הדיח אותו מהקרב, הענק הוציא את הוגאן מהזירה גם ובכך סייע שלא במתכוון לרנדי סאבאג' לזכות בתואר. כעבור חודשיים, הענק וריק פלייר ניצחו את הוגאן וסאבאג', אך כעבור חודש הענק נוצח על ידי הוגאן בקרב כלוב.
כעבור חודש, לאחר יריבות קצרה עם חבר הקבוצה לשעבר, הענק ניצח את ריק פלייר וזכה בתואר העולמי בפעם השנייה. לאחר חמישה חודשים בהם הגן על התואר מול מתאבקים כמו סטינג, ולקס לוגר, האלק הוגאן  ניצח את הענק בקרב על התואר. כעבור שלושה שבועות, הענק הצטרף ל-nWo, כשהוא מסביר שהם שילמו לו הרבה כסף עבור ההפסד. לאחר מכן, הוא התחיל יריבות עם לקס לוגר וקבוצת "ארבעת הפרשים" של ריק פלייר, שהוצגו כנאמנים ל-WCW מול ה-nWo, שניסו להרוס את הארגון. בדצמבר, לאחר שניצח בקרב של 60 אנשים שהקנה לו קרב על התואר העולמי, הענק הוצא מהקבוצה והפסיד בקרב על התואר מול הוגאן.
לאחר מכן, הענק הצטוות עם לוגר כדי לזכות בתוארי הזוגות מקווין נאש וסקוט הול, אך ביום לאחר הזכייה, אריק בישוף  לקח מהם את החגורות תחת התירוץ שלוגר פצוע. הענק עזר ללוגר במלחמה נגד ה-nWo ונלחם כדי לקבל קרב על אליפות העולם. לאחר יריבות עם כמה אנשי nWo, הוא התחיל יריבות עם קווין נאש, שהתחמק ממנו ולא הופיע לקרבות שנקבעו להם. הם נפגשו סוף סוף בינואר 1998, ובקרב ביניהם נאש פצע בטעות את צווארו של וייט עם מהלך הסיום שלו. בזמן שהיה פצוע, נאש עזב את ה-nWo ויצר קבוצת nWo "טובה", ולכן הענק חזר והצטרף לקבוצת ה-nWo של הוגאן כדי לפגוע בנאש. אולם, לפני שחזר הוא וסטינג ניצחו את קווין נאש וסקוט הול במאי וזכו בתוארי הזוגות. כיוון שסטינג היה חבר של נאש, הם לא הסכימו להחזיק ביחד בחגורות האליפות, והענק הפסיד לסטינג בקרב שבו המנצח יכל להחליף את השותף שלו לחגורות. סטינג בחר להיות אלוף עם נאש, והענק הצטוות עם סקוט הול על מנת לזכות בחגורות שוב. באוקטובר, הוא הפסיד את התארים לאחר שהול לא הגיע לקרב.
בינואר 1999, שני הפלגים של ה-nWo התאחדו, והוגאן הכריז שיש מקום רק לענק אחד בקבוצה, והכריח את נאש והענק להיאבק על מקום זה. לאחר התערבות מצד אריק בישוף וסקוט הול, נאש ניצח את הענק. לאחר מכן, ה-nWo תקפו אותו. לאחר מחלוקת על עניינים כספיים, וייט ביקש להשתחרר מהחוזה שלו עם WCW. ביום הולדתו ה-27, ב-8 בפברואר 1999, החוזה שלו הסתיים.
יום לאחר שהחוזה שלו עם WCW פג, וייט חתם על חוזה לעשר שנים ב-WWF. את הבכורה שלו הוא ערך חמישה ימים לאחר החתימה על החוזה, כדמות "רעה" וחבר בקבוצתו של הבעלים של הארגון, וינס מקמהן, "התאגיד". הוא הופיע לראשונה באירוע "יום ולנטיין הקדוש", במהלך קרב כלוב בין וינס מקמהן לסטיב אוסטין, כשהוא מופיע ממתחת לזירה ותקף את אוסטין. אולם, לאחר שזרק את אוסטין אל אחד מקירות הכלוב, קרס הקיר כשאוסטין אחז בו וכך ניצח בקרב. וייט הפך לשומר הראש של מקמהן.
בהתחלה, שמו של וייט היה "Big Nasty" פול וייט לפני ששינה את שמו ל"ביג שואו" פול וייט, ולבסוף הוכר רק כ"ביג שואו". מקמהן רצה להבטיח שהרוק, שהיה חבר בתאגיד, יגן על האליפות שלו מול אוסטין ברסלמניה. לכן, הוא נתן לוייט להתאבק מול מנקיינד על הזכות לשפוט את הקרב על האליפות ברסלמניה. וייט שלט בקרב, אך נפסל בו, ולכן מנקיינד נהיה השופט, למרות שנלקח לבית החולים . מקמהן זעם על וייט, וסטר לו, מה שגרם לוייט לתקוף את מקמהן. לאחר שהפסיד למנקיינד בקרב "חדר דוודים" חודש לאחר מכן, וייט הפך לדמות "טובה" והצטרף למנקיינד, קן שמרוק וטסט לקבוצה שנקראה "האיגוד", שנלחמה נגד קבוצת התאגיד. וייט התחיל יריבות מול הקברן, ואף נלחם מולו על האליפות העולמית בתוכנית Raw ב-7 ביוני. השופט עצר את הקרב לאחר שוייט העביר את הקברן דרך הזירה. למרות זאת, וייט והקברן כרתו ברית, וזכו באליפות הזוגות מאקס פאק ומ"אחיו" של הקברן, קיין. לאחר שהפסידו את התארים לרוק ולמנקיינד, הם זכו בתארים שוב רק כדי להפסיד אותם כעבור כמה ימים שוב לרוק ולמנקיינד.
לאחר שהקברן נפצע, ביג שואו התרכז באליפות העולם. בנובמבר, שואו קיבל את מקומו של אוסטין הפצוע בקרב משולש מול הרוק וטריפל H, וזכה בתואר. הוא נכנס ליריבות מול ביג בוס מן, שלעג למשפחתו, וניצח אותו בקרב על האליפות. בפרק הראשון של Raw בשנת 2000, הפסיד ביג שואו את האליפות לטריפל H. לאחר מכן, שואו ניסה לזכות בתואר שוב והפך ל"רע" כשנכנס ליריבות מול הרוק. לאחר שהרוק הדיח אותו מקרב הרויאל ראמבל בו המנצח יקבל קרב על האליפות, שואו הראה עדויות שהרוק הודח קודם לכן. הם נלחמו על הזכות לאתגר את האלוף, ושואו ניצח לאחר עזרה משיין מקמהן. למרות זאת, שואו הפסיד לרוק בקרב ב-Raw לאחר התערבות מצד וינס מקמהן, בקרב שבו אם שואו היה מנצח, הרוק היה פורש מהארגון. מכיוון שרוק ניצח, הקרב ברסלמניה הפך להיות קרב משולש. כעבור שבוע, הקרב המשולש  התרחש בתוכנית רגילה תחת התנאי שלא יתקיים ברסלמניה. טריפל H ניצח לאחר שהצמיד את שואו, אולם לינדה מקמהן קבעה שטריפל H יאלץ להגן על תארו מול שואו, רוק ומיק פולי ברסלמניה בקרב הדחות. לאחר ששלושת האחרים עבדו יחד נגדו ברסלמניה, שואו הודח ראשון מהקרב.
לאחר מכן, שואו נהיה דמות "טובה" שוב לאחר שהתחיל לחקות מתאבקים אחרים. לאחר שניצח את קורט אנגל, נכנס ליריבות עם חברו לשעבר שיין מקמהן, והפסיד לו בקרב שבו הם יכלו להילחם בכל מקום בבניין לאחר התערבות מצד חבריו של שיין. כעבור חודשיים, שואו חזר, תקף את האנדרטייקר ונהיה שוב "רע" ועוזר של שיין מקמהן. לאחר שאנדרטייקר זרק את שואו מהבמה, וייט נעדר מהתוכניות, ונשלח לארגון ההתפתחותי של ה-WWF כדי לשפר את הכושר שלו.
וייט חזר ברויאל ראמבל 2001, אך הודח במהירות בידי הרוק. שואו הכועס העביר את הרוק דרך שולחן שדרנים לאחר מכן. אז הוא נלחם בקרבות על אליפות ההארדקור , אותה הפסיד לקיין בקרב משולש יחד עם רייבן ברסלמניה. כשמתאבקי WCW "פלשו" ל-WWF, הפך שואו שוב ל"טוב" כשנשאר נאמן ל-WWF. הוא נלחם מול שיין מקמהן בקרב "האחרון שעומד" והפסיד לאחר התערבות. הוא גם היה האיש הראשון שהודח בקרב הצוותים האחרון בין WCW ל-WWF, אולם קבוצתו זכתה בקרב.
לאחר תקופה מסוימת בלי עלילות חשובות, הועבר שואו לתוכנית Raw במהלך פיצול התוכניות. שואו בגד בסטיב אוסטין, נהיה שוב "רע" והצטרף שוב ל-nWo. שואו וריק פלייר הפסידו לסטיב אוסטין בקרב שניים על אחד. לאחר יריבות עם בוקר טי, ה-nWo התפרקו.
בסוף 2002, עבר שואו ל-SmackDown, ומיד איתגר את האלוף ברוק לסנר לקרב על התואר. הוא ניצח את לסנר וזכה באליפות, אך כעבור חודש הפסיד אותה לקורט אנגל. לאחר שהפסיד בעוד קרב ללסנר, נכנס ליריבות מול הקברן, אותו זרק מהבמה ופצע. שואו ושותפו A טריין הפסידו לקברן ברסלמניה. לאחר מכן נכנס שוב ליריבות מול לסנר ונלחם מולו כמה פעמים על התואר. בתקופה זאת גם הפריש את האלק הוגאן מהיאבקות פעילה. באוקטובר הוא ניצח את אדי גאררו וזכה באליפות ארצות הברית, ויצר ברית עם לסנר.
ברסלמניה 20, ביג שואו הפסיד את התואר שלו לג'ון סינה. לאחר מכן, הפסיד לאדי גאררו בקרב פרישה. לאחר מכן, בכעסו, זרק את המנכ"ל של סמאקדאון, קורט אנגל, מהבמה, ופצע אותו. כעבור חמישה חודשים, חזר שואו  והתערב בקרב בין אנגל וגאררו. הוא בחר להילחם דווקא מול אנגל, והפך שוב ל"טוב". אנגל ירה בשואו חץ הרדמה וגילח את שיערו, אולם שואו ניצח אותו באירוע.
לאחר כמה קרבות על אליפות העולם, בהם הפסיד, הוא נלחם בקרב סומו מול אלוף סומו ברסלמניה. לאחר מכן הועבר ל-Raw.
שואו היה אחד מהאנשים שנכנסו לסקר שבו המנצח ילחם מול אלוף ה-WWE ג'ון סינה וקורט אנגל על האליפות. לאחר ששון מייקלס ניצח, ביג שואו וקיין, שתי האפשרויות האחרות, נאלצו להילחם על תוארי הזוגות. הם זכו בתארים. במהלך החודשים הבאים נכנסו שואו וקיין ליריבות עם בטיסטה ואף פצעו אותו.
לאחר ששואו הפסיד בקרב העפלה לקרב מרובה משתתפים על האליפות בגלל התערבות מצד טריפל H, הוא עזר לקיין לנצח את טריפל H מאוחר יותר בקרב העפלה נוסף. הוא התחיל יריבות עם טריפל H שבמהלכה טריפל H שבר לו את היד עם פטיש. הוא הפסיד לטריפל H.
לאחר יריבות מול קרליטו וכריס מאסטרס על תוארי הזוגות, הפסידו שואו וקיין את תוארי הזוגות. לאחר מכן קיין "השתגע", דבר שהצית יריבות ביניהם שהסתיימה בקרב שנגמר בתיקו.
בקיץ 2006 עבר מ-Raw לתוכנית החדשה ECW. לאחר שהצטרף אל ECW בקרב מרובה משתתפים. לאחר מכן ניצח את רוב ואן דאם וזכה באליפות ה-ECW בעזרתו של פול היימן. לאחר יריבויות שונות, הפסיד את תארו לבובי לאשלי. לאחר קרב חוזר, עזב וייט את הארגון על מנת לטפל בפציעות.
בפברואר 2008 חזרה הדמות "ביג שואו" לקחת חלק פעיל במופעי הקרבות המבוימים של ה-WWE, תקף את ריי מיסטריו ונכנס ליריבות מול המתאגרף פלויד מייוות'ר, לו הפסיד ברסלמניה. לאחר עוד כמה יריבויות, הצטרף לויקי גאררו כדי לעזור לה מול הקברן. הם נלחמו בשלושה קרבות, כששואו זכה בראשון אולם הפסיד בשניים האחרונים. לקראת אירוע הרסלמניה השנתי נקבע כי דמותו של "ביג שואו" תתחרה נגד ג'ון סינה, ונגד אדג', אלוף העולם במשקל כבד על תוארו בקרב המרכזי של האירוע. בחלוף הזמן התגלה כי "ביג שואו" וויקי גאררו מנהלים רומן אשר יצר סערה בתסריט התוכנית. ברסלמניה 25 הפסיד ביג שואו לג'ון סינה בקרב על אליפות העולם במשקל כבד בו היה מעורב גם אדג'. כעבור חודש עזר לאדג' לנצח את סינה סופית, והתחיל יריבות איתו. הוא הפסיד לסינה במהלך הקרבות ביניהם.
במהלך 2009 החזיק באליפות הזוגות המאוחדת של ה-WWE יחד עם עמיתו כריס ג'ריקו, אך באירוע TLC: שולחנות, סולמות וכיסאות של חודש דצמבר הפסידו את תארם לצמד ה-DX. לאחר חודשיים צוות ביג שואו למתאבק המיז שהחזיק באותו זמן באליפות ארצות הברית וזכה איתו באליפות הזוגות חזרה. לאחר מכן הפסידו את האליפות להארט דיינסטי. ביג שואו תקף את מיז והפך שוב ל"טוב". ביחד הם נודעו בשם שואומיז.
לאחר מכן, עבר שוב לסמאקדאון, והתחיל יריבות מול אלוף העולם, ג'ק סוואגר. הוא ניצח אותו בפסילה בקרב הראשון, ובקרב השני, שהיה קרב מרובע, הפסיד. לאחר מכן התחיל יריבות מול CM פאנק וקבוצתו, אותה ניצח. לאחר מכן התחיל יריבות מול וייד בארט וקבוצתו, במהלכה התאחד שוב עם קיין וזכה בתוארי הזוגות איתו. לאחר שהפסידו את התארים, שואו ״נדרס״ בידי אלברטו דל ריו. הוא התחיל איתו יריבות והפסיד לו לאחר עזרה ממארק הנרי. הוא התחיל יריבות עם הנרי, שפצע אותו בסופו של דבר.
באוקטובר, שואו חזר ואיתגר את הנרי לקרב על אליפות העולם. הקרב הסתיים בתיקו לאחר שהזירה קרסה והוחלט שייערך קרב חוזר באירוע סדרת ההישרדות,
ביג שואו ניצח בסדרת ההישרדות מפסילה לאחר שמארק הנרי רימא, מכיוון שניצחונו היה מפסילה מארק הנרי נשאר אלוף העולם. ב-19 בדצמבר ביג שואו נלחם שוב נגד מארק הנרי באירוע TLC: שולחנות, סולמות וכיסאות בקרב ללא חוקים ופסילות. ביג שואו ניצח וזכה באליפות העולם לאחר 9 שנים אבל לאחר שמארק הנרי תקף את ביג שואו הגיע דניאל בריאן ופדה את מזוודת הכסף בבנק שלו על ביג שואו וזכה באליפות העולם.
ברסלמניה 28 ניצח את קודי רודס וזכה באליפות הבין יבשתית בפעם הראשונה בקריירה. לאחר מכן ביג שואו הופיע ב-Raw וצחק על הקול הצרוד של מנהל Raw וסמאקדאון, ג'ון לאורנייטיס, ולאורנייטיס פיטר אותו. כעבור שבוע ג'ון סינה נלחם נגד לאורנייטיס, ג׳ון ברח לקהל וביג שואו בתגובה החזיר אותו לזירה. סינה הרים את לאורנייטיס לתרגיל הסיום שלו ואז ביג שואו ביצע את אגרוף הנוקאאוט שלו לסינה ואז לאורנייטיס ניצח וביג שואו חזר לעבודתו. לביג שואו וג'ון סינה נקבע קרב לאירוע הקרוב, No Way Out.
ב-No Way Out, ג'ון סינה ניצח את ביג שואו בקרב כלוב בעזרתם של קופי קינגסטון, ברודוס קליי, אלכס ריילי וסנטינו מראלה. לאחר מכן לאורנייטיס פוטר על ידי וינס מקמהן וביג שואו התחיל יריבות עם פאנק וסינה ונקבע קרב בין השלושה לאירוע סאמרסלאם, שבו פאנק ניצח לאחר שהצמיד את ביג שואו לספירת 3.
ביג שואו נכנס לפיוד עם שיימוס לאחר שנקבע כטוען לכתר ולקרב על אליפות העולם במשקל כבד נגד שיימוס באירוע "גיהנום בכלוב". במהלך השבועות שיימוס השפיל את ביג שואו והעליב אותו בעיקר בכך שהזכיר לו את מה שקרה באירוע TLC: שולחנות, סולמות וכיסאות, לאחר שניצח את מארק הנרי וזכה באליפות העולם במשקל כבד, ומיד דניאל בריאן בא ופדה את המזוודה נגד ביג שואו וניצח אותו לאחר 45 שניות. ביג שואו המושפל דאג להתנקם בשיימוס, בכך שהפריע לו בקרבות שלו ודאג להופיע ברובם מחוץ לזירה. באירוע "גיהנום בכלוב" שואו ושיימוס התמודדו אחד נגד השני שבמהלכם שואו תקף את שיימוס עם הצ'וקסלאם והאגרוף לפנים ועדיין לא הצליח לנצח את שיימוס. לבסוף שיימוס התכונן לתקוף את ביג שואו עם הברוג קיק אבל מיד בריצתו שואו הגיב באגרוף לפניו של שיימוס והצמיד אותו לניצחון. ביג שואו זכה בפעם השנייה באליפות העולם במשקל כבד במהלך הקריירה שלו כמתאבק ב-WWE, אך זמן הכהונה שלו כאלוף היה קצר מאוד לאחר שהפסיד נגד אלברטו דל ריו.
ברסלמניה 29 ביג שואו הצטוות אל שיימוס ורנדי אורטון נגד שלישיית "המגן", אך השלושה הפסידו להם. אחרי הקרב ביג שואו תקף את שיימוס ואורטון עם אגרוף הנוקאאוט הידוע שלו. יום לאחר מכן, בתוכנית Raw, ביג שואו נלחם בקרב 2 על 1 נגד רנדי אורטון ושיימוס והפסיד להם, לאחר הקרב שיימוס התראיין ומארק הנרי תקף את שיימוס והוכרז שיהיה בתוכנית סמאקדאון קרב זוגות בין ביג שואו ומארק הנרי נגד אורטון ושיימוס. בסמאקדאון, הנרי וביג שואו ניצחו את שיימוס ואורטון. שבוע לאחר מכן, ב-26 באפריל בתוכנית סמאקדאון, ביג שואו נלחם נגד שיימוס, ובאמצע הקרב מארק הנרי הגיע לזירה והסיח את דעתו של שיימוס ואז ביג שואו ביצע עליו את תרגיל הסיום שלו וניצח. ביג שואו התאבק באירוע "חוקי אקסטרים" מול רנדי אורטון, אך הוא הפסיד בגלל תרגיל שהוא לא השתמש בו כמעט שנתיים שזה בעיטה לפרצוף.
בנובמבר, באירוע סדרת ההישרדות נלחם נגד רנדי אורטון על אליפות ה-WWE העולמית במשקל כבד. בקרב זה הוא הפסיד.
באירוע TLC: שולחנות, סולמות וכיסאות של אותה שנה נלחם בקרב זוגות מרובע עם ריי מיסטריו. בקרב הפסידו שואו ומיסטריו לאחים גולדאסט וקודי רודס.
באירוע רויאל ראמבל הפסיד שואו ללסנר.
ברסלמניה 30 התקיים קרב הבאטל רויאל לזכרו של אנדרה הענק שהכיל 31 משתתפים. בקרב זה הגיע שואו למעמד שבו היה האחרון בזירה עם סזארו, אך לבסוף הפסיד לו.
באוגוסט הצטרף לאות'רטי שכללו את רנדי אורטון, סת' רולינס, קיין, טריפל H ואשתו, סטפני מקמהן.
באירוע Hell in a Cell 2014 הפסיד שואו לרוסב.
שואו פרש מהאות'רטי ובסדרת ההישרדות 2014 ניצח בקרב 5 על 5 משתתפי הקרב: הקבוצה של ג'ון סינה  נגד הקבוצה של האות'רטי: .
שואו חזר לאות'רטי בנובמבר ובאירוע שולחנות, סולמות וכיסאות 2014 ניצח את אריק רואן בקרב מדרגות.
ברויאל ראמבל 2015 נכנס שואו בתור המספר ה-29 והדיח את בריי וויאט, ג'ק סוואגר, רייבאק, דין אמברוז ודולף זיגלר. הוא הגיע לשלושת המתאבקים האחרונים שנשארו בקרב ואז הודח על ידי רומן ריינס .
באירוע "פאסטליין" נלחם שואו בקרב זוגות 3 על 3  שנקראו האות'רטי והם ניצחו את דולף זיגלר, רייבאק ואריק רואן .
ברסלמניה ניצח שואו בקרב הבאטל רויאל לזכרו של אנדרה הענק. שואו נשאר אחרון בזירה לאחר שהדיח את דמיאן מיזדאו.
באירוע חוקי אקסטרים 2015 הפסיד שואו לרומן ריינס בקרב האחרון שעומד. לאחר ההפסד עזב שואו את האות'רטי שוב.
ביוני, התחיל לפתח יריבות נגד רייבאק ובאירוע "כסף בבנק" ניצח אותו בפסילה בקרב על האליפות הבין-יבשתית, ולכן לא זכה באליפות.
ב-17 בפברואר 2017 ביג שואו נלחם נגד ברון סטרומן, בזמן הקרב סטרומן שבר את הזירה, בכך שעשה לביג שואו את תרגיל ה"סופרפלקס", ביוני 2017 התחיל ביג שואו יריבות נגד ביג קאס לאחר שביג קאס בגד בשותף שלו אנזו אמורה. אחר כך התחיל יריבות נגד ברון סטרומן, היריבות הסתיימה שברון סטרומן ניצח את ביג שואו בקרב כלוב, אחרי הקרב סטרומן שבר את הכלוב בכך שביצע על ביג שואו את התרגיל המיוחד שלו על הכלוב, מאז ביג שואו לא נראה בRaw.
ב-9 באוקטובר 2018 ביג שואו נלחם נגד רנדי אורטון והפסיד לו.
בפרק 1000 של סמאקדאון ביג שואו עזר לבר  לנצח את הניו דיי ולזכות באליפות הזוגות של סמקאדון ובסופו של דבר הברית שלהם נגמרה בריב במאחורי הקלעים ומאז ביג שואו לא חזר עקב פציעה בברך.
ב-6 בינואר 2020 ביג שואו חזר אחרי יותר משנה. הוא, קווין אואנס וסמואה ג'ו נלחמו נגד ה-Aop וסת׳ רולינס וניצחו את קרב. אחרי כמה חודשים נוספים ביג שואו נלחם מול דרו מקיינטר על אליפות ה-WWE מאחר שחזר בתור נבל, שואו הפסיד בקרב. אחרי חודשיים ביג שואו חזר ונלחם נגד רנדי אורטון רוצח האגדות וסימל שביג שואו חזר לגיבור כאשר הוא אחד מהאגדות המותקפות על ידי רנדי אורטון. שואו עזר למקיינטר בקרב ב-Clash of Champions נגד רנדי, קרב שמקיינטר ניצח. לילה אחרי רנדי אורטון תקף את כל האגדות כולל ביג שואו כאשר רנדי אורטון נכנס לחדר של האגדות ותקף אותם.
ב-4 בינואר 2021 חזר ביג שואו בפעם האחרונה ל-WWE בליל האגדות. חודש לאחר מכן ביג שואו עזב את WWE בגלל החלטתו לא להמשיך את החוזה עם WWE.
בפברואר 2021 לאחר עזיבתו של ביג שואו את ה-WWE, סופר כי שואו עבר ל-AEW בשמו האמיתי כאשר הוא צפוי להנחות את AEW Dark ב-1 במרץ.
בדומה לאנדרה הענק, ביג שואו סבל מענקיות וכבר בגיל 12 היה 1.88 מטר ובגיל 19 היה 2.16 מטר אבל ב-1994 עבר ניתוח להפחתת הגובה וכיום גובהו הנוכחי הוא 2.13 מטר
וייט נישא לאשתו הראשונה, מליסה אן פיאוויס, ב-14 בפברואר 1997 ונפרד ממנה בשנת 2000. הגירושין שלהם הסתיימו בפברואר 2002. ביחד יש להם בת בשם סיארה.
וייט התחתן פעם שנייה עם בס קטרמדוס בשנת 2002 והתגרש ממנה בשנת 2007. לזוג שני ילדים משותפים.
בשנת 2010 כיכב בתפקיד הראשי בסרט "דפוק ת'ראש". בשנת 2015 שיחק בסרט הפעולה "ונדטה" לצדו של דין קיין.
במהלך משחקי ארצות הברית שהתקיימו בניו ג'רזי, הכריזו בהפתעה דנה ווריור ומתאבק הארגון מארק הנרי על מינויו של פול כשגריר בינלאומי של הארגון; עם תחילת הקישור בין הארגון לWWE, התחילו להתארח ספורטאים של הארגון בארצות הברית באחד מהתוכניות או מהמופעים של החברה.
