Helen Rachel Slater  è un'attrice e cantautrice statunitense.
La madre di Helen Slater, Alice Joan Citrin, era avvocato e attivista nei movimenti pacifisti americani, mentre suo padre, Gerald Schlacter, era un produttore esecutivo cinematografico. I suoi genitori, entrambi di origini ebraiche, divorziarono nel 1974.
Helen si è diplomata in recitazione nel 1982 alla High School of Performing Arts e ha sposato nel 1990 l'editore Robert Watzke, dal quale ha avuto nel 1995 una bambina di nome Hannah Nika.
La sua carriera cinematografica è stata in parte accompagnata dalla falsa convinzione nel pubblico che essa fosse la sorella dell'attore Christian Slater, con il quale non ha invece alcun grado di parentela. L'equivoco è dovuto forse anche al fatto che, nella pellicola La leggenda di Billie Jean, i due attori interpretavano appunto il ruolo di due fratelli.
Il suo ruolo più importante è stato quello di Kara, la protagonista del lungometraggio Supergirl - La ragazza d'acciaio nel 1984, con Faye Dunaway nel ruolo dell'antagonista.
Nel 1987 ha recitato accanto a Michael J. Fox in Il segreto del mio successo.
Ha interpretato la madre di Superman, Lara-El, nella serie televisiva Smallville.
Nel 2015 ha interpretato il ruolo di Eliza Danvers, madre adottiva di Kara Zor-El / Supergirl nella serie televisiva Supergirl, al fianco dell'attore Dean Cain , già Clark Kent / Superman nella serie Lois & Clark del 1993. Nel 2023 una sua versione in CGI nel personaggio di Kara Zor-El del film Supergirl - La ragazza d'acciaio è apparsa in un cameo in The Flash. 1 
Altri progetti