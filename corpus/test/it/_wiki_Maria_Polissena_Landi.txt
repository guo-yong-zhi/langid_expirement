Maria Polissena Landi  è stata una nobile italiana.
Era l'ultima dei Landi ed ereditò l'intero patrimonio e i territori dei loro feudi imperiali, confinanti con il Ducato di Parma e Piacenza. Il suo matrimonio, celebrato a Venezia nel 1627, con il principe di Melfi, marchese di Torriglia e conte di Loano  Giovanni Andrea II Doria portò all'unione delle due famiglie. Dal 1630, con la morte del padre Federico II Landi, si fregiò dei titoli di principessa sovrana di Borgotaro, marchesa di Bardi, contessa di Compiano, baronessa di Bedonia e Valdena. 1 
I feudi sovrani della sua famiglia  passarono così alla famiglia Doria ma parte di essi, come Borgotaro,  furono occupati nel 1646 dai Farnese  e nel 1682  suo nipote ed erede Giovanni Andrea III Doria Landi vendette ai Duchi i restanti territori conservando però il cognome Landi e mantenendolo anche dopo l'assunzione di quello dei Pamphili con cui questo ramo è più conosciuto .
