Operace Chorev  byla velká ofenziva proti egyptské armádě v západní části Negevské pouště během izraelské Války za nezávislost v říjnu 1948. Operace začala 22. prosince 1948 a skončila 7. ledna 1949 vstupem Izraelských obranných sil na Sinajský poloostrov. 1 
Předcházela ji série menších vojenských operací, ve kterých Izrael upevňoval svou kontrolu nad Negevem . Svůj název získala podle biblického označení hory Sinaj , v současnosti nazývané Džebel Musa , kde se Židé na rok utábořili při cestě z egyptského otroctví. 2 
Operace byla úspěšná a izraelské nájezdy hluboko do Nicany a Sinaje donutily egyptskou armádu, aby se stáhla a přijala příměří. Ze Sinaje a Pásma Gazy se Izrael později stáhl pod mezinárodním tlakem. Naopak neúspěšná byla paralelně probíhající Operace Chisul, při které se Izraelci v noci z 27. na 28. prosince 1948 pokusili zlikvidovat egyptskou enklávu okolo obce al-Faludža na severu Negevské pouště . Prohra si vyžádala na izraelské straně 88 obětí na životech a tato enkláva pak byla Egyptem vyklizena až v rámci dohod o příměří roku 1949. 3 
V tomto článku byl použit překlad textu z článku Operation Horev na anglické Wikipedii.
