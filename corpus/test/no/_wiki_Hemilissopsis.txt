Hemilissopsis er en slekt av biller som tilhører den artsrike underfamilien Cerambycinae i familien trebukker .
Middelsstore, avlange, brunrøde eller mørkbrune trebukker. Antennene er omtrent så lange som kroppen, pronotum rundet, dekkvingene jevnbrede med en liten tann i spissen. Dekkvingene er mørkbrune med en smal, lys tverrstripe eller brunrøde med svarte tegninger. Beina er forholdsvis korte med kraftig fortykkede lår.
Larvene lever i død ved, mest av løvtrær.
Artene er utbredt i Costa Rica, Panama, Fransk Guyana, Brasil og Ecuador.
