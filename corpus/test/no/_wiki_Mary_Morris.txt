Mary Morris  var en engelsk skuespiller. Hun var en hardtarbeidende skuespiller i England i over fire tiår, hovedsakelig i teater, men gjorde siden også mye arbeid for fjernsyn og tidvis også for film. I henhold til avisen The New York Times hadde hun en tynn og spinkel skikkelse, var mørkladen i huden og med store, uttrykksfulle øyne, og en dyp og mektig stemme. 8 
Hun bør ikke forveksles med en amerikansk skuespiller av samme navn.
Morris ble født på Suva i Fiji som datteren til botanikeren Herbert Stanley Morris og hans hustru Ena de Creft-Harford. Hun tok sin skuespillerutdannelse ved Royal Academy of Dramatic Art.
Hun hadde sin scenedebut tyve år gammel i Lysistrata på Gate Theatre i London i 1936. I 1943 spilte hun Anna Petrovitch i krigsfilmen Undercover som konen til en serbisk geriljaleder. Hun spilte professor Madeleine Dawnay i science-fiction-dramaet for TV kalt A for Andromeda, og dens oppfølger The Andromeda Breakthrough, og kvinne Nummer To i episoden «Dance of the Dead» av The Prisoner .
Hun opptrådte også i Doctor Who i 1982 i episoden «Kinda» hvor hun framstilte sjamanen Panna og hennes motpart var Peter Davison. Andre fjernsynsopptredener omfattet grevinne Vronsky i Anna Karenina , den makbre, gamle slektningen i Walter De La Mare-fortellingen Seaton's Aunt , og den formidable matriarken i Police at the Funeral .
Hun spilte Peter Pan ved to anledninger; en gang på scenen som sigøynergutten, og en gang som Nummer To ved å kle seg ut som ham i en maskerade.
Hun døde av hjertesvikt den 14. oktober 1988 i Aigle i Sveits.
