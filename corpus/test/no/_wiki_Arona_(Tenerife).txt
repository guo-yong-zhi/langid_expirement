	
	
Arona er en kommune sør på den spanske øya Tenerife i Kanariøyene. Arona ligger 81 km fra Santa Cruz de Tenerife, som er provinshovedstad, den største byen på øya. Den har omkring 80 000 innbyggere og har vokst kraftig de seinere åra på grunn av turistindustrien.
I kommunen finnes turiststeder som Los Cristianos, Playa de las Américas, Costa del Silencio og Las Galletas. Her ligger også det sørligste punktet på Tenerife, Punta Salemas.
Området var tidligere tynt befolket. Ei kirke ble bygget her på 1600-tallet og mot slutten av 1700-tallet fikk området status som  kirkesokn. Hovednæring fram til 1900-tallet var fiske og jordbruk, som inkluderte  bananplantasjer og kvegdrift. Det var også et lite dagbrudd i fiskelandsbyen Los Cristianos på 1800-tallet.
Utover på 1900-tallet ble turisme og charterturisme stadig viktigere.  Om lag 60 % av innbyggerne jobber i dag i turistnæringen. 1 
