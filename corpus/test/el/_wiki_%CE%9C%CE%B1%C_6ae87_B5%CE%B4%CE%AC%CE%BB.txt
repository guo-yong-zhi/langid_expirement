Η Μαρία Ντολόρες δε Κοσπεδάλ  είναι Ισπανίδα πολιτικός και νομικός, γενικός γραμματέας του Λαϊκού Κόμματος και τέως Υπουργός Άμυνας της κυβέρνησης υπό τον Μαριάνο Ραχόι από τον Νοέμβριο του 2016 μέχρι τον Μάιο του 2018.
Υπήρξε η πρώτη γυναίκα γενικός γραμματέας πολιτικού κόμματος στην Ισπανία. 10  Παρά την εμπλοκή της στο σκάνδαλο στο οποίο πρωταγωνίστησε ο τέως ταμίας του κόμματος, Λουίς Μπάρθενας, το 2008, εκλέχθηκε πρόεδρος της περιφερειακής κυβέρνησης της Καστίλης-Λα Μάντσα το 2011, χάνοντας ωστόσο την προεδρία στις περιφερειακές εκλογές μετά από τη συνεργασία του Σοσιαλιστικού Κόμματος με το Ποδέμος. 10  Μαζί με την έτερη πολιτικό του Λαϊκού Κόμματος, Σοράγια Σάενθ ντε Σανταμαρία, θεωρείται μία εκ των ισχυρότερων Ισπανίδων πολιτικών, τόσο σε εθνικό όσο και σε κομματικό επίπεδο. 11 
Μετά την έξωση του Μαριάνο Ραχόι από την πρωθυπουργία λόγω της πετυχημένης πρότασης μομφής του Σοσιαλιστικού Κόμματος τον Μάιο του 2018, τέθηκε υποψήφιος για την προεδρία του κόμματος, αποτυγχάνοντας ωστόσο να ελεγχθεί στον πρώτο γύρο των ενδοκομματικών εκλογών και δίνοντας τελικά την στήριξή της στον εκλεγέντα και νυν πρόεδρο του κόμματος, Πάμπλο Κασάδο. 12  
