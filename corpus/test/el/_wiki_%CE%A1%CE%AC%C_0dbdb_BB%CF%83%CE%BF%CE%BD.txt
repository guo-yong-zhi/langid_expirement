Ο Ράγκναρ Θόρχαλσον , γνωστός και ως Ράτζι , είναι μέλος του ισλανδικού συγκροτήματος Of Monsters and Men. Μαζί με την Νάννα Μπρίντιρς Χίλμαρσντοτιρ κάνουν τα φωνητικά του συγκροτήματος, ενώ παίζει και την κιθάρα.
Γεννήθηκε και μεγάλωσε στο Garðabæ, μία από τις πιο συντηρητικές πόλεις της Ισλανδία, αλλά από μικρός είχε έφεση στις τέχνες. Συγκεκριμένα, ασχολούταν κυρίως με την ζωγραφική ενώ η μουσική δεν τον είχε απασχολήσει ιδιαίτερα πριν την γνωριμία του με την Νάννα. 1  Πήρε την πρώτη του κιθάρα σε ηλικία 9 ετών, ωστόσο δεν άρχισε να παίζει μέχρι και τα 17. 2  Δεν παρουσίασε κάποιο ενδιαφέρον προς την ισλανδική μουσική, αλλά αντίθετα επηρεάστηκε από τις μουσικές προτιμήσεις της μεγαλύτερης αδερφής του, ακούγοντας αρχικά Hip-hop και έπειτα συγκροτήματα όπως Blur, Placebo  και The Cure. 3  Φοίτησε στο Iceland University of the Arts, δίχως όμως να ολοκληρώσει τις σπουδές του.
Με την Νάννα γνωρίστηκε στο Ρέικιαβικ το 2010 και εκείνη του πρότεινε να ενταχθεί στο συγκρότημα της "Songbird", το οποίο στην συνέχεια θα μετονομαζόταν με δική του προτροπή σε Of monsters and men και θα νικούσε τον ισλανδικό διαγωνισμό συγκροτημάτων Músíktilraunir. 2  Έπειτα από αυτήν τους την επιτυχία το συγκρότημα άρχισε να αποκτά φήμη σε όλη την υφήλιο, ενώ το single τους Little talks κατόρθωσε να ανεβεί και να κρατήσει την πρώτη θέση για 3 εβδομάδες στην λίστα των πιο hot alternative τραγουδιών, χαρακτηρίστηκε ως το 3ο πιο επιτυχημένο τραγούδι του 2012 και κατάκτησε την 20η θέση στο Billboard Hot 100. 4 
Ιστοσελίδα συγκροτήματος
Σελίδα στο Instagram
