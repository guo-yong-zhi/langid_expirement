Kingdom Hearts: Chain of Memories  on ja Jupiterin kehittämä sekä Square Enixin vuonna 2004 Game Boy Advancelle julkaisema jatko-osa vuoden 2002 toimintaroolipelille Kingdom Hearts.
Pelissä tavataan Organisaation  hahmoja, joista ensimmäinen, joka näkyy pelin alussa, on nimetty englanniksi Unknown. Pelissä kuitenkin tutustutaan vain puoliin sen jäsenistä.
Pelin kerran läpipeluun jälkeen tulee avattua kaksi uutta valikkoa: Reverse/Rebirth   jossa pelataan Soran sijasta Rikulla   ja Link   jossa kaksi pelaajaa voivat ottaa yhteen. Molemmat käyttävät Soran hahmoa, mutta sekaannusten välttämiseksi toisen pelaajan Sora on väritetty mustaksi.
Pelissä Sora ja muut hahmot ovat kuvattu kaksiulotteisena grafiikkana. Pelissä ei ole ääninäyttelyä.
Pelissä Sora kumppaineineen päätyy Unohduksen linnaan , johon astuessaan heidän kaikki taikansa ja kykynsä unohtuivat. Linna vartioi salaperäisen Organsaation jäsen XI, Marluxia. Matkatessaan yhä syvemmälle linnaan Soran muisti alkaa heikentyä entisestään.
Sora joutuu pelastamaan Organisaation vankina vanhan ystävänsä, Naminén. Sora kohtaa myös Rikun kaksoisolennon, joka luulee olevansa aito ja pitää Soraa vihollisena. Myöhemmin ilmenee, että Marluxia ja jäsen XII, Larxene, aikoivat tuhota muut Organisaation jäsenet ja että jäsen VIII, Axel, alun perin vakoili hänen toimiaan. Jäsenen IV, Vexenin, yrittäessä paljastaa totuutta Soralle, Axel tappaa Vexenin turvatakseen Marluxian luottamukseen häneen 
Myöhemmin Axelin paettua sekä Larxenen ja Marluxian kuoltua Soran toimesta, Naminé paljastaa korvanneensa Soran oikean ystävän, Kairin, paikan tämän muistoissa. Hän neuvoo Soraa kumppaneineen jäämään nukkumaan linnaan, kunnes Naminé saisi heidän muistonsa korjattua.
Reverse/Rebirthin tarina alkaa kun Riku on vankina pimeyden maailmassa, jossa hänen sydämensä käy taistelua sydämettömien aiemmasta hyökkäyksestä vastannutta Ansemia vastaan. Kuningas Mikin avulla hänen onnistuu pidätellä tätä. Mutta kukistettuaan Organisaation jäsenen V, Lexaeusin, hän joutuu jälleen pimeyteen. Soran kukistettua Marluxia, Naminé auttaa Rikua kohtaamaan pimeytensä ja tuhoamaan Organisaation jäsenen VI, Zexionin. Sen jälkeen Riku tapaa DiZin, joka pyytää häneltä ja Naminélta apua. Samaan aikaan Rikun replika katoaa ja oikea Riku lähtee Mikin avustuksella asettamaan pimeyttään tasapainoon valonsa kanssa.
Pelistä kehitettiin vuonna 2007 PlayStation 2 -versio, jota myytiin Japanissa Kingdom Hearts Final Mix+ -paketissa ja Yhdysvalloissa itsenäisenä pelinä. Peliä ei julkaistu Euroopassa. Tässä versiossa on myös ääninäyttelyä.
