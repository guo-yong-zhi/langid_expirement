 Araucanían ja Patagonian aluevaatimukset
Araucanía ja Patagonia  oli ranskalaisen lakimies ja seikkailija Orelie-Antoine de Tounens'n 1800-luvun puolivälissä Etelä-Amerikan eteläosiin perustama kuningaskunta. 1  Muodollisesti valtio on edelleen olemassa.
Tuohon aikaan paikallinen mapuche-kansa taisteli epätoivoisesti itsenäisyydestään ja itsemääräämisoikeudestaan, kun sekä Chilen että Argentiinan hallitukset himoitsivat alueen viljelysmaita. 
Vieraillessaan alueella 1860 Orelie-Antoine koki myötätuntoa mapucheja kohtaan, ja mapuchet nimesivät hänet kuninkaakseen – luultavasti ajatellen, että saisivat parempaa kohtelua, jos valtaa pitäisi eurooppalaissyntyinen kuningas. Orelie-Antoine asetti hallituksen, suunnitteli sini-valko-vihreän lipun ja lyötätti kolikoita. Hän kutsui valtiota uudeksi Ranskaksi, Nouvelle France. 
Oralie-Antoinen pitkäaikainen vallanperijä Prinssi Felipe on tukenut mapuchejen jatkuvaa itsenäisyystaistelua antamalla luvan lyödä lisää kolikoita vuoden 1988 jälkeen. 2   Kolikot ovat keräilijöiden himoitsemia.
